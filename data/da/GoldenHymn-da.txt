Jeg arme Synder træde maa
Med høit bedrøvet Hjerte
Til Naadens Dør og banke paa
Og klage der med Smerte,
At jeg med Synd og Ondskabs Dynd
Fra Top til Fodesaale
Har smittet mig, saa knap hos sig
Min Frelser mig kan taale.
Ei veed jeg paa de Synder Tal,
Som jeg mig skyldig finder,
Og som til bitter Hjertekval
I Sind og Hu mig rinder;
Guds Søn det alt har vel betalt,
Da Ynk hans Hjerte rørte;
Men jeg gik ei den snævre Vei,
Som hen til Korset førte.
Gud! min Uskjønsomhed er stor
Jeg dølger ingenlunde,
At kun med blotte Læbers Ord,
Og ei af Hjertens Grunde
Din Trofasthed, din Kjærlighed
Din rige Naades Gaver,
Som flød til mig saa rundelig
Jeg kjendt og æret haver.
Du har jo med Langmodighed
Paa Bod og Bedring ventet,
Og af din Faderkjærlighed
Med Straf og Vrede lentet,
Du har saa tidt med Kæmpeskridt
Af Fare mig udrevet,
Din Almagtshaand den onde Aand
Har fra mit Hjerte drevet.
Men selv jeg lukket har min Dør,
Naar du med Ordets Hammer
Tidt banked paa og sagde: hør!
Din Ven staaer for dit Kammer.
I Veir og Vind, slog af mit Sind
Jeg da hver himmelsk Tanke,
Det var Gjengjæld, om du i Kvæld
Lod mig forgjæves banke.
Naar mig i Hjertet ret derpaa
Samvittigheden minder,
Jeg hartad fra mig selv vil gaae,
Og al min Kraft forsvinder.
Hvad Helved er, hvad Helveds Hær
Af Pine, Kval og Plage
I Evighed at skjænke veed,
Begynder jeg at smage.
Din Skabning det ei sømmer sig,
At jeg mig vilde nævne,
Saa reent vanslægted jeg fra dig,
Misbrugte hver min Evne;
Og med et Gran af Tale sand
Jeg ærlig vil bekjende:
Om Gunst ei maa for Retten gaae,
Skal jeg vist evig brænde!
Men du, al Godheds Kildevæld,
Giv Naadens Læskedraaber!
Her finder du en fattig Sjæl,
Som hungrer, tørster, raaber:
O Naadesol, jeg for din Stol
Og høie Himmelthrone
I Støv for dig nedkaster mig
Med Suk og Sørgetone!
I Barmen, Jesus! du hos dig
Jo har en Naadens Kilde,
Som du for Alle og for mig
Paa Korset aabne vilde;
O lad derved mig finde Fred
Og alt, hvad Hjertet kvæger;
O ræk min Sjæl fra Naadens Væld
Udødeligheds Bæger!
Sørger ei for dem, der sove
Med Guds Fred i Gravens Skjød!
De paany skal Herren love,
Takke høit for Hvilen sød,
Ja, for Seier over Døden,
Ungdomsliv i Morgenrøden,
Høitidsfærd ad Herrens Vei
Til den Sal, som synker ei.
Selv han har os aabenbaret,
Til de ømme Hjerters Trøst,
At naar han, i Sky forklaret,
Skrider frem med Tordenrøst,
Først han, mens Basunen gjalder,
Gravens Folk til Lyset kalder,
Vinker saa fra Mark og By
Alle Sine op i Sky.
Christne hvilken Morgenrøde,
Mange mørke Timer værd,
Naar vi, Levende og Døde,
Mødes med vor Herre kjær,
Skal i Himlens Glands og Ære
Evig hos vor Frelser være,
Love Gud med Englerøst:
Husker, det er Herrens Trøst!
Lad, Jesu! lad din naadefulde Lære
Os altid dyrebar og hellig være:
Thi den er salig, som oprigtig lyder,
Hvad du os byder.
Din Lærdom ene kan vor Siel bevæbne
Med Haab og Mod og Trøst i hver en Skiebne
Thi den bebuder, at vor Gud og Fader
Os ei forlader.
Vor Fader Markens Græs saa yndig klæder,
Han Føde for det mindste Kryb bereder;
Han mig ei glemmer, naar jeg paa ham haaber,
Og til ham raaber.
O! vel mig, om jeg tro til Enden bliver,
Og tillidsfuld til Gud mig overgiver;
Da skal min Jesus visselig mig lede
Til varig Glæde.
Er jeg end ikke reen for Feil og Synder,
Dog Jesu blide Lærdom Trøst forkynder;
Thi Gud ved ham er mig en naadig Fader,
Og Synd forlader.
Saa skal da Jesu naadefulde Lære
Mig evig dyrebar og hellig være:
Hielp, Herre, hielp mig, at jeg trofast lyder,
Hvad du mig byder!
Apostlerne sad i Jerusalem
Og bied paa Herrens Time,
For Øren da brat det ringed dem,
Som tusinde Klokker kime.
Det rørte dem alle saa underlig,
Det var ikke før oplevet,
Der taltes om dem i Himmerig,
Der blev deres Navne skrevet.
Der taltes om dem, som Livets Ord
Nu skulde med Kraft forkynde,
Om Himmelglæden ved Herrens Bord,
Som skulde paa Jord begynde.
Da hørtes paa Zion der Suus og Bruus,
Det bølgede som et Lagen,
Med Kraft fra det Høie det lave Huus
Opfyldtes paa Pintsedagen!
Da saaes der Tunger som Ild og Glød,
Guds Venner de fløi i Munden,
Paa alle Folks Tunger Guds Ord gjenlød,
Mangfoldig, men eens i Grunden.
Saa tændtes paa Jorden det Lys fra Gud,
Der haver som Solen straalet,
Hvor levende Røster Guds Julebud
Forkyndte paa Modersmaalet.
Og har vi til nu paa det store Ord
Som Børnene smaa kun stammet,
Af Himmelens Ild som kom til Jord,
Vi har dog en Gnist annammet.
Den Gnist, den ulmer hos os endnu,
Opblusser og i Guds Time,
Saa gladelig rinder det os i Hu,
At Himmerigs Klokker kime.
Til Faderen,
O Sjæl, forglem det ei!
Gik Jesus hen
Igjennem Lidelsen;
Tænk, det var saa tung en Vei!
Naar du, som han, vandre skal
Dødens Dal,
Du Trøst og Bistand faaer,
Og ei alene gaaer;
See, din Frelser følger med,
Kom i Hu, han har bered
Dig hos Faderen dit Sted!
Et Øieblik,
Saa slukkes Lyset ud.
O du, som gik
Og Himlen aabnet fik
Og forligte mig med Gud:
Naar jeg skal gaae ad den Vei,
Hvor man ei
Tilbage kommer meer,
O, sønderbryd mit Leer,
Løs mig Dødens haarde Baand,
Send mig din den gode Aand,
Tag min Sjæl udi din Haand!
Jeg glæder mig,
O Jesus, ved min Daab,
Og takker dig, af Hjertet inderlig
For det store Livsens Haab
Og det Forbund paa Salighedens Grund,
Som du med mig har gjort
I Himmeriges Port!
Som mit Skjold jeg for mig bær
Tilsagn dit, o Jesus kjær,
At jeg din Medarving er.
Et helligt Liv, en salig Død
Hinanden kjærlig møde
Som Fuglesangen sagte sød
En liflig Aftenrøde:
De to maa ikke skilles ad,
Den ene gjør den anden glad,
Og meget liflig favner.
At have stridt den gode Strid
Og vandret ufortrøden
Paa Troens Vei til sidste Tid,
Hvor er det sødt i Døden!
Vel den, sin Herre tro har tjent,
Sin Gjerning gjort, sit Løb fuldendt
Og bort i Fred kan fare!
O Simeon, du Herrens Mand,
O tusindfold til Lykke!
Du prydet har din Tid og Stand
Med Hellighedens Smykke;
Du lod en Himmelvandring see
Til Alderdommens sidste Snee,
Og tjente Gud paa Jorden.
Al Verdens Frelser var din Skat,
Du brugte dine Kræfter
At tjene Herren Dag og Nat,
Det stræbte du kun efter:
Du gik Alverdens Lyst forbi,
Og naaede paa den trange Sti
En sød og salig Ende.
Hvad Under da, at Gravens Bo
Dig ei forfærde kunde?
Du gik til Dødens Port saa fro
Som Fugl i Frydens Lunde,
Du tog din Jesum sødt i Favn,
Saa reiste du i Herrens Navn
Til Gud i Himmerige.
O, Jesus er endnu at faae,
Men han vil favnetages
Har vi ei skjønnet ret derpaa,
Da skal det dybt beklages;
Thi Sjælen finder ingen Ro,
For den udi den sande Tro
Sin Frelser seer og favner!
Som Foraarssolen morgenrød
Stod Jesus op af Jordens Skjød
Med Liv og Lys tillige!
Derfor, saa længe Verden staaer,
Nu efter Vinter kommer Vaar
Livsalig i Guds Rige!
Som Fuglechor i Mark og Lund
Lovsynger Vaar i allen Stund
Med deres Toner søde,
Saa alle Tunger trindt om Land
Lovsynge Dødens Overmand
I Paaske-Morgenrøde!
Som Blomster alle staae i Flor,
Som Skoven grønnes, Kornet groer,
Ved Vaarens Kræfter milde,
Saa blomstrer Alt i Jesu Navn
Og bærer Frugt til Folkegavn,
Som aarle, saa og silde!
Gud Helligaand, vor Trøstermand,
Med Rette du maa klaje,
Du blev hos os i Støvets Land
Aarhundreder som Dage,
Du blev hos os i Jesu Navn,
I hans, som dig udsendte,
Er tidt dog i hans Fødestavn
Den store Ubekjendte!
Du er Guds Røst paa Livets Vei,
Al Himlens Taleevne,
Saa uden dig vor Jesus ei
Vor Herre vi kan nævne!
Men blev det klart for os endnu,
At du kan os husvale?
Og bede vi: Guds Aand, vær du
Vor Tunge og vor Tale?
Ak nei, vi neppe tænke paa,
At saa det skulde være,
Skal du i Faders Sted os staae,
Vi søge maae din Ære,
Skal Jesus Christus hemmelig
Os gjæste og berige,
Vi og maae troe, han er i dig,
Og du i ham tillige!
Vi skal ei raabe: kom til os!
Som du var i det Fjerne,
Men sukke: Synd og Død til Trods,
Guds Aand! bliv hos os gjerne,
For Jesu Skyld, som dig har sendt
Til sine Faderløse,
Vil over dem, i dig erkjendt,
Sin Kjærlighed udøse!
Ja, bliv hos os, vor Trøstermand!
Vor Talsmand og Ledsager!
Opliv hos os hver Tale sand,
Saa Gud den vel behager,
Thi han er ei de Dødes Gud,
Og leve vi kun mene,
Til du gaaer fra Gud Fader ud
Og vækker os som Stene.
Hver Gang du hører Herrens Ord
Fra vore Dødninglæber,
Som det blev mumlet under Jord,
Skjøndt det til Himlen stræber,
O, tag det op, udtal det ret,
Saa vi det kan fornemme,
Til os kom Godt fra Nazareth,
Den gode Hyrdes Stemme!
Hver Gang en ærlig Sjæl paa Jord
Vil sine Hænder folde
I Jesu Navn, men Bønnens Ord
Vil døe paa Læber kolde:
Forbarm dig over Støvets Kaar,
Viis, du paa Alt kan bøde!
Og hvisk til os dit Fadervor,
Saa vore Tunger gløde!
Vort Maaltid vi beslutte nu
Og folde vore Hænder
At komme dig vor Gud ihu,
Som os alt Godt tilvender:
For Ro og Fred For Kjærlighed
For dette Maaltids Spise
Af Luft og Vand, Af Skov og Land
Vi dig af Hjertet prise!
O Gud, hvor Mangen vanker om
Og efter Brødet leder,
Hvis fattig Haand er ofte tom,
Hvor bønlig han end beder:
Hvor Mangen staaer I Værk og Saar
Beklemt og lider ilde,
Og raaber paa En Bid at faae
Af det, vi haanlig spilde!
O, lad os ei vor Brødkurv hen
Bag Laas og Lukke sætte,
Før den, som tyede til os hen
Sit Stykke faaer af dette
Som samlet er Af Levninger,
Til Trøst i Hungers Vaade:
Vort Forraads Tal Ei mindskes skal,
Men voxe til i Naade.
Gud signe os i Jesu Navn,
Som vil os daglig mætte!
Vi gaae nu til vort Værk og Gavn
I Gudsfrygt at forrette:
Velsign vor Daad, Lad Armods Graad
Vor mindste Bid ei væde,
Men gid vi maae Den Kunst forstaae,
At trøste dem, som græde!
Naar da i Verden intet Brød
Vor Tunge meer vil smage,
Gid da imellem Liv og Død
Vi Livsens Brød maae tage!
Gid vi vor Aand Da i din Haand,
O Herre, kunne give,
Saa gjennem Død Til Hvile sød
Vi kunne førte blive!
Herre Gud mit Hjertes Glæde,
Du min Sjæletrøst og Ro,
Du min Himmel alt hernede,
Du mit Liv mit Haab, min Tro,
Du min evig gjemte Skat,
Dybt i Hjertets Grund nedsat:
Dig skee Lov og Tak og Ære,
Som saa naadig vilde være!
Du mig meget bedre kjender,
End jeg selv fra første Rod,
Du har havt mit Leer i Hænder
Prøver hver min Draabe Blod,
Du omspeiler alt mit Sind,
Seer mig heelt i Hjertet ind,
Intet Aandedræt jeg drager,
Jeg det jo af dig modtager.
Om du mig ei Alt tilskikker
Efter mine Tankers Meed,
Om en Sorg i Barmen stikker,
Som jeg selv alene veed,
Om ei Solen daglig vil
Mig al Lykke skinne til,
Derfor vil jeg ikke klage,
Du det lige godt kan mage.
Om selv Lynets Flamme tænder
Taget, som har gjemt min Lyst,
Om jeg selv blandt døde Frænder
Gaaer med Sorg og Død i Bryst
Om min Lykke skrider brat
Ind udi en bælgmørk Nat:
Derfor dog ei Haabet glipper,
Du, min Gud, mig ikke slipper!
Hvad du giver, glad jeg tager,
Priser dig, mens jeg er til,
Ingen Kalk mig bitter smager,
Som din Haand mig række vil;
Komme hvad der komme kan,
Sorgens eller Glædens Stand,
Hvad der kommer, bedst mig baader,
Thi i Alt dit Hierte raader!
Manden i Muld, som er baaret og født af en Kvinde,
Han er fra Hulen opsteget til Himlenes Tinde,
Straaled paa ny,
Hæved sig let over Sky,
Har nu i Himlen Høisæde!
Øiet af Muld overskuer nu Stjernernes Vange,
Øret af Muld sig forlyster med Englenes Sange,
Barmen af Muld,
Nu er af Kjærlighed fuld,
Svulmer med Saligheds Fylden!
Det er fuldbragt! saa herligt lyder
Min dyrebare Frelsers Røst.
O denne Røst i Hiertet gyder
Haab, Glæde, Mod og himmels Trøst.
Bort nu al Frygt min Frelser vandt,
Og jeg en evig Redning fandt
Hvo vil mig nu for Gud anklage?
Hvo vover at fordømme mig?
Naar jeg kun Synden vil forsage,
Min Jesus! frelses jeg ved dig;
Thi Dødens Vold og Gravens Magt
Du overvandt: det er fuldbragt!
Det er fuldbragt du hisset troner
J Herligheden seierrig!
Og her du styrer Millioner,
Som kiende og tilbede dig;
Og ved dit Ord du fører dem
Til Himlen, deres rette Hiem.
O Frelser! dan mit Sind og Hierte,
At jeg maa vandre redelig;
Og leve som dit Ord mig lærte,
Og som din Vandel viste mig.
Da skal jeg hisset evig fro
Hos dig i Herligheden boe.
Himlene, Herre, fortælle din Ere,
Mesteren prises af Hvælvingen blaa,
Solen og Maanen og Stjernernes Hære
Vise os, hvad dine Hænder formaae,
Men i dit Huus, i din Kirke paa Jorden,
Der tale Dage med Dage om dig,
Der sig forklare din Sol og din Torden,
Der paa Oplysning selv Natten er rig!
Ei er i Sandhed der Ord eller Tanke
Som i dit Huus jo fik Mæle og Røst,
Og alt saa vide, som Stjernerne vanke,
Bringe paa Jord de Oplysning og Trøst,
Ordet med Solen i skiftende Tider
Udgaaer som Brudgom i morgenrød Glands,
Straalende frem ad sin Bane det skrider,
Krones som Helten med aftenrød Krands!
Saa paa sin Bane din Sol i det Høie,
Lyset i Sandhed, omreiser vor Jord,
Intet i Verden er skjult for dens Øie,
Aldrig udslettes dens straalende Spor,
Reen som et Guld er den Lov, du har givet,
Omvender Sjæle, som agte derpaa,
Trofast dit Vidnesbyrd fører til Livet,
Viismænd det gjør af vankundige Smaa!
Jesus! Frelser og Befrier
Er dit dyrebare Navn,
For enhver, som paa dig bier,
Er og Frelser du af Gavn,
Saa dit Frelsernavn paa Jord
er det store Naadens Ord,
I dit Navn gjenfødes Sjæle,
I dit Navn Guds Engle knæle!
I dit Frelsernavn hernede
Er et Fristed underfuldt
Fra al Synd og fra Guds Vrede,
Fra al Sjælens Tørst og Sult,
Fra al Verdens Sorg og Nød,
Fra Forkrænkelse og Død;
I dit Frelsernavn er Freden,
Troen, Haabet, Kjærligheden.
Derfor Jesus-Frelsernavnet,
Guds eenbaarne Søns, min Tro
Har med Hjertets Arme favnet,
Evig det hos mig skal boe,
Her det som i Moderskjød
Skjuler mig for Synd og Død,
Hist det som paa Æresæde
Skjenker mig min Herres Glæde!
Den bittre Død dig trængte
Vor Herre Jesus Christ!
Da du paa Korset hængte,
Al Pine havde frist!
Nu sidder hos din Fader
Du høit i Himmelchor
Og Synderne forlader
Paa denne usle Jord!
O, lad din Aand forbinde
Vor Sjæl med Himmerig!
Lad føle Mand og Kvinde:
Gud har forbarmet sig!
Stol du kun paa dit Fadervor!
Lad dig derfra ei forlokkes!
Himmel og Jord engang forgaaer,
Aldrig dog Fadervor rokkes;
Det er Guds Ord i Barnemund,
Klippe og Skjold i Farens Stund,
Pant paa Guds-Faderligheden!
Agt det kun vel! i Jesu Navn
Bedes det maa alle Dage,
Som af et Barn i Jesu Favn,
Der kan hans Kjærlighed smage,
Føler det paa sig, alt hans Haab
Fødtes af Troen i hans Daab,
Voxer med Jesus den Lille!
Kom saa ihu med Mund og Haand
At „Herre Jesus!“ det rette
Læres kun af den Helligaand,
Hvem alle Daarer forgjætte,
Han aander Liv i Jesu Navn,
Han lægger os i Jesu Favn,
Lægger hans Bøn os i Munden!
Beder du saa dit Fadervor,
Aanden med Faderens Stemme
Hjemler dig Jesu Børnekaar,
Saa i Guds Huus du har hjemme,
Thi kun Guds ægte Børn har Mund
Til uden Tant af Hjertens Grund
Gud deres Fader at kalde.
O store Gud din Kjærlighed
Jeg aldrig nok kan skatte,
Det Rigdoms Dyb jeg ikke veed
Med al min Sands at fatte:
Hvordan du elskte Verden saa,
Din Søn at ville give,
At hver som troer paa hannem, maa
I Himlen salig blive.
I vor Natur han klædte sig
Og den med din foreente
Og for vor Arv i Himmerig
I Trældoms Kaar han tjente;
Ja, han har ved sit Korses Blod
Nu Fred med dig oprettet,
Og i den dyrebare Flod
Er al vor Synd aftvættet.
Min Sjæl, vær derfor frisk og fro
Bliv fuld af Himmelglæde,
Du kan i kraft og freidig Tro
Nu for Guds Ansigt træde!
Thi Døden mistet har sin Braad
Og Slangens trædske Hoved
Ved Qvindens Sæd er søndertraadt,
Gud være evig lovet!
Guds Engle i Flok! synger liflig i Chor,
Som den første Juul,
Om Barnet, Gudsbarnet, som fødtes paa Jord
Om Jesus, vor Helt og vor Herre!
Gudsfolket paa Jord! tager Barnet i Favn!
Som den første Juul;
Med Fred kom vor Frelser i Faderens Navn,
Vor Jesus, vor Helt og vor Herre!
Al Eren er Guds over høieste Sky,
For den glade Juul,
I Billedet sit har han skabt os paany,
Med Jesus, vor Helt og vor Herre!
I Verden er der Suk og Savn,
Paa dem veed Himlen intet Navn,
Hver Taare skal vi glemme:
Hvor Christus efter fuldendt Strid
Forherliges til evig Tid,
Hvor vi hos ham er hjemme,
Har Sukket ingen Stemme.
Paa Jorden er der Strid og Had,
Hos ham gjør Kjærligheden glad,
Ei did tør Vreden stige;
Paa Jorden er der Rang og Skam,
Forklared' staae vi frem for ham,
Hans Hjem er Ærens Rige,
Hos ham er Alle lige.
Herre, jeg har handlet ilde;
Tidt af tidt jeg syndede;
Tidt min Aand sig lod forvilde
Bort fra dig, du Helligste,
Angerfuld jeg seer tilbage
Paa mit Livs hensvundne Dage.
Gud, du kiender Alting nøie,
Nøie kiender du og mig;
Hver min Synd staaer for dit Øie
Uden Skiul grangivelig.
Til mig selv jeg seer med Blusel,
Hører ængstet Lovens Trusel.
O! hvad kan den Byrde lette,
Som saa dybt mig trykker ned?
Vemods Graad kan ei udslette
Syndernes Mangfoldighed.
Trøst og Haab og Mod forsvinde.
Hvor? Ak hvor er Hielp at finde?
Jesu ene du mig Svage
Trøste kan i denne Nød!
Hvo vil mig det Haab betage,
Du mig gavst i Liv og Død?
Salig den, som Synd fortryder,
Og din Hyrde-stemme lyder!
Lad din gode Aand mig lede,
At for Synd jeg vogter mig;
Giv at jeg er altid rede
Til at troe og lyde dig!
Da bortvige Sindets Plager;
Aldrig, aldrig jeg forsager.
Et Kors det var det haarde, trange Leie,
Som Jordens Børn gav Frelseren i Eie;
Kun Had til Bolster og kun Haan til Hynde
Fik han, der ikke kjendte til at synde.
Nu vaier Korset høit i Folkets Banner,
Og By ved By en Korsets Kirke stander!
Mod gyldne Kors sig Aftensolen bryder,
Og Korsets Ord fra tusind Tunger lyder.
I Kirkens Korsgang for det høie Alter
Der mødes Ung og Gammel, Fløil og Pjalter!
I Kirkens Korsgang under ranke Søiler
Gaaer Klang af Daabens Vand og Gravens Nøgler.
Ja, Korset kneiser over Land og Bølge,
Og hvo vil ikke Jesu Indtog følge?
Og Alle komme de med Palmegrene,
Men hvo vil være Simon af Cyrene?
Det er saa let at lægge Kors paa Andre,
Det er saa tungt med Korset selv at vandre;
Men vil du favne ham i Aftenfreden,
Saa maa du følge ham i Middagsheden.
Vel dig, som gik med ham i Livets Trængsler!
For dig gaaer Dødens Port paa lette Hængsler!
Vel mig, om Stav jeg kan af Korset skære,
Da gaaer jeg let, hvor Veiene er svære!
Lov og Tak og evig Priis
Være Himlens, Jordens Fader,
Sjælens tabtes Paradiis
Atter saligt sig oplader:
Flamme-sværdet er forsvundet,
Livets grønne Træ gjenfundet!
Fred og Frihed ei forsvandt,
Ydmyg Tro det har erfaret;
Hvad ei Verdens Vise fandt,
Aandens Børn blev aabenbaret;
Under Aaget, som ei tynger,:
Frigjort Sjæl Guds Fred lovsynger.
Let er Byrden, Gud mig gav,
Jesu Røst min Sjæl husvaler
Underfuldt fra Kors og Grav
Guds Eenbaarne til mig taler:
Korset blev min Himmelstige,
Graven Porten til Guds Rige.
Lys nu, Kors, og straal nu, Grav,
Straal i Herrens Lys forklaret!
Han, som Døde Livet gav,
Har dets Løndom aabenbaret;
Herrens Veie skal de Vise,
Skal umyndig Sjæl lovprise!
O, at jeg havde tusind Tunger,
Og alle Toners bedste Klang,
Hvor skulde Sjælens Lyst og Hunger
Til Gud at prise denne Gang
Oprette sig et Paradis
Og mætte sig i Herrens Priis!
Bevæges, alle grønne Skove,
Lad høres, hvert et Blad, din Lyd,
O, hjælper mig, min Gud at love,
Slaaer sammen høit til Sang og Fryd,
I Blomster, bøier eders Pragt,
At ære med mig Herrens Magt!
Hid, al den Deel, som sig kan røre
Og drage Aande i sit Bryst
Hid, hjælper mig min Tak fremføre,
Og laaner mig enhver sin Røst
Til at ophøie Naadens Værk
Som har omringet mig saa stærk!
Dig være, mildeste Gud Fader,
Lov, Priis og Tak i Evighed
For alt det Gode, som du lader
Saa uophørlig flyde ned
For hvert fornøiet Øieblik
Jeg baade venter, har og fik!
Dig være Priis foruden Ende,
O du livsaligste Guds Lam,
Som lod dig hid til Verden sende,
At lide Dødens Vee og Skam,
For mig at frie af Satans Magt,
Tak tusindfold dig være sagt!
Dig ogsaa skee al Lov og Ære,
O gode Helligaand, for al
Din Hjælp og Bistand, Ord og Lære,
For Naadens Trøst og søde Kald;
Thi findes noget Godt i mig,
Det alt jo virket er af dig!
Bort, baade Verdens Lyst og Smerte!
I skal ei trykke meer mit Sind,
Til Himlen svinger sig mit Hjerte,
Fra Eder bort, for Thronen ind;
Al Priis og Ere være dig
Min Gud i høie Himmerig!
Til Jorden kom Du blid og from,
O Jesu Christ! vor Herre!
Du os fra Guds Helligdem
Bragte Sandheds Lære.
Men Vold og Svig Forfulgte dig
Saa stor var Jordens Brøde!
Du dog led taalmodelig,
Bad, tilgav, og døde.
O Jesu! vær Mig altid nær,
Og dan du selv mit Hierte.
Giv, jeg altid vandrer her,
Som du selv mig lærte.
Thi see; jeg maa Saa varsom gaae,
At jeg skal ikke falde;
Styrk mig, at jeg kan bestaae,
Naar min Gud vil kalde.
Da gaaer jeg hen Til Faderen
Min Skyld har han tilgivet.
Jeg skal arve Himmelen;
Jeg skal arve Livet!
Taalmodighed behøves,
Naar Tro og Haab de skal
Ved megen Trængsel prøves
I denne Jammerdal.
Du Guds udvalgte Flok!
Taalmodighed maa læres,
Om Kronen den skal bæres,
Det kan ei siges nok.
Taalmodighed at lære
Er ei saa let en Sag,
Man vil en Christen være,
Men i sin gode Mag,
Man har Frimodighed
Og Fred i gode Dage,
Men kommer Kors og Plage,
Da synker Modet ned.
Taalmodigheden tændes
I Troen paa Guds Ord,
Naar Herrens Naade kjendes
Mod dem, som paa ham troer,
Saa Hjertet al sin Sorg
Ham freidig overlader,
Og raaber: Abba, Fader,
Du er vor faste Borg!
Taalmodigheden gives
Af Gud den Helligaand,
Naar Hjertet ret oplives
I hans Forenings-Baand
Den søde Himmelgjæst
Formilder al vor Plage,
Og vender Kjødets Klage
Til Aandens Frydefest.
Taalmodigheden helder
Sig op til Korsets Træ;
Naar Fristeren sig melder,
Hun staaer saa trygt i Læ,
Ei! tænker hun, hvad vil
Den knuste Slange gjøre,
Trods, om han tør mig røre,
Jeg hører Jesum til!
Taalmodighed er stille,
Naar ingen Hjælp hun seer,
Og tænker: Herrens Villie
Dog aldrig ilde skeer,
Hun tænker: det maa gaae,
Hvem kan ham Veien spærre,
Han er dog Husets Herre,
Hans Villie gjælde maa!
Taalmodighed kan vente,
Og bliver Tiden lang,
Hun gaaer sin Trøst at hente
Ved himmelsk Fuglesang
I Herrens Urtegaard;
Der dæmpes hendes Sukke,
Der kan hun Urter plukke,
For alle sine Saar.
Taalmodigheden glæder,
Gjør Sjælen frydefuld,
Hun gaaer i Brudeklæder
Med Kronen paa af Guld
Og Palmegreen i Haand,
Hun Frygten har til Fange,
Hun trøster alle Bange,
Og løser alle Baand.
Taalmodighed jeg ærer
Og lyder hendes Bud,
En Kjærlighed jeg bærer
Til hende som en Brud,
Gud, giv Taalmodighed
Mig følge til det Sidste,
Til mine Øine briste,
Og jeg gaaer bort i Fred!
Hvor har Jordens Glæde
Saa bestandigt Sæde,
Saa befæstet Slot,
At man kunde sige:
Der er Glædens Rige,
Der er Alting godt?
Mon ei Sorg Til Kongeborg
Fandt en Vei, sig ind at liste?
Jo, den Veien vidste!
Hvad er Verdens Ære,
Disse laante Fjere,
Denne korte Glands,
Dette falske Høie,
Som forblinder Øie,
Som bedaarer Sands?
Høiest op Til Ærens Top
Om jeg Veien havde fundet,
O, hvor lidt var vundet!
Hvad er Rigdoms Kilde?
Øs kun aarle, silde,
Til du bliver træt;
Naa de Herligheder,
Som du saa tilbeder,
Er du nu da mæt?
Gjør dit Guld Dig frydefuld?
Daare, o den gyldne Dynge
Vil dit Sind betynge!
Nei, de Herligheder,
Hvortil mig veileder
Herrens Aand og Ord,
Aldrig disse vindes
For det Guld, som findes
Paa den ganske Jord:
Sjæl, forglem Dog ikke dem,
Efter disse kun du tragte,
Verden ei du agte!
Vil Verdens Børn i Kampen gaae
For Seierskrands at stride,
Der visner dog som Græs og Straae,
Hvad bør ei vi da lide,
Som Naadeløn,
En Krone skjøn,
Fra Jesu Haand skal tage,
Der evig skal
I Himlens Sal
Guds Ere-Blomster drage!
Bort da, Uvished; lad mig ei
uveiret mere figte,
Men lad mig paa mit Levnets Vei
Til Himlens Maal hensigte!
Tving kun mit Kjød
Med Kors og Nød,
O store Viingaards-Hyrde,
Indtil du mig
Saa naadelig
Afløser fra min Byrde!
Almægtige! din Guddoms Ære
Fremskinner, hvor jeg skuer hen;
Dig Altings Skaber, Altings Herre;
Forkynder hele Skabningen.
Høit vidner Himmel, Hav og Jord,
At du er viis, og god og stor.
Det vidner Solen paa din Himmel,
Det vidner Nattens Stiernehær;
Det vidner alt det Skabtes Vrimmel,
som ved dig lever, røres, er.
Mit Huerte vidner meer i mig:
Dybt, Herre, jeg tilbeder dig.
Men og jeg veed du er min Fader:
Det lærte os din elskte Søn.
Ved ham du os vor Synd forlader,
Og hører vore Hierters Bøn.
Han Himlen os forjættede
Hvor mere klart vi dig skal see.
Min Gud! du i det Skiulte seer.
Du er mig nu, og altid nær.
O! lær du mig at leve saa,
At for din Dom jeg kan bestaae.
Giv mig et barnligt Sindelag,
Og styrk min Siel naar den er svag.
Naar onde Tanker spire frem,
Hielp at jeg flux udrydder dem.
Du hellig er, og ynder ei
Den, som gaaer frem paa Syndens Vei.
Kun Hellighed for dig bestaaer,
Og Løn hos dig i Himler faaer.
Hielp, at jeg elsker, lyder dig,
At ved dit Ord jeg glæder mig
Det alt i Prøvetiden her
Paa Himlens Fryd en Forsmag er.
Naar denne Fryd i Hiertet er,
Jeg Dødens Komme rolig seer.
Ei Gravens Rædsler skrække mig;
Thi evigt Liv jeg faaer hos dig.
O Sjæl, hvor blev de gode Ord,
Som Jesus fik, den Tid du gik
Sidst hid til Herrens Bord
Der du i Skrifte-stolen sad,
Og om vor Herres Naade bad?
Da vilde du forbedre dig,
Saa har din Mund udi hiin Stund
Vel tales dristelig;
Men med hvad Hjerte det er skeet,
Du selv kun og din Gud har seet.
Græd for den Tid, som er forbi
Suk, raab og bed, at Miskundhed
Dig denne Gang vil frie,
Og at ved Jesu Kors og Blod,
Din Skriftegang maa vorde god!
Forny med Gud din Daabes Pagt
Hver Dag og Tid til Kamp og Striid
Mod Fjenden staa paa Vagt!
Hav hvor du vandrer ud og ind,
Guds Ord og Himmel i dit Sind!
Den store Strid, din Frelser stred
Den bittre Nød og haarde Død,
Som Jesus for dig led,
Ret præntet i din Sjæl lad staae,
Saa kan du smukt til Alters gaae!
Stille er min Sjæl til Gud,
Til min Gud, som hjælpe kan,
Verdens Trøst kan snart gaae ud,
Flyder hastig bort som Vand,
Løb, min Sjæl, fra hendes Bo,
Træng dig ind til Gud i Ro!
Tordner det af Verdens Sky,
Oventil er Luften klar,
Hos Vorherre er der Ly,
Himlen ingen Torden har,
Sindet maa til Himlen gaae,
Der er Fred og Ro at faae!
Er Samvittigheden fri,
Saa lad Verden snakke hen,
Det er i en Hast forbi,
Nok, naar Jesus er din Ven,
Verdens Had og Verdens Gunst
Er dog begge kun en Dunst.
Kunde Noget hænde sig,
Som din fromme Fader saae,
At det vilde skade dig,
Maatte du vel bange gaae,
Men du vedst: dig Intet skeer,
Som dig Gud ei tjenligt seer.
Giv i Jesu Favn dig ind,
Han skal dig ei kaste hen,
Tryg for Verdens Kastevind
Er du hos din fuldtroe Ven:
Lad det storme, som det kan,
Du skal komme vel til Land.
I Krigens vilde Lue,
O Herre, styr vort Sværd,
Du spænde Folkets Bue
I denne Ledingsfærd:
Du Herre Zebaoth,
Hvis Navn høilovet være,
Giv snart os Fred med Ære
Og Alt, hvad os er godt!
Hjerte, lad dig ei indbilde,
At du er af Gud forstødt,
Hold dig fast til Ordets Kilde,
Evangelium er sødt!
Har du gjort din Gud imod,
Ei! han er jo from og god,
Har du samlet dig Guds Vrede,
Glæd dig, Naaden er tilrede!
Hør hans Ord: saa sandt jeg lever,
Vil jeg ei en Synders Død,
Du, som for Guds Vrede bæver,
Glæd dig, det har ingen Nød!
Gaaer du ærligt til din Gud,
Er hans Vrede slukket ud,
Synd're vil han mildt undfange,
Aldrig komme de for mange.
Thi han ei alene ynder
Dem, som i hans Naade staae,
Men og efter dem sig skynder,
Som paa Syndens Veie gaae;
Ei hans Ømhed trættes kan,
Han igjen i Naadens Stand
Sanker meer og meer tilhobe,
Bliver ved at kalde, raabe.
Var der tusinde og flere
Verdens Riger skabt af Gud,
Og du havde dem og mere
Fyldt med Synd imod hans Bud,
Det var meget, dog ei meer
End den allermindste Fjer
Mod Guds Kjærlighed at kjende,
Som har ingen, ingen Ende.
Ingen Sø, hvor stærk den bryder,
Ingen Strøm, hvor høit den gaaer,
Ingen Ild, hvor hed den syder,
Noget mod vor Gud formaaer;
Ingen Ting kan lignes mod
Herrens Naades store Flod,
Vore Synder bort at tage
Alle vore Levedage.
Nu velan, I bange Sjæle,
Her er Naade, Gud skee Lov!
Hvem vil pine sig og kvæle,
Da det ikke er behov;
Al den Synd du mindes kan,
Veier ikke ved et Gran
Mod Guds Naades Magt at regne,
Som du kan dig frit tilegne.
Hvad er det godt at lande
I Himlens søde Havn,
Fra Verdens vilde Strande
Fra fremmed Land og Stavn,
Fra Røverdal til Englesal,
Fra Sult og Savn til Faders Favn!
Hvad er det godt at lande
I Himlens søde Havn,
I Brudgoms Skjød, fra Strid og Stød,
Ja Alt, hvad har af Sorrig Navn!
Hvad er det godt at lande
I Himlens søde Havn!
Hvad er det sødt at smage,
Hvad Huset der formaaer,
Sin Arv blandt dem at tage,
Som hist for Thronen staaer!
Ja, ja, at see især de tre
Personer, Alting overgaaer!
Hvad er det sødt at smage,
Hvad Huset der formaaer!
O Herlighed, som Ingen veed,
Før salig han de Grændser naaer,
Hvad er det sødt at smage,
Hvad Huset der formaaer!
Hvad er det stort at prange
Med Livets Brudekrands,
Og see, hvad Skat saa mange
Guds Helgen faaer tilmands,
At høre Lyd af Englefryd,
Som overstiger Sind og Sands.
Hvad er det stort at prange
Med Livets Brudekrands,
At sidde der Guds Søn saa nær,
I saa utrolig Himmelglands.
Hvad er det stort at prange
Med Livets Brudekrands!
Dig vil jeg elske, du min Styrke,
Du giver Hjertet Fred og Trøst;
Dig vil jeg ved min Gjerning dyrke,
Ved hver en Længsel i mit Bryst;
Dig vil jeg elske, Frelser min!
O Jesus, kald mig din!
Dig vil jeg elske, du er Livet
Og fører mig paa Livets Vei;
Dig vil jeg elske, du har givet
Mig Lyset, det som slukkes ei,
Dig vil jeg elske, thi dit Blod
For mig du flyde lod.
Saa lang en Tid var du mig fremmed,
Du som dog først mig havde kjær,
Langt borte ledte jeg om Hjemmet,
Som var med dig mig ganske nær;
Thi Hjemmets Kjærlighed og Fred
Er der, hvor du er med.
Forkast da Barnet ei, som kommer
Til Hjemmet paa sin trætte Fod,
Og som i Verdens korte Sommer
Trods al dens Pragt dog nu forstod,
At kun i din den faste Borg
Faaer Sjælen slukt sin Sorg.
Dig vil jeg elske og tilbede,
Min Herre Gud og Broder kjær!
Er Verden end med Spot tilrede,
Og skal jeg Nød kun friste her,
Dig vil jeg elske, Frelser min!
O Jesus, kald mig din!
Priis Gud med Sang, Priis ham, o Menneske!
Han hævede dig høit til Aanders Rang;
Han, som skabte Himlene!
Alt, hvad hans Bliv Her fremvinket til Liv,
Udbrede Herrens Priis,
Hver Skabning paa sin Viis!
J et samlet Jubel-Chor
Syng, o Himmel, syng, o Jord!
Til den gode Skabers Priis!
Hvo er du? O Gud! hvo ligner dig?
Saa blid du kommer Skabningen ihu,
Signer Alt saa faderlig.
Ormen du seer, Og Seraphen du seer.
Din vise Kierlighed
Har begges Lod bered.
Held mig, jeg, dit Menneske,
Skabtes i dit Billede,
Skabtes til en Evighed.
Gud; hvilken Fryd J denne store Kreds;
J Luft, paa Jord, i Haver Livo og Lyd;
Thi du virker allesteds.
Tordeners Brag, Og de lynende Slag:
Alt, alt forunde mig, At du est naaderig;
Jeg da og med henrykt Siel Priser dig,
Algodheds Væld! Evig skal jeg prise dig.
O Gud og Fader! styrk min Siel,
Naar Gierrighed mig frister!
Saa let ved den mit sande Held,
Min Sieleroe jeg mister.
Vee mig, om jeg greb Leilighed,
At jeg mig Frugt af Næstens Sved
Ulovligen tilvendte.
Med Synd det kor, med Sorg det gaaer;
Som Avner det adspredes;
Bedrageren ei længe staaer;
Hans Fald ham snart beredes.
Og falder han fra Velstand ned
J Kummer og i Usselhed,
Hvad er ham da tilbage?
Du, Herre, hver en Tanke seer
Som Næstens Ret fornærmer;
Retfærdige; du aldrig er
Bedragerens Beskiermer.
O! skiælve vil jeg for din Dom
Om Gods til mig med Uret kom,
Det skal hos mig ei blive.
Vel mig, o Gud! Naar mig din Frygt
Paa rette Veie leder;
Da skal mit Huus ei vorde bygt
Paa Uretfærdigheder.
Da giør jeg alle Ret og Skiel,
Og har i Nøisomhed mit Held;
Da vil du mig velsigne.
Trillende Vover og fraadende Bølger,
Medbør og Modstorm de skifte paa Hav
Verlende Skygang paa Solskinnet følger
— Det er vor Fart mellem Vugge og Grav.
Fredeligt kun Er Dødens Blund:
Mishaab og Strid har hver timelig Stund.
Veirenes Spil er som Menneskens Tanker,
Stolt svulmer Seilet mens Lykken er god,
Kneisende Høimast og tykkeste Planker
Brydes og briste — saa falder vort Mod!
Ulykkens Dag Finder dig svag,
Tumler dit Sind, som et drivende Vrag.
Selv naar til Glædens de liflige Sange
Voverne dandse i føielig Rad,
Tvivlende Angst monne Hjertet undfange.
Sorgen kan komme naar bedst jeg er glad!
Hvor skal jeg trygt Lægge min Frygt?
Bølgernes Sal ei paa Bjælker er bygt!
Skrøbelig' Sind, lad dog være at grue!
Tvivlende Sjæl, hvorfor est du forsagt?
Er der ei En, som kan Veirene true,
En, der har Stormenes Vold i sin Magt?
Hvor du end er, Christus er nær,
Giver dig Hvile for Verdens Besvær.
Søg ham, mens Hjertet saa lystelig banker!
Verden omskifter — han bliver forsand.
Svigter i Natten dit Roer og dit Anker,
Kald paa din Frelser, da svigter ei han!
Stjernernes Ild Tænder han mild;
Aldrig kan Himmelens Haab føre ild!
Kjærlige Frelser, med dig udi Følge
Smiler mig dobbelt det rolige Hav,
Ængster mig aldrig den styrtende Bølge
Skrækker mig ikke dens aabnede Grav!
Trygt i dit Navn, Glider min Stavn,
Fører mig sikkert til Himmelens Havn!
Søde Gud, din Engleskare
Alle dine Smaa bevare!
Ja, forlad os, Fader milde!
Hvad vi gjorde, som var ilde!
Hjælp os, saa vi vorde fromme,
Saa vi i din Himmel komme,
Smile sødt i Englefavn;
Hør du os i Jesu Navn!
Vaagn op, og slaa paa dine Strenge,
Syng mig en deilig Morgensang,
O kjære Sjæl, stat op af Senge,
Gjør med din Tak en Himmelgang,
Gjør Vold oppaa den Stjerneborg,
Og glem saalænge Verdens Sorg!
Velan! jeg vil til Himlen stige,
Langt fra min Jorde=Klimp og Krop,
Mit Borgerskab er i Guds Rige,
Der stunder jeg og daglig op;
Lov, Priis og Tak i tusind Tal
Skee Gud i høien Himmelsal!
Ei har jeg Andet dig at give,
End Hjertets inderlige Tak,
Al anden Gjerning her i Live
Den er at yde alt for lak;
Men mine Suk du ei forsmaaer,
Og Graaden, som i Øine staaer!
Jeg trøstig til mit Kald mig giver
Og fanger nu min Gjerning an,
Min Gud mig end saa naadig bliver,
Som han i al min Tid er van,
Han tager Haanden med mig i,
Og med sin Aand staaer trolig bi.
Og ei paa Verden vil jeg byjje,
Om Lykken end vil med mig staae;
Men alt som Dagen sig mon rygge,
Vil jeg min Sjæl alt minde paa,
At Glasset rinder, Tiden gaaer
Og Evigheden forestaaer.
Døden er den sidste Fjende,
Vi med Gud skal overvinde,
Gud med os skal træde paa;
O, min Sjæl, gid kun du vidste
Tonen, som det Ord „den Sidste“
Skal i Himlen synges paa!
Døden selv maa vistnok grue
For den sidste Banetue,
For sit eget Banesaar,
Det maa Alt paa Dødens Side,
Som kun lystes ved at stride,
Synger kun om Banesaar!
Men vor Frelser, som os givet
Har sig selv, og dermed Livet,
Nu og i al Evighed,
Ham det fryder, at Dødsstriden
Er den sidste, saa vi siden
Fred har i al Evighed.
I, Guds Engle, som kan Tonen
Paa den Sang, som er Livskronen:
Evigheds Halleluja!
Hjælper os til at begynde
Paa den sidste Sang at nynne:
Evigheds Halleluja!
Til det Guds Ord, der, som en Sol,
Med Liv og Lys kan virke,
Vi reiste denne Præd'kestol,
Vi bygged denne Kirke,
Vi hellige dens Skib og Chor,
Dens Døbefont og Alterbord:
Guds Ord de skal tilhøre!
Bygmester for den Hvælving blaae,
Som Jordens Kreds omspænder,
Det ringe Værksted ei forsmaae
Nu dine Guddomshænder!
Med Ord og Aand byg her en Fløi
Af Helgenkirken himmelhoi!
Med Rum til alle Sjæle!
Thi bede vi: vor Gud! byg med!
Lad her din Aand regjere!
Da bliver her et helligt Sted,
Jo længere, jo mere;
Hver Herrens Dag, hvert Kirkeaar
Velsignet kommer, priset gaaer,
Med Livets Ord paa Læbe.
Maa jeg sørje, maa jeg klaje,
Farer al min Glæde hen,
Skal forladt jeg alle Dage
Staae med dybe Savn igjen,
Gud, min Gud, forlad mig ikke!
Lad i Graad mig stamme ud:
Skee din Villie, Herre Gud!
Lad mig Kalken from uddrikke!
Lad mig sukke i mit Savn:
Lovet være Herrens Navn!
God er Sorgen, du mig sender;
Store Fader, jeg det veed,
Dit forladte Barn du kjender:
Til sin Frelse Sjælen led.
Evig Kjærlighed kun saarer,
Tungt kun Herrens Haand mig naaer
For at læge større Saar,
O, jeg veed det, randt ei Taarer,
Ramte tungt ei Herrens Haand,
Kom til mig ei Trøstens Aand.
Gud, du ogsaa mig vil sende
Trøstens, Kjærlighedens Aand!
Han skal lære mig at kjende
Naaden i din Faderhaand,
Han skal himmelsk Fred mig bringe,
Han med Kraft og Haab og Tro
Underfuld skal i mig boe!
Han skal lære mig at tvinge
Verdens Sorg og Verdens Savn
Og lovprise Herrens Navn.
Store Trøst i Prøvens Dage!
Glæde skal af Sorg udgaae;
Intet Suk og ingen Klage
Gaaer uhørt fra lønligst Vraa;
Er dit Aasyn skjult, o Fader!
Skjuler Himlen mig din Søn,
Trøster dog en Røst i Løn:
Det er Aanden, som oplader
Sjælens Øie i mit Savn
Lovet være Herrens Navn!
Gaa ud, min Sjæl, betragt med Flid
I denne skjønne Sommertid
Guds underfulde Gaver!
See, hvor hvert lille Blomsterpar
Sig yndefuldt nu smykket har
Paa Marker og i Haver!
Hvert Træ nu pranger med sit Lov,
Og Jorden dækker til sit Støv
Med sommergrønne Klæde,
Og skjønnere er Liliens Dragt
End Salomon i al sin Pragt
Paa gyldne Kongesæde.
Ak, tænker jeg, er der saa stor
En Skjønhed paa den faldne Jord
For Syndere at finde,
Hvor skal vi da vel frydes ved
Al Glandsen af Guds Herlighed,
Som er i Himlen inde!
O kjære Gud, ja var vi der
Og stod for Thronen reen og skjær
Med Salighedens Palmer!
Saa vilde vi paa Engleviis
Forkynde høit din Naades Priis
Med tusind skjønne Psalmer.
Velsign os med din Helligaand,
Og plei os med din egen Haand,
Saa vi for dig maae være
Som Blomster smaa med liflig Lugt,
Som Træer fyldt med yndig Frugt
Til Jesu Christi Ære!
Og, Fader! naar du eiegod
Oprykker Blomsten med sin Rod
For bedre den at gjemme,
O, plant mig da, og giv mig Læ
Ved Livets Væld af Livets Træ
I Paradis derhjemme!
Mit Hjerte gjøres mig bange,
Bespændt i Angst og Nød,
O Jesus, ei fra mig gange,
Hjælp mig for din haarde Død!
Gud trøste og raade
Den, som kommer i Vaade!
Bønhør mig, Herre kjære!
Mit Hjerte gruer saa,
O løs mig, til din Ere,
At jeg kan Frihed faae!
Gud trøste og raade
Den, som kommer i Vaade!
O glem min Ungdoms Brøde,
Og tryk ei Syndens Byld!
Husk, Herre, at du døde
Dog ogsaa for min Skyld!
Gud trøste og raade
Den, som kommer i Vaade!
Som Hjorten tørstig raaber
Og skriger efter Vand,
Saa længselsfuld jeg haaber
Til dig, min Frelsermand,
Gud trøste og raade
Den, som kommer i Vaade!
Did længes jeg at komme,
Du levende Guds Søn,
Hvor alle dine Fromme
Kan see dit Ansigt skjøn'!
Gud trøste og raade
Den, som kommer i Vaade!
Naar jeg skal heden fare
Fra denne Grædedal,
Min Sjæl vil du bevare
Udi din Himmelsal.
Gud trøste og raade
Den, som kommer i Vaade!
Eia, hvor vel
Du veed min Tarv og Trang
Til Liv og Sjæl, du min Immanuel!
Hold min Fod udi din Gang!
Thi naar jeg ret søger dig,
Hjertelig,
Da faaer jeg Ro og Mag,
Om jeg er syg og svag;
Fattes mig og dagligt Brød,
Det har dog slet ingen Nød,
Der er nok i Jesu Skjød.
Vær frisk og glad,
Min trangnedtrykte Aand!
Af liden Mad fem Tusind Mænd i Rad,
Mættes ved min Jesu Haand.
Tænk, at din Deel er ei glemt
Og bortgjemt,
Du faaer til Nøisomhed,
Hvad Gud dig gavnligt veed;
Kan du Herrebord ei naae,
Tak, at du paa Græs og Straa
Kan Guds Kurv og Levning faae!
Mildhed, Kjærlighed og Glæde
Er, o Gud, din Thrones Pragt,
Sandhed er dit Herresæde,
Lyset er din Klædedragt;
Hvad du gjør, er stort og mægtigt,
Skjønner man end lidt derpaa,
Eller kan det ei forstaae,
Dog er Alt saa saare prægtigt;
Lys og Ret er al din Vei,
Skjøndt det ofte kjendes ei.
Ingen kan din Magt bestride,
O almægtig-stærke Gud!
Verdens Magt maa gaae tilside,
Naar din Sag du fører ud
Hvad du vil, kan ei forrykkes;
Som din stærke Lynild ei
Fattes nogensinde Vei,
Saadan maa din Gjerning lykkes:
Hvor er nogen Ting saa stærk,
At den hindrer Herrens Værk!
Uden Ende, overmaade
Herlig er din Kjærlighed
Og usigelige Naade,
Som os daglig er beteed.
Lad din Kundskabs Lys antænde
Og bestraale min Forstand:
Giv at Hjertet gløde kan
Ved din Herlighed at kjende:
Giv, at alt mit Indre maa
For din Naade aabent staae!
Du kan give Sjælen Føde,
Du er ene nok for mig,
Uden dig er Alting øde,
Alting kan jeg faae i dig;
Du kan ene Rigdom give,
Alting, uden dig, er Trang,
Ei at nævne værd engang;
Alting, uden dig, i live
Er dog Andet ei end Nød,
Overkalket Grav og Død.
Ak, min Sjæl i Længselslue
Og i Vand mit Øie staaer;
Naar skal jeg dit Ansigt skue,
At min Jammer Ende faaer?
Naar skal jeg til Himlen stige
Op fra denne Trængselsstand
Til mit rette Fædreland,
Boe udi dit skjønne Rige,
Og dit milde Ansigt see?
Fader lad din Villie skee.
Selv du har berammet Tiden,
Da min Reise bliver god,
Himmelen for længe siden
Kjøbtes mig ved Jesu Blod:
Derfor vil jeg taalig bie
Efter denne søde Stund,
Men imidlertid min Mund
Aldrig om dit Navn skal tie,
Lov og Priis dig være sagt
Her og hist af ganske Magt!
Lad bruse Storm paa Verdens Hav,
Er Herren med paa Havet!
Paa Veien over store Grav
Jeg vorder ei begravet;
Og skjuler Bølgen Skibets Rand
Jeg paa den Herre lide kan,
Som Storm og Hav kan tvinge.
Og om mit Øie ham ei saae,
Skreg vantro Sjæl: han sover!
Skreg Frygten: Herre, vi forgaae
Os skjuler Dybets Vover -
O Herre, er kun fast min Tro,
Jeg seer i aabne Grav med Ro,
Min Frelser ei mig glemmer!
Men svigter Mod og flygter Haab,
Forbarmer, du tilgive!
Beskæm, o Herre, Frygtens Raab!
O, hold min Sjæl i Live!
Du mægtig true Veir og Hav,
Føer naadig over Dybets Grav
Min Sjæl til Frelsens Bredder!
O vaagner op af Verdens Drømme,
I Lunkne, vaagner op med Magt!
Vor Jesus som skal Verden dømme,
Han raaber høit: stat op paa Vagt!
Stat op af Syndens Søvn og Slum,
Mens der endnu er Tid og Rum!
O vaagner op at Syndens Mørke
Ved Lysets Komme vige kan,
At Naaden Eder ret maa styrke
Og lede frem til Livsens Land!
Thi ellers har vi ingen Gavn
Og Glæde af vort Christen-navn.
O vaagner, thi den gamle Slange
Os ellers er for stærk og klog!
Han agter dig og mig at fange,
Som han alt Mangen til sig drog;
Hvo her vil ei aarvaagen staae,
Han maa i Dybe med ham gaae.
O vaagner, førend Døden kalder
Os i en ubeleilig Stund!
See snart den Gamle for den falder,
Og snart er Ung og Stærk og Sund,
Sin sidste Time Ingen veed,
Vel den, som altid er bered!
O vaagner, det er Jesu Stemme
Stat op af Søvne, ud paa Vagt!
Naar Sjælen er i Mørkets Gjemme
Da er det alt for silde sagt;
Nu kan vi søge Sjælens Gavn,
Saa vaagner da i Jesu Navn!
O Gud! dit Væsens Majestet
Er uden Maal og Ende.
Hvo kan din Storhed fatte ret?
Hvo ret din Vælde kiende?
Du er og var af evighed,
Og evig skal du blive;
Og ingen, ingen Skabning veed,
Dit Væsen at beskrive.
Ja, ingen, ingen Skabning er
Som fatter dig, o Herre!
Men dine vise Gierninger
Forkynde høit din Ære.
Hvorhen, til Himmel eller Jord,
Vi Søn og Tanke vende,
Din Guddoms tydelige Spor
Vi allevegne kiende.
Den vidt udstrakte Himmels Pragt,
Din Herlighed afmaler.
Den om sin store Skabers Magt
Høitideligen taler.
Du kaldte Soel og Maane frem,
Og alle Stiernebære;
Din Kraft endnu opholder dem:
Almægtig maa du være.
Vor Jord er af din Godhed fuld,
Din Soel Naturen fryder;
Din milde Regn i døde Muld
Sin Frugtharhed nedgyder.
Med Korn vor Mark velsignet er,
Og Træet Frugter bærer,
Og Dyr og Fisk og Fuglehær
Os glæder, gavner, nærer.
Ja! du er viis og god og stor,
Du evig, evig, Høie!
Saa vidner Himlen, saa din Jord
For vort henrykte Øiej;
Thi skal vort Hierte idelig
Dig elske, dig tilbede,
I alt vi kiende, føle dig,
Vor Trøst, vort Haab, vor Glæde!
Det er saa yndigt at følges ad
For to, som jjerne vil sammen være,
Da er med Glæden man dobbelt glad
Og halvt om Sorgen saa tung at bære,
Ja, det er Gammen
At reise sammen,
Naar Fjederhammen
Er Kjærlighed!
Det er saa hyggeligt allensteds,
Hvor Smaa og Store har Eet i Sinde,
Og det, som drager det store Læs,
I Hjertekamret er inderst inde;
Ja, det er Gammen
At holde sammen,
Naar Ja og Amen
Er Hjertets Sprog!
Det er saa herligt at stole paa,
Vi har en Herre, som Alting mægter,
Han os ei glemmer, naar vi er graae,
Hans Naade rækker til tusind Slægter;
Ja, det er Gammen
At Allesammen
Er Ja og Amen
Guds Naades Ord!
Det er veemodigt at skilles ad
For dem, som gjerne vil sammen være,
Men Gud skee Lov! i Vorherres Stad;
For evigt samles de Hjertenskjære;
Ja, det er Gammen
At leve sammen,
Hvor Ja og Amen
Er Kjærlighed!
Hvert Ægtepar, som med Kjærlighed
I Jesu Navn holder Bryllupsgilde,
Skjøndt Alt i Verden gaaer op og ned,
Skal finde tidlig og finde silde:
Det er dog Gammen
At sidde sammen,
Hvor Arneflammen
Er Kjærlighed!
Helgen her og Helgen hisset
Er i samme Menighed,
Derom haver os forvisset
Han, som alle Dybder veed!
Helgensamfund af Guds Naade
Er vi i hans Kjærlighed,
Her og hist er Sønnens Gaade
Steget op og dalet ned!
Sammen boe vi i Guds-Haven,
Skilt kun ved det smalle Belt,
Til at flyve over Graven
Vinge laaner os vor Helt!
Hæren, som vor Høvding danner,
Talrig af det samme Blod
Stammeviis med Korsets Banner
Sætter over Jordans Flod!
Alt Utallige bebygge
Ønske-Landets Palmestad
Vi end gaae i Basans Skygge,
Herrens Folk i Gilead!
Næste Gang vor Flok dog følger,
Josva brat os kalder ad,
Hvor sig aabne Jordans Bølger,
Banet see vi Arke-Vad!
Til vi samles efterhaanden
Ret i Livets Kilde-Vang,
Mødes her og hist i Aanden
Daglig vi med Moses Sang!
O Jesu Christ! du lærer mig
At gaae paa Sandheds Veie;
Mod dette taber Alting sig,
Som Verden har i Eie.
Ved dig jeg har en naadig Gud,
Naar jeg kun følger dine Bud,
Mit Mønster og min Lærer!
Og, o hvor stor en Kierlighed;
Du bar min Synd og Brøde;
For mig du Haan og Marter led,
Og Korsets Død du døde.
Hvorved kan jeg fuldtakke dig?
Kun derved, at jeg redelig
J dine Fodspor træder.
Dit Løvte fast som Klippen staaer:
Du hielper mig at kæmpe,
At Modgang ei mit Sind nedslaaer,
At jeg kan Lystet dæmpe.
Jeg elsker, beder, haaber, troer
Og følger dig, og hisset boer
Hos dig i Fryd og Ære.
Ingen Høihed, ingen Ere,
Ingen og Fuldkommenhed
Kan der under Solen være,
At den fri for Fald sig veed:
Ingen og formaste maa,
Om han end idag kan gaae
Thi han kan imorgen falde
Og sig ulyksalig kalde.
Store Helgen ogsaa haver
Adams kjød og Klæder paa,
Deres høie Himmel-salver
De i Leerkar bære maae;
Kom og her, hvor Peder faldt,
Der det om hans troskab gjaldt!
Jesus da hans Løfter savner,
De fløi bort som Røg og Avner.
Hanen galer og forkynder
Nattens Sang, men Peder ei
Kjender Sang i sine minder,
Han er paa den brede Vei;
Han forbander sig og svær,
At ham Jesus med er!
See, mens han i Synden laster,
Jesus Øie paa ham kaster.
Peder, est du da den Klippe,
Som Guds Kirke bygges paa,
Hvor kan du da saadan glippe,
Og i Storm ei bedre staae?
Nei, vor Jesus Klippen er,
Og hans Ord som Alting bær,
Han staaer fast og aldrig rygges,
Paa hans Ord Guds Kirke bygges.
Ingen Sorrig og Elende
Dig o Jesu, hindre kan,
Du jo Øiet hen skal vende
Paa den arme, faldne Mand!
Han det mærked, at du saae,
Alt hvad i hans Hjerte laae,
Og hvad Skyld deri ham findes
Saa med Graad dit Ord han mindes.
Han dig negted trende Gange
O! forsvor sin Herre Gud:
Mine Fald de er saa mange
Mod hvert Lovens Ord og Bud
At de overstige kan
Stjerners Tal og Havets Vand:
Mund og Tunge, Hjertets Øie
Sig fra dig til Verden bøie.
Peder faldt og blev oprettet
Ved din Naades stærke Arm,
O min Jesus det har lettet
Syndestenen i min Barm.
Du vil mig og ei forsmaae,
Ihvor høit min Synd mon gaae,
Vær med Trøsten Aand tilstede,
Lær mig kun, som han, at græde!
O kjæreste Sjæl, op at vaage!
Thi Dødens og Helvedes Taage
Ved Frelserens Død er forsvunden,
Og Seieren evig er vunden.
Bort Synder og Laster og Lyder,
Fremskinner, I hellige Dyder!
Thi Jesus vil Hellighed have,
At vi vore Synder begrave.
Forsoningens Blod det er rundet,
Forløsningen have vi fundet;
Vor Christus, vor Glæde og Ære,
Han vilde vort Offerlam være.
Han, som haver Alting i Volde,
Hans Frydefest hellig vi holde;
Med Fryd og med Psalmer vi møde,
Thi Christus opstod fra de Døde.
Gid Reenhed hvert Hjerte maa smykke,
Og Sandhed i Sindet maa bygge,
Saa skal vi fra Mørket udtræde
Og Paaskefest holde med Glæde!
Forsmægtende jeg vanked om
J Mistvivl, Angest, Smerte;
Ei Trøst jeg fandt, ei Lindring kom
Til mit beklemte Hierte.
Min Siel hvor den var mørk!
Hvorhen jeg saae var Ørk.
Nu jeg i Bøn udbrød:
"See, Herre, til min Nød,
Og frels mig, frels Mig Arme!"
Da hørte du mig, Naadens Gud!
Du gav mig Kraft og Styrke;
Du førte mig af Angest ud,
Gav Lys i rædsomt Mørke.
Du brød med Faderhaand
Min Trængsels haarde Baand.
O Gud! jeg priser dig:
Paa ny du skabte mig.
Til Lovsang blev min Klage.
O! Gud, din Miskunhed er stor,
Er uden Maal og Ende.
Det i din Himmel, paa din Jord
Hver Skabning skal bekiende.
Høit over Bierg og Dal
Vor Lovsang lyde skal:
O Gud! du er vor Trøst,
Du vender Sorg til Lyst.
Vel den, som paa dig haaber!
Gud Helligaand! opfyld med Lyst
Din troende Forsamlings Bryst!
Med Himlens Ild du os antænde,
Af Christi Kjærlighed at brænde!
For Hjerterne dig aabenbar,
Oplys dem med din Lampe klar,
Saa alle Tunger trindt paa Jord
Eenstemmig prise Troens Ord
Og sjunge som i Englechor:
Halleluja, Halleluja!
Halleluja!
O Hoved, høit forhaanet
Med blodig Saar og Vee!
O Hoved, tornekronet
Til Smerte, Spot og Spe!
O Hoved, som har været
Tilbedet idelig,
Men nu saa høit vanæret,
Vær hilset hjertelig!
Min Jesus! du er saaret
For mine Synder saa,
Jeg burde have baaret
Den Straf, som paa dig laa.
See hid, her staaer jeg Arme,
Fordømt til Vredens Riis
Dig over mig forbarme,
Dit Naadeglimt mig viis!
Jeg takker dig af Hjerte
Af ganske Sind og Sjæl,
Min Frelser, for din Smerte,
Du meente det saa vel!
Lad mig, o Jesu Christe,
Ved Troen holde mig,
Naar Øinene vil briste,
Da lad mig døe i dig!
Naar jeg herfra skal vije,
Da vig du ei fra mig!
Og naar jeg ned skal stige
I Graven, viis mig dig.
Træd frem, saa snart mit Hjerte
Er klemt i Dødsens Nød,
Forkort min Angst og Smerte
For din den haarde Død!
Vær du mit Skjold og Bue,
Naar jeg min Afsked ta'r,
Lad mig dit Aasyn skue,
Som det paa Korset var!
Jeg derved Seier vinder,
I Troen, som sig bør,
Dig til mit Hjerte binder:
Vel den, saaledes døer!
Velkommen igjen Guds Engle smaa,
Fra høie Himmelsale,
Med deilige Solskins-Klæder paa,
I Jordens Skyggedale,
Trods klingrende Frost godt Aar I spaae
For Fugl og Sæd i Dvale!
Velmødt under Sky paa Kirkesti,
Paa Snee ved Midnatstide!
Udbære vor Juul ei nænner I,
Derpaa tør nok vi lide,
O ganger dog ei vor Dør forbi,
Os volder ei den Kvide!
Med venlige Øine himmelblaae,
I Vugger og i Senge,
Vi Puslinger har i hver en Vraa,
Som Blomster groe i Enge,
O synger for dem, som Lærker slaae,
Som hørt de har ei længe!
Saa drømme de sødt om Bethlehem
Og er det end forblommet,
De drømme dog sandt om Barnets Hjem,
Som laae i Krybberummet,
De drømme, de lege Juul med dem,
Hvis Sang de har fornummet.
Da vaagne de mildt i Morgengry
Og tælle meer ei Timer,
Da høre vi Julesang paany,
Som sig med Hjertet rimer,
Da klinger det sødt i høien Sky
Naar Juleklokken kimer!
Da vandre Guds Engle op og ned
Paa Psalmens Tonestige,
Da byder vor Herre selv Guds Fred
Til dem, den efterhige,
Da aabner sig Himlens Borgeled,
Da kommer ret Guds Rige!
Min Sol, min Lyst, min Glæde,
Min Jesu, Hjertensven,
Hvor længes jeg at træde
Med Lovsang til dig hen!
Jeg har en Julesang
I Hjertet dig at yde,
Den skal med Tak udbryde
Hjælp selv min Troes Gang!
Man siger mig, du ligger
I Krybbe, Hø og Straa,
Kun lig en ussel Tigger,
Jeg dig dog gjerne saae:
Nu siger man, hvad kan
En Arm hos Arme gjøre?
Dog hviskes i mit Øre,
Du est af anden Stand!
Man siger, hvo dig følger,
Dit Kors maa tage med
Og gaae som gjennem Bølger
I dine Fode-Fjed:
Nød, Spot og Død dertil
I Kamp med Verdens Skare
Vil sætte dem i Fare,
Som dig opsøge vil.
Det lufter mildt i Høst fra Velsignelsernes Hjem,
Paa Mark og Eng Guds Sendebud udvandre!
Usynlige gaae de med Meierne frem,
Guds Have de mindes med hverandre.
I Paradiset vorde Velsignelsernes Straa
Med Hvedens Ax og Rugens rige Vipper:
Velsignet her bølger, hvor Kornagre staae,
Et Paradiishav foruden Klipper.
Og over Axehavet der jubler Lærkesang,
I Kløverengen muntert Leen klinger;
Med Riverne Høstpiger flokkes paa Vang
Glad Høstkarlen Meieredet svinger.
Tung ruller lange Høstvogn til By med Markens Skat,
Men let og rask paa Stænge gjemmes Skatten;
Paa Marken er Færdsel fra Daggry til Nat,
Om Liv sjunger Dagen fro til Natten.
Guds Engle kan sig glæde ved Menneskenes Høst,
Naar fromme Sjæle frydes ved Guds Gaver:
Selv Dyret sig glæder ved Høstlivets Lyst
Smaafugl holder Gilde mellem Traver.
Frit Fugl og Dyr har Klæder, om Føden maae de gaae,
De søge glad og lystelig de finde:
Som Fugl høster Fattigmand uden at saae,
Som Ruth gaaer til Høsten fattig Kvinde.
Nu fryder sig hver Bonde, det ganske Land er glad,
Hos Gavl paa Toft staaer Markens gyldne Stakke,
Dog størst bliver Glæden i Frelserens Stad,
Naar evigt vi Høstens Herre takke!
Fra Mennesket, Fra Støvet her,
Jeg Sind og Hu bortvender.
Her feirest Liv som Drømmen er;
Et bedre Liv jeg kiender.
Min Guds, min Faders Velbehag,
Og ene det, fra denne Dag
Skal Alt og Alt mig være.
Viis, Herre! mig den Vei at gaae:
Min Afmagt bedst du kiender;
Og frem til Maalet kan jeg naaem
Naar du din KRaft mig sender.
Du bød mig, Gud! at troe paa dig;
Min Siel ved Troen styrker sig,
og til det bedre stunder.
Beskiæmmet vorder ei den Mand,
O Gud; som paa dig lider;
Din Vældes Arm ham frelse kan,
Hvad Magt end mod ham strider.
Hielp Gud! Naar Letsind reiser sig
Mod Troe og Dyd formestelig,
Og haaner Kristnes Vandring
Ja, Daarskab trødser mod dit Ord,
Mod Jesu Sandheds Lære;
Den spotter hver, som Ordet troer,
Som holder det i Ære.
O styrk mod Daarskabs Magt og Svig
Enhver, som troer og lyder dig,
At fast ved dig han holder.
Saa gaae vi frem til Herlighed,
Og Laster os ei skiæmme;
Thi sikkert Middel vi os veed
Vort sande Vel at fremme.
Enhver som lyder Herrens Ord,
Og tillidsfuld paa Jesum troer,
Guds Rige skal han arve.
Søndag er Vorherres Dag,
Ikke dog, som Daarer mene,
Som om Salighedens Sag
Var en Ugedags alene,
Men Guds-Lyset og Guds=Livet
Herren os paa den har givet.
Paa en Søndag Himlens Gud
Verdens-Skabelsen begyndte,
Bød og sagde: Lys! spring ud!
Som et Lyn det frem sig skyndte,
Saa der blev, selv midt i Ørke,
Skjel imellem Lys og Mørke.
Paa en Søndag Englehaand
Vælted bort den Steen i Haven,
Hvori Døds og Mørkets Baand,
Lys og Liv var lagt i Graven,
Men stod herlig op af Døde
I en Søndags Morgenrøde!
Paa en Søndag Gud sin Aand
Sendte med de Lue-Tunger,
Som, trods alle Tungebaand,
Lydt udraaber, favrt udsjunger
Naaden, som al Nød opveier,
Lysets Kamp og Livets Seier!
Vær velkommen, Herrens Dag,
Med de store Fortidsminder!
I dig finder Velbehag
Alle christne Mænd og Kvinder,
Og Guds Aand ta’r helst til Orde
Paa den Dag, som Herren gjorde.
Min Dødsdag denne store Dag,
Fro gaaer jeg den imøde!
Gid, at jeg efter Guds Behag
Alt saae dens Morgenrøde.
O! da skal Suk og Jammerraab
Til Glædens Lovsang blive,
Naar Gud min Troe, mit faste Haab
Fuldbyrdelse vil give.
Men Herrens Raad er ikke mit:
Maaskee han dvæler længe;
Og jeg paa Vanen Skridt for Skridt
Mig mødig skal fremtrænge.
Velan, mig skee som Herren vil;
Det alt er mig til Baade.
Naar jeg kun, medens jeg er til,
Hos ham maa staae i Naade.
J Jesu Navn da gaaer jeg frem;
Hans Budskab vil jeg vente.
J Himlen finder jeg mit Hiem,
Hvor han sin Vandring endte.
Jeg veed paa hvem jeg haaber nu,
Ved Jesu Ord forvisset;
Han her mig kommer huld ihu,
Og saliggiør mig hisset.

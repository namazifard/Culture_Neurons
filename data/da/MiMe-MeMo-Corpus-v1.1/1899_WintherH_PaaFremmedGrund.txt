Med grålige , afskallede mure fortonede hørling kirke sig mod himlen , der blå og skyfri vibrerede hedt over den golde , nøgne kirkegård , hvor tuerne vare bevoksede med marehalm eller sparsomme græstotter , som visne og hentørrede knækkede ved hver berøring . 
Nogle løselig henkastede sten angav kirke-gårdsmuren ; hvis der en gang havde været nogen højere grænse , så var den for længst nedstyrtet , sønderrevet eller nedblæst af efter-års- og vinterstormene . 
Enkelte faldefærdige trækors tydede dog på , at her var gjort forsøg på at hædre de afdøde , men dermed var også kampen opgivet mod vestenvindens knugende magt ; men hvor jordsmonnet sænkede sig imod øst og syd , og bag kirkemuren , var der læ for vinden , og her lå et velplejet gravsted , om 

kredset af unge pile og med en hvid marmortavle , som fortalte , at her hvilede i fred Sofie Aurelia Egede . 
I det tørre græs , ved siden af gravstedet , sad en ung pige og lænede sig op mod den knudrede kirkemur . 
Ligesom den ensomme rose , der blomstrede på graven , syntes forladt og uvirkelig i nærheden af marrehalmen og græstotterne , således syntes også hun , der var i sin første ungdom og hvis farve var sart og fin , at -være flyttet fra mindre barske egne op til dette ensomme , melankolske sted . 
Hendes store , mørkeblå øjne stirrede med et drømmende langt blik ud over det vidtstrakte landskab , som udbredte sig ensformigt nedenfor bakkeskråningen ; intet træ , ingen skovkrans med takkede linjer gav hvile for blikket , det søgte langt ud til horisontens kant , hvor hvide skymasser hævede sig op som fjerne bjærge — spredte sig og svandt i det blå . 
Det var ingen udsigt , der kunne fængsle tankerne , ensformigt , trættente , hævede og sænkede markerne sig ud i det uendelige , og hendes tanker syntes også at svæve langt bort , medens hun adspredt knækkede de lange , visne græsstrå , som stod ved siden af hende . 

hun havde siddet længe ganske stille , da hun vækkedes af trin på den modsatte side af kirken ; hun vendte sig , og hendes fine profil fremhævedes skarpt mod den mørke kirkemur — et smil og et fornøjet glimt i øjnene hilste den velkommen , som afbrød hendes ensomhed . 
Det var et ungt menneske omtrent på hendes alder , men medens hun var fuldt udviklet og overalt ville blive betragtet som voksen , gjorde han nærmest indtryk af at være en lang , godmodig skoledreng , der var vokset ud af klæderne , som nu skulle slides op i ferien . 
» Forstyrrer jeg dig , Augusta ? «  spurgte han og standsede lidt fra hende .  » For så vil jeg gå igen . « 
» Nej , aldeles ikke , jeg er netop nået så langt , 'at jeg er urimelig ked af mig selv og mine tanker . « 
» Jeg så’ dig gå forbi , og så vidste jeg nok , hvor jeg kunne finde dig . « 
» Hvor skulle jeg ellers gå hen ! « 
» Her er ikke så smukt som ved havet . « 
» Men her ligger én , som har elsket mig , og det oven i købet den eneste . « 
» Sig ikke det , Augusta . « 

» Kan du nævne mig nogen anden , Kaj ? «  spurgte hun med et bittert smil . 
» Du glemmer helt din far , «  svarede Kaj og satte sig ved siden af hende .  » Han holder da meget af dig , skulle jeg mene . « 
» Å—ja — nu kan han nok lide mig , «  sagde hun tøvende . 
» Du ved , at jeg elsker dig , «  sagde han undseligt og hurtigt , medens en blussende rødme fo’r op over hans ungdommelige , glatte pande og trængte ind mellem hans tætte , krusede hår . 
» Hvad kan det hjælpe , «  svarede hun roligt og langsomt ,  » du er jo kun her hjemme i sommerferien , og vinteren er så lang . « 
» Men jeg har da taget filosofikum i år , og så — så går der ikke så mange år , før jeg har min eksamen , «  han stammede i sin ivrighed . 
» Og til den tid er jeg gammel eller død af kedsomhed . « 
» Jeg er et år ældre end du og skal nok blive færdig med det hele , til jeg er fire og tyve . « 
» Det er sørgeligt , at mor skulle dø — sørgeligt af mange grunde . Ilendes kærlighed havde magt over mig , den gjorde mig god , jeg søgte i det mindste at blive bedre 

for hendes skyld . Nu tumler mine tanker så fredløst om — du har også årsag til at være bedrøvet derover , havde hun levet , ville jeg bedre have kunnet vente . « 
» Hvad er det da , der piner dig så meget ? « 
Hun vendte sig hurtigt og så’ skarpt på ham . 
» Som piner mig ! « 
» Som gør dig så utilfreds ? « 
» Sig du kun piner , det passer godt nok . «   » Nå , hvad er det så ? « 
» Og du skulle ikke vide det , det skulle være mærkeligt , om din moder ikke skulle have fortalt dig det . « 
» Hvilket , Augusta ? « 
» At jeg kun er et antaget barn , at vi to slet ikke er i familie , og at jeg i det hele ingen hører til . « 
Kaj så’ studsende op , det var første gang , at hun selv berørte denne hemmelighed . 
» Jeg véd , at du som lille kom til onkel og tante , og at tante elskede dig højt . « 
» Og hun er død nu , derfor sidder jeg ene ved graven . « 
Kaj så’ bedrøvet ned og pillede ved det løse , hvide sand , som han hævede op i sin flade hånd og lod trille ned mellem fingrene . 

han var ulykkelig over hendes sorg og den bitre følelse , som den fyldte hende med . 
Han vidste så godt , at hun havde grund til at føle sig ene , da faderen først for nylig havde begyndt at vise hende venlighed og at denne venlighed fornemmelig stammede fra forfængelighed over hendes ydre . Havde hun udviklet sig mindre smukt , havde hendes evner været mindre gode , ville hun nu kun have været ham til byrde og besvær . Og hans egen far og Mo ,r , de , som skulle være hendes nærmeste slægtninge , holdt ikke af hende , særlig hans Moder havde tusinde ting at udsætte på hende — hun var hende for fri og dristig i sine svar , en ung pige skulle være bly og beskeden , og særlig hende ville nogen ydmyghed klæde godt . Men i det sted knejste hun med nakken og bar sin fremtrædende figur , som var hun født der på Vestervig og var broderens rigtige datter . 
Han kendte det hele så godt , hørte det næsten daglig , når han var hjemme . 
» Det hjælper mig ikke noget , at du ser bedrøvet ud , Kaj , og jeg har endda grund til en pinlig angst — men det bliver ikke bedre , fordi vi sidde her evigt . Hjælp mig op , Kaj , og lad os komme hjem . « 
Han sprang op og rakte hende hånden , 

han var glad over enhver , selv den mindste tjeneste , han kunne vise hende . 
Han var et år ældre end hun og høj af sin alder , og dog var hun lige så høj som han , kraftig , men smuk og symetrisk skabt , med hvælvet bryst og slanke hofter . 
Hendes hoved var lille , og hun bar det højt , og nu , da hun syntes at ville lade sorgen og mismodet bag sig , som en klædning , der lå gemt til hende bag kirkemuren , spillede de mørke øjne med utallige smil og muntre glimt . 
De nærmede sig stenmuren , også her rakte han hende hånden og hjalp hende over , medens han så’ beundrende på hende . 
De gik ned mod fjorden , der lå som en smal stribe , hvori solen spejlede sig og frembragte strålende glimmer , hvis skær næsten smertede i øjnene . 
I nogen afstand , til venstre for landevejen , lå præstegården med sin lille have mod syd . Her boede pastor Salling , Kajs fader , og her havde Kaj levet sine første barndomsår til tiden kom , at han skulle i skole og efter megen rådslagning blev sendt til København , hvor hans fader havde familie . 
Fru Salling var søster til proprietair Egede 


på Vestervig , der , som eneste søn , havde arvet gården efter sin fader . Den lå længere nede mod Limfjorden i læ af en bakkekam og skinnede frem fra en større have , med sine røde mure og røde teglstenstag . 
Den lignede en gammel røverborg , hvis ejer lå på lur efter vejfarende folk , og proprietair Egede fortalte undertiden , når han sad ved et godt bæger , om sine raske forfædre , hvis snækker besejlede Limfjorden og opsnappede mangen vellastet skude . Men nu havde den kun bevaret den ydre lighed fra hin muntre fribyttertid , og selv snækken var forsvunden og havde givet plads for en gammel , rådden båd , som lå halvt fyldt med vand ved det forfaldne landingssted . 
» Går du med ind ? «  spurgte Kaj , idet de nærmede sig indkørslen til hans hjem . 
» Å ja , det kan jeg gerne , far er ikke hjemme , det er torvedag . « 
De fulgtes hen mod gården , hvis vægge vare rødmalede med en bred sort rand forneden , den gjorde et trist , mørkt indtryk med de tre længer bygget sammen med den lave hovedbygning . 
Gården var fyldt med småkreaturer , ænderne snadrede i et vandhul nede ved porten , medens hønsene fore forskrækkede 

tilside for en stor , langhåret hund , der kom springende ned over gården og snoede sig fornøjet omkring de to unge . 
Kaj tyssede på den og søgte at dæmpe dens glæde . 
» Den er helt ellevild , når jeg er hjemme . Det er mærkeligt , at den kan bevare sin kærlighed fra den ene sommer til den anden . « 
» Du er en dejlig hund , Bjørn , «  sagde Augusta og klappede dens krøllede hoved ,  » rigtig en trofast og smuk hund . Den besøger mig ofte på Vestervig , når du er borte . « 
» Den véd , hvor meget jeg holder af dig , og vil minde dig om mig . « 
Pastor Salling og en proprietair , der boede på den anden side fjorden , sad i sofaen ved bordet i dagligstuen , hvor Fru Salling havde travlt med at skænke eftermiddagskaffen , da Augusta og Kaj kom ind . 
Pastor Salling var en slank , temmelig høj mand , med et smalt , fint ansigt , som indrammedes af grånende bakkenbarter , hans milde , blå øjne så’ venligt hen mod Augusta , idet han nikkede til hende . 
Fru Salling var en middelhøj , mager kone med skarpe træk og smalle læber , håret 

var strøget glat ned over tindingerne , og en lille sort kappe dækkede issen . 
Det var ikke uden grund , at proprietair Egede sagde , at svogeren ville være en fortræffelig mand , når han ikke stod så meget under tøffelen :  » Han tør , gud hjælpe mig , ikke pudse sin næse , uden først at se hen til min søster . «  så galt var det vel ikke , men hun havde en rap tunge , og pastor Salling elskede fred . 
Hun hilste kølig god dag , idet hun rakte en vel fyldt kop til proprietair Jonson , der havde rejst sig og hilsende rakte først Augusta og derpå Kaj sin store , kødfulde hånd . 
Det var en undersætsig , bredskuldret mand , nærved de fyrre , med et vejrbidt , godmodigt ansigt , hans kinder vare dækkede af et kortklippet , stridt skæg , som voksede i totter , så kindernes røde farve skinnede frem . 
» Ja , det er hedt ude , «  sagde han med stærk jysk accent ,  » så det gør godt at komme ind i den svale stue . Derfor er jeg også flygtet ind til præstens i dag . « 
» Det var vel , at du endelig kunne komme , Kaj , det er en halv time over tiden , «  sagde Fru Salling . 

» Jeg beder dig undskylde , mor , men jeg troede ikke , klokken var så mange . « 
» Ungdom og klokkeslet passe kun dårligt sammen Fru Salling . Man må holde ungdommen noget til gode . « 
» Sæt dig ned , Augusta , «  sagde præsten og strøg en tændstik for at få ild på piben ,  » kender jeg min kone ret , så har hun nok en kop kaffe til dig med . « 
» Du kan få to , om det skal være . «  Fru Salling satte megen pris på at traktere sine gæster rigelig .  » Er din fader i byen , Augusta ?" 
» Så vidt jeg véd , skulle hr . Egede have sig et par plovbæster , «  svarede Jonson dampende på cigaren . 
» Far talte også om at købe en ny ridehest . « 
» Vil han af med den brune ? «  spurgte præsten forbavset . 
» Den skulle være til mig , »  svarede Augusta ligegyldigt og så’ hen til præstekonen ; hun glædede sig stærkt til at se virkningen af denne efterretning . 
» I du himmel , du har jo én ! «  udbrød Fru Salling og satte koppen hårdt ned i bakken . 
» Far synes , den er for gammel og stiv 

benet , jeg skal have en lille , let og elegant hest . « 
Egentlig ville Augusta helst være fri for den dyre gave , hun var fuldkommen tilfreds med sin lille gamle hest , som hun holdt af som en god ven , men der vågnede altid trods i hendes sind , når hun var sammen med faderens søster . 
» Du bliver såmænd godt forvænt , min pige , «  sagde Fru Salling og pressede læberne fast sammen .  » Bare det ikke skal komme til at svie til dig engang . Da jeg var datter på Vestervig , kendte jeg ikke til at ride og køre og gøre alt , hvad jeg ville . Nej , jeg måtte pænt gå med min mor i huset og passe , hvad der faldt for . « 
» Andre tider , andre sæder , “ indskød præsten forsonende .  » Du må huske , at Sofie var vidt forskellig fra din moder , lille kone , og ikke født og opdraget her oppe . « 
» Sofie forkælede Augusta alt for meget , hun egnede sig i det hele ikke til at være en landmands kone . « 
» Mor er død , lad hende hvile i fred , «  sagde Augusta og så’ bestemt hen mod Fru Salling .  » Det er fa’rs ønske , at jeg skal have en ny hest , og da jeg selv har lyst til at få en , så passer det jo meget godt . « 

» Ungdommen skal more sig , det er nu mit princip , «  sagde Jonson og smagte med velbehag på kaffen . 
» Da lader de dog ikke deres døtre ride . « 
» Jeg er nu engang ikke så flot anlagt som Egede . Men sikkert er det , at man får tids nok fat på livets alvor . « 
» Å ja , «  svarede Kaj ,  » det ligger og lurer på os alle fra den tid , man kan skønne . « 
» Ja , du har grund til at klage , «  udbrød Fru Salling . 
» Man kan ikke værnes derfor , selv om ens forældre aldrig så gerne ville . « 
Præsten så’ hen til sin kone , tog et langt drag af piben og sagde stilfærdig : 
» De bekymringer , som et ungt menneske har , der er kommen hjem og har glædet sine forældre med en god eksamen , og som nu først skal til at lære verden at kende , kan dog ikke være store , min dreng . Lad os tales ved , når du er mere moden . « 
» Jeg véd , sgu , ikke , hvordan det er fat med de unge for tiden , men så glade og uforsagte , som vi vare i vor ungdom , det er de nu ikke , «  sagde Jonson og purrede op i sit hår . 
Jeg antager det kommer af , at vi tænker 

en del mere , end de gjorde i gamle dage , «  bemærkede Augusta . 
» Så du bilder dig ind , at vi ikke tænkte , «  sagde Fru Salling spidst . Augusta havde den sørgelige evne , at kunne irritere hende overmåde meget . Fra den dag , da broderen og svigerinden kom hjem fra et besøg hos nogle venner på østkysten og havde den lille tre Års pige med , havde Fru Salling ikke kunnet lide dette fremmede barn . At de senere adopterede barnet , gjorde ikke hendes følelser blidere overfor det , og der havde hyppig været stridigheder i den anledning mellem hende og Fru Egede . 
Hvem vidste , hvad nedarvede fejl , der kunne findes i et sådant fremmed barn , det var vanskeligt nok at opdrage sine egne , men gud fri én for andres . Og når vor herre havde nægtet én børn , så var det vel fordi man ikke egnede sig til at opdrage dem — det var lige frem at kæmpe mod guds vilje . 
Skønt hr . Egede spottede over søsterens indblanding i deres sager og lo af hendes ærgrelse over , at sønnen nu gik glip af den mulige arv , havde dog hendes ord en vis indflydelse over ham og bidrog en del til , at han betragtede Augusta under hendes opvækst 

med en slags mistro og kun viste hende ringe venlighed . 
Det var faldet ganske naturligt , da de to familier boede hinanden så nær , at de to børn ofte kom sammen og mødtes om sommeren , snart midt på den støvede landevej , snart i præstegården eller i hendes hjem . Oftest legede de dog nede ved fjordens stejle skrænter , der , hvor de hvidtottede får græssede på de golde marker mod vest , hvor der voksede et utal af små , spraglede blomster , som vare meget smukke at se , men som ikke vidnede godt om jordens frugtbarhed . 
Fru Salling havde den gang intet imod , at de legede sammen , det ville jo alt forandres , når drengen kom i skole ; men da venskabet fortsattes , når han kom hjem i ferierne , og syntes at tiltage med årene i varme , begyndte hendes moderlige jalousi at vågne , og hun forsøgte på enhver måde at forhindre de unge i at komme sammen . 
Der var en kamp i hendes sjæl imellem uvilje mod broderens adoptivdatter og en klog beregning om , at hvis de virkelig kom til at holde af hinanden , ville dog hendes fødegård blive hendes søns ejendom . Men at den skulle blive hans , ved et ægteskab 

med Augusta , var og blev hende en utålelig tanke . 
Da derfor Augusta rejste sig for at gå , og Kaj syntes at ville følge hende , sagde Fru Salling med synlig misfornøjelse , at hun syntes , han gerne nu kunne blive hjemme , da han havde sværmet om den hele dag . Augusta hviskedee , idet hun gik forbi ham :  » Bliv hjemme Kaj , «  og han satte sig da gnaven ned ved vinduet og stirrede ud efter hende med misfornøjede blikke . 
Da Augusta korn udenfor porten , sprang Bjørn efter hende , den gned sig op ad hende , snurrede omkring hende og så’ sig tilbage , som om den ventede , at dens unge herre måtte komme og følge med . 
Hun klappede dens store hoved med de krøllede , nedhængende øren og sagde smilende  : 
» Nej , Bjørn , i dag kommer han ikke , din madmoder vil ikke af med ham . «  den syntes at forstå hende , thi den satte sig ned og så’ melankolsk op mod hende . Hun klappede den igen og gik nu hurtig hen ad vejen og ned mod fjorden . 
Himlen og vandet strålede blåt i eftermiddagsvarmen , kysten på den anden side fjorden fortonede svagt sine hvide 

skrænter , alt gnitrede og virrede under solens stråler . 
Nede bag højden , hvor hun gik , lå Vestervig gemt , kun fremvisende sine røde Tage og takkede gavle , det var på sin vis et skønt og storslået panorama , der udbredte sig for hende , og hvad det manglede i blid ynde , erstattedes af farvepragt og højtidelig alvor . 
Vejen skrånede nu rask ned mod lade-gården , der lå lidt fra hovedbygningen , og slyngede sig ind gennem porten , som var høj og bred . En storkerede var bygget på den ene længe , og storkefa’r stod søvnig på tagryggen med det ene ben trukket op under vingen . 
Gården var ren og vel vedligeholdt og gjorde et livligt og venligt indtryk . 
Augusta gik ikke hen mod hovedindgangen , men til den højre sidefløj og ind ad en mindre dør , som førte til denne del af bygningen . 
Hun kom gennem en gang , derpå et større , ubeboet rum , og bankede da på en dør , som hun åbnede uden at vente på svar . 
Det var et temmelig stort værelse , som hun kom ind i , med to fag vinduer til haven , hvorfra der var udsigt til fjorden . 

en krydret Duft af blomsterne på bordet og hengemte lavendler opfyldte stuen . Væggene vare behængte med blomsterbilleder og enkelte ikke heldige forsøg på landskabsmalerier . Mod den ene væg stod en hård sofa med et bord foran , og omkring bordet stod nogle rørstole med broderede puder . 
Ved det ene vindue var et sybord , og ved det sad en dame og arbejdede ivrigt på et stort filerearbejde . 
Det var Augustas lærerinde , frøken Laura blad , som nu i ti år havde boet hos Egedes , og som efter Fru Egedes død var bleven uundværlig som kvindeligt selskab for den unge pige , samtidig med , at de fortsatte timerne i sprog og musik . 
Hun var en slank og temmelig høj dame hen ved fyrrerne , med mørkt , kruset hår og små , levende , brune øjne under mørke bryn . 
Hun så’ kun flygtig op , da Augusta trådte ind , og fortsatte sit arbejde . 
» Gud velsigne dem , kære blad , hvor kan de dog arbejde i denne hede ! «  udbrød Augusta og kastede sig skødesløst i en af rørstolene . 
» Hvor har du været ? «  spurgte frøken blad , uden at besvare Augustas spørgsmål . 

» Jeg var oppe på kirkegården . » 
» Du går lidt på kirkegården ! « 
» Er det ikke naturligt ? « 
» Å—jo . «  frøken blad trak taktfast i tråden og strammede knuden med et lille , bestemt ryk . 
» Hvad mener de , blad , med dette — å—jo ? « 
» Jeg ville ganske sikkert sørge for , at der var pænt og hyggeligt ved mine kæres grave , men jeg ville ikke søge derhen for at finde trøst . « 
» Tror de da , at jeg finder nogen trøst der ? « 
» Jeg ville , «  vedblev frøken blad , overhørende Augustas bemærkning ,  » søge min trøst på de steder , hvor den , jeg havde haft kær , levede og virkede , der , hvor den i sine gerninger havde efterladt de bedste minder . « 
» Jeg forstår dem . De vil have , at jeg her skal søge at erstatte mor og optage hendes virksomhed . « 
» Jeg tror , at du derved ville føle dig mere tilfreds , end i timevis at sidde ved graven . « 
» Men det vil jeg aldrig , aldrig ! «  udbrød Augusta , og hendes smukke ansigt blussede . 

» Hendes plads skal stå tom , og hun skal savnes og derved bestandig erindres . « 
» Mon det ganske er i din moders ånd , Augusta , hun der aldrig trængte sig frem for at nå den første plads . « 
» Var hun ikke den første for os alle ! « 
» Jo , men det blev hun , fordi hun altid først tænkte på alle os andre , før hun tænkte på sig selv . « 
» Jeg kan aldrig blive som mor , jeg ligner hende kun lidt , desværre — men lad os nu ikke tale mere derom , lille blad , det bliver dog ikke anderledes — og måske jeg også har mine grunde derfor . Følg de nu hellere med ned i havestuen , der er svalt , og så øve vi os på den nye firhændede . « 
Hun rejste sig , knappede handskerne op og tog den lette stråhat af ; frøken blad samlede sit arbejde og lagde det i en flettet kurv , som hun tog i hånden ; hun hørte til de damer , der altid havde et håndarbejde i nærheden og ikke kunne sidde ledig . 
De gik sammen ind i det næste værelse , det var en stor og rummelig dagligstue til gården , og derfra ind i havestuen , hvor klaveret stod om sommeren . 
Det var et meget fantastisk udstyret værelse , med grønne planter og blomster ; det 

var ordnet efter Augustas smag med hyggelige siddepladser i hjørnerne og små , bekvemme borde med aviser og bøger . 
Hun elskede dette værelse med den åbne havedør ud til stenverandaen , som førte ned til haven , der , efter jyske forhold , var temmelig stor , og som skrånede ned mod fjorden , som blinkede frem mellem piletræerne , der begrænsede haven . 
De vare højst forskellige , de to damer , der nu satte sig ved klaveret ; den ene kantet og tør , med mørkt hår og brun af farve , den anden blød i formerne , med den faste , hvide nakke og det blonde hår , som var strøget op i en tyk knude og krusede sig naturligt og let om issen ; men begge vare de musikalsk begavede og følte lige stor interesse for opgaven . 
Frøken blad slog takt med foden , Augusta benyttede pedalen , frøken blad spillede ikke alene med hænderne , men vuggede hele kroppen , når der skulle lægges særlig vægt på noget , Augusta sad rank og stille , med øjnene spændt heftede på noderne . 
De spillede nodesiden ned og begyndte atter forfra og forfra ; gik så over til den næste side , gjorde fejl og rettede dem — Augusta lo hjertelig og fornøjet , ved klaveret 

vare alle hendes bekymringer og sorger glemte . 
En vogn kørte op ad gården , de hørte det ikke ; lidt efter blev døren åbnet til dagligstuen , heller ikke det hørte de , først da der lød trin og de nærmede sig havestuen , vendte Augusta hovedet , og rejste sig , da hendes fader og en fremmed herre trådte ind . 
Hr . Egede var en middelhøj , noget svær mand i begyndelsen af halvtredserne , med et venligt smil om de fyldige læber , der vare dækkede af et kort overskæg , og med et hurtigt , intelligent blik i de små øjne , som lå dybt under de buskede bryn . 
Han var  .bekjendt for sin gæstfrihed og havde ofte en eller anden fra egnen med sig hjem , men denne gang var det én for Augusta og frøken blad ganske ukendt , som nu hilste på dem . 
» Frøken blad , min datters opdragerinde — min datter — hr . Hagen , «  præsenterde proprietairen og slog ud med hånden . 
Den fremmede bukkede igen for damerne . 
» Det er en ung ven , som jeg har fundet på hotellet i byen , «  vedblev hr . Egede og gned sine kraftige , tykke hænder , der vare 

hvide og velplejede .  » Hagen er hans navn , . og hans hjemstavn er København . « 
» De må undskylde , frøken , at jeg således kommer dumpende ind i huset , men jeg kunne ikke modstå deres faders venlige indbydelse . « 
» Den , som er faders gæst , er altid velkommen af alle her på Vestervig , «  svarede Augusta , formelt . 
Det første indtryk af hr . Hagen havde ikke tiltalt hende , der var noget overlegent og dristigt i hans blik , som mishagede hende . Han så’ ud til at være hen ved de tredive og måtte sikkert regnes for en smuk mand , men hans dragt var hende for udpræget moderne , hans smil under det sirlige overskæg for sarkastisk og hans hår for tyndt til den høje pande ; på hans smukke , mørke øjne og hans fint formede næse kunne hun derimod ikke finde noget at udsætte . 
» Hr . Hagen er en ivrig jæger og har hørt . at vi her oppe i Jylland have en del ænder i vore moser , og nu vil han fylde os spisekammeret , «  sagde hr . Egede . 
» Hvis damerne holde af vildt . « 
» Overordentlig meget , «  svarede frøken blad , som havde sat sig ved et af de små borde og begyndte at pakke filerearbejdet 


ud .  » Hr . Egede benytter ikke sin jagtret tilstrækkelig . « 
» Kom her hen , så skal de se vor udsigt , «  sagde hr . Egede og tog hagen ved armen og førte ham ben til havedøren .  » Glimrende , ikke sandt ? De finder den , s’gu , ikke smukkere ved Øresund . « 
» Her er overordentlig smukt ! Det er min første jyllandsrejse , og jeg kom hertil med store forventninger , men jeg må sige , de er dog blevne overtrufne . « 
» Vi jyder kalde også Limfjorden for Danmarks midelhav , «  sagde Augusta , som stod ved siden af faderen på verandaen .  » Midelhavets farve skal ikke være dybere diå end fjordens her i smukt vejr . « 
» De kalder dem jyde , frøken , og har dog ikke spor af jysk tilsnit , «  sagde hagen med et beundrende blik på hendes smukke ansigt .  » De er den første unge dame , som jeg træffer på min rejse , der taler rent dansk , så de må undskylde min overraskelse . « 
» Min hustru var fra Sjælland , og frøken blad er Københavnerinde , så det forklarer fænomenet , «  sagde hr . Egede .  » Jeg har , som de véd , selv studeret i København , og har vel også der fået afslebet noget af det 

medfødte , nå , jeg vil heller ikke sige , at det klæder en ung pige . « 
» Jeg glæder mig til , at de vil fortælle mig noget nyt fra København , «  sagde frøken blad inde fra stuen ,  » vi have nok nogle fælles bekendte , det have jo alle her i landet . « 
» Jeg håber , at hr . Hagen ikke flygter alt for hurtig fra os , «  svarede hr . Egede ,  » så deres ønske kan nok blive opfyldt , selv om det ikke bliver straks . « 
» Der er ikke stort at fortælle om min kære fødeby , frøken ; den er om sommeren så kedelig , at man ikke engang har lyst til at tænke på den . « 
Han vendte sig om mod Augusta og fortsatte  : 
» Jeg er , som deres fader fortalte , på en jagtudflugt , og da jeg vidste , at der på Vestervig boede en tidligere ven af min fader , og tilfældig traf hr . Egede på hotellet , tillod jeg mig at præsentere mig selv . « 
» Og det glæder mig , at deres fader , hr . Etatsråden , endnu erindrer mig — ja , de studenterdage vare dog livlige og fornøjelige — meget muntre . «  han blinkede med de små øjne og lo . 
» I deres tid vare de det måske , men 

nu er der kun lidt humør mellem studenterne . « 
» Jeg antager , det kommer af , at de er for overlæssede , eksamenerne er blevne alt for skærpede . « 
» Ja , hvad skal man sige , «  svarede hagen og trak på skuldrene ,  » der komme daglig nye opfindelser , nye bestemmelser og anordninger , nye spidsfindige fortolkninger , og alt skal læres . « 
» Jeg tænker , Vorherre snart sætter en grænse for menneskenes utrættelige forsken efter det ukendte , de krænke snart hans almagt , «  sagde frøken blad . 
» Frøken blad venter bestandig på en ny spogforvirring som ved babelstårnet , «  bemærkede Augusta leende . 
» Den bygning , der nu langsomt og sikkert er opført i det sidste århundrede , vil dog vanskelig blive nedrevet ; frøkenen vil sikkert komme til at vente forgæves . « 
» Lad socialismen få magten , lad pøblen komme til at regere , og vi få et nyt barbari .  « 
» Ja , det bliver nu ikke i min tid , «  sagde hr . Egede leende ,  » ellers kunne det . blive ganske underholdende til en forandring . Nå , er alt gået vel her hjemme , medens jeg har 

været borte ? «  han lagde sin arm på Augustas skulder og så’ tilfreds smilende på hende . « 
» Så vidt jeg véd , er alt vel . « 
» Jeg har en flot gave til dig , min pige ; men den kommer først hertil i morgen — du må vente til i morgen . « 
» Tak , far , jeg er sikker på , at den er smuk , når du har købt den . » 
Augusta gjorde en bevægelse til siden , så hun blev fri for faderens berøring . 
» Det er en ung ridehest , nu håber jeg kun , at den ikke slår dig af . « 
» Jeg er dog vist for øvet dertil , «  svarede hun smilende . 
» Ja , de er sikkert en dygtig rytterske , «  sagde hagen og så’ på hendes ranke figur og kække hoved ,  » og vist også en modig rytterske . Jeg kan forstå en sådan passion her oppe . « 
» Hvorfor her ? «  spurgte Augusta . 
» Fordi der her må være nægtet dem så mangen anden nydelse — for eksempel selskabelighed , baller , tteater , koncerter . « 
» Sådanne forlystelser sætte vi landboere ikke stor pris på , «  afbrød hr . Egede ham noget utålmodigt . 

» Måske ikke de , men deres datter er meget ung . « 
» Hvad man ikke kender , længes man heldigvis ikke efter , vel Augusta ? « 
» Men jeg kender det jo . Du glemmer min rejse med moder og de små besøg , vi have været i København . « 
» Vis , vas , du holder for meget af landet til at savne bylivets tomme glæder . « 
Hr . Egede var åbenbart misfornøjet ; han gik ud og kaldte på pigen og kom snart ind igen for at sige , at jomfruen heldigvis var færdig med aftensmaden . 

hagen sov ikke godt den første nat på . 
Vestervig , det var ham for varmt i gjæste-værelset , tiltrods for , at han havde smækket to vinduer op . 
Dynerne vare for bløde og tæpperne fortunge , det var en rigtig landlig stor træseng som den , der er vant til fjermadratser , har svært ved at finde hvile i . 
Han stod op og spadserede om i værelset , derpå skammede han sig over at være så blødagtig , en jæger burde kunne finde hvile , om det så var på den hårde , kolde jord-men det var jo netop også det , der var i vejen , at der var alt for blødt og varmt . 
Hun var Pokkers køn , den små Augusta , og ikke spor af gåset , netop pikant og temmelig afvisende . Et friskt og kvikt væsen , ganske en dame og uden al landlig generthed . Hendes moder måtte have været en meget dannet dame — nå , frøknen var jo heller ikke så gal . 

han gik hen til vinduet og så’ ud . 
Månen stod i første kvarter på den dybe , blå himmel , og spejlede sig i fjorden i sølv-glinsende striber , en mørk plet gled ind i månespejlet og forsvandt igen — det var rimeligvis fiskere , som benyttede den smukke nat . 
Men der var dog køligt derude , hagen gøs let , da det friske vindpust trængte ind ad vinduet — han vendte sig , gik i seng og faldt snart i en tung , fast søvn , som dog ikke forhindrede , at han vågnede tidligt . 
Han så’ sig lidt undrende om , før han ret var klar over , hvor han var — der på gulvet stod hans kuffert opslået , og hans kære bøsse og jagtremedier stod der henne i krogen ved døren — det var sandt , han var jo gæst på Vestervig , hos mennesker , som han egentlig ikke kendte det fjærneste til . 
Det var et sandt ord , at jyden er gæstfri , men mere end et par dage , ville han heller ikke lægge beslag på denne gæstfrihed . 
Han sprang hurtig ud af sengen og var snart påklædt i en let , elegant sommerdragt — endnu et blik i spejlet , en snoning af mustaschen , og han tog sin hat og gik hen til vinduet . Når han satte sig i vindueskarmen , 

kunne han med et rask Spring nå ned og behøvede ikke at vække nogen ved at knirke med døren ; det var én af landlivets behageligheder , at døre egentlig vare ganske overflødige 
hvor frisk og vederkvægende luften var , skønt solen allerede stod temmelig højt over horisonten — haven var virkelig ganske net og græsplænen tålelig ordentlig holdt . 
Her er vist frøken Augustas blomsterhave , tænkte han , idet han nåde hen til et lille blomsterparti , som lå lunt og i læ for vestenvinden , meget skønt er det just ikke , men hvad , man må tage klimaet med i betragtning . 
Et lille ellekrat langs en bæk , der snoede sig på den modsatte side af haven , tiltalte ham mere ; han gik hen over en skrøbelig bro , som kun bestod af fire planker , og ad en smal sti , nåde han ud på græsmarken , hvor røgteren og en dreng vare travlt beskæftigede med at tøjre køerne . 
Folkene så’ forbavsede på den fremmede , idet de forundrede sig over , hvad det vel var for én , der var kommen så tidlig ud at spadsere . 
Hagen fulgte stien , som førte udenom haven hen mod fjorden , der lå blank og klar 

nedenfor de høje skrænter , som løb brat ned mod den sandede strand . De takkede jordkanter , som hang ud over skråningen , vare bevoksede med højt græs og små dværgblomster , som vare særegne for de golde Jorde ved fJorden , hist og her stod marre-halm og lyngtotter . 
Han trak vejret dybt og stærkt , hvor luften var ren , det var ret en dejlig morgen til en rask tur . 
Han løb ned ad en skråning og gik nu langs vandet på en sti , der var temmelig fast og farbar , til han nåde en bugt af fjorden , som skar sig ind i landet , hvor strandkanten var fladere , og hvor en å løb ud i havet , efter at have frugtbargjort et lavt dalstrøg , der skinnede saftig grønt så langt øjet kunne række . 
En lille , velholdt hytte lå klinet op mod den sidste skråning , og udenfor huset sad en kone og malkede en ko . 
Hagen hilste og spurgte , om han kunne få et glas mælk , han ville betale hende for det . 
» Hvad er han for én , og hvor kommer han fra ? «  spurgte konen og så’ skarpt op . 
» Jeg kommer fra Vestervig og er bleven tørstig på vejen . « 

» Så , han kommer fra gården , der er de ellers ikke så tidlig oppe . « 
» Vil de så give mig lidt at drikke , gode kone ? « 
Hagen så’ ned mod hendes vejrslagne ansigt , som var omgivet af et tærnet tørklæde , der var bundet stramt under den faste , firkantede hage . 
» Jeg har ikke noget glas . « 
» Nå , de vil altså ikke give mig noget , «  sagde hagen , «  som havde taget sin pung frem og nu så’ ned i den . 
Hun skottede til den og spurgte , om han kunne drikke af en kop . 
» Mig er det lige meget , om det er et glas eller en kop , «  svarede hagen , der havde set , at spanden var ren og blankt skuret . 
Hun så’ op mod ham , fra sit lave sæde , med et par mørke , spillende øjne , og hagen tænkte , at hun sikkert havde været smuk engang . 
» Nu skal han få , hvad han ønsker . « 
Hun rejste sig og gik ind ad den lave dør , hvor der stod en ung fyr og så’ dvask hen mod den fremmede . 
» Er det hendes søn ? «  spurgte hagen , da hun igen kom ud . 
» Ja mænd er det så , det er en god dreng , 

men noget fjollet af sig , dog gør han hverken mennesker eller kræ noget ondt . « 
» Lever deres mand ? « 
Hun så’ skarpt op på ham , hun havde en følelse af at være til forhør , og svarede tvært : 
» Næ . « 
Efter at have tømt koppen , tog hagen et pengestykke og rakte hende . Hun så’ på det og var synlig tilfreds . 
» Tak skal de have , «  sagde hagen og nikkede til hende .  » Kan de nu sige mig , om jeg kan komme tilbage til gården , når jeg følger stien , som går langs med engen . « 
» Han skal først gå et lille slag mod nord , så drejer han mod øst og derpå mod syd , så ligger gården lige for vejen . « 
Hagen var en stor elsker af naturen , han kunne vandre ene om i hele dage med bøssen på nakken , og selv uden at møde vildt eller løsne et skud , føle sig fuldstændig lykkelig ; og denne fremmede natur med et eget uciviliseret præg , fængslede og tiltalte ham . 
Han standsede , tændte sig en cigar og tænkte på , at det måtte være morsomt at eje en gård , der lå så ensomt , og hvor man kunne gå i timevis uden at møde andre end en kone , der sad og malkede en ko . 

her var intet , som spredte , som jog én rastløs fra den ene følelse til den anden , to , som holdt af hinanden og levede her , måtte nødvendig vokse sammen til en fast enhed og blive lykkeligere end de , der boede mellem den store masse . 
Han fulgte nu langs med engen , og så’ længere fremme en vandmølle , omgivet af temmelig store træer , medens bakkerne , som omgave den , vare bevoksede med lyng og lave buske . 
Men nu drejede vejen mod øst , han huskede konens anvisning og fulgte den . 
Da han nåde gården , mødte han Kaj med sin hvide studenterhue . 
De så’ lige forbavsede på hinanden , idet de hilste ; men hagen blev ubehagelig revet ud af sine illusioner ; han havde tænkt sig , at der ikke boede andre dannede mennesker , end dem han havde set på Vestervig . Hvor latterligt , at trave om deroppe med hvid studenterhue — han glemte ganske sin egen lyse dragt og hvide manchetskjorte . 
Kaj vendte sig og så’ efter den fremmede . Hvad mon det var for en fyr ! Han gik ind gennem porten , ganske som om han hørte hjemme der , og hvor kom han fra , på denne tid af dagen ! 

Kaj havde været nede ved fjorden og taget sig et bad , han havde også håbet , at møde Augusta , undertiden gik hun ud før den tidlige frokost , men han var bleven skuffet . 
Han så’ på uret . Klokken var ni , hen ved ti plejede hun altid at være i haven , han ville gå ned igen på bakken bag haven og så blive der den time . 
Han måtte vide , hvem det var , der gæstede Vestervig , og hvorledes han var kommen der — en ubehagelig fyr var det , som havde hilst højst nonchalent og overlegent — en spradebasse — en pyntedukke — Kaj blev mere og mere utilfreds , eftersom han overtænkte dette møde . 
Da han nåde bakken , lagde han sig i græsset , rykkede det op i totter , tyggede de fine strå og tænkte på sin kærlighed til Augusta . 
Da hun var bleven konfirmeret og straks syntes at være en voksen dame , var det gået op for ham , hvor henrivende hun var , og han følte for første gang sit hjerte banke , når hun fortrolig nærmede sig ham . Han blev forlegen og kejtet , søgte altid at være i hendes nærhed og havde dog intet at sige hende . 
Da han så kom hjem som student og havde vænnet sig til at være sammen med 

voksne damer og havde deltaget i et par baller , og da hun modtog sin gamle ven med uskrømtet glæde , vovede han at betro hende sin kærlighed . 
Hun hørte på ham med et smil , han fik lov til at trykke hendes hænder , og hun lyttede stille til hans planer for fremtiden , uden at hun dog med et ord havde bundet sig til ham . 
Den gang var det ham fuldstændig nok , men eftersom tiden gik , længtes han efter at vide sig elsket , et ord måtte hun dog sige . Men hun slog det hen og sagde kun , at de vare alt for unge , hun ville ikke bestemt binde sig endnu , livet var jo langt , og der var god tid . 
Når han da blev utålmodig og bedrøvet og så’ ængstelig på hende , kunne hun leende rykke ham i det krøllede hår og hviske :  » Jeg holder jo af dig , hvad kan du forlange mere ! « 
Ja , hvad kunne han forlange mere , og dog følte han et savn , et gensvar på noget uudsigeligt ømt og betagende varmt , som gennemstrømmede hele hans væsen blot ved tanken om hende . 
Hun var det mål , der blinkede blidt som en klar stjærne , men hvorledes vinde hende , 

så hun i ham så’ den , der også kunne gøre hende livet lykkeligt . Han var så ung , og med hele et ungt , ufordærvet hjertes varme hang han ved hende , og med hele et ungt hjertes stærke heftighed ængstedes han nu ved tanken om den fremmede i den elegante , lyse sommerdragt , som så skødesløs havde hilst på ham — hvad ville han på Vestervig , og hvor kom han fra ? 
Kaj rejste sig , børstede græsstråene af sine klæder , og da han antog , at frokosten nu længst måtte være forbi , gik han ad stien udenom haven , forbi køerne , der stod tøjrede i snorrette linjer , og over den skrøbelige bro ind i ellekrattet . 
Han vidste , at var Augusta i haven , så sad hun i lysthuset ved blomsterpartiet , han nærmede sig derfor forsigtig , for mulig at overraske hende ene . 
Men allerede noget derfra hørte han stemmer og latter , skulle han vende om — men endskønt han havde lyst dertil , så droges han dog uimodståelig hen mod de talende . 
Nu lo Augusta , der var ingen , syntes han , der havde en så musikalsk , klar og dog afdæmpet latter . 
Han nærmede sig på den gruslagte have 

gang , småstenene knirkede og raslede under hans fødder . 
De så’ op og hen mod ham uden at forandre deres stilling , og han følte den største lyst til at vende om og løbe bort ; men nu lod det sig ikke gøre . 
Han så’ onklen , den fremmede og Augusta — hun sad tilbagelænet på en havebænk og holdt stråhatten i hånden , det lyse hår skinnede mod de grønne blade . Han så’ , at hun havde den nye morgendragt på , som hun kun benyttede , når der var sommergæster eller når det var søndag . Hun havde altså ventet dette besøg , måske han endog opholdt sig hos dem . 
» Nå , er det dig , Kaj , «  sagde hans onkel , der sad ved havebordet og dampede på en stor merskumspibe .  » Kom du kun nærmere og gener dig ikke . « 
Genere sig ! Hvad skulle han genere sig for ! Men trods den tavse indsigelse mod onklens ord følte han til sin harme , at blodet fo’r ham op i kinderne og at hans hilsen var forlegen og kejtet . 
» Det er min søstersøn , student Salling — hans fader er præst her i hørling — hr . Hagen . « 
Kaj bukkede igen , hagen gjorde en bøj 

ning , men faldt derpå igen tilbage i sin magelige stilling i den bedste havestol . 
» Jeg mødte hr . Studenten før på vejen , men vidste ikke , at det var deres slægtning , «  bemærkede hagen og pustede røgen fra sin cigar i store ringe op mod luften . 
» Jeg troede , at Augusta var ene her nede i haven , «  sagde Kaj og lænede sig op mod et træ . 
» Så frøkenen plejer at modtage visitter her i lysthuset , «  sagde hagen og lo . 
» Min fætters besøg regnes ikke for visit , «  sagde Augusta koldt , hun var misfornøjet med den måde , hvorpåhagen havde hilst Kaj . 
» Præsten er ikke alene vor nærmeste slægtning , men også vor nærmeste nabo , «  sagde hr . Egede .  » Der flyder vikingeblod i Kajs årer , om end den gode præstemand har fortyndet det noget . Gården her er gået i arv fra fader til søn gennem mange slægtled . « 
» Da er det skade , at de ingen søn har , om end deres datter repræsenterer slægten på den smukkeste måde . « 
Hagen bukkede let for Augusta , idet han forundrede sig over den stærke , vekslende farve , som hans ord fremkaldte på hendes kinder . 

også Kaj så’ Augustas bevægelse og forstod , at hagens kompliment kun havde været i stand til at forstemme hende . Hvor selvsikker og overlegen han sad der i stolen og snoede det tykke overskæg — ville blot stolen gå itu med ham , den var dog skrøbelig nok , og hele personen dratte ned i gruset . 
Kaj mødte hagens mørke øjne , som sendte ham et spørgende , forskende blik , og han så’ igen ned for sig , bestemt på ikke oftere at se i den retning , hvor den fremmede sad . 
» Jeg har ofte ønsket mig en søn , «  sagde hr . Egede og gned sig om den fyldige hage ,  » men det skulle nu ikke være . En af mine forfædre havde syv sønner , det var i skipper Klements tid , de gik alle med ham for at kæmpe for kong Christiern den anden , som det anstod sig rette jyder ; men kun én kom tilbage , de andre blev skudte eller spiddede af Rantzaus holstenere . « 
» Ja , hvad , han kæmpede dog for det rette , en bøddel som Christiern den anden kunne landet ikke beholde . « 
» Sig ikke noget ondt om kong Christiern her på Vestervig , «  udbrød Augusta ivrigt . 
» Jeg véd nok , at alle damer sværme for ham på grund af hans kærlighed til Dyveke , 

den kaster så megen romantik over hans person , at de glemme hans handlinger . « 
» Der var ikke én mand her oppe , der ikke forlod arnen den gang og kæmpede for ham , ungt , varmt blod blev der udgydt , og det ikke alene her , men over hele riget — det sker ikke for en tyran , men . for en fyrste , der er elsket . « 
Hagen så’ med et smil på Augustas opvarmede ansigt , hendes heftighed klædte hende henrivende , og hvor solstrålerne spillede smukt over det lyse hår . Gud bevares vel , hvor var den gamle døde konge ham dog en ligegyldig person , men han var jo brugbar til at drille den smukke stivnakke med . 
» Nå , så sige vi , at han var en god , skikkelig mand , som ikke gjorde nogen fortræd .  « 
» Nej , det sige vi slet ikke , «  svarede Augusta med funklende øjne ,  » han var netop heftig , rasende , tirret til det yderste af de hovmodige , herskesyge adelige . « 
» Man må også tage tidsånden med i betragtning , «  sagde Kaj for at støtte Augusta .  » Vor humane tid glemmer helt , at voldshandlinger var noget ganske dagligdags , som kongen handlede i det store , således hånd 

lede hver mand på sin gård i det mindre . Et drab mere eller mindre havde dengang ikke så meget at sige . Men at det var stormændene , som han ramte , det var det , som har bevaret hans handlinger igennem tiderne , havde det været en stump bønder eller borgere , så var det aldrig bleven optegnet . « 
» Det var ret , Kaj , «  sagde hr . Egede ,  » du bør altid forsvare den , for hvem dine for-fædre kæmpede . « 
» Jeg bøjer mig for dem , frøken , og opgiver striden , «  sagde hagen , uden at ænse Kajs forsvar ,  » og håber , at de til gengæld vil huske deres løfte , at fortsætte den musikalske underholdning , som jeg var så uheldig at afbryde , da jeg kom i går . « 
» Frøken blad og jeg spille om eftermiddagen . Jeg antager , det vil fornøje hende at have en tilhører , der interesserer sig for musik . « 
Han skal dog ikke tro , tænkte Augusta , at jeg føler mig særlig smigret . 
» Jeg er en stor elsker af musik , og det forekom mig , at damerne vare vel sammenspillede og at instrumentet var glimrende . « 
En pige kom i det samme ned fra huset 

for at underrette hr . Egede om , at den nye hest var kommen . 
» Er Ole allerede kommen med den ! «  udbrød hr . Egede og rejste sig hurtig .  » Lad os så alle gå ud og se på den . « 
Hr . Egede og hagen gik foran op gennem haven , Augusta og Kaj fulgte i nogen frastand . 
» Hvad er han for én ? «  spurgte Kaj sagte og så’ mørkt hen mod hagens høje , ranke skikkelse .  » Og hvordan er han kommen her ? « 
» Far fandt ham i byen i går . Hans far og min have været ungdomsvenner . « 
» Sikken et uheld . « 
» Hvad mener du ? « 
» Jeg kan ikke fordrage ham . « 
» Jeg synes heller ikke om ham . « 
» Gør du ikke , Augusta , «  han så’ strålende glad på hende ,  » det fornøjer mig meget . « 
» Hvorfor dog det ? « 
» Jeg véd ikke . Men han er så forskellig fra , hvad du er vant til at se her oppe , . og — og så var jeg bange for , at han skuldeinteressere dig for meget . « 

Augusta lo og forsikrede ham , at han ikke behøvede at være bange . 
» Du glemmer helt , «  vedblev hun ,  » den lange rejse , som jeg gjorde med moder sidste år til badestedet , der så’ jeg såmænd originaler nok . « 
» Og de gjorde vel alle kur til dig ? « 
» Å ja , jeg blev temmelig hædret . « 
Kaj så’ beundrende på hende , hvor kunne det være andet , end at enhver måtte bøje sig for hendes skønhed . 
De gik nu udenom huset , gennem en lille låge til gården , og ned mod stalden , hvor Ole stod med en ung , finbenet hest , med et lille hoved og stor manke . 
» Å , den er dejlig , far , «  Augustas øjne glinsede , da hun glad gik hen til den . 
» Den er smuk , hvad ? «  hr . Egede gned sig fornøjet i hænderne . 
» Den ser ud til at have et godt løb , «  sagde hagen , og gned den kyndigt ned ad benene . 
» Har de forstand på heste ? «  spurgte hr . Egede . 
» Å ja . Jeg har selv en god ridehest , — far holder lire heste . « 
» Ser vi det ! Å , prøv den engang , hr . 

hagen , nu , da den har sadel på — lad os se den her i gården , her er plads nok . « 
Hagen betænkte sig ikke , han lagde tømmen over nakken på den og svang sig let i sadlen . Hesten gjorde et kast med hovedet , spidsede øren og syntes at vente på rytterens befaling . 
Han lod den først gå langsomt rundt , den løftede benene fint og let og viftede fornøjet med den korte hale . Derpå lod han den gå over i trav , hurtigere og hurtigere gik det rundt i den store gård — så vendte han brat og lod den atter flyve afsted- 
Augusta så’ interesseret snart på hesten , snart på rytteren — hr . Egede klappede i hænderne , mens piben hang frit mellem tænderne — Ole stod med åben mund og stirrede forbavset på den fremmede herre — kun Kaj var ikke tilfreds , han vendte sig misfornøjet bort , efter at have kastet et blik på Augustas varme kinder . 
Endelig standsede hagen det lette dyr lige for Augusta , sprang af og sagde bukkende : 
» Det er et dejligt , veltilredet dyr , som bærer udmærket . Frøkenen kan ride den uden ængstelse . « 
» Tak , jeg ser det . «  hun gik hen til den , 

klappede den på dens buede Hals , medens den skrabede fornøjet i jorden . 
» Jeg tror ikke , jeg har forkjøbt mig , «  sagde hr . Egede og gned den ned over ryggen . 
» Hvor meget har hr . Proprietairen givet ? «  spurgte hagen . 
» Syv hundrede og halvtreds . « 
» Det 'er ikke for meget . Lad mig se engang . «  hagen tog den om mulen og så’ den på tænderne .  » Den er højst fem år . De har gjort et glimrende køb . « 
» Men det er dog en flot gave , Augusta , temmelig flot . «  hr . Egede lagde armen om Augustas skuldre . 
» Løb op til blad og bed hende komme ned , «  sagde Augusta til Kaj . Hun stod endnu og klappede hestens Hals . 
Kaj gik , men hvor gerne han end ellers udrettede alt , hvad Augusta ønskede , så følte han sig dog nu ilde berørt ved at blive sendt bort som en anden skoledreng , hun havde ikke engang set på ham — når han kom ned igen , ville han også gå hjem . 
Han tog derfor afsked , da han kom tilbage , men da de alle vare optagne af onklens forklaring om , hvorledes han havde presset sælgeren ned i prisen , og af at betragte og 

klappe hesten , blev det næsten ikke bemærket , at han gik . 
Han var i meget dårligt humør , da han gik op mod præstegården ; nu var denne dag og måske mange flere spildte for ham , thi han ville ikke søge Augusta , før hun selv bad ham komme . 
Det var også latterligt , som han så' ud , i de korte , gamle benklæder og jakken , der var ganske falmet på ryggen . Han ville ikke gå i denne dragt mere , ingen skulle få ham dertil . 
Da han kom ind i dagligstuen , hvor moderen sad med en kurv fyldt med uldtøj , som skulle grundig efterses og stoppes , så’ hun forbavset på ham . 
» Hvor skal du hen , siden du er pyntet ? « 
» Jeg skal ingen steder . « 
» Hvorfor har du da taget den grå dragt på ? Den skal jo bruges , når du kommer til København igen , « 
» Jeg kan ikke gå mere med den gamle . « 
» Hvorfor , om jeg må spørge , den er både hel og ren . « 
» Men den passer mig ikke mere . « 
» Hvem har nu sat det i dig ? «  spurgte Fru Salling og så’ skarpt op . 

„ Ingen . «  Kaj tog en bog og satte sig ved vinduet . 
» Hvor har du været i formiddag ? «  spurgte Fru Salling efter en pause og trak en sok op over hånden for at undersøge tåen . 
» Jeg har været i bad . « 
» Så så’ du vel ind på Vestervig ? « 
» Jeg gik lige indenfor . « 
» Jeg tænkte jo nok , det var Augusta , som har gjort nar ad dig . Men fordi min Broder har lyst til at ruinere sig for hendes skyld , derfor behøver vi vel ikke at leve over vore evner . « 
» Augusta har aldeles ikke gjort nar af mig , og jeg håber heller ikke , at det kan ødelægge dig og far , at jeg går med klæder , som passe mig . « 
Fru Salling var meget misfornøjet , hun vidste nok , at når et ungt menneske begyndte at pynte sig et så øde sted , som de boede , så var der en kvinde med i spillet , og her kunne der kun være tale om Augusta . Det var sikkert , at Kajs følelser for hende blev varmere og varmere . 
» Hvorledes havde din onkel det ? «  spurgte hun . 
» Han lod til at have det meget godt , jeg skulle hilse . Der var forresten en fremmed . « 

» Så , hvem var det ? «  spurgte Fru Salling nysgerrig . 
Og nu fulgte spørgsmål på spørgsmål , som Kaj måtte besvare , hvor lidt lyst han end havde . 
Endelig rejste moderen sig for at gå ud i køkkenet , men hun standsede ved døren for at gøre endnu en bemærkning . 
» Du kan tro , det bliver et parti for Augusta — hun vil sætte alle jærn i ilden . « 
Da han blev ene , sank hans hoved ned på hans hænder , som lå i vindueskarmen , han følte en heftig smerte , der ligesom strømmede fra hjertet , det voksede i kval og trængte tårer frem i øjnene . 
Det krusede , tætte hår faldt ham ned over panden og indbød en blid og varsom moderhånd til kærtegn — men han måtte , som så mangen anden , kæmpe sin første sorg ud alene . 

der var gået otte dage og endnu havde hagen ikke talt om at rejse ; det var ham næsten umuligt at berøre dette ttema , uden at såre den gæstfrie vært , som stadig viste ham den mest udsøgte høflighed . 
Hr . Egedes ridehest stod til hagens afbenyttelse , når som helst han ønskede den — han lejede den bedste fiskerbåd , og de gjorde lange sejlture ud på b'jorden — han lod hestene spænde fra en af høstvognene , for at køre sin unge ven til de smukkeste steder på egnen , og skønt han ikke var nogen ivrig fodgænger , så gik han dog med ham ud i moserne og engene for at vise ham , hvor ænderne holdt til . 
Hagen , der lignede sin fader en del , mindede hr . Egede om hans egen ungdom , han var en god tilhører , der altid svarede på rette sted , en egenskab , som hr . Egede satte stor pris på , og desuden trængte han altid til forandring af selskab . 

» Nu kender de lokaliteterne , «  sagde hr . Egede en dag ,  » og jeg håber , at de ganske vil føle dem som hjemme . Høsten lægger nu beslag på min tid , selv om jeg ganske vist har flinke folk . « 
Hagen takkede , han ville endnu i nogle dage benytte hr . Egedes gæstfrihed . 
» Lad os sige uger og ikke dage , «  svarede proprietairen fornøjet .  » Det er også ganske nødvendigt , at jeg præsenterer dem for egnens honoratiores , det er skik her oppe , at man kører om med sine gæster . » 
» For himlens skyld , lad mig være fri for det , «  svarede hagen leende ,  » nu er jeg jo præsenteret for deres slægtninge i præstegården , og videre gå mine ønsker ikke . « 
» De fik den aften måske nok af egnens honoratiores ? «  indskød Augusta . 
Det var lige efter middag , og de sagde alle i havestuen . 
» Således mente hr . Hagen det sikkert ikke , «  sagde frøken blad , uden at se op fra filerearbejdet . Hun syntes særdeles godt om hagen og tog ham altid i forsvar , når Augusta havde noget at udsætte på ham , hvilket ikke var så sjældent . 
» Må jeg takke dem , frøken blad , for 

deres venlige forsvar . «  han så’ hen til Augusta med et smil . 
Hendes hoved var bøjet over et broderi , og nålen gik flittigt frem og tilbage , men hun så’ dog smilet og mente at forstå dets mening — de kan ikke lide mig , men det er mig så overordentlig ligegyldigt . Hvor hun afskyede det smil , der søgte at gøre enhver , som fremkaldte det , så ubetydelig og ubeskrivelig lille . 
Hun så’ hurtigt op og med et vredt blik ; men nu var der intet smil om hans læber , hans øjne mødte hendes med et langt , alvorligt og forskende blik . 
» Gud véd , hvor Kaj færdes i disse dage , «  sagde hun hurtigt og vendte hovedet om mod faderen .  » Det er aldeles påfaldende , så længe det er siden , at vi have set ham . « 
» Han talte noget om , at ville over på den anden side fjorden til Jonsons , «  svarede hr . Egede og rejste sig fra den magelige plads i sofaen .  » Har de lyst til at følge med ud i Marken , hagen ? « 
» Jeg foretrækker at overvære damernes musiktime , hvis det da tillades mig . “ 
» Det er også nok så behageligt . «  hr . Egede drak sin sidste mundfuld kaffe , tændte piben og gik . 

» Skal vi spille Faust ? «  spurgte frøken blad og lagde filerearbejdet omhyggeligt sammen . 
» Som de vil . « 
» Jeg generer vel ikke ? «  spurgte hagen . 
» Det er meget godt at have en musikalsk tilhører , «  sagde frøknen ,  » det hører til sjældenhederne her på landet . Man gør sig mere umage og anspænder sine evner stærkere . « 
» Når man da har evner , «  sagde Augusta smilende og lagde arbejdet .  » I den retning er jeg nu ikke så sikker som de , lille blad . «  hun rejste sig og gik hen til klaveret . 
Hagen fulgte med øjnené hendes høje , ranke skikkelse , hans fine næsevipper vibrerede let , og han pressede læberne fast sammen . 
Det var ham en nydelse at høre disse damers spil , og magelig tilbagelænet i den store amerikaner og med halvt tillukkede øjne betragte Augusta , medens hun , glemmende alt om sig , lod hænderne udføre mestrenes geniale koinpossitioner . 
Og hun spillede udmærket , det var som om frøken blad dog havde ret i , at evnerne skærpedes ved at vide , at tonerne blev hørte af én , som forstod at skatte dem . Det 

var , som om det blik , hun anede var rettet mod hende , frembragte friske , varme strømninger , der trængte ud i det yderste af hendes fingerspidser . 
Hans blik veg ikke fra hende , snart hvilede det på det blonde , højt opsatte hår med den faste , hvide nakke , hvor vildtre småkrøller kastede blålige skygger , snart på den ranke ryg og de smukt formede skuldre . 
Ja , der var ægte blod i denne unge pige , ægte vikingeblod , og hendes trods klædte hende og æggede . 
Hun var ikke en Gretchen , hvem man lokkede med smykker — og han , for den sags skyld , heller ingen Faust . Han kunne kun elske en pige , som stod ham lige i dannelse og fødsel , han forstod ikke passioner for tarvelige små jomfruer , der søgte langt efter ham med deres blikke . 
Han lukkede øjnene tættere sammen , lod cigaren gå ud og hengav sig i stille lytten . 
Da de sidste toner blev anslåede , stod hagen bag Augustas stol og sagde stille : 
» Ein Blick von dir , ein wort mehr unter-hiilt , als alle Weisheit dieser welt . — det er et stort digterværk og en vidunderlig musik . « 

» Jeg har været så lykkelig at høre Faust engang , jeg var i København med moder . «  sagde Augusta . 
» Spil nu en sonate af beethowen , «  bad frøken blad og rejste sig . 
Augusta bladede i nodehefterne , og da hun fandt , hvad hun søgte , begyndte hun at spille , medens hagen blev stående ved hendes stol . 
» De har en forbavsende teknik og et udmærket anslag , «  sagde han , da hun sluttede .  » Hvis de ikke var frøken Egede til Vestervig , ville de kunne danne dem en smuk fremtid som virtuos . « 
» Mener de ? «  hun så’ hurtig op . 
» Ja , efter nogle Års studier hos en berømt mester . » 
» Det er undertiden min drøm , «  sagde hun alvorlig og så’ langt ud for sig .  » Så hører jeg et dæmpet Brus — det er tilhørernes sagte stemmer — det taber sig pludseligt , alt bliver stille , og jeg sætter mig til flyglet ! Det er mit luftkastel . « 
» Som de tilod mig at trænge ind i . « 
» De véd nok . at luftkasteller kun er til at hvile i på vandringen , de er ikke til at bo i , «  svarede hun kort og smækkede noderne sammen med et smæld . 

» Men Augusta dog ! «  udbrød frøken blad ,  » Undskyld , lille blad , jeg tænkte ikke på deres nerver . « 
Hun rejste sig og tog et nodehefte , slog det op og begyndte at synge . 
Hagen gik tilbage til sin plads . 
Det var ingen stor eller meget uddannet stemme , men den var blød og- ren , og dens toner gik til hjertet . 
» Tak , det var smukt , «  sagde hagen alvorlig . 
Augusta rejste sig og gik hen til havedøren . 
Kaj stod udenfor og lyttede med foroverbøjet hoved . 
» Du synger dejligt , Augusta ! « 
» Det var da godt , at du endelig kom ! Hvor har du løbet om så længe ? «  hun rakte ham fornøjet hånden . 
» Jeg har været ovre hos Jonsons , «  svarede Kaj nølende . Han havde kun været der en dag , men var da taget hjem igen , længselsfuld efter at være i Augustas nærhed . 
» Jeg har længtes meget efter dig , Augusta , «  sagde han sagte og trykkede hendes hånd . 
» Og hvorfor kom du da ikke ? Hun drog hånden til sig . 

» Skønt jeg længtes , havde jeg dog ikke lyst . « 
» Det var en mærkelig modsigelse . « 
» Som du dog vist kan forstå . «  han så’ ind i havestuen og hen mod den plads , hvor hagen sad . 
» De har været meget savnet , student Salling , «  sagde hagen , idet de hilste på . hinanden . 
» Så . « 
» Frøken Augusta har daglig forundret sig over , hvorfor de dog aldrig kom . « 
» Og vi , som vare midt i den nye bog , hvornår skal vi slutte den ? «  spurgte frøken blad . 
» Læser hr . Salling højt for dem ? Jeg vil da ikke forstyrre , men tage mig en tur med min bøsse . « 
Hagen hilste let og gik ud ad døren til dagligstuen . 
» Hvornår har han begyndt at kalde dig ved fornavn ? «  spugte Kaj og så’ efter ham . 
» Det véd jeg virkelig ikke , jeg har ikke givet tilladelse . « 
» Det er altid sådan med ældre herrer , de tage dem så mange friheder . « 
» Ældre herrer ! «  gentog frøken blad forbavset .  » Kalder de hr . Hagen for ældre ? « 

» Han er da hen ved de tredive . « 
» Han er syv og tyve , «  sagde Augusta . 
» Og er det ikke ældre , om jeg tør spørge ? «  Kaj purrede op i sit tykke hår og strøg sig over overlæben , hvor kun han kunne spore de begyndende Spirer . 
Augusta lo . 
» Du er forfærdelig ung , Kaj , når du synes , at en herre oppe i tyverne er ældre . « 
» Ja , yngre kan man da ikke kalde ham . « 
» De må meget hellere tage bogen og læse for os , end ærgre dem over hr . Hagens alder , «  sagde frøken blad .  » Den ligger på det lille bord ved sofaen . Nej , det er sandt , jeg har båret den over til mig selv — nu skal jeg hente den . « 
» Augusta , «  sagde Kaj og satte sig ved siden af hende , der igen havde taget sit håndarbejde ,  » du véd ikke , hvor jeg elsker dig . « 
» Det tyder din lange fraværelse just ikke på , «  svarede Augusta smilende . 
» Tror du da , at jeg daglig kan udholde at se denne hr . Hagen gå her og gøre kur til dig . « 
» Gøre kur ! «  Augusta så’ forbavset op .  » Hr . Hagen gør virkelig ikke kur , han kan 

tvært imod ikke lide mig og har da heller ingen grund dertil . « 
» Tror du ikke , jeg véd det bedre — jeg anede straks , at han ville blive forelsket i dig , og så’ , da jeg nu kom , at han var det . Jeg så’ det af det blik , hvormed han betragtede dig , da du sang . « 
» Å snak , «  svarede hun noget forlegent ,  » lad nu være med at plage mig . « 
Han bøjede sig ned , hvilken lyst han havde til at gribe hendes hånd og kysse den , men han turde ikke , Augusta holdt ikke af kærtegn og øm berøring . 
Frøken blad kom med bogen , Kaj tog den og satte sig til rette 
det var en af hans bedste glæder at læse for Augusta og bag efter drøfte det læste . 
Frøken blad filerede , Augusta syede en bort af blå korssting om en bakkeserviet , synålen gik taktfast op og ned . 
Kaj begyndte at læse , synålen gik langsommere og langsommere , hånden hvilede på arbejdet , og hun så’ adspredt ned i haven . 
Da blev blikket igen klart , hun så’ skarpt ud . 
Hagen gik ned mod blomsterpartiet , han havde skiftet frakke og havde nu sin jagt 

dragt på , bøssen hang over hans ene skulder , tasken over den anden . Nu bøjede han sig ned , hun så’ , at han tog en blomst og stak den i knaphullet , så forsvandt han i krattet ned mod den skrøbelige bro . 
» Hør , véd du hvad . Kaj , «  afbrød hun pludselig læsningen ,  » jeg synes ,'det er synd at sidde inde i det dejlige vejr . Skal vi ikke gå ud i Marken til far ? « 
Han så’ skuffet op , nu sad de så fredelig og godt , men han sagde straks :  » Som du vil . « 
» Tilgiv , lille blad ; men jeg kan virkelig ikke holde ud at sidde inde . « 
» Gener dig endelig ikke , «  svarede frøken blad noget spidst og trak de mørke bryn bebrejdende i vejret . 
Augusta rejste sig for at hente sin hat , og Kaj nærmede sig frøken blad . 
» Kære frøken blad , hvad mener de om hr . Hagen ? « 
» Det er rigtigt et vakkert menneske . « 
» De véd , hvor meget jeg holder af Augusta . « 
» Det er meget tåbeligt af dem , det har jeg altid sagt . « 
» Og hvorfor det ? « 
» De forbitret dem selv , deres glade ung-dom . 

vent med den forelskelse , til de og hun blive ældre . « 
» De taler som et menneske uden hjerte ! Og imedens ville en anden komme , sådan én som han , og snappe hende fra mig . « 
» Er de ikke mere sikker på hende , end at de kan tro det , så opgiv hende . « 
» De må dog kende hende og vide , om hun elsker mig . Jeg tror , de holder af mig , kære frøken blad , hjælp mig . « 
» Der er ingen , som kan hjælpe dem , de må selv forstå at binde hende . Jeg kan kun råde hende , men Augusta hører ikke meget efter råd . « 
» Men hvorledes binde hende ? « 
» Se Kaj ! «  frøken blad så’ op mod ham med sine små mørke øjne ,  » således binder man en knude . « 
Hun trak filerenålen rask op og knyttede knuden stramt — Garnet gik over ved det raske ryk . 
» Ja , det kan naturligvis også hænde , «  sagde hun og trak på de spidse skuldre . 
» Lærer du at filere ? «  spurgte Augusta , der kom ind . 
» Ja , jeg skal filere et net til at fange sommerfugle i , «  svarede Kaj med et bestemt træk om munden ,  » men jeg må søge at undgå , at trådene briste . « 

hagen gik ned over skrænten til stranden ; 
han ville følge stien , der førte til engen og derfra gå hen til moserne ved vandmøllen . Han trængte til motion og ensomhed ; han blev blødagtig og sentimental der oppe på gården , det havde han mindst ventet på en jyllandsrejse . 
Han fløjtede så småt den Melodi , Augusta havde sunget , skubbede hatten tilbage fra den lige , bestemte pande og så' smilende ud over fjorden , som var kruset af små , hurtigløbende bølger . 
» Hvem skulle have tænkt det ! «  udbrød han pludselig højt og lo ,  » hvem skulle have tænkt det . « 
Han kom over en græsbevoxet skråning , som løb lige ud til vandet , det bløde , moslignende grønne indbød til hvile , og han lagde sig ned og betragtede de små , lave blomster , som skjulte sig beskedent . 
Hvor smukke de er , tænkte han og be 

rørte dem varsomt , hvem aner deres tilværelse uden den , der tilfældig bøjer sig over dem . Deres rod bunder i sandet , vestenstormene skyller bølgerne hen over dem og ved den mindste berøring bøjer de deres hoved og dø . 
» God dag ! «  sagde en stemme bag ved ham . 
» God dag , «  han vendte hovedet og så’ konen fra den lille hytte . 
» Nå , så han er her endnu . Ja , jeg vidste da nok , han ikke sådan straks kunne komme her fra . « 
» Hvoraf vidste de det , lille mutter ? « 
» Jeg er sådan noget fremsynet . « 
» Så ! «  hagen så’ med interesse på hendes mørke ansigt .  » Kan de spå ? « 
» Om jeg kan sige ham hans fremtid . Ja , ja , det kan jeg da magelig , hvis han vil række mig sin hånd . « 
Hagen rejste sig smilende og rakte hende hånden . 
» Nå , lad mig så høre . « 
Hun så’ opmærksomt i hånden og sagde med ensformig , snøvlende stemme :  » Han er eneste søn af en rig far , og han vil have velstand til sin død . Han er født med lykkelige linjer , og pigerne kan godt lide ham . « 

hagen lo højt og sagde spottende :  » Hvad tager i for en god spådom , er den dyrere end en dårlig ? « 
Men hun lod , som hun ikke agtede på ham , men så’ stadig forskende i hånden . 
» Man kan ikke undgå sin skæbne , og han kan ikke undgå sin — han vil blive hængende ved én , som hverken har navn eller stand . « 
» Det tror jeg dog ikke min gode kone , «  hagen trak hånden ærgerlig til sig . 
» Ikke alt , som glimrer er guld , husk han på mig , når glimmeret falder af hende , som han får kær . «  hun skuttede sig og grinede op mod ham . 
» Hvor har de lært den kunst at spå ? « 
» Der flyder taterblod i mine årer — min mor kom vandrende her til egnen . « 
» Er de enke og har den store søn at føde ? « 
» Å , vi lever som vi kan . « 
» Der , «  sagde hagen og rakte hende to kroner . 
Hun så’ grisk på pengene , som han lagde i hendes hånd og sagde lumsk og sagte : 
» Han er en smuk og rig mand , den pige , som man ikke vil gifte sig med , kan man 

vel nok vinde med guld og smiger . Ikke alle kønne piger får en mand , fordi de har en kæreste . « 
» De modsiger dem selv , «  svarede hagen med rynkede bryn .  » De sagde , at man ikke-kunde undgå sin skæbne . « 
» Lidt kan man nok dreje på den , når man er advaret forud . « 
» Farvel , «  sagde hagen kort og vendte sig , han var misfornøjet over , at han havde hørt på hendes snak . 
Han var kommen ud af sin lette , løftede stemning og havde tabt lysten til at opsøge ænderne i mosen . Han gik derfor videre nord på , til han nåde et teglværk , som lå ved fjorden . 
Ved et hus på strandkanten stod en gammel fisker og gjorde sin båd klar til at tage ud på fjorden . Hagen spurgte , om han måtte tage med , og da fiskeren ikke havde noget derimod , krydsede han snart ude på de små bølger , som hurtig førte ham over mod den anden bred , der lå klar og høj med hvide bakkeskråninger . 
Hagen spurgte fiskeren , hvad det var for en heks , der boede nede ved skrænten ? Fiskeren grinede og spyttede langt . 
Det var en tilløbende taterkvind , fortalte 

han , hendes moder var kommen der til egnen med det lille pigebarn på ryggen og havde slået sig ned ved teglværket . Hun døde , da barnet var fjorten år . Så havde fruen på gården taget sig af hende , og hun tjente der , til hun engang sporløst forsvandt . Men efter nogle Års forløb kom hun tilbage og havde da den fjollede dreng med sig , hvor hun havde været i mellemtiden , vidste ingen . Hr . Egede havde givet hende huset at bo i og dertil en god ko og fire får , som havde lov til at græsse på engkanten . 
» Smuk har hun været , «  sluttede han og gned sig om det buskede hageskæg ,  » nu er hun ondskabsfuld og glemmer ikke let gammelt nag . Derfor går de fleste til side for hende og lader hende skøtte sig selv . « 
» Hvem tilhører gården der nede ved stranden ? «  spurgte hagen efter en lille tids f orløb 
» Det er proprietair Jonsons , «  svarede fiskeren .  » Jeg skal over til dem med fisk , og hvis jeg ikke tager fejl , står han selv nede ved landingsstedet . « 
» Se god dag Anders ! Nå , kunne de endelig nå over til os , «  sagde Jonson , da båden lagde til .  » Min kone har ventet svært på dem . Velkommen , «  sagde han til ha 

gen og rakte ham hånden .  » Ja , ja da , jeg kan tænke mig , hvem de er , rygtet er gået forud for dem . Det var ellers kønt af dem , at komme på egen hånd . « 
» De skal ikke rose mig for tidligt , «  svarede hagen smilende ,  » det var nemlig ikke min hensigt at besøge dem , hr . Jonson , jeg var kun på en sejltur med fiskeren . Men vidste jeg en måde at komme tilbage over fjorden , ville det være mig en glæde at hilse på dem , i deres hjem . « 
» Det kan for så vidt passe meget godt , det var nemlig min bestemmelse , at tage over til Vestervig og tale med Egede i dag . Bliv en times tid hos mig , så kører jeg dem hjem . « 
Hagen tog mod tilbudet , og medens fiskeren tog sit næt på ryggen , gik hagen med proprietairen . 
De kiggede ind til ungkvæget i stalden og derfra så’ de ind i den rummelige svinesti , hvor alt var holdt i bedste orden . 
Derpå gik de op til Fru Jonson , og to kraftige , rødkindede unge piger , der blev presenterede som Jonsons døtre . 
Hagen så’ , at her havde han netop den type , som han havde tænkt sig for jyske proprietair døtre — godmodige , kejtede , me 


get undseelige og med kraftige arme og for røde hænder . 
Han gjorde et forgæves forsøg på at konversere dem , idet hans tanker svævede tilbage til Augusta , hvis skønhed og hele væsen endnu mere fremhævedes ved sammenligningen . 
Han drak kaffe og spiste småkringler og måtte love at komme igen med Egedes , før han forlod egnen . 
Endelig kom vognen , og han og Jonson kørte ud ad gården . 
» Det må være en tur på flere mil at køre udenom fjorden , «  sagde hagen . 
» Derfor tage vi også lige over den , «  svarede Jonson leende .  » Og når vinden er sydlig som i dag , lader det sig nemt gøre . Der er nemlig et vadested , der henne på pynten , ser de , hvor vejen løber ned — vejr og vind må tages med i beregning , når Egedes og vi gæste hverandre . « 
» Det er altså ikke altid uden fare at færdes her ? « 
» Nej , det er det ikke , og man véd da også at fortælle sørgelige historier om dette vadested . Men for os , der er fødte her på egnen , har det ingen vanskelighed . Kan de se , at landet skyder sig ud på begge 

sider , og at sandet titter frem ude i fjorden . Der er en rigtig god og jævn kørevej . « 
Hagen så’ det og forstod nu , at beboerne på de to gårde nemt og hyppig kunne besøge hinanden . 
» Men fiskerne mod syd , hvorledes komme de over med bådene ? « 
» De må , sgu , pænt blive , hvor de er , når det da ikke er meget stærkt højvande . « 
De vare nu nåde ned til stranden , hvor et tydeligt vognspor førte fra vejen til pynten , som løb sandet og bar ud i vandet . Hagen så’ Vestervig på den modsatte bred , dens røde mure vare stærkt belyste af eftermiddagssolen , som glimtede og spillede i vinduerne . 
» Det har været en rigtig røverrede i gamle dage , «  sagde Jonson og drejede den tyggede cigar om i mundvigen , medens han pEgede med pisken over mod gården .  » Svir , Dans og spil hørte til dagens orden , fortælles der . Mærkelig nok , at Egede kan være stolt af at nedstamme fra det gamle rak , thi andet vare de dog ikke . « 
» Ganske morsomt må det dog være at kunne regne sin afstamning så langt tilbage . « 
» Det er også hans sorg , at han ingen børn har . « 

» Ingen søn , mener de , «  sagde hagen . 
Jonson så’ på hagen og blinkede med sine små , godmodige øjne . 
» Ja , javel , jeg mener naturligvis søn . En datter kan da ikke forplante navnet . « 
» I et sådant tilfælde burde det være tilladt . « 
Jonson rømmede sig og så’ betænksomt ned i vandet , som nu omgav dem på alle sider og nåde hestene op ad benene . Han kørte med slap tømme og lod hestene selv finde den vej , som de åbenbart vare vante til . 
» Han har jo en flink søstersøn , som hedder Kaj Egede Salling ; når han nu kastede navnet Salling bort og giftede sig med frøken Augusta , så kunne gården endnu blive i familien . « 
» Han er da kun et barn endnu , «  svarede hagen ilde berørt og kastede sin cigar i vandet . 
» Men om et par år bliver han en mand . « 
Hagen svarede ikke . 
» Ser de den sandkant , som rager et stykke op ad vandet , der længere ude , der mistede atten flinke mænd en gang livet , fordi en Egede havde røvet en ung pige fra en gård længere mod syd . Havde det nu været med pigens vilje , så kunne det endda 

have været tilgivet og havde vel ladet sig ordne , men det var det ikke , og så sadlede hendes far sine heste , sammenkaldte slægt og venner og forfulgte røverne . Men da de kom til Vestervig , var han allerede flygtet over fjorden , og havde overtalt en af sine folk til at stille sig hadsk an imod ham og tilbyde dem at vise vej . Han førte dem der ud i dybet , hvor de alle druknede med de tunge heste — selv svømmede han som en satan .* 
» Ja , hvad skal man sige , «  svarede hagen ,  » i kjærlighedssager gælder enhver list . « 
» Havde han så endda været god imod hende , men man siger , at han jog hende bort igen , efter nogle Års forløb . Nu skal de ikke blive angst , fordi vandet vil nå lidt højt , det varer ikke så længe , så er vi på det tørre igen . « 
» Jeg kan svømme , så jeg vil redde mig ligesom den gamle Egedes Karl , «  svarede hagen smilende . 
» Jeg ved ikke , hvordan det er med disse københavnere , «  sagde Jonson og kiggede hen mod hagen ,  » men de er egentlig Pokkers flinke . Nu har jeg levet her ved fjorden siden jeg var dreng , og holder også nok af at sejle med en båd , men svømme , nej , nej , 

det har jeg dog aldrig kunnet overvinde mig til at lære . Så , nu er vi over det værste , «  Jonson gav hestene et lille rap og strammede tømmen ,  » nu ser man næsten bunden lige til land . « 
Da de kørte ind i gården , stod hr . Egede , Augusta og Kaj og skød til Skive med en salon bøsse . 
Der blev nu en almindelig kappestrid om at nå nærmest til målet . 
Hr . Egede skød først , derpå kom Jonson , han ramte en tomme nærmere ved centrum . 
» Nu de , «  sagde Augusta til hagen , som stod lænet til sin bøsse . 
» Jeg vil helst være sidste mand , frøken ! « 
» Véd de hvad , hagen , «  sagde hr . Egede leende ,  » jeg havde ikke ventet at se dem komme hjem uden vildt . Nu må de , skam , vise os en prøve på deres dygtighed . « 
» Først skyder frøken fgede , derpå hr . 
Salling . « 
Augusta tog bøssen og sigtede ; det var let at se , at det ikke var første gang hun holdt en bøsse i hånden . 
Da skuddet gik af , løb Kaj hen til målet . Hendes kugle sad ved siden af Jonsons . 
» Det var , sgu , godt gjort ! «  udbrød Jon 

son .  » Jeg roser mig dog af , at have en sikker hånd . Skulle det ikke være et tilfælde , lille frøken Augusta ? « 
» Det er ikke nobelt , Jonson , «  svarede Augusta .  » Jeg protesterer mod den bemærkning . « 
» Det skulle være , som Pokker , hvis jeg ikke var sikrere end de , «  brummede Jonson noget ærgerlig . 
» Jonson og Augusta skyde om , «  sagde hr . Egede med et tilfreds blik på Augustas smukke , ivrige ansigt .  » Vi må straks have den sag afgjort . Der , Jonson , er bøssen . « 
Jonson greb den og lagde kolben til sit stride kindskjæg , han lukkede øjet og trak munden skævt op ; hagen fulgte hans bevægelser med et smil . 
» Så , lad os nu se , «  sagde Jonson . 
Alle gik hen til skiven . Han havde ramt i samme kreds som før , men nogle tommer højere . 
» Tag ikke for langt sigte , «  hviskedee hagen til Augusta .  » De kan let komme til at ryste på hånden . « 
Hun så’ op og nikkede til ham med et smil , hans interesse for , at hun skulle vinde sejr , morede og behagede hende . 
Hun tog bøssen og lagde den til sin kind , 

derpå tog hun den igen ned , kastede hovedet overmodigt tilbage og lo . 
» Hvad giver de , Jonson , hvis jeg overvinder dem ? « 
» Jeg giver , sgu , champagne , første gang , . De kommer over til os , lille frøken . « 
Jonson spyttede og satte benene langt fra hinanden . 
» Vær nu forsigtig og sigt nøje , «  sagde hr . Egede . 
Men Augusta fulgte hagens råd , hun løftede bøssen og skød . 
» Det var som Pokker ! «  udbrød Jonson . 
Hun havde ramt en god tomme nærmere end han . 
» Nu skal de , skam op med champagnen , «  sagde hr . Egede og gned fornøjet hænderne .  » Vi komme en af de første dage . »  han klappede Augusta på skulderen og så’ stolt på hende .  » Nå Kaj , nu er det din tur . « 
Kaj sigtede omhyggeligt , han ville gjærne-ved enhver lejlighed udmærke sig for at behage Augusta ; men trods al umage nåde han ikke forbi Jonson . 
» Må jeg ikke være fri for at konkurere ? «  spurgte hagen . 
» Nej , min sæl , om de må ! «  udbrød . 

Jonson .  » Lad os nu få et bevis på , at de er den Karl , som vi antage dem for . « 
» Hr . Hagen vil nødig lade sig overvinde af en dame , «  sagde Kaj med et spottende smil . 
Hagen lo og pegede med sin bøsse op mod himlen . 
» Jeg vil lade den glente , der , segne ned for deres fødder , frøken . « 
» Den lille sorte plet , det er umuligt , «  svarede Kaj . 
De så’ alle op , en fugl svævede højt over deres hoveder . 
Hagen hævede bøssen — der gik sekund efter sekund — endnu intet skud , men fuglen -dalede langsomt , spejdende . 
Da lød knaldet , det gav et sæt i Augusta , som stod ham nærmest , og alle så’ den an-skudte glente dale ned med opløftede vinger . 
» Prægtigt — et glimrende skud . De har vundet prisen og hævdet deres ære som Skytte , «  sagde hr . Egede beundrende . 
Hagen gik hen til den faldne fugl , tog den op og bragte Augusta den . 
» Jægerne er hårde og grusomme , «  sagde hun og strøg den ned over de glinsende fjer .  » For et minut siden var den fuld af liv og glæde over livet . « 

» Jeg måtte jo vise dem , at jeg kunne ramme målet , uden dog at forringe deres sejr . Desuden var den . selv en jæger , og vi have lært af den , at forfølge vort bytte . Jeg har set denne røver tidligere på dagen , men har ikke kunnet komme den på skud . « 
» Det er det , jeg siger , «  sagde Jonson og kløede sig i skægget ,  » disse københavnere er nogle Pokkers fyre . « 
» Disse smukke glenievinger tilkommer dig med rette , min pige , «  sagde hr . Egede og stak sin arm ind under Augustas .  » Men lad os nu komme op til aftensmaden , klokken er mange . « 

ja , gården er god nok og jordene upå-klagelige , «  sagde hr . Egede dagen efter , da hagen og han vare ene ,  » jeg klager ikke , nej , såmænd om jeg gør . « 
» Her er aldeles fortræffeligt . Og dog må her være ensomt om vinteren , «  svarede hagen , der stod lænet op mod verandadøren . 
» Om vinteren må man sørge for at have hygge inden døre . « 
» Her må dog være en del trist for damerne , deres datter savner vist meget selskab . » 
» Her er flere unge piger på egnen , hos Jonsons er der jo to . « 
» Jeg kan ikke rigtig tænke mig , at det kan være tilfredsstillende selskab for deres datter . Hun er dem så langt overlegen . « 
» Ja vist så , det kan ikke nægtes , «  svarede hr . Egede , idet et veltilfreds smil spillede om hans svære læber .  » Hun er bleven en ganske smuk pige . « 

» Jeg tænkte ikke på hendes ydre . « 
» Nå , ja , ja , måske det er lidt ensomt nu , men med tiden kan jo hendes forhold forandres . Hun bliver vel ikke altid ugift pige , og en ung kone keder sig i reglen ikke . « 
» Her findes måske én eller’ anden ung mand på egnen , som gerne vil binde hende til sig ? « 
» Jeg véd nu ikke , om det er så lykkeligt for en ung pige at blive gift med en jævnaldrende . « 
Hr . Egede stillede sig ved døren og så’ ud i haven . 
» Måske ikke alt for ung . « 
» Bestemt ikke , «  svarede hr . Egede .  » Men én ting er sikker unge ven , «  han slog hagen gemytligt på skulderen ,  » ingen mand har godt af at leve ene , kun i ægteskabet er den sande lykke . Og er det ikke lykkeligt for den unge kvinde at få en jævnaldrende , så er det , skam , heller ikke lykkeligt for den ældre mand , han må have en ganske ung , der kan sætte liv i ham og friske ham op . « 
Hagen strøg sit skæg og så’ ned mod hr . Egede . Hvad tænkte manden egentlig på , gik han på frierfødder til en af de unge piger deroppe , måske én af Jonsons 

døtre . Det ville blive højst ubehageligt for Augusta , og ville vel ikke ske , uden en del kamp fra hendes side . Men forresten var det jo ikke andet , end hvad man hørte hver dag . 
» Var jeg i deres sted , «  vedblev hr . Egede smilende ,  » så ventede jeg , sgu , ikke så længe , inden jeg giftede mig ; men de morer dem måske bedre uden at være i lænkerne . « 
» Jeg har ikke haft let ved at blive forelsket , «  svarede hagen smilende . 
» Ikke det , det er dog forbavsende , da der findes så mange smukke piger på jorden . Nå , ja , hver sin passion . Vi egeder har nu altid haft temmelig varmt blod . « 
» Frøkenen er færdig , ser jeg , «  sagde hagen , idet Augusta kom ind i ridedragt . 
» Hestene er for døren , «  svarede hun og stak ridepisken under armen for at knappe sin handske . 
» Jeg skal kun hente min hat , så er jeg færdig ? «  hagen gik hurtig ud ad døren . 
» Vær nu forsigtig med den nye hest , «  formanede hr . Egede , idet han så’ tilfreds på datteren .  » Husk , jeg har ikke andre end dig . « 
» Du kan være ganske rolig , far , jeg skal nok være forsigtig . «  hun så’flygtigt op 

fra handsken , idet hun pressede læberne fastere sammen . 
» Egentlig burde jeg selv følge dig i dag . « 
» Hr . Hagen vil nok passe på . « 
» Jeg er bange , han er for ung og ubesindig . « 
» Det tror jeg ikke . « 
» Skal jeg hjælpe dig med handsken ? « 
» Tak , far , nu er det godt . « 
Hun kom til at rive en flænge indvendig i handsken , men lod , som om den var knappet og tog pisken i hånden . 
> farvel ! « 
» Du burde dog kysse mig til tak for dyret . « 
» Nu prøver jeg den først , «  svarede hun og lo tvungent .  » Farvel . « 
» Ja , jeg må ud og se , hvordan det går . « 
De fulgtes ud i gården , hvor hagen allerede stod . Han gik hen til Augustas ridehest , klappede den og ville hjælpe hende op ; men hr . Egede gik frem og sagde :  » Tillader de ? «  hvorpå han undersøgte sadelgjorden og bidslet . 
» Det er alt i orden . Nu skal jeg hjælpe dig . « 
» Jeg kan stige op på trappen her . « 
» Vis , vas , lad mig . « 

hun så’ på hans sammendragne bryn , at han var lige ved at blive gnaven , og uden at gøre flere indvendinger lod hun sig hjælpe op . 
Hagen sad allerede på ryggen af sin hest , og idet han hilste , sagde han smilende : 
» Vær ganske rolig , hr . Egede , jeg skal nok passe godt på deres datter . « 
Hagen så’ straks , at hun var en øvet og dygtig rytterske , hun sad let og gratiøs på den smukke , livlige hest og følte åbenbart stor glæde ved den raske motion , han behøvede ikke at føle nogen ængstelse for sin ledsagerinde . 
» Jeg har lært at ride af far , «  svarede hun på hans spørgsmål derom ,  » og han var en meget omhyggelig lærer . Der vankede mange skænd , når jeg ikke nøje fulgte hans anvisninger . « 
» Og han har haft en lærvillig elev , er jeg sikker på . « 
» Far forsikrede , at jeg havde talent . Måske ender jeg som beriderske , hvem véd . « 
» Der er dog heldigvis ikke megen sandsynlighed derfor , «  svarede hagen smilende . 
» Ville de synes , det var så . forfærdeligt ? «   » Jeg ville nødig se en søster på arenaen . « 

» Ja , jeg tror også nok , at jeg foretrækker musiken som erhvervskilde , «  svarede hun smilende . 
» Det er unægtelig en ædlere kunst end at styre en hest . Men det forbavser mig , at de så ofte dvæler ved den tanke at flyve ud i verden og leve på egen hånd . « 
» Ingen véd , hvad dagen i morgen kan bringe , «  svarede hun med et lille kast med hovedet  » Det er godt at have flere udveje . « 
Og medens hun nu gav hesten et hap med pisken og det gik i rask trav ned mod vandmøllen , og hen over den skrøbelige bro over åen , tænkte han på sin samtale med hr . Egede . Måske havde hun en anelse om hans lyst til at gifte sig , og hun af den grund spekulerede på en selvstændig stilling . 
» Se , hvor prægtig den er , «  sagde Augusta og klappede hesten på halsen med bide-pisken ,  » den bliver ikke en gang angst for møllen og al dens larm . Jeg tænker , vi ride mod nord og op på pynten , der er en herlig udsigt over fjorden . « 
» Jeg følger dem gerne , mod nord eller syd , øst eller vest , hvor de ønsker . « 
» Ja , så kan jeg jo ikke forlange mere , «  svarede hun leende . 

han så’ på hende med synlig beundring , der var en kraft og en friskhed udbredt over hende , som ganske fortryllede ham , og idet han bøjede sig over mod hende , sagde han dæmpet : 
» De kan forlange alt , frøken Augusta . Når en kvinde er så ung og så smuk som de , kan hun lægge hele verden for sine fødder . « 
» Nu smigrer de og overdriver , «  svarede hun , idet hun vendte sit ansigt om mod ham og sendte ham et spørgende , forskende blik .  » De tror , at jeg er en rigtig landlig gås , hvem man kan sige al slags nonsens til . Skal vi sætte lidt fart på og se , om faders ridehest kan følge min lille letbenede . « 
Hun gav sin hest et rap og fo’r så hurtig hen ad vejen , at hagen havde vanskelighed med at følge hende . 
Der var smukt der oppe på pynten , som skar sig langt ud i fjorden og delte den i to arme , som mørkeblå med skumstriber slyngede sig om det faste , hvidt lysende land , der hist og her var isprængt grønne striber af agerjord — smukt , men ensomt og blæsende . 
Augusta havde besvær med at holde sit 

hvide slør om hatten , og endelig blæste det fra hende og hen mod skrænten . 
Hagen sprang af , hun skulle holde hesten , medens han søgte at fange det . 
Der kom i det samme en mand gående med en bylt på nakken ; han standsede og tilbød at holde dyret , og da den var urolig , og hagen var forsvunden ned ad skrænten , hvor sløret havde gemt sig , modtog Augusta gerne hans tilbud . 
» Ja , jeg er såmænd på vejen til Vestervig , «  begyndte han . 
» Så , er de det ? «  svarede Augusta , som ikke kendte ham . 
» Det er jo høsttid nu , og så tænkte jeg mig , at der måske kunne bruges én mand til . « 
» Det kan nok være . De kan jo altid høre derom . « 
» Tager jeg ikke fejl , så er nok hun plejedatteren der , og vil måske lægge et godt ord ind for mig . « 
Augusta tog stramt i tømmen , hesten rykkede brat tilbage og blev utålmodig . 
» Jeg hører til på Vestervig . « 
» Ja , jeg syntes det jo nok . Jeg boer længere nord på , mit navn er Volle tverbølle , og jeg har kone og seks børn . « 

hagen kom i det samme tilbage med sløret . Augusta gemte det , og med en kort hilsen til manden drejede hun hurtig hesten og red derfra . 
Hun var tavs og forstemt på hjemvejen , det pinte hende , at selv vildfremmede mennesker kendte hendes historie og vidste besked om det , som hun selv ikke havde anet i sin barndom . 
Hagen så’ forundret på hende ; det var ham ufatteligt , hvad der nu så pludselig havde misstemt hende . 
» Har jeg fornærmet eller såret dem med noget ? «  spurgte han . 
» De , nej ; hvor falder de dog på det ? « 
» Fordi de er bleven så tavs og adspredt . « 
» Jeg tænkte på manden , «  svarede hun undvigende .  » Ham , der holdt hesten , og som må forlade sit hjem , sin kone og sine børn for at søge arbejde så langt borte . Det er ikke let at være fattig . « 
» Han er vant til det liv , som han fører , for os ville det være sværere . « 
» Det er så let at slå det hen med de ord — de er vante til det , — ingen vender sig til trang . Det ser man også bedst af den megen misstemning og utilfredshed , som hersker i alle de ringere klasser . « 

» Vil de reformere verden ? «  spurgte hagen smilende . 
» Gjærne , hvis jeg kunne , «  svarede hun alvorlig . 
» Og jeg ville gerne hjælpe dem , «  svarede hagen med et varmt blik ,  » Skade kun , at det er ugørligt . Men ønsker de , at jeg skal hjælpe manden , så giver jeg ham en lille sum , og lader ham rejse hjem igen til kone og børn . « 
» Det er dog måske bedre , at jeg taler med far , og at han giver ham arbejde . « 
» Måske det er bedre , thi hvad der let erhverves , går også let . Måske han svirede dét op . Men skulle de ønske det , skal det være mig en glæde at hjælpe . « 
» Tak , «  sagde hun mildt ,  » jeg taler med far , når vi komme hjem . « 
» Det er desværre umuligt for os to at forandre menneskenes skæbne og verden , så længe den består , vil der være fattige og rige ; selv om formuerne blev delte lige den dag i morgen , ville der i overmorgen være dem , der havde mindre , og dem , der havde mere . Og nu tanken om den evige fred , hvor er den mulig , når man ser , hvor menneskene af naturen er ufredelige , det ligger i blodet . De behøver kun at møde to skole 

drenge , hvor længe gå de sammen , før de er i totterne på hinanden og kæmpe næsten blodige slag . « 
» Det er dog kun drenge . « 
» Læser de deres Avis — og læser de én eneste , hvor der ikke berettes om voksne mænd , som overfalde og slå fredelige vejfarende , uden nogen som helt anledning — kun for at have den glæde at slå og se blod . Trænge dog sådanne mennesker ikke til at komme i uniformen og stilles lige over for en fjende , der kan stille deres lyst . « 
» De burde straffes alvorligt . « 
» Ja , langt mere end de blive — prygl skulle de have , men se , om de få dem . Jeg véd ikke , hvorledes forholdene er her i Jylland , men på Sjælland kan man snart ikke færdes , uden at have en dygtig knippel med sig . « 
» Er der da ikke politi ? « 
» Som her , en sognefoged i hver landsby . Man møder aldrig nogen på landevejene , som våger over folks sikkerhed . « 
De havde nået Vestervig , hvor de så’ frøken blad på vejen . Hun sad med farver og papir og malede storkereden med de flagrende unger . 

hr . Egede var ikke hjemme , så hagen var ene om at hjælpe Augusta ned af hesten . 
Han fik et smil og et håndtryk til tak . 
» Skal vi så i forening søge at forbedre verden ? «  spurgte han og bøjede sig ned mod hende . 
» Det bliver dog vist umuligt , «  svarede hun , undvigende hans blik .  » De sagde jo selv , at den ikke vil forandres . « 
Hun samlede sin ridedragt , hilste og gik ind . 
Da Augusta havde klædt sig om , gik hun ind i frøken blads værelse . Frøkenen var lige kommen og stod og betragtede sit billede . 
» Hvad synes du om det , Augusta ? « 
» Jeg synes , reden er rigtig god . « 
» Men storkene ? « 
» Ere de ikke for store — de kan umulig være i reden . « 
» For store ! «  frøken blad holdt billedet langt fra sig .  » Det mener jeg dog ikke — jo dog , du har ret — jeg må gøre det om . « 
» Sig mig , lille blad , er det en skam at være et antaget barn ? « 
» Hvor finder du dog på det , Augusta ? «  spurgte frøken blad forundret . 
» Å — jeg tænker ofte derpå . «  Augusta 

satte sig i en af rørstolene og lænede hovedet i sin hånd . 
» Du har aldrig talt til mig derom før . « 
» Nej , det har jeg nok ikke . « 
» Jeg synes ikke , at du har nogen grund til at gøre et sådant spørgsmål . Hvorfor skulle det være en skam ? « 
» Jeg véd ikke . « 
» Ja , jeg virkelig heller ikke . « 
» Men betragter folk det ikke som noget ringe , noget foragteligt ? « 
» De mennesker , der gøre det , mit barn , er der kun meget lidt ved . « 
» De mener altså , at retsindige mennesker , gode , fornuftige mennesker , ville blive uberørte af at høre , at jeg kun er adopteret . « 
» Ja , min pige , det er jeg fuldt overbevist om . De , som holde af dig for din egen skyld , ville aldrig derfor forandre deres følelser . « 
» For min egen skyld ! «  hun så’ op med et lyst smil .  » Hvorfor skulle vel nogen holde af mig , uden for min egen skyld . Lille blad , de holder af mig for min egen skyld , ikke sandt ? « 
» Ja , Augusta , «  svarede frøken blad rørt ,  » jeg holder meget af dig . « 
» Og de er sikker på , at det ikke er 

en skam — de véd slet ikke , hvor ulykkelig jeg ofte er derover . « 
Augusta bøjede pludselig hovedet og græd 
» Men barn dog , kære barn ! «  frøken blad bøjede sig over hende og kyssede hendes lyse hår . 

det var meget lummert med skyet himmel , blomsterne duftede krydret og stærkt , bierne og sommerfuglene kredsede over dem og dalede lydløst ned på de vidt udfoldede bægre , en enlig lærke fløj højt og kvidrede lydt over græsmarken . 
Augusta sad med en bog i lysthuset , hun var endnu i sin lyse morgendragt , den , som Kaj syntes , klædte hende så henrivende . 
Hun sad tilbagelænet med bogen i hånden , men øjnene hvilede ikke på dens blade , hun så’ på blomsterne , på bierne og på sommerfuglenes kredsende leg , men skønt hun så det alt , vare tankerne dog ikke fæstede derved . Det var alt som i en drøm , en sød , berusende drøm , hvor nye tanker og nye følelser bemægtigede sig hende , en ny verden , som hendes fod aldrig før havde betrådt . 
Et smil spillede om hendes læber , et barnligt , lykkeligt smil , som kun hendes Mo 

ders ømhed havde forstået at kalde frem , og som gav hende en ny og forøget ynde . 
Der var så megen ungdom og friskhed over hende , en anelse om en endnu ukendt . Lykke , der farvede hendes kinder stærkere , og som ville have fået den stakkels Kajs hjerte til at banke heftigere , hvis han havde set hende . Men det var ikke Kaj , som nu gik over broen og med faste skridt nærmede sig gennem ellekrattet . 
Hagen havde været på jagt og stod nu varm og kraftig foran hende , med den fyldte jagttaske over skulderen . 
Hun så’ op og hen mod ham , medens smilet endnu bævede om hendes læber . 
Han stillede bøssen mod et træ og lagde jagttasken fra sig , derpå satte han sig ved siden af hende . 
» Forstyrrer jeg dem i deres læsning ? « 
» Jeg læste ikke . « 
Han så’ på hende , fangede hele hendes skikkelse ind i et langt blik . 
» De drømte altså . « 
» Drømmer de aldrig ? « 
» Jeg drømte om dem , der nede i engen , men min drøm var ikke så smuk som virkeligheden . « 

» De kan altså drømme og udgyde blod på samme tid ? «  hun så’ hen til tasken . 
» Først den ene fornøjelse og så den anden — når jagten er forbi , da er det herligt at lægge sig ned i græsset og lukke øjnene . 
» Jeg er sikker på , at de har sovet rigtig , deres øjne er ganske røde . « 
» Det er ikke sandt , «  han så’ hurtigt op mod hende .  » Se mig ind i øjnene og sig , om de kan se , jeg har sovet . « 
Hun så’ på ham og ind i hans mørke øjne og vendte da hovedet for at lægge bogen på bordet . 
» Nå ! « 
» De ser temmelig lysvågen ud . « 
» Skulle jeg kunne sove , medens hele naturen vågnede fra den lette natteblund , medens strået rettede sine fine stilke og rystede dugdråberne af sine blade , og blomsten hævede sit hoved og kiggede glad op mod den lyse himmel , medens jeg selv var vågnet op til en ny , lykkelig dag , fyldt med stærke , jublende følelser . Hvilken rigdom der dog kan være gemt i ens egne tanker , før man har fået dem udtalt gennem de utilstrækkelige og kolde ord , og før man har set deres virkning på den , man betror dem til . « 

» Så burde man aldrig udtale sine tanker . « 
» Men når man nu må sige dem til en anden , når nu følelserne tvinge tankerne frem til ord . « 
» Så vil jeg ønske dem , at den , som de vil tale med , må forstå den gode mening gennem de kolde ord . « 
» Ja , frøken Augusta , det vil jeg håbe . « 
Hans stemme var så alvorlig og indtrængende og med et så blødt tonefald , at hun skiftede farve og så' ængstelig ned mod jorden . 
» Se god dag Augusta ! Nej , sidder du ene her med hr . Hagen , jeg troede , din far var her . « 
Det var Fru Salling , som havde nærmet sig og nu betragtede de to unge med et skarpt blik under den store solhat . 
De rejste sig begge hurtig , og Augusta bad Fru Salling tage plads , da hendes fader sikkert kom snart for at få frokost . 
Fru Sallings nærværelse virkede som et køligt vindpust ; hun så’ på Augustas lyse morgendragt , på bogen , der lå opslået og hun tænkte på , da hun selv var ung pige her på gården , og hvilken forskel der var , på den måde , hun var opdraget , og den , som dette fremmede , navnløse barn havde 

fået . Og dog , efter at hun mere og mere havde tænkt over rimeligheden af , at denne hagen kunne blive forelsket i Augusta , indså hun også , at den eneste måde hvorpå hendes søn engang kunne få gården , var ved at blive gift med Augusta . 
Det var en ubehagelig tanke , men dog at foretrække , frem for at se en fremmed regere uindskrænket på Vestervig . 
Hun gjorde sig derfor umage for at være venlig ; hun roste den orden , der var i haven og sagde , at det var en glæde at se , hvor meget Augusta tog sig af blomsterne . 
» Det er også smukt , «  vedblev hun ,  » at du holder din moders grav så pænt , jeg og Kaj vare der oppe forleden , og vi glædede os begge over din trofasthed . « 
Augusta så’ forbavset på hende , det var sjældent , at hun fik Ros af de smalle læber ; men da der i det samme blev kaldet til frokost , blev hun fritaget for at svare . 
Efter frokosten gik Fru Salling og hr . Egede ned i haven , hun havde bedt broderen om at gå lidt med hende , da hun gerne ville tale ene med ham . Hun glattede på sine hattebånd og pillede ved de hvide blonder om hænderne , medens hun igen talte om haven og roste Augusta . 

» Er det kun det , som du har at betro mig , «  spurgte hr . Egede med et ironisk smil . 
» Ikke det alene , «  svarede hun sindigt og gjorde sig umage for ikke straks at blive vred .  » Men jeg går jo ofte så ene der hjemme , og mine tanker beskæftige sig da med så meget . « 
» Undertiden med for meget , «  indskød hr . Egede . 
Hun lod , som hun ikke hørte afbrydelsen og vedblev : 
» Jeg tænker da også på dig og dit hjem , på , hvor meget Augusta , det kære barn , er overladt til sig selv , nu da hun har mistet sin moder . « 
» Jeg véd da , hun har frøken blad . « 
» Ja , hun er vakker og flink , men hun sidder meget på sit eget værelse , maler og beskæftiger sig med sine egne interesser — imedens er Augusta ene —• og nu i denne tid , da her er en fremmed herre — . « 
» Hvad mener du egentlig med det ? «  spurgte hr . Egede og rynkede vredt de mørke bryn . 
» At det ikke er ganske rigtigt og passende , at hun og hr . Hagen er så meget ene sammen . « 
» Sikke nonsens ! «  udbrød hr . Egede gna 

vent .  » Hagen har kun været her i fjorten dage og rejser igen om en otte dages tid — Augusta hører ikke til den slags unge piger , som straks forelske sig , og hagen er ingen kurmager . « 
» Sådan noget ser en gammel far ikke . « 
» Gammel , hvad er det for sludder — om forladelse — men jeg er da kun halvtres , og mener ikke , at en mand er gammel i den alder . « 
» Jeg véd nok , at din alder er din ømme side , men derfor bliver du ikke yngre , og i forhold til vore børn , blive vi dog altid de gamle . Hvad véd du om denne hr . Hagen , hvad kender du til hans karakter , du véd vel næppe , om han er den , som han udgiver sig for . Men jeg beder dig passe noget på , hvis det da ikke er din plan og dit særlige ønske , at binde Augusta til denne fremmede . « 
» Mit ønske , mine planer ! Hvad véd du om mine ønsker ! «  udbrød han heftigt . 
» Nå , jeg synes da ikke , at mit råd er til at blive så vred over . Jeg taler i den bedste hensigt . Og siden din kone , den kære — «  . 
» Lad hende hvile i fred , «  sagde hr . Egede , beherskende sin heftighed .  » Jeg takker dig , for din gode hensigt og skal passe 

på — jeg har slet ikke i sinde at ville af med Augusta . Du kan være ganske rolig . « 
» Ja , evigt kan du da ikke vente at beholde hende , dertil er hun for smuk . « 
» Lad mig om det , «  sagde hr . Egede igen utålmodig , hans søster havde den evne , altid at sige det , som mindst behagede ham .  » Jeg kan vel også have lyst til at have nogen om mig , der er ung og smuk . « 
» Det er sjældent , at en far beholder sin datter bestandig i hjemmet . « 
» Man hører så mange mærkelige ting , så man skal intet forsværge . « 
Hr . Egede smilte , men søgte at skjule sit smil ; det var dog ikke let at skjule noget for hans søsters årvågne blik . 
» Det kan vel ikke være gået dig ganske ubemærket forbi , at Kaj holder af Augusta . «  Fru Salling glattede på blonderne om sine hænder , men sendte dog sin Broder et skarpt blik . 
» Hvad , den dreng også ! «  blodet fo’r op i hans kinder , og han så’ meget irriteret ud . 
» Så ganske dreng er han dog ikke , de passe meget godt sammen . « 
» Det kunne du lide — det kunne du lide ! «  udbrød hr . Egede igen heftigt .  » Tænk 

om gården på den måde blev hans . Det er altså af den årsag , du søger at få hagen herfra ! Men du kan være ganske rolig , hagen skal jeg nok passe på , men din dreng skal , s’gu , heller ikke få hende . « 
» Man skulle tro , at du selv — dog gud fri min mund — det er jo knap et år siden , at din kone døde . « 
» Ja , nu skal du have tak for i dag , «  svarede han arrigt ,  » jeg skal ud i Marken igen , og har ikke tid til længere drøftelse . Farvel ! « 
Han snurrede hurtigt om og gik op mod havestuen . 
Fru Salling , som havde taget afsked med dem , der vare inde , gik meget oprørt ud ad lågen til gården og derfra hjem . 
Da hr . Egede kom ind , sad frøken blad og Augusta i havestuen , hver beskæftiget med et håndarbejde . 
» Hvor er hagen ? «  spurgte han mistænksom og endnu i oprør efter samtalen med søsteren . 
» Han er vel i sit værelse , han gik efter frokosten , «  sagde frøken blad . 
Hr . Egede rømmede sig , gned sine velplejede hænder og begyndte igen at se tilfreds ud . 

syntes hagen om Augusta , og var han en kurmager , så gik han vel ikke bort , når der var en lejlighed til at være ene med den , han syntes om . Det var naturligvis noget af søsterens sædvanlige vrøvl og mistænksomhed — men det skadede jo ikke at passe på — og nu havde hagen da også snart været der længe nok , gæstfrihed havde også sine grænser . 
Han nærmede sig Augusta og så’ ned på hendes bøjede hoved og flittige fingre . 
» Har du lyst , Augusta , så tage vi over til Jonsons efter middag , vi kunne jo spise noget tidligere . « 
» Som du vil , far . «  svarede hun uden at se op . 
» Du kunne ellers gerne se på den , du taler med , «  sagde han indsmigrende . 
Hun så’ op og smilede . 
» Undskyld far , men jeg er så ivrig for at se , hvorledes denne bort vil tage sig ud , når den bliver færdig . « 
» Du sidder så meget inde i denne tid , «  han klappede hende på skulderen ,  » du glemmer helt din ridehest . « 
» Jeg var en lang tur i går . « 
» Ja , det er sandt ! En af dagene , når vi er blevne ene , skal vi tage os en tur sam 

men til byen . Jeg skal tale med min prokurator der oppe . Nå , så er det altså en bestemmelse , at vi besøge Jonsons ; han skal , skam , op med champagnen . De tager vel med , frøken blad ? « 
» De véd , at jeg ikke kan lide at køre over floden . Hvis de ikke har noget derimod , bliver jeg helst hjemme . « 
» Som de vil ! Jeg skal nu sige til hagen , at vi tage derover . « 
Flan gik for at søge hagen , og fandt ham i gården , hvor han stod og rensede sin bøsse . 
Hr . Egede stod med hænderne på ryggen og så’ lidt på ham . 
En , Pokkers , flot og rask fyr var han , og sikkert ikke spor af forelsket i Augusta ; men man skulle nu engang ikke friste folk over evne , og unge vare de begge . Det var måske dog godt , at søsteren havde advaret ham , thi hvad der ikke var , kunne dog måske blive . 
Efter nogle bemærkninger om hagens arbejde , fortalte hr . Egede om planen for eftermiddagen . 
» Jeg har tænkt mig , det var det bedste at tage derover i dag , vi have jo lovet at komme , inden de rejser . « 

hagen så’ op , det var første gang , hans vært talte om rejsen og der var noget i hans stemme , som var hagen fremmed , han var meget fintfølende . 
» Hr . Jonson var så venlig at indbyde mig , «  svarede han hurtigt ,  » men når jeg er borte herfra , er også mit løfte glemt med det samme , så af den årsag skal de ikke tage derover i dag . De har været så gæstfri og venlig imod mig , at jeg vil mindes dette besøg med hjertelig glæde , når jeg nu snart er langt herfra . « 
» Glæden har været på min side , «  svarede hr . Egede med et smil , som dog ikke var ganske ægte .  » Vi skylde et besøg hos Jonsons , og da den smule vind , vi have i dag , er ganske gunstig , bliver det nok det rigtigste at tage derover . « 
» Nu tror jeg nok , at bøssen er blank og i orden , «  sagde hagen og så’ hen ad løbet med et kyndigt blik .  » Jeg har tænkt mig at rejse i overmorgen , hvis det er dem belejligt . « 
» Allerede ! Vent dog en dag til . « 
Hagen smilte og strøg sit skæg — han havde ikke taget fejl , manden havde fået nok af hans besøg og ønskede ham bort . 

» Det kan jeg desværre ikke . Det er også på høje tid , at jeg river mig løs . « 
» Ja , ja da , de må bedst vide det , men det vil gøre mig ondt , at miste dem , og i ethvert tilfælde må de love mig , aldrig at besøge Jylland , uden at gæste Vestervig . « 
Hagen takkede , og hr . Egede gik over gården og ud ad porten , medens storkefar slog med vingerne og knæbrede , den værnede sin rede mod fjenden , som kredsede med store vingeslag over gården . 
Hagen gik ind på sit værelse og derfra over til damerne . 
» De talte forleden om , at ville vise mig et egekrat , som de har liggende gemt imellem nogle bakker , «  sagde han til Augusta ,  » det skulle da ikke være muligt , at de vil gå den tur med mig i formiddag . « 
» Har de lyst , blad ? Man bør altid holde sine løfter , og de véd , vi lovede det . « 
» Ja , hvorfor ikke . Jeg vil tage mine akvarelfarver med , og gøre et par penselstrøg på det stykke , som jeg begyndte på sidste sommer . « 
» Har de tålmodighed til , at vente med fuldførelsen af deres arbejde , fra den ene sommer til den anden ? «  spurgte hagen smilende . 

» Naturen løber ikke fra mig , «  svarede frøken blad sindigt . 
» Her oppe sker det vel ikke ; på Sjælland kan man derimod nok risikere , at de træer , man maler det ene år , er fældede det næste . « 
» Vi have ikke megen tid , «  sagde Augusta og så’ på uret .  » Vi skal spise noget tidligere til middag . « 
» Lad os så skynde os , «  sagde frøken blad , som nu pludselig havde fået interesse for sit gamle billede . Ene holdt hun ikke af at sidde på det afsides sted , og det var ikke altid let at få Augusta med . 
Vejen , som førte til egekrattet , løb mod syd ind mellem nogle bakker , der vare bevoksede med lavt brunsort lyng , derpå slyngede den sig sandet og med dybe hjulspor hen mod øst , hvor bakkerne blev højere , og hvor lyngen voksede frodigere og allerede begyndte at få et rødt , violet skær . 
Frøken blad gik foran med en stor stråhat på hovedet og sin tegnemappe under armen , Augusta og hagen fulgte efter . 
» Se , «  sagde frøken blad og pegede frem med mappen ,  » her er smukt . « 
» Ja , her er smukt , men hvor er egekrattet ? «  spurgte hagen og så’ op ad bakker 

nes skråninger , der vare tæt bevoksede med lyng . Sete i frastand , lignede de bløde fløjelspuder , som vare broderede med grønt egeløv . Nede i dalstrøget løb en å , som slyngede sig bugtende ud mod fjorden , bredderne skinnede i det lyseste grønne . 
» Det er det grønne , som de ser mellem lyngen , «  svarede Augusta .  » Så længe som jeg kan huske , har det været så småt , det bliver aldrig højere , stammerne vokse hen ad jorden og skyde kun hist og her deres grene op . « 
» Jeg bliver nu her , «  sagde frøken blad .  » Du kan så vise hr . Hagen udsigten længere henne . « 
Hun satte sig og tog farvekassen frem af lommen og slog mappen op . Augusta og hagen gik længere frem , til de standsede på en skråning , hvor de så’ åens fulde løb ud til fjorden . 
» Her er prægtigt ! «  udbrød hagen .  » Lad os sætte os her ved egestubben . Lyngtuen er det bedste sæde , det er både tørt og blødt . « 
Augusta gjorde ingen indvendinger , men satte sig på lyngen , og hagen lagde sig ved siden af hende . 
» Tilhører denne mærkelige krybende skov , denne maleriske å , og disse brune bakker 

også deres fader ? «  vedblev han efter en pause . 
» Ja , jordens grænse ligger på den anden side dalen . « 
» Så kan jeg forstå meget i deres væsen , og at de føler dem stolt . « 
Hun så’ spørgende på ham . 
» At være arving til en sådan herlighed , falder jo ikke engang i en prinsesses lod . « 
» Jeg véd ikke , at jeg er stolt , men er jeg det , så er denne Dal dog ikke grunden dertil , «  svarede hun med et smil .  » Men jeg holder meget af at ride hertil og så følge vejen langs åen . Her er så fredeligt og stille . « 
» Ja , her er fredeligt og stille , her kunne man blive et bedre og ædlere menneske , «  sagde hagen stille .  » Jeg føler , hvorledes naturens lægende fred lægger sig over mit sind — og så skal jeg dog rejse herfra om én dag . « 
Augusta vendte hurtig sit ansigt om mod ham . 
» Rejser de ! « 
» Det er nødvendigt , ja . « 
Hun pillede ved lyngen , knækkede de line grene med de fint farvede blomster og følte en ukendt tyngde dale ned over sig . 

han så’ op mod himlen , hen over de bløde bakker , ned ad åens løb , hans læber bævede nervøst — så vendte han hurtig hovedet og fæstede sine øjne på det smukke , alvorlige ansigt . Hun sad med bøjet hoved , medens hendes hænder vedblev deres leg . 
» Jeg elsker dem ! «  sagde han sagte . 
Hun løftede hovedet og øjenlågene , og så’ fast og åbent på ham . 
» Ja , jeg elsker dem ! «  gentog han med den bløde klang i stemmen , som altid virkede så stærkt på hende .  » Jeg føler det levende og heftigt ved tanken om adskillelsen fra dem . Jeg véd ikke , hvad de føler for mig , om det er antipatti eller sympatti , kærlighed eller had — jeg véd kun det ene , at jeg elsker dem varmt , lidenskabeligt , og at det bliver mig en tung time , når jeg må tage afsked fra dem . « 
Hun så’ bestandig på ham , blodet var veget fra hendes kinder , en skælvende sit-tren fo’r over hendes træk , og hendes hænder rystede , så hun pressede dem sammen for at holde dem rolige . 
» Hvorfor bliver de da ikke ? «  spurgte hun sagte . 
» Det beror på dem og deres fader ! 

Augusta , «  han lagde varsomt sin hånd om hendes bløde , høje nakke og drog hendes hoved hen mod sig ,  » elsker de mig ? Ja , de elsker mig — jeg læser det i deres blik , af den klare tåre , som fordunkler det . Du elsker mig ! « 
Heftigt , voldsomt kastede hun sig til hans bryst , heftigt og voldsomt brød tårerne frem , et udbrud af en ikke før kendt følelse — her var havnen , her var stedet , hvor der ikke spurgtes og ikke ønskedes andet end hendes kærlighed — ikke en gammel , tilvant følelse , ny , frisk strømmede den imod hende . 
Fuld af lykke kyssede han hendes læber og glattede det prægtige , lyse hår , medens han gav hende tusinde ømme navne . 
» Min blomst , min hedelærke ! Min sjæls skat , min ville vikingepige ! Hvor sød og kær du er , uberørt af livets storme og verdens stygge tanker — frisk som selve naturen , den jeg elsker — ren som bækkens klare vand — stolt og kæk som glenten , når den svæver højt i det blå . « 
» Og du ramte den og fældede den , «  sagde hun og drog sig ud af hans arm ,  » således kan du nu også ramme mig , og lægge mig død for din fod . « 

» Det er dig , min raske fugl , som er slået ned fra din høje flugt og har fæstet din sårende klo i mit hjerte ! Han løftede hendes hoved og så’ hende ind i de mørkeblå øjne .  » Hvilket eventyr jeg dog oplever her og hvilket trylleri , der boer i dine øjne . For bestandig er jeg bundet til dig . « 
» Og dog vil du rejse . « 
» Jeg er nødsaget dertil , hvis din far ikke ønsker , at jeg skal blive . « 
» Far ! «  hun så’ studsende op og blev rød .  » Jeg har helt glemt far . « 
» Han var forandret , da jeg talte med ham efter frokosten . « 
» Det er umuligt . Far holder jo så meget af dig — og endnu , endnu véd ban jo ikke — «  . 
» Det er sikkert . Jeg véd ikke anledningen dertil , men han var meget forandret . « 
» Efter frokosten , «  sagde Augusta tankefuldt .  » Han talte med sin søster , skulle hun — måske hun har opdaget vor hemmelighed .  « 
» Og din far vil ikke af med sit eneste barn . « 
Augusta så’ ængstelig op , det udtryk af lykke , som var udbredt over hendes an 

sigt , forsvandt for en sygelig bleghed , idet hun flyttede sig længere fra ham . 
» Der er noget , jeg må sige dig — noget 
» God dag , bitte frøken , «  sagde en spottende stemme i deres nærhed . 
Augusta rejste sig hurtig , hagen så’ studsende om og fik øje på tatersken , som havde nærmet sig ubemærket og nu stod ved siden af dem med en fyldt sæk på ryggen . 
» Kan han huske , hvad jeg spåede ham ? «  spurgte hun med et lumsk smil . 
» Ja , «  svarede hagen og rejste sig let .  » De spåede mig lykke . Der , lille mor , er en skilling til tak . « 
» Men husker han også på mit gode råd — ikke alt er guld , der glimrer , «  spurgte konen og klemte fast om pengene . 
Augusta så’ forundret på dem og sagde kort : 
» Det er nok gamle venner , som mødes ! « 
» Å ja , «  svarede konen og grinede ,  » jeg kender mangt og meget .  » Vil hun spås , bitte frøken , så véd hun , hvor Karri boer . « 
» Nej tak , jeg ønsker ikke at vide min skæbne forud , eller tage mod gode råd1 af hende . « 
» Stolthed står for fald , og ikke enhver 

gåseurt , som knejser , undgår at knækkes , «  svarede konen og lettede på sin sæk .  » Hun kan hilse sin far fra Karri og sige , at han skal vogte sig for det våde . Farvel bitte børn . « 
» En sær skabning «  , sagde hagen tankefuld . 
» Hun er kun ondskabsfuld og aldrig gladere , end når det går andre ilde . Jeg forstår ikke , at far hjælper hende så meget , som han gør  « 
» Augusta ! «  råbte frøken blad .  » Augusta ! « 
» Vi må hjem , vi skulle spise tidligt . « 
» Jeg får vel næppe tid til at tale med din fa'r i dag . « 
» Vent til i morgen . Jeg vil gerne tale ene med dig først . « 
» Hvor ? «  spurgte han smilende . 
» I lysthuset i morgen tidlig , klokken syv . 
Vi ville da være uforstyrrede . « 
» Vort første stævnemøde . « 
» Og vort sidste , «  sagde hun mildt og rakte ham hånden . 

imedens hagen så godt havde forstået at benytte hr . Egedes fraværelse , gik denne sin runde i Marken . 
Han havde glædet sig over de fulde læs , som i god orden kørte til gården , og da han havde givet forkarlen nogle ordrer , besluttede han at gå hjem igen for at tage sig en hvile før middagen . Da han kom ud på vejen i nærheden af præstegården , kom Kaj , der var ledsaget af Bjørn , hen til ham og fulgte med ned mod Vestervig . 
En kort samtale , som Kaj havde haft med moderen , efter hendes besøg i det gamle hjem , bestemte ham til at slå et afgørende slag for sin lykke , og om mulig fange Augusta , før hun helt gled fra ham . Han så’ bleg og ulykkelig ud og vidste åbenbart ikke , hvorledes han skulle begynde samtalen med onklen , der var usædvanlig ordknap . 
» Jeg har søgt dig op , onkel , fordi jeg gerne vil tale med dig om noget alvorligt , noget — noget , som ligger mig stærkt på sinde , og dag og nat optager mine tanker . « 
» Ja , tal du kun , «  sagde onklen og forlængede sine skridt . 

» Jeg er jo nok noget ung , men det er da en fejl , som kan oprettes med årene — om nogen tid bliver jeg tyve år . « 
» Du ser yngre ud , Kaj . « 
» Jeg har taget studentereksamen og filosofikum . « 
» Du er ganske flink , dine forældre få nok glæde af dig . « 
» Jeg arbejder meget , onkel , thi jeg har et mål , som jeg stræber hen imod . « 
» Du bliver nok en flink præst med tiden . Nej , se mig til den Hallunk dernede , kører han ikke , som om han havde stjålet hestene ! « 
» Mit mål er , at nå en stilling , hvorved jeg kan vinde folks agtelse og gøre den lykkelig , som jeg elsker . « 
» Din mor vil blive meget lykkelig , når du når frem , min dreng . « 
» Jeg tænkte ikke på mor , jeg , «  han tav og så’ ængstelig på onklens umedgørlige ansigt ,  » jeg tænkte på Augusta . « 
» Augusta — hvad har hun med den sag at gøre ? « 
» Vi holde af hinanden , og jeg vil sige dig det nu , da jeg ikke kan lide , at du er uvidende derom . « 

hr . Egede stod pludselig stille og stak hænderne ned i frakkelommerne . 
» Holde af hinanden — vil du dermed sige , at 1 to børn er enige om den sag ? « 
» Augusta véd , at jeg elsker hende , og hun har ikke noget derimod , vi have ofte talt om vor fremtid . « 
Hr . Egede lo , men det var ikke nogen fornøjelig eller godmodig latter . 
» Jeg tror , s’gu , du er gal , Kaj ! Vil du fortælle mig , at i to tale om eders fremtid . Hvad , satan , er du forrykt , dreng , kommer du her , for at fortælle mig sådanne tåbelig-heder . Gå du hjem og studer videre , så kan vi tales ved om fem år , men om Augusta sidder på pind og venter på dig i den tid , det er , sgu , meget tvivlsomt . Det har man altså for , at man giver dig lov til at gå frit ud og ind , uden at passe på dig . Men jeg skal tale fornuftigt med Augusta , og bedst var det måske , om du selv var tilstede — det er dog rigtigst at komme tilbunds i den sag . « 
» Jeg ønsker intet hellere , end at du skal tale med Augusta . « 
Hr . Egede gik hurtig videre , han var ganske rød i ansigtet af ophidselse . 

» Kald på din hund , Kaj , den løber jo ind i sæden og splitter den ad . « 
Kaj fløjtede , han var øjensynlig lettet efter at have talt , skønt onklen havde modtaget hans fortrolighed så ugunstig . 
Hunden vendte sig og logrede , men fortsatte sin leg . 
» Det store bæst er nok lige så velopdragen som sin herre , «  mumlede hr . Egede .  » Se til , at du kan få den væk . « 
Kaj kaldte og fløjtede , og hunden kom springende . Hr . Egede slog efter den med sin stok , den stak halen mellem benene og fulgte slukøret efter sin herre . 
De kom ned i gården og ind i stuerne hr . Egede kaldte på Augusta , men hun var hverken her eller der , og endnu mere gnaven over at skulle vente , gav han stuepigen ordre til , at Augusta straks skulle komme ind i hans værelse , når hun kom hjem . 
» Vær så god Kaj , kom du kun ind med mig . Avisen ligger derinde , den kan du underholde dig med . « 
De skal dog ingen hemmelig samtale have , før jeg har talt med hende , tænkte han . 
Hr . Egedes værelse var et temmelig stort af røg lugtende rum , 'med nogle kobberstik 

på væggene , og et stort pibebrædt i det ene . Hjørne . Skrivebordet stod ved vinduet ud til gården , derved satte hr . Egede sig og begyndte at skrive i sin regnskabsbog . Kaj satte sig i sofaen og så’ længselsfuldt mod døren . 
» Vil du have en cigar , kassen står ved siden af dig på det lille bord . « 
» Nej tak , onkel . « 
Der gik en halv time , som for dem begge syntes over den dobbelte tid , da hørtes skridt i stuen ved siden af , og Augusta bankede på døren . 
De så’ begge op og hen mod den høje , lyse skikkelse , som trådte ind . Der var en glans og en farve over hende , et så lykkeligt , strålende udtryk , at de studsede og forbavsedes , så smuk havde hun endnu aldrig været . 
Kaj rejste sig og gik hen mod hende , hr . Egede glemte næsten årsagen til sit ønske at tale med hende , og bad hende smilende , at sætte sig ned på stolen ved siden af ham , selv Bjørn rejste sig og nærmede sig logrende . 
» Hvad er det for højtidelige ting , som du har at tale med mig om , far ? « 

» Å , det er Kaj , det vrøvlehoved , han har næsten bragt mig helt ud af humøret . « 
» Har du , Kaj ! Er der noget i vejen ? « 
» Nej , Augusta , jeg har kun fortalt din far , hvor meget jeg holder af dig , og at du og jeg har talt om , én gang — . « 
» Må jeg spørge dig , Augusta ? «  afbrød hr . Egede Kaj ,  » må jeg spørge dig , om du virkelig har været så tåbelig og barnagtig at lytte til Kajs forsikringer om evig kærlighed og alt sådan noget . « 
» Ja , jeg har ofte hørt på Kajs forsikringer og planer . « 
» Der hører du onkel . « 
» Og må jeg så få at vide , om du har givet ham noget løfte ? «  spurgte hr . Egede med rynket pande . 
» Nej , far , aldrig . « 
» Jeg har antaget , at du var enig med mig , «  sagde Kaj hastig .  » Du holder af mig , Augusta , det har du ofte sagt , nægt det ikke nu , da det gælder min lykke . « 
» Ja Kaj , jeg holder af dig , men — ja . jeg kan lige så godt sige dig det nu , jeg kommer aldrig til at elske dig , «  svarede Augusta alvorlig og klappede hunden , som stod med hovedet i hendes skød . 
» Det er godt , Augusta , min kære pige , du 

beroliger mig , «  sagde hr . Egede med et tilfreds smil . 
» Så er det ham , ham , der er kommen imellem os ! «  udbrød Kaj heftigt , idet han blev ganske bleg .  » Det er denne hagen , som har trængt mig ud af dit hjerte .  » Nægt det kun ikke . « 
» Du skulle ikke forivre dig , «  sagde hans onkel ,  » tag det roligt , Kaj , du har jo altid været en blid og god dreng , vis nu , at årene ikke have forandret dig . » 
» Blid og rolig — hvad véd du om det , onkel i du tænker ikke på , at det er alt , hvad jeg i lange tider har tænkt på og drømt om , som nu rives fra mig . Men du véd det , Augusta , og dog har du ikke så megen tanke for mig , som for den hund , du der kæler for . « 
» Du gør mig uret , ja ved gud ! Jeg er ulykkelig og bedrøvet over at gøre dig sorg , og jeg véd , at jeg ikke har nogen trofastere ven end dig , «  svarede hun med tårer i øjnene .  » Jeg har længe tænkt på at sige dig det . men det var mig så svært . « 
Kaj nærmede sig døren . 
» Farvel onkel ! « 
» Farvel min kære Kaj , tag dig det nu ikke for nær ; når der er gået nogen tid , 

er alt dette nok glemt , og du bliver atter glad . « 
» Farvel , Augusta , og husk , hvad du selv sagde , du har ingen bedre ven end mig . « 
Han lænede sig op mod dørkarmen , idet •en undertrykt hulken brød frem og rystede hele hans legeme . 
Augusta rejste sig og nærmede sig ham , men da rettede han sig , åbnede døren og gik . 
Han var så heldig at slippe ubemærket ud af huset og haven , det ville have været ham pinligt at møde denne fremmede , som virkede så tyngende ved sin overlegenhed . 
Han gik ned til fjorden , fulgte den til åens udløb og gik da fortvivlet og tom på tanker langs åens bred , på den vej , som Augusta elskede at ride ; og han standsede først , da han nåde det sted , hvor Augusta og hagen , for så kort tid siden , havde siddet så fortrolig sammen . 
Han kastede sig ned i lyngen , skjulte ansigtet og hengav sig til sin heftige smerte — alt , alt var forbi — trådene vare bristede , da han ville stramme dem om hende . Nu fløj hun bort , helt bort , og han kunne ikke engang benytte det gamle venskab til at nærme sig hende og råde hende . 
Han hulkede højt som et barn og vred sig 

som i legemlig smerte . Da følte han noget varmt og blødt , der gned sig op ad ham , og han følte Bjørns varme tunge på sin kind . 
Han slyngede armen om dens Hals , drog dens lodne hoved tæt til sig , og medens den så’ på ham med sine store , melankolske øjne , fortalte han den al sin sorg .  » Bjørn , Bjørn , hører du , jeg elsker hende — har elsket hende fra hun og jeg vare børn , fra den tid , da hun var henrykt , når jeg kom hjem , da hun fortalte mig alle sine sorger , og da jeg var i stand til at trøste hende , når jeg talte og legede med hende . Jeg har elsket hende , da hun og jeg blev voksne , og jeg så’ , hvor smuk , hvor henrivende hun var — og hun holdt af mig , hun opmuntrede mig til at håbe •— nej , Bjørn , nej , det var mig , som fandt håb i alt , i hvert lyst smil , som hun sendte mig — nej , Bjørn , hun har ingen skyld , du og jeg , vi må vedblive at elske hende , thi hun har ingen skyld . « 
Og Bjørn logrede med sin tykke , buskede hale og gned sig ind til ham , idet den så’ på ham med store , bedrøvede øjne . 

det var på høje tid , at de skulle hjem fra Jonsons , men hr . Egede sad med en toddy foran sig og lod til at befinde sig så vel , at Augusta ikke havde lyst til , at minde ham derom , skønt hagen flere gange havde set bedende på hende . 
Han kedede sig grundigt over herrernes samtale om markarbejde , svinehold og den nye mejeri bygning , som blev opført i nabosognet . 
Og inde hos damerne , hvor Augusta søgte at oplive samtalen , endte det dog altid med , at Fru Jonson kom tilbage til sine beklagelser over stuepigen eller forundrede sig over , at kokkepigen havde sagt til den nye malkepige , at det var mærkeligt , at Fru Jonson kunne forlange , at hun , kokkepigen , skulle spare mere på tørvene ; og det vidste da gud og hver mand , at man ikke kunne lave mad uden ild under gryden . 
Det var virkelig mærkeligt af kokkepigen , 

thi Fru Jonson vidste med sig selv , at hun aldrig havde klaget over de torv , som pigen brugte . Derpå fulgte en lang beklagelse over tjenestepiger og tjenesteforhold . 
Hagen strøg sit skæg og smilede spydigt til Augusta , hun så’ hen til faderen og så ud ad vinduet , det begyndte virkelig at blive mørkt . 
Hun gjorde en bemærkning om , at de snart måtte hjem . 
Hr . Egede tømte sit glas og rejste sig for at se ud . Der var mørke skyer på himlen og det begyndte at blæse , der var åbenbart forandring i vejret . 
» Ja , ja , Augusta , det bliver vel det bedste — damerne er som regel de fornuftigste og forsigtigste , så derfor bør man rette sig efter dem . « 
Han kneb hende så småt i kinden , idet han gik forbi hende . 
» Jeg kender det , «  sagde Jonson ,  » Mutter er så angst for at køre , at jeg .altid har min nød med hende . « 
» Du har også væltet mig fire gange , så det er vel ikke så underligt , at jeg er angst , «  svarede Fru Jonson .  » Men der er da god tid endnu , og de skal have kaffe , inden de kører , den er færdig og kommer lige ind nu . « 

» Så må vi have en lille cognak til kaffen , «  mente Jonson .  » En ublandet , det skærper synet . Kom , hr . Hagen ! « 
Men hagen ville ingen have , han yndede ikke cognak . 
Derimod var hr . Egede straks parat , når han var ude , holdt han nok af at holde humøret oppe med rigelig vædelse . En tilbøjelighed , som var nedarvet fra hans muntre forfædre , plejede han at sige . 
» I gamle dage vidste man at nyde livet , og det bekom dem godt , thi når de ikke omkom ved fjendehånd , blev de alle hen ved de hundrede . « 
Han gned sine hænder , drak sin cognak og den stærke kaffe og ønskede nu vognen frem . 
Hr . Egede var selv kusk , så Augusta og hagen sad ene bag i vognen ; hagen havde hele aftenen glædet sig til denne hjemtur , og fik også listet sin hånd ind under Augustas overstykke , så han kunne holde hendes varme , ubehandskede hånd , uden at hr . Egede kunne se det , hvis han vendte sig . 
Og han drejede sig ofte om for at passe på dem og lod , som han havde meget at fortælle , medens han lod hestene løbe rask ned mod pynten . 

det var meget lummert , og skyerne hang lavt . Hr . Egede mente , at de fik torden hen ad natten og var glad over den sæd , som var kommen i hus . Hagen spurgte Augusta , om hun var angst for torden . 
Hun nikkede og svarede ja . 
» Jeg er ellers ikke meget frygtsom , men jeg bliver nervøs af den tunge luft og mister herredømmet over min sunde fornuft , der burde sige mig , at jeg ikke er mere udsat for fare end ellers , gud kan jo ramme mig , når og hvor han vil . Men jeg tror virkelig , at det kun er sygelighed . « 
De vare nåde ud til fjorden , og det var endnu så lyst , at de tydelig kunne se vognsporene ud til vandet , som rullede mørkt foran hestenes hoveder — da lyste det skarpt og blændende op , et lyn sitrede i luften , og et tordenskrald fulgte lige efter . 
» Ville det ikke være det fornuftigste at vende om ? «  spurgte hagen op til hr . Egede . 
» Den , der er angst , kan springe af , «  svarede hr . Egede og lo , idet han svingede pisken . 
» Ønsker de at komme ned , og skal vi gå tilbage ? «  spurgte hagen Augusta . 
» Nej , «  svarede hun bestemt ,  » Far kender vejen som ingen anden , jeg er ikke angst for at køre . « 

» Men , hvis de nærer nogen frygt , hagen , så er der tid endnu , «  sagde hr . Egede og lo højt .  » De kan kun sige til , og jeg holder . « 
» Jeg er ikke angst for mig selv , «  svarede hagen roligt .  » Kør de kun hr . Egede . « 
Idet hestene forsigtig satte benene i vandet og langsomt trak vognen frem , kom der igen et lyn og et brag , Augusta lænede sig op mod hagen , som lagde sin arm om hendes liv og så’ ømt på hendes forskrækkede ansigt . 
Det gik nu forsigtigt ud i fjorden , medens vandet pjaskede om hjulene ; hestene gik med bøjede hoveder , og hr . Egede holdt løst i tømmerne . 
» Tag tæppet højere op , jeg tror det begynder at regne , «  sagde hagen og forsøgte at dække hende .  » Begynder det først , får vi en ordentlig byge . « - 
der kom stænk på stænk , store blødende dråber , derpå brød regnen frem og faldt pjaskende ned over heste , vogn , og det nu stærkere rullende vand i fjorden . 
Selv på landjorden ville det nu være vanskeligt at se vej , her var det umuligt at rette sig efter de enkelte mærker , som om dagen kunne vejlede de kørende ; og hagen , som var så modig og kæk som nogen , ind 

så klart , at det kun beroede på hestenes instinkt , om de skulle komme lykkelig over på den anden bred , om de havde hr . Egede eller ingen på bukken , ville omtrent udrette lige meget . 
Hr . Egede bandede i sit stille sind Fru Jonsens kaffe , der havde forsinket dem en halv time , men forresten var han lige glad , den sidste cognak havde gjort ham mere end dumdristig . 
» Jeg tror , at lynene er ophørte  «  sagde Augusta smilende op til hagen ,  » Regnen bryder jeg mig ikke om , den kan da kun — «  . 
Hun fik ikke talt ud , et gnitrende , blændende lyn fo’r hen over himlen , lyste over vandet og slog ned i fjorden . 
Hestene standsede og rystede , hr . Egede tog stramt i tømmerne og piskede hårdt på dyrene — de sprang frem , vandet sprøjtede dem op over bugen og strømmede ind i vognen — der kom igen et lyn , tordenen buldrede , og vognen væltede ned mod sandrevlen , der hvor engang atten flinke mænd mistede livet , da en Egede havde røvet en ung jomfru fra hendes hjem . 
Der gik ikke mange sekunder , før hagens skikkelse viste sig på sandrevlen med Augusta i sin arm . 

hun var ved fuld bevidsthed , så at han kunne se sig om efter vognen med hr . Egede . 
Men han så’ kun hestene , som kæmpede for at nå op , men forhindredes i deres bevægelser af vognen , som svømmede omvendt på vandet ; det var en forgæves kamp efter frigørelse , og indviklede i seletøjet sank de sparkende og fnysende ned i dybet , dragende vognen efter sig . 
» Fa’r—fa’r «  ! «  råbte Augusta i forfærdelig angst . 
» Kan han svømme ? «  spurgte hagen dæmpet . 
» Jeg véd det ikke . Å , gud hjælpe ham i « 
Hagen kastede sig ud , svømmede med raske tag hen over stedet , hvor han antog vognen var væltet ud — kaldte , så’ — men al hans søgen var forgæves , og han vendte igen tilbage til Augusta . 
» Jeg kan ikke mere , og jeg véd , at der nu ikke er håb om at finde ham , hvis han da ikke selv har kunnet svømme og har reddet sig et andet sted hen ; men der er desværre ikke stor sandsynlighed derfor . « 
» Mig reddede du , «  udbrød Augusta fortvivlet . og rakte hænderne ud mod ham ,  » red ! også far ! « 

» Havde jeg ikke haft min arm om dit liv og knuget dig fast til mig , sad jeg nu ene her , uden at kunne udrette mere for dig , end jeg kan udrette for ham . Mørket ruger over vandet , her er ingen redning mulig . « 
Det lyste atter op over himlen , et langt , takket lyn fo’r ned over horisonten , og vandfladen var et øjeblik klart oplyst ; men der var intet at se , uden de urolige bølger , som joge forbi deres tilflugtsted . 
Augusta gemte rædselslagen ansigtet i sine hænder , de våde klæder klæbede sig stramt om hendes legeme , hun gyste af kulde og angst . 
» Her kan du ikke blive siddende , «  sagde hagen bestemt ,  » hvad der er sket , er sket , nu gælder det at finde bund og fast fodfæste , hvis det da er til at finde . « 
» Jeg kan ikke gå herfra , jeg kan ikke , før far er fundet . « 
» Augusta , «  sagde hagen ømt ,  » du tilhører ikke dig selv mere . Dit liv er mit , som mit tilhører dig . Du kan ikke udholde at sidde her en hel nat , og den , der ligger på havets bund , bringes ikke derved op igen . Du elskede , jeg føler og lider med dig , men nu må du være stærk , min kække pige , og 

132  . 
5 
følge mig . Tror du denne banke står i forbindelse med vadestedet ? « 
» Ja , jeg véd det ; men endnu kan jeg ikke gå , forlang det ikke af mig ! « 
» Lad os benytte dette øjeblik , se skyerne skilles , regnen er næsten hørt op . « 
» Det er frygteligt , forfærdeligt ! « 
Hagen bøjede sig ned , lagde armen varsomt om hendes liv og løftede hende op . 
» Støt dig til mig , jeg skal føre hig , bære dig , om det er fornødent . « 
Hun sitrede af kulde og sindsbevægelse og kunne vanskelig ( lytte fødderne , som standsedes af de våde klæder . Han mere bar end ledede hende , og hver gang , der endnu sås lyn på himlen , følte han , hvorledes hun skælvede nervøst . 
Han gik med stor forsigtighed , skønt sandrevlen sås tydelig mod det sorte vand , og da de nærmede sig den yderste pynt , gik han først ud i vandet og drog hende varsomt med sig . 
» Her er bund endnu , vandet er ikke dybt — men se — , «  han standsede og så’ forundret hen over den mørke flade .  » Se , der henne komme de med lygter . « 
De så’ i den retning , hvor gården lå . 

de hørte stemmer , og de bemærkede nu tydelig to mænd med lygter . 
» Hallo — hallo ! «  råbte hagen . 
Der lød råb tilbage . 
» Hvem der ? « 
» Folk fra gården . Hvem er i ? « 
» Hallo ! «  råbte hagen igen og støttede Augusta .  » Lad os rolig blive her , ethvert fejltrin kan være farligt . Læn dig til mig — så , jeg skal bære dig . « 
Lygterne kom nærmere og nærmere og oplyste snart hagens alvorlige ansigt , og Augustas høje , slanke skikkelse . 
Der fulgte et forbavset udråb , og hagen fortalte hurtigt og kort , hvad der var sket , medens karlene forfærdede holdt lygterne højt og så’ ud over dybet . 
Mand , heste og vogn , alt var sporløs forsvundet , draget ned af en usynlig magt , som kun nødig atter ville slippe sit bytte . 
Folkene fortalte , at frøknen var bleven urolig , da uvejret brød frem . Og da de ikke hørte eller så’ noget til vognen , skønt de alle stod og lyttede og spejdede , havde hun sendt dem afsted med lygter for at vise vej , hvis hr . Egede da var taget fra Jonsons , hvilket de dog nok antog , da han ikke var den mand , der let lod sig skræmme . 

de vare enige med hagen i , at der intet var at gøre , før det blev lyst , først da kunne de mulig finde deres ulykkelige husbond . 
Hagen lod nu den ene Karl bære lygterne , han selv og den anden dannede med hænderne et sæde til Augusta ; de løftede hende op og holdt hende fast , og nu gik det forsigtigt mod land , hvor frøken blad , tæt indhyllet i en regnkappe , stod ængstelig og stirrede mod de tilbagevendende folk . 
Der blev gråd og Jammer på gården da de kom , hr . Egede var meget afholdt af sine folk . 
Augusta blev båret ind i sit værelse , og frøken blad og jomfruen fik hende hurtig klædt af og tørret og derpå indhyllet i uldne tæpper . 
Hun havde feber og lå og jamrede sagte — uafbrudt stod det frygtelige øjeblik , da vognen væltede , for hendes tanker , og bestandig så’ hun de kæmpende heste og derpå det uendelige mørke — intet , intet uden bølge på bølge , som syntes at nærme sig hende mere og mere — sengen vuggede frem og tilbage — nu styrtede den — hun skreg højt , og frøken blad bøjede sig over hende og hviskedee ømt og beroligende til 

hende , medens tåre på tåre trillede ned ad hendes magre , brune kinder . 
Imedens sad hagen i værelset ved siden af , og trods frøken blads forsikringer om , at det var nødvendigt for ham at gå til sengs efter det kolde bad , havde han dog kun skiftet klæder og hyllet sig ind i en plaid . 
Han lyttede ængstelig og spændt efter enhver lyd , der trængte igennem den halvt åbne dør , han frygtede meget for Augusta , da det ikke syntes , at feberen ville tage af . 
Imellem bankede han sagte på døren , og når frøken blad nærmede sig , hviskedee de sammen , begge opfyldte af uhygge og angst . 
Hen ad morgenstunden sendte de vogn efter lægen ; men da han boede i byen , der lå to mil borte , kunne de ikke vente ham før flere timer efter . 
Et koldt , gråligt dagskær dæmrede ind i stuen og kastede en svag , uhyggelig lysning over gulvet , loftet og møblerne ; efter tordenen var der kommen uro i luften . Vinden peb over gården og smøg sig susende om gavlen . 
Hagen gyste og pakkede sig fastere ind i plaiden , frøken blad gik ud for at kalde på jomfruen , de trængte nu hårdt til noget varmt . 

hagen tænkte på sin gæstfri vært , på det pludselige omslag i hans væsen og beklagede , at han ikke havde fået talt med ham og betroet ham sin kærlighed til datteren . 
Han føl e sig overbevist om , at det ville have fornøjet hr . Egede , at høre om deres følelser for hinanden , og at han med glæde ville have modtaget ham som svigersøn . Måske var det af forsigtighed , at han ønskede hans bortrejse , om nu hr . Egede havde opdaget Augustas tilbøjelighed og frygtede , at den ikke var besvaret . 
Han lyttede , det forekom ham , at han hørte Augustas stemme , han rejste sig og listede hen til døren og så’ ind . 
Hun havde vendt sig , og hendes ansigt lå ud mod ham ; hvor stille hun lå , og hvor bleg hun var . 
En smertelig ængstelse gjennemfo’r ham , og han nærmede sig sagte og bøjede sig over hende — han følte hendes ånde svagt , men regelmæssigt på sin kind — gud være lovet , hun sov , trygt og fast , nu var sikkert al fare forbi ! 
Tidligt på morgenstunden samledes gårdens folk , og nogle tilkaldte fiskere , nede på stranden . 
Sagte og dæmpet gik samtalen , medens 

nogle vadede ud , og andre fulgte i både , det var en uhyggelig og sørgelig fangst , som de vare i færd med at foretage . 
Hagen stod på strandbredden , da folkene vendte tilbage med båren , på hvilken sås hr . Egedes opsvulmede legeme , hvorfra vandet drev og dannede et sørgeligt spor op til gården . 
Den sidste Egede drog for sidste gang ind på Vestervig . 

siden tordenaftenen var det blevet koldt i og skyet , vinden ruskede i havens piletræer og mishandlede det skjulte blomsterbed ved lysthuset , bølgerne gik højt nede i fjorden og skyllede op over den hvide sandstrand . 
Augusta og hagen , som opholdt sig inde i havestuen , kunne se de hvide skumstriber , som joges frem og syntes at gøre et forgæves forsøg på at gribe hverandre . 
Augusta sad ved vinduet i dyb sorg og med blege kinder , faderen var dagen forud bleven begravet ved siden af moderen , som hun havde elsket så højt , og de sidste alvorlige dage vare ikke gåde hen , uden at efterlade synlige spor på hendes ansigt . 
Med rørende ømhed havde hun nu sluttet sig til den , der havde vundet hendes kærlighed ; hun havde jo nu selv erobret en 

menneske-sjæl for sig , et menneske , som forstod at vække hendes dybeste følelse . 
Hagen sad ved siden af hende , han var rejseklædt , om få timer ville han tage derfra og lige til sit hjem , for at meddele sine forældre sin forlovelse , og derved bringe Augusta fra de triste omgivelser og hen til et sted , hvor han var overbevist om , at hun , som hans forlovede ville blive modtaget med kærlighed . 
Han hviskedee derom og strøg hende ned over håret . 
» Og er du nu også sikker derpå ? «  spurgte hun med et mat smil .  » Jeg hører ikke til de kvinder , som alle synes om . « 
» De må lære at elske dig , «  sagde han varmt og bøjede sig over hendes sammenlagte hænder og kyssede dem .  » Desuden er vor stilling så ens , og du er eneste barn af min faders ungdomsven . « 
» Det er netop det , som jeg gerne ville tale med dig om , og hvorfor jeg bad frøken blad lade os være ene , «  svarede Augusta hurtig og synlig nervøs , idet en svag rødme for et øjeblik fo’r op i hendes kinder .  » Allerede den første dag ville jeg tale med dig derom , men blev afbrudt — så — kom alt 

dette forfærdelige — jeg var syg og bedrøvet , vi vare ikke et øjeblik ene — jeg — jeg — . « 
» Hvad er det , elskede , hvad er det for en grusom hemmelighed , som du har at betro mig ? «  spurgte han smilende og så’ hende ind i de ængstelige , sky øjne .  » Tror du , det ville være muligt for mine forældre at finde en smukkere svigerdatter , da tager du fejl . « 
» Men måske en værdigere . « 
» Hvad mener du , Augusta ? «  spurgte hagen stadig smilende . Han betragtede hendes ængstelse som et udslag af beskedenhed og frygt for de nye , ukendte forhold . 
» Jeg er — , «  Augusta standsede og løftede hovedet stolt og så’ ham nu fast ind i øjnene ,  » ikke hr . og Fru Egedes eget barn , men kun adopteret . « 
Det gav et sæt i hagen , uvilkårlig rykkede han stolen tilbage og så’ forbi hende og hen mod planterne ved vinduet . 
Augustas blik var stadig fæstet på ham , den fine rødme forsvandt , og hun var sygelig bleg , da hun rejste sig og med tilkæmpet ro vedblev : 
» Jeg er datter af tarvelige , fattige folk , jeg véd ikke hvem jeg tilhører . « 
Hun standsede , ventende på et ord , et beroligende blik , et tegn på hans 
il 

uforandrede ømhed ; men hun ventede forgæves . 
» Der flyder ikke gammelt , kækt vikingeblod i mine årer , men trælleblod — hører de , trælleblod ! «  der lyste trods ud af hendes øjne , og hendes stilling og hver bevægelse ligesom hånede hendes egne ord . 
Men hagen så’ hende ikke ; det syntes ham , at taterkvinden stod for ham og lo spottende :  » Ikke alt er guld , som glimrer . « 
Hun følte sit hjerte sammensnøres , var da hans kærlighed kun en løgn ? 
» Jeg ser , at jeg har forskrækket dem . Jeg havde ventet det , og dog ikke ventet det — men jeg burde bestemt have været forberedt derpå . Jeg har jo været vant til fra barn , når nogen opdagede denne dumme hemmelighed , som aldrig burde have været en hemmelighed , at folks væsen da forandredes , de blev mere nådige , mindre venlige . De er som alle andre , og hvorfor skulle de ikke være det ! Jeg betragter vor forlovelse som hævet . De kan rejse — vognen er her om lidt . Farvel ! « 
Hun drejede sig for at gå , men nu vågnede hagen af sin bedøvelse og fo’r op fra stolen . 
» Du kan vel indse , at dette ikke gør no- " 

gen forandring i min beslutning , eller vort forhold . « 
» Men meget på min beslutning ! Deres ansigt er for talende — deres væsen røber for tydeligt deres følelser . De er kavaler nok , til ikke at ville bryde deres ord — men jeg , jeg vil bryde mit , og derved fritage dem for denne ubehagelighed . « 
» Det første øjebliks overraskelse — . « 
» Ja , det var en ubehagelig overraskelse , jeg mærker det , den ramte hårdt — undskyld , at de ikke straks , ved deres ankomst , blev underrettet om sagens sande forhold . « 
» Du må høre mig , ved gud , du mis-kjender mig . « 
» Å nej , jeg forstår dem ganske godt . «  hun gik hen mod døren . 
» Jeg beder dig , Augusta , tro på min kærlighed . « 
» Men hun var allerede ude af døren , og hagen stod ene tilbage . 
Han var rådvild og betuttet , men endnu kunne han ikke tro , at det var Augustas fulde alvor ; han kendte ikke hendes sårbare ømfindtlighed , når det gjaldt hendes ømmeste punkt , han vidste ikke , hvor ofte hun var bleven såret , han havde ikke set , hvor ofte hun som yngre havde skiftet farve , når 

hensynsløse fremmede vare komne med udelikate spørgsmål om hendes forhold der i hjemmet ; han anede ikke hendes sorg , ikke de mange tårer , som vare blevne fældede i ensomhed , over ikke ganske at høre den milde kvinde til , som så ømt strøg hende ned over det blonde hår . 
Han , den fødte arving til et bekendt og ansét navn , til en stadig tiltagende formue , hvorledes skulle han forstå , hvad der rørte sig i denne unge piges sind . 
Kastende den første misstemning fra sig , strøg han overmodig sit smukke skæg og åbnede døren til dagligstuen , hvor hun var forsvunden . 
Der var tomt og stille , og uden at betænke sig , gik han hen til frøken blads værelse og bankede på . 
Frøken blad var ene og så’ op fra nogle sorte kniplinger , som hun lagde i sirlige læg , det var første gang , at hagen besøgte hende . 
» Skal de allerede bort ? «  spurgte hun og rejste sig .  » Jeg troede ikke , at klokken var så mange . « 
« har Augusta været hos dem ? « 
» Er hun ikke i havestuen , der forlod jeg dem jo . « 
» Kære frøken blad , de må hjælpe mig 

— jeg forstår mig ikke på Augusta , og jeg synes ikke , jeg har givet anledning til dette . « 
» Hvorom taler de ? «  spurgte frøken blad og bød ham en stol , idet hun selv satte sig .  » Jeg må først vide alt ; Augusta plejer ikke at give scener . « 
» Det var i anledning af , hvad de selv sikkert kender , og som jeg meget beklager , at de , som hendes ældre veninde , ikke har forberedt mig på i disse dage — jeg måtte tro , at Augusta var en datter af hr . Egede . « 
» Ah — ja ! «  udbrød frøken blad langtrukkent , hun anede nu alt , hvad der var hændet i havestuen .  » Ja så ! «  hun pillede ved de sorte kniplinger .  » Jeg blander mig aldrig i Augustas forhold . Men de kan være overbevist om , at det ikke er med hendes gode vilje , at hun ikke har talt med dem derom . « 
» Jeg véd det , allerede straks , da jeg talte til hende om min kærlighed , ville hun betro mig det , men hun blev afbrudt . « 
» Og må jeg spørge dem , har hendes fortrolighed i dag forandret deres følelser ? «  hun så’ skarpt på ham med de små , brune øjne . 
» Hvor kan de tro det ! Men jeg blev en del overrasket . « 

» Ikke glad ? « 
» Det kunne vel ingen vente . « 
» De blev ikke glad over at skulle være den , der nu skulle løfte hende , skærme hende og give hende tryg og sikker tillid til menneskene , over , at de skulle være i stand til , at give hende et navn , som virkelig , urokkelig ville være hendes eget . Deres kærlighed voksede ikke ved at se , hvad det stakkels barn led , ved at skulle betro dem , hvad der for hende var så pinligt . « 
» Jeg har ikke tænkt mig det således ; jeg har jo ikke vidst , at hun led , kære frøken blad . « 
» Nej , de tænkte vel kun på dem selv , på , hvad deres forældre , deres venner , ville sige til denne — denne , ja , de kalder det vel for en mesalliance ; og hun , det kære barn , har tydelig læst deres tanke . « 
» Jeg tilstår , at jeg i det første øjeblik blev ilde berørt deraf ; men jeg forsikrer dem , at mine følelser for Augusta er uforandrede , og hvorledes skulle det vel også være anderledes . De må gå ind til hende og sige hende det — jeg forlanger en samtale med hende og kan vel gøre fordring derpå — hun kan ikke afvise mig på denne måde . « 

» Jeg skal gå til hende og forsøge , hvad jeg formår — men de kender ikke Augusta som jeg , ellers ville de ikke være forhåb-ningsfuld . De har såret hende på det allerpinligste sted , og jo højere hun har elsket dem , des dybere er såret trængt ind . « 
» Sig hende , at jeg ikke kan leve uden hende , at jeg elsker hende og vil elske hende bestandig . « 
Han var først nu ret urolig , frøken blads bekymrede blik havde lært ham , at han stod over for en alvorlig fare , et virkeligt brud , som måske aldrig kunne heles . 
» Jeg skal gå og sige hende det . « 
» Og sig hende , «  hagen rejste sig hurtig og fulgte frøken blad til døren ,  » sig hende , at jeg er fortvivlet . « 
Han var igen ene , men fuld af uro og angst , han kunne ikke finde sig i at miste hende , hans selvsikkerhed og overlegenhed var forsvunden — nu først følte han rigtig , hvor dyrebar hun var bleven ham , hvad vedkom hendes fødsel ham , hun var den samme og blev den samme — hvor tåbeligt af ham at lade sig påvirke deraf . 
Hvor han længtes efter at se hende , trykke hende til sig og kysse hver bekymring fra hendes smukke pande og hver tåre fra de 

store , mørkeblå øjne . Han ville opsætte sin rejse og endnu vente én dag , det var barn umuligt endnu at forlade hende . Hun måtte give efter , når hun så’ hans anger og følte hans arm om sit liv . 
Han lyttede ængstelig efter enhver lyd — når kom frøken blad dog tilbage ! Han så’ adspredt på frøken blads kunstværker , der hang på vægene , betragtede et fotografi af Augusta , som stod på skrivebordet — han kyssede det og stak det i brystlommen . 
Hvad var det ! Å — det var vognen , som kørte for døren . Den måtte køre tilbage igen , han rejste ikke nu . 
Endelig kom frøken blad , han gik hurtig hen mod hende . 
» Hvad bringer de ! « 
» Intet godt , jeg vidste det forud , hun vil ikke se dem . « 
» Hun må , hun skal ! « 
» Giv tid , hagen , jeg beder dem . « 
» Hvad svarede hun ? «  udbrød han heftig . 
» At hun havde taget fejl af sine følelser , hun havde troet , at hun elskede dem , men 
« hun elsker mig , «  afbrød han hende ,  » hun lyver for dem og for mig . « 
» Hvis de havde set den ro og kulde , 

hvormed hun sagde — sig til hr . Hagen , at vognen holder for døren , og hvis han tøver , kan toget ikke nås — ville de dog tvivle på , at hun talte usandhed . Rejs og lad tiden mildne , det er mit råd . « 
» Det er afsind , vanvid ! « 
» Det er et hjerte , som nu har mistet troen på alle , lad hende foreløbig i fred . « 
» Det er mig umuligt . « 
» Men de må . « 
» Og hvis jeg rejser , «  han strøg sig nervøst med hånden over øjnene , og hans læber bævede .  » De må bestemt love mig en ting . « 
» Og det er ? «  spurgte frøken blad bevæget . 
» At jeg må skrive dem til — og at de vil besvare mine breve . Jeg må vide alt , alt hvad Augusta foretager sig . « 
» Tør jeg også give dem et sådant løfte ! « 
» Ja , thi det er til to menneskers lykke . 
Hun elsker mig , og jeg elsker hende — vi kunne ikke skilles , én gang må vi mødes igen — jeg må vide alt om hende . « 
» Så rejs , jeg lover dem det . « 

efterretningen om hr . Egedes bratte død , havde vakt stor forfærdelse i præstegården . 
Fru Salling lukkede sig inde med manden og havde en lang samtale med ham , i hvilken hun betroede ham alle sine anelser og fremtidige planer ; de vare derpå gået sammen ned til Vestervig , hvor de fandt Augusta tilsengs og ude afstand til at modtage dem , men frøken blad havde givet dem alle de oplysninger og forklaringer , som de ønskede . 
Kaj havde nogle dage efter været hos Augusta , men det var kun et formelt besøg , og hagens nærværelse havde ikke gjort det hjerteligere ; han var gået derfra med en følelse af , at han var fuldstændig tilovers , og dog havde Augusta gjort sig megen umage for at være venlig mod sin gamle ven . 

han var glad over , at ferien snart var forbi , og at han igen kunne komme ind til byen og forsætte sine studeringer . 
Pastor Sallings tale over svogeren havde fornemlig været en formaningstale til følget , den handlede om at være godt forberedt på døden , ingen vidste , når timen slog . Han berørte ikke nærmere svogerens liv og tro , han havde grund til at antage , at den afdødes religiøse liv ikke havde været meget befæstet , og da han aldrig havde sympatiseret med ham , blev det også en kølig afsked , han tog ved båren . 
Men Fru Salling var dybt rørt , hun følte sig som den nærmeste og eneste , der havde grund til at fælde tårer . 
Et par dage efter begravelsen , pastor Salling og hans kone sagde ved kaffebordet , rullede en vogn ind i præstegården ; det var hr . Egedes sagfører , som skulle besøge Vestervig og undersøge de sidste bestemmelser . 
Han blev overordentlig gæstfrit modtaget af Fru Salling , og efter at have drukket kaffe , bad han præsten og Fru Salling følge med ned til gården , da Fruen dog var den nærmeste slægtning . 
» De må huske , at der er den adopterede datter , «  sagde præsten . 

» Ja , vel så , «  svarede sagføreren ,  » jeg er ganske inde i hr . Egedes private sager , han havde fuld fortrolighed til mig . Og jeg beder dem erindre denne pludselige og uventede død . Hr . Egede kan umulig have gjort nogen forandring i sine bestemmelser , siden han sidst var hos mig . Jeg beder dem være tilstede ved åbningen af hr . Egedes værelse . « 
Fru Salling blev meget nervøs og ivrig , to røde pletter viste sig på hendes kinder , og hænderne rystede , medens hun bandt hatten på . 
Der var i øjeblikket intet , hun inderligere ønskede , end at følge med , og nu var hun opfordret og altså i sin fulde ret . 
Det var et helt optog , da de kom ind i gården på Vestervig , og lænkehunden gøede arrigt ad sagførerens tynde ben , som var den nærmest . 
Fru Salling tyssede af den , men også hun fik et vredt bjæf . 
» Det har altid været en arrig køter , «  sagde Fru Salling og så’ mørkt til den .  » Jeg har ofte sagt til min Broder , at han skulle anskaffe sig en anden , der bedre forstod at kende forskel på folk . Var du min , blev du skudt ! « 
Frøken blad modtog selskabet , og bød 

dem ind i dagligstuen , hvor Augusta lidt efter kom ind . 
Hun var usædvanlig bleg og så’ syg ud , heller ikke bar hun sit hoved så højt som ellers , hun lignede en blomst , som det første uvejr var faret hen over . Sagføreren bukkede for hende , idet han beklagede , at han ikke havde været tilstede ved hendes faders begravelse , men han havde været bortrejst og kunne umulig komme hjem i rette tid . 
Fru Salling gav hende et køligt Kys , og præsten tog faderligt hendes hånd og klappede den , hvorpå han forklarede hende grunden til deres besøg . 
» Jeg troede , at disse ceremonier kunne undgås , da jeg er ene —hun ville have sagt , eneste barn , men standsede , idet en flygtig rødme fo’r over hendes ansigt . 
» Ganske vist , ganske vist , sagde sagføreren og rømmede sig .  » Men vi ville nærmere tale derom , når vi er komne ind i hr . Egedes eget værelse og er ganske uforstyrrede . Vil de være så god at ledsage os . « 
Augusta bad frøken blad følge med , hun havde en f'ølelse af ensomhed og forladthed i det selskab , der omgav hende . 
» Jeg er , som de véd , frøken , deres faders juridiske rådgiver og ven , «  sagde sag 

føreren , da de alle havde taget plads i hr . Egedes værelse .  » Hr . Egede henvendte sig til mig , da — ja , de undskylder , at jeg berører det , men det er nødvendigt , da deres-moder ønskede at adoptere dem . « 
Han standsede og så’ hen til Augusta , , der bøjede sit hoved til tegn på , at han kunne vedblive . 
Frøken blad rykkede nærmere til Augusta og så’ bekymret på hende . 
» Det var ikke ganske hr . Egedes ønske , «  vedblev sagføreren og strøg sig om sin spidse hage med en meget kantet og mager hånd ,  » han håbede endnu , at hans hustru skulle gøre ham lykkelig ved at skænke ham arvinger . Han søgte dog at opfylde sin hustrus bøn , men samtidig holde en udvej åben , hvis dette hans håb blev opfyldt — han adopterede dem med fuld ret til at bære hans navn , men — men uden krav på arv . « 
Han standsede og så’ hen til Augusta , , som nu rettede sit hoved stolt . 
» Her er papiret , hvis de ønsker — . « 
» Nej tak , «  svarede Augusta . 
Fru Salling gjorde en hurtig bevægelse , og hendes øjne hvilede spændt på sagførerens ansigt , medens hendes hænder pillede uroligt ved de hvide manchetter . 

» Deres Fru moder fik det imidlertid senere at vide , og oprettede et testamente med sin mands fulde billigelse , i hvilket hun indsatte dem til eneste arving af sin egen private formue — den er ikke stor , men noget er der dog . Det var også nu , så vidt jeg véd , deres faders hensigt , at de engang skulle eje Vestervig , men døden kom ham for brat , til at alle hans planer kunne blive opfyldte . « 
» Det er altså at forstå således , at frøken Egede nu er fremmed på Vestervig , «  sagde frøken blad , som så’ , hvor vanskeligt Augusta havde ved at tale , og hvor pinligt det hele var hende . 
» Vestervig tilfalder hr . Egedes nærmeste slægtning , hans søster Fru Salling . « 
» Jeg må sige — må sige , «  stammede præsten . 
» At det er , hvad vi altid have vidst , fuldførte Fru Salling hurtigt .  » Min kære Broder har ikke lagt skjul på dette for mig . endnu for få dage siden , talte vi om , at Vestervig engang ville komme til at tilhøre min søn . « 
Endnu havde Augusta ingen bemærkning gjort , men nu rejste hun sig og sagde med ro : 
» Det glæder mig , at Kaj skal eje sin onkels ejendom , og jeg beder dig lykønske ham 

fra mig , jeg ville dog i ethvert tilfælde ikke være bleven her , og er far taknemlig for , at han har taget dette ansvar fra mig . Hvis der ikke er mere af vigtighed , som de har at betro mig , hr . Sagfører , vil jeg trække mig tilbage , da jeg endnu langt fra føler mig vel . « 
Hun ville tage afsked , men afbrødes af høje stemmer udenfor døren , og derpå af en heftig banken . 
Hun åbnede hurtig døren og så’ nu . ind i taterkvindens mørke ansigt , der var ophidset af den modstand , som pigen havde forsøgt at gøre . 
Hun holdt sin sindssvage søn ved hånden , idet hun trængte sig forbi Augusta , og stod nu rank midt i stuen og så’ sig om med lynende øjne . 
» Luk døren . «  sagde hun befalende til frøken blad , som stod den nærmest . 
» Jeg råder hende til at lukke den for nysgerrige øren . « 
Frøken blad så’ forundret på konen , men adlød hende . 
» Her holdes rådslagning , og her afhandles om gods og guld uden at Karri og hendes dreng er med ; men det går ikke så let , som det er tænkt , thi her er jeg den , som først og fremmest skal tages med på 

råd — thi jeg var en gang en smuk og statelig pige , som de unge mænd så’ langt efter . « 
» Hun er gal , og taler som en gal , «  sagde Fru Salling og rejste sig . 
» Kan hun huske , da hun som eneste datter regerede her på gården , og befalede og støjede og kommanderede . Den gang tjente Karri her , og da var hendes Broder ung og fyrig nok . » 
» Jag hende væk ! «  udbrød Fru Salling . 
» Hør dog ikke på hendes gale snak . « 
» Å nej , jeg er ikke så gal endda , men hun er måske angst for , at høre min fortælling . « 
» Vær rolig , lille kone , vær rolig , «  pastor Salling rømmede sig bag sin hånd . 
» Har de nogen grund til  .at trænge ukaldet her ind , så opklar os grunden , «  sagde sagføreren . 
» Ser hun , der er dog retfærdighed til , og Karri får lov til at tale . Han , sønnen her på gården , syntes godt om den smukke taterpige og lokkede og smigrede for hende ; men skønt hun holdt af ham , gav hun dog ikke efter , før han fik skaffet kongebrev og lod sig vie til hende i den store by . Ja , det er nu fem og tyve år siden . « 

» Det er usandhed , det er ikke sandt , «  udbrød Fru Salling , hvis kinder vare blevne ganske hvide . 
» Lad konen tale uforstyrret , «  sagde præsten alvorlig . 
» Ikke sandt , o-ho , jo , det er så sandt , som det er sandt , at jeg ejer beviserne derfor . Sønnen her er født i lovligt ægteskab og hedder hans Egede . Se kun op , hans , du er herre her . « 
Fyren skuttede sig og så’ med et fjollet smil hen til moderen . 
» Min svoger blev gift med en anden , jeg har selv viet dem , hvorfor fandt du dig da deri ? «  spurgte præsten . 
» Han fik mig til at sværge tavshed til sin død — nu er han død ! Jeg sværgede ved min moders minde og den store , strenge ånd , og da han forlod mig , og jeg igen fandt ham , levede han med en anden kvinde . Han svor på , at han ville blive straffet på livet , hvis nogen fik det mindste at vide om vort ægteskab — jeg holdt af ham , skal jeg sige præsten — og så sørgede han for mig og drengen . « 
» Lad mig , hr . Pastor , ordne denne sag . «  sagde sagføreren , der forundret havde lyttet til Karris fortælling .  » Er det sandhed , hvad 

konen fortæller , og har hun beviser derfor , så er hun i sin ret . « 
» Han er en ærlig  .mand , tror jeg , og til ham tør jeg nok betro mig , thi ham kan det være lige meget , hvem der får gården . Men hende , «  hun vendte sig om mod Augusta , der stod ved døren og så’ koldt på Fru Sallings ophidsede ansigt ,  » hende under jeg den ikke , hun har levet stort på min søns bekostning , og jeg véd nok , hvilke tanker han gik med til hende , der kaldte ham for fa'r . 
» De kan være rolig , «  sagde Augusta stolt ,  » det er ikke mig , der lider noget tab . Fru Salling er arvingen . « 
» Ja , jeg er arvingen , og jeg erklærer hele denne historie for fræk løgn og opspind . Den lede heks lyver skammeligt og bepletter min afdøde Broders rygte . Hvert ord hun siger , er usandhed — hun har altid været en fræk og løgnagtig skabning . Hvor tør hun sige , at den usle , tossede Karl der , er min Broders søn  « 
» Han er arvingen til Vestervig og den sidste Egede , «  sagde Karri højtidelig og med opløftet hånd .  » Spot ikke din egen slægt , kvinde ! « 
» Kom med beviserne ! « 

» Vær rolig , lille kone , vær rolig , «  sagde den fredsommelige præst . 
» De kan indse , at vi må have beviser . Har de kongebrevet med , og deres søns døbeattest ? «  spurgte sagføreren . 
» Ja , «  svarede hun nølende . 
» Så vis mig det . « 
Karri så’ sig mistroisk om , som om hun ængstedes for , at der lurede forræderi bag denne fordring . 
Hun læste ængstelig , spændt forventning i præstens og Fru Sallings øjne , nysgerrighed i sagførerens , og uvilje og afsky i frøken blads . Kun hendes søn , og Augusta syntes ligegyldige for , hvad der foregik , dog spillede der et halvt trodsigt , halvt spottende smil om Augustas læber . 
Derpå tog hun et stort sammenlagt papir frem fra sit bryst og gik hen til sagføreren med det . 
» Læs ! «  sagde hun . 
Han tog det og læste langsomt . Derpå rakte han det til pastor Salling . 
» Det synes at være i orden . « 
Pastor Salling læste det igennem og gav det tilbage til sagføreren . 
» Den skammelige og syndige gerning er virkelig bleven udført . Kongebrevet er lovligt 

•og rigtigt , og min svoger har bedraget den ædle kvinde , som , gud være lovet , døde , inden denne hemmelighed blev bekendt . « 
» Det var en dumdristig handling . « 
» Det er umuligt , umuligt ! «  udbrød Fru Salling og vred sine hænder .  » Hvad vil dog folk sige ! « 
» Kom her hen , søn , «  sagde Karri og rettede sig i sin fulde højde .  » Nu er du herre her — og jeg , Karri , er fruen . Længe måtte vi vente , før timen slog . « 
Han nærmede sig skulende og sløvt , adlydende moderens befaling . 
» Jeg anerkender ham aldrig for min Broders barn , «  udbrød Fru Salling . 
» Kom , lille blad ! «  sagde Augusta ,  » vi er tilovers her , disse familieforhold vedkomme os ikke . « 
Hun tog frøken blad fast om armen og gik ud af stuen og ind i frøken blads værelse . 
» Kære blad , kære lille blad ! «  hun lagde hænderne på hendes skuldre , bøjede hovedet ned over dem og hulkede . 
» Min kære pige , stakkels barn , du bliver hårdt prøvet ! « 
» Tro dog ikke , tro ikke , at jeg sørger , fordi jeg skal forlade Vestervig — hvad ville 

denne tomme gård på denne øde egn være for mig . Jeg har dog altid her levet på fremmed grund . Det hele er kun så pinligt , så sindsoprivende . Hvad ville disse mennesker med det fremmede barn , når de ikke forstod at skærme og skåne det bedre — hvorfor tog de mig bort fra det sted , hvor jeg hørte hjemme , og hvor jeg i det mindste ; ville være skånet for alle disse1 ydmygelser . « 
» Men hvor du måske ville være bleven kastet ind i store fristelser og bitter kamp for livet , hvad véd vi , barn , en større , end vi mennesker , har ført dig hertil og har her skænket dig en øm moders omsorg og kærlighed i din barndom og første ungdom . Glem ikke hende , Augusta , der elskede dig så inderlig , og som selv er blev skuffet så bittert . « 
» De har ret , kære blad , ja , jeg må ikke glemme hende , og heller ikke den veninde , som jeg fandt her , og som har lovet mig , aldrig at forlade mig . Jeg kan ikke undvære dem , aldrig , husk det . « 
» Du véd , der er ingen i verden , jeg holder mere af . « 
» Tak , tak ! «  Augusta trykkede hendes hånd og fortsatte da det ttema , som lå hende mest på hjerte .  » Men hvorfor gør 

folk altid en hemmelighed af , at de have antaget et barn , en hemmelighed , som aldrig kan vedblive at være skjult , og som gør , at fremmede hviske og tale i krogene , og derved bibringe barnet den idé , at det er en skam , som hviler over det . Hvis det lille barn straks vidste , at de vare dets plejeforældre og der taltes naturligt og roligt derom , så ville alle disse ydmygelser og bitre kvaler udeblive . « 
» Du har ret , Augusta , det var langt fornuftigere . Men sig mig , hvad er nu din beslutning , «  spurgte frøken blad og trak hende mildt ned på sofaen og satte sig ved hendes side . 
» Jeg véd det ikke , jeg har ingen planer , «  svarede Augusta modfalden . 
» Du havde en gang et ønske om , at uddanne dit musikalske talent , har du glemt det nu ? « 
» Jeg har nu hverken planer eller håb , jeg har kun det ene ønske , kære blad , bliv hos mig , forlad mig ikke . Tag de så bestemmelser for mig . « 
» Du er bleven mig mere end slægt og venner , jeg føler som en moder for dig , thi også en gammel pige kan elske varmt , «  svarede frøken blad og tørrede en tåre 

bort .  » Vi ville da forlade dette sted og rejse til blidere egne , hvor dit sind vil falde til ro . Du véd , jeg har en svoger , som ejer en vandmølle i en af Sjællands smukkeste egne ; min søster og hendes mand ville blive glade over at se mig , og takket være din moder , har du nok til at kunne betale for dig . De have ingen børn , men de pleje at have pensionærer om sommeren , møllen giver nok ikke meget af sig . « 
» Som de vil , «  svarede Augusta .  » Lad det blive , som de vil , når jeg kun kommer langt fra dette sted . « 

åen løb stille gennem ellekrattet , som lige var iklædt sin lette , lyse forårs-dragt , langs den side bred , hvor sivene ved midsommertid spejlede deres lange , bøjelige blade i det klare vand , men som nu vare bevoksede med gule koblommer og forglemmigejer , der smilede frem i den fugtige grund . 
En enkelt lille krusning , der førte et vissent blad , en afreven gren eller nogle lette strå , var det eneste , som tydede på , at der var fart i vandet , men længere fremme bredte åen sig og dannede en sø , hvis bredder skyggedes af store træer , der snart rejste sig højt , snart hang ud over søen og dyppede grenene i vandet . På den modsatte side videde udsigten sig , og mellem træernes ramme sås en vandmølle , og der brusede åen ned under en forfalden bro , mod det klaprende hjul . 

der var tummel og Brus inde i den gamle mølle , remmene knirkede , hjulene summede , væggene rystede , luften var fyldt med melstøv , og den gamle møllersvend , med de opsmøgede skjorteærmer og det blottede bryst , havde ondt ved at høre . 
» De får gigt , når de går så nøgen . «   » Om jeg er gift — næh , jeg er enkemand . «   » De får gigt . « 
» Nå , gigt — næ , det kender jeg da ikke noget til , lille frøken . « 
» Men her trækker jo . « 
» Ja , hun trækker godt i dag , hele møllen danser . « 
» Har de meget at male ? « 
» Hvad behager ? « 
» Er her travlt for tiden ? « 
» Vi kan ikke klage i dag . « 
» Skal de bage ? « 
» Vi kan ikke klage , «  råbte svenden . 
» Nå sådan ! « 
Augusta var på sin formiddagstur . Først plejede hun at se ind i møllen , det morede hende at høre al denne larm og at se hjulene snurre . 
Hun var bleven den gamle svends veninde , hende betroede han sine daglige bekymringer , og ved  . hendes hjælp meddelte 

han sig til Herren , når han ønskede forbedringer inde i den gamle stue , som han kaldte møllen . 
Når så den melede luft blev hende for trang , gik hun langs åen ind i skoven og fulgte den bugtende sti , til hun kom til en bro , der førte over vandet , gik så over broen ind i ellekrattet , til hun nåde markerne , hvor møllerens folk arbejdede , og hvor mølleren selv var tilstede på den tid af dagen . 
Også nu stod han og så’ på folkene , da Augusta kom . 
» Nå , lille frøken , «  sagde han fornøjet ,  » hvorledes står det til i dag . Er helbredet og humøret godt ? « 
» Udmærket , hr . Thomsen ; men hvorledes kan det være andet i et så henrivende forårs vejr . « 
» Ja , nu er det nok så muntert som i vinter , «  svarede Thomsen og så’ med et fornøjet smil hen over markerne , hvor den unge sæd stod lysegrøn i sollyset . Men det kneb også med humøret de lange vinteraftener , hvad lille frøken ? « 
» Jeg var bedrøvet , hr . Thomsen . « 
» Ja vist så , vist så , «  svarede han del 

tagende .  » Men det bliver nok godt , det er jo nu allerede bedre , ikke sandt ? « 
» De er alle så gode imod mig . « 
» Vi holde alle så meget af dem , det er det , der er sandt . Og nu de fremmede , som komme her imellem , også dem vinder de straks , alle sværme for dem , alle synes om dem , kære frøken Augusta . « 
» Det har ikke før været min skæbne , «  svarede Augusta med et smil .  » Tro mig , det er kun her , på det milde , venlige Sjælland , at menneskene dømme så overbærende . « 
» Vis vas , vis vas ! Men kom nu her , så skal de se , hvor bygget er kommen op , regnen i nat har forfrisket det drabeligt . « 
Han lagde ugenert sin hånd ind under Augustas arm , og de gik sammen op over Marken . 
Møller Thomsen var ret et billede på en driftig , solid Møller og landmand ; skønt han næsten var et halvt hoved mindre end sin ledsagerinde , havde hun dog vanskelighed ved at følge hans lange skridt . Ansigtet var rundt , rødt og solbrændt , og et godmodigt smil spillede om øjnenes dybe furer . 
» Jeg kan sagtens være fornøjet , «  sagde han ,  » gror sæden ikke rigelig på Marken og er der et år , hvor den ikke fylder godt , nå , 

så må vi lade møllen gå så meget hurtigere , og vil det knibe både med høsten og møllen , så fortjener mutter en god lille skilling på sommergæster . Det er nu denne beliggenhed ved åen og skoven , som lokker københavnerne . « 
» Her er vidunderlig smukt og godt at være , «  svarede Augusta . 
» Det glæder mig , at de synes det . Men se der , står det ikke glimrende . « 
Det var bygmarken , de nu vare nåde til , og hvis udseende de drøftede med stor alvor . 
Derpå gik de sammen over Marken til møllen , hvor Thomsen smuttede ind , medens Augusta gik hen til frøken blad , der sad på noget gammelt tømmer og malede møllen med den faldefærdige bro og vandet , som styrtede ind under den . 
Billedet var ikke fejlfrit , møllehjulet sad ikke lige , farverne vare for grelle , og dog så’ Augusta med glæde på arbejdet , thi det ville være en kær erindring , når de en gang måtte derfra . 
Hun elskede dette sted , her var hun kommen til ro , i det mindste for sine barndomssorger , her havde hun genvundet sine legemlige og åndelige kræfter , hun havde her fattet 

tillid til sine medmennesker , hendes sjæl var nået til stille fred , og hun vidste nu , at menneskene ikke følte sympatti eller antipatti for et navns eller en fødsels tilfældigheder , men for personens egne egenskabers skyld ; al denne velsignelse havde hun fundet her , hvor alle vare komne hende i møde med den største venlighed . 
Hun havde vænnet sig til at tale frit om sine plejeforældre , som hun nu kaldte dem , og hun følte derved en lettelse og en frihed , som før havde været hende ukendt . 
Hun satte sig på brædderne ved siden af frøken blad , som blev synlig nervøs ved at have en tilskuer så tæt ved sig . 
» Vil de forære mig det billede , lille blad . Jeg ville gerne eje det , når vi engang rejse herfra . « 
» Synes du virkelig om det ? «  spurgte frøken blad glad og hældede hovedet til siden for rigtig at betragte sit værk . Det var første gang , at Augusta havde ytret ønske om at eje et af hendes arbejder . 
» Jeg ville gerne have det til et minde . «   » Mener du , at vi bør rejse ? «  hun så’ hurtig op mod Augusta . 
» Vi kan desværre ikke blive her bestandig . « 

» Du tænker på dine planer , på at uddanne dig til kunstnerinde . « 
» De véd , jeg elsker musiken — men , «  Augusta standsede og så’ tankefuldt frem for sig —  » men jeg har dog endnu ikke tilstrækkelig kraft og lyst til for alvor at begynde . Jeg er bange , jeg ikke ejer energi nok til at bane mig vej til en stor fremtid og det middelmådige , nej , til at være en stjærne af anden rang er jeg for stolt . « 
Der glimtede en glad stråle i frøken blads små mørke øjne , idet hun pudsede sine pensler . 
» Hvad er da din bestemmelse , kære barn ? « 
» Det er jo det fortvivlede , at jeg ikke véd det . « 
» Men hvorfor da ikke blive her . Her koster opholdet os ikke mere , end at vi dog kunne leve . « 
» Jeg vil nødig blive så længe , at jeg trætter vore omgivelser , husk , jeg er en fremmed , og en gang må jeg jo også udrette noget , som andre mennesker . Men tanken derom piner mig . « 
» Du keder dig , du trænger til nye indtryk , og min kærlighed er dig ikke nok . Du er så ung , jeg kan forstå dig . « 
Der fo’r en blussende rødme op i Au 

gustas kinder , hun vendte hovedet og så’ ned mod jorden . Frøken blad syntes optaget af at gøre paletten ren , men hun havde dog bemærket Augustas bevægelse . 
» Nej , nej , de tager fejl , «  sagde Augusta hurtigt ,  » jeg er fuldkommen tilfreds her , og ville kun ønske , at jeg stille og rolig kunne blive her bestandig . « 
Der blev en pause , frøken blad gemte sine farver , og Augusta ridsede i sandet med foden . 
Du fik brev i Morges , «  sagde frøken blad endelig . 
» Det var fra Kaj . « 
» Hvorledes har han det ? « 
» Han studerer ivrigt . « 
» Håber han endnu at vinde dig ? « 
» Jeg véd det virkelig ikke , lille blad , men hans brev er meget roligt og fornuftigt . Jeg håber , at han glemmer mig . « 
» Du håber det ? « 
» Ja , jeg håber , at han overvinder sin kærlighed , men dog venlig erindrer mig , det var det , jeg mente . « 
Augusta rejste sig , frøken blad samlede sine sager , og de gik sammen hen mod huset . 

der havde i længere tid været noget højst mærkeligt hemmelighedsfuldt ved frøken blad . 
Hun var hyppig på sit værelse og låsede omhyggelig døren af ; kom da Augusta og bankede på , fik hun travlt med at åbne skuffer og smække dem i igen , inden hun lukkede op . 
Hun listede hemmeligt fra møllen og forsvandt , ingen vidste , hvor hun var , og når hun kom tilbage , var hun ophedet og stakåndet som et menneske , der har gået milevidt omkring . 
Hendes svoger drillede hende med , at hun havde hemmelige møder med den unge kapellan , og at han havde set ham blinke til hende fra prædikestolen . 
Frøken blad blev forlegen ved hans spøg , lo meningsløst , glippede med øjnene , rødmede og teede sig virkelig som en ung pige , der bærer på en hemmelig elskov . 
Også efter sin samtale med Augusta , lukkede hun sig inde efter middagen , og da de søgte efter hende , var hun borte . 
Med et brev omhyggelig gemt i sin kjolelomme gik hun hurtig gennem skoven hen ad en sti , som førte ud til landevejen , der gik 

til den lille landsby jylstrup , hvor kapelanen boede , men hvor der også var poststation , og hvor man , når man selv ulejligede sig dertil , kunne hente og aflevere breve tre gange om dagen . 
Da frøken blad nærmede sig landsbyen , blev hendes gang langsommere , hun standsede endelig ganske og satte sig ned på det friske grønne ved vejkanten . 
Hun var åbenbart i uro og tvivl , hendes ansigt udtrykte ængstelig uvished , og hun tog brevet frem og så’ på det , som om det kunne vejlede hende . 
Og dog stod der så lidt i det , kun de ord : enten nu eller aldrig . Hun så’ op mod den blå himmel med de små drivende skyer , som søgte hun et tegn deroppe , og da en lærke i det samme fløj kvidrende op fra sin rede , tog hun det som et varsel om held og lykke , rejste sig hurtig og fortsatte sin gang . 
» Nu har min kære svigerinde igen været på stævnemøde ,* sagde Thomsen og så’ smilende op fra sin Avis , da frøken blad varm og ophedet kom ind i dagligstuen . 
Augusta så’ forundret hen mod hende , men fortsatte tavs det arbejde , som hun sad med . 

» Jeg antager , du besøger en eller anden 'syg her i omegnen , som du bringer hjælp og trøst , «  sagde Fru Thomsen , der stod ved bordet og skænkede kaffe . 
» Jeg har gået mig en tur og har for den sags skyld også søgt at bringe en bedrøvet trøst , «  svarede frøken blad roligt .  » Men jeg kan også hilse dig , lille svoger , fra kapelanen . Vi mødtes tilfældigt inde i skoven . « 
» Tænkte jeg det ikke nok , «  svarede Thomsen leende og blinkede til Augusta .  » Han er altid på denne kant af sognet , når du går tur . Læg mærke til det , frøken Augusta , de mødes bestandig . « 
» Det skulle glæde mig , lille blad , at se dem som præstefrue , «  sagde Augusta smilende .  » Var han kun lidt mindre kedelig og højtidelig . « 
» Kom nu her hen til bordet , kaffen er færdig , vi ventede kun på dig , «  sagde Fru Thomsen .  » Hvem var det så , du har været hos , er det den gamle Maren Olsen , det skind ? « 
» Nej , «  svarede frøken blad og satte sig i sofaen ,  » jeg var ikke i dag hos Maren Olsen . Der er mange bedrøvede og mange forpinte foruden Maren Olsen . Nej , «  vedblev hun forlegen ,  » jeg var ikke hos Maren Olsen . « 

» Det får du , s’gu , ikke ud af hende , lille mutter , om du så blev ved til i morgen . « 
» Lad nu lille blad i fred , «  sagde Augusta og satte sig ved siden af hende .  » De gør intet andet , end hvad der er godt , det véd jeg . « 
» Jeg håber det , mit barn , jeg håber det , «  svarede frøken blad og klappede Augusta på hånden . 
Det var stadig et prægtigt vejr , ingen på møllen kunne huske så mild en maj , og faldt der imellem nogen regn , så var det en mild byge , som en stærk dug , før solen strålende brød frem . 
» Det er rigtig varmt i dag , «  sagde Augusta , idet hun en formiddag kiggede ind i møllen . 
» Frøkenen er også så lys og pyntet som på en hed sommerdag , «  svarede svenden .  » Men her inde er svalt , så de kunne blive her . « 
» Jeg foretrækker dog skoven på denne tid af året . « 
» Ja , det er tiden for unge folk at sværme i , da jeg var ung , holdt jeg også af at gå i skoven , og så mødte jeg konen — ja , forstår sig , den gang var hun da ikke kone endnu , skal jeg sige dem . « 
» Var de den gang også her på møllen ? « 

» Næ , det var på en anden kant af landet . Men skov er skov , hvor man så kommer hen , og to , der holde af hinanden , kan finde hinanden , hvor det så skal være . Ja , se , det behøver jeg vel ikke at forklare frøkenen , «  sagde han , seende polisk hen til hende .  » Men ser de mølleren på turen , sig så til ham , at rotterne undergrave hytten her , og at vi snart ser hele stadsen dratte i åen , hvis der ikke gøres noget for at jage dem bort . « 
» Hr . Thomsen siger , at de bestandig vil have repareret . « 
» Men det sker bare aldrig , han forsømmer møllen for Marken . « 
.  » Møder jeg hr . Thomsen , skal jeg sige det . «  hun nikkede farvel og gik derpå langs åen hen ad den lille sti ind i skoven . 
Der var højt til loftet , det lyse , lette bøgeloft , hvor solen gnitrede mod de grønne , helt udfoldede blade og spillede ned i lyse , gyldne stænk på de høje stammer , som voksede op ad skråninger og ned i de bløde Dale . 
Hun åndede dybt og stærkt , den svale luft virkede som et forfriskende bad . 
Fra krattet langs åen lød fuglekvidder 

og enkelte melodiske kluk fra nattergalens stærke strube . 
Hun satte sig stille på en skråning , og medens hun lyttede og så’ på al denne skønhed , lignede hun selv en lys blomst , der var plantet ved bøgetræets rod . 
Hendes tanker søgte tilbage til hendes gamle hjem ved Limfjordens kyst , med de stejle skrænter ; hun så’ havens fattige blomsterparti , som det havde været så vanskeligt at skærme for vestenvinden , og hun syntes at høre vinden suse over den nøgne kirkegård . 
Hvor trist og øde mod al denne mildhed og varme , her i den lune skov . Skov er skov , hvor man så kommer hen , sagde den gamle møllersvend nys , og to , der holde af hinanden , kunne finde hinanden , hvor det så skal være . 
Ja , når der virkelig er kærlighed , tænkte Augusta , og hun så’ en anden å for sig , den slyngede sig ind mellem lyngklædte bakker , hvor det krybende egekrat tittede grønligt frem mellem det brune lyng , og hun lukkede øjnene og mindedes den sidste dag , hun var der , det syntes hende , at hun hørte hagens stemme : min blomst , min hedelærke , min sjæls skat ! Hvor sød og kær du er , 

uberørt af livets storme og verdens stygge tanker — frisk som selve naturen , den jeg elsker , stolt og kæk som glenten , når den svæver højt i det blå . 
Og hun svarede igen som den gang : og du ramte den og fældede den ; således kan du nu også ramme mig , og lægge mig død for din fod . 
Hun bøjede det kække hoved ved tanken , som en anskudt fugl , og sad sammenkrøben og forpint . 
Ville da aldrig denne pinlige erindring forlade hende , var det fuglesangen eller åens sagte rislen , der gjorde hende svag og blød , var det så , da måtte hun ud , hvor der var kamp og besvær , der kunne døve erindringen . 
Hun løftede hovedet , den knirkende lyd af en vissen gren , der brødes i hendes nærhed , fik hende til at se sig om — hun rejste sig pludselig , høj , rank og stolt stod hun lige over for hagen , der med skælvende hast rakte hånden frem som for at standse hende , hvis hun skulle flygte . 
» Lad mig blive , «  bad han ,  » jag mig ikke bort . « 
» Hvad vil de her , hvad søger de . Vil de se , om jeg er ramt til døde — nej , jeg lever fuldt ud tilfreds , jeg er lykkelig . « 

» Så har de nået mere end jeg , «  svarede han bedrøvet .  » Mit liv er en kamp mod fortærende længsel , jeg kan ikke glemme dig , Augusta . Jeg elsker dig højere , inderligere for hver dag . « 
» Indtil jeg igen åbner mit hjerte for dem og betror dem en ny hemmelighed , der kan pine deres stolthed . « 
» Indtil livet sluttes ! Jeg vil ikke forsvare mig for dig , om jeg end måske kunne bevise , at din mistro var større end min skuffelse , at din hårdhed var et mere knusende slag , end den sorg jeg bragte , ved min øjeblikkelige overraskelse over din fortælling , jeg vil kun bede , bede af al min evne , om du vil glemme fortiden , og leve med mig i en lys og skøn nutid . « 
» Hun stod endnu rank , og det syntes ham med angst , at der lagde sig en kold skygge mellem dem , som han ikke formåede at jage bort , vandt han nu ikke magt over den , ville den ødelægge hans lykke og indhylle dem begge for bestandig ; og han trådte hende hurtigt nærmere og greb med kraft hendes nedhængende hånd . 
» Min hedeblomst , du tilhører mig , dit hjerte banker med længsel mit i møde — bøj din stolthed , se min angst og kval og 

tilgiv , at jeg nu røver dig fra din egen vilje , «  udbrød han med stærkt bevæget stemme , og læggende sin arm om hendes liv , drog han hende heftig til sig og gemte hendes hoved ved sit bryst . 
» Jeg slipper dig aldrig — aldrig ! «  og han kyssede hendes læber . 
Hun følte sig overvundet , magttaget , hans vilje var stærkere end hendes , og i dyb -tavshed stod de fast omslyngede , medens fuglene kvidrede , åen rislede og vinden viftede i den lyse forårsdragt over deres hoveder . 
Men nede ved mølleåen gik frøken blad i stærk bevægelse , hun kunne ikke finde hvile eller ro — havde han fundet hende , var hans kærlighed stærk nok til at vinde sejr . Var hendes barn nu lykkelig ? 
Men hun måtte have vished , og med hurtige skridt gik hun langs åen ind i skoven . 
Da så’ hun dem , fortrolig gik de sammen , optagne af hinanden og glemmende den verden , der omgav dem . Hun drog et langt lettende suk og gik stille op ad skråningen . 


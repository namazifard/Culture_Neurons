I . 
I en øsende regn kom en gammel kaleschevogn 
agende oppe på sandinge nye stationsvej . 
Det var en dag i begyndelsen af juli , men himlen 
var sort og lav som ved novembertid . Vandet 
styrtede ned ; det var et fuldkomment skybrud . 
Oven på kaleschens buklede læderhimmel havde 
der samlet sig en hel sø , som skvulpedes frem og 
tilbage under vognens ujævne bevægelser . Overalt 
på den bedagede karosse , lige fra to kufferter , 
der var surret fast bagpå , indtil en stor paraply , 
hvorunder et fruentimmer sad og krøb sammen 
oppe på bukken ved siden af kusken , randt 
vandet i stride strømme . Det var et ynkeligt syn . 
Havde der endda været lidt fart i køretøjet ! 
Men som det dér sneglede sig frem med et par 
sølle små , skindmagre heste og samvittighedsfuldt 
malede sine høje hjul rundt i vejens tommetykke , 
vællingagtige pludder , gjorde det et indtryk , som 

om det havde fået til opgave ret at anskueliggøre 
for enhver vejfarende , hvor afskyeligt vejret var , 
hvor trøstesløs den hele egn strakte sig mod horisonten 
med sine ensformige markskel og nøgne 
banker . Man måtte uvilkårlig få den forestilling , 
at der inde under den sorte kaleschehimmel 
sad en eller anden levergusten hypokondrist med 
indsunkne øjne , der stirrede sløvt ud på regnen , 
uden energi til at skynde på kusken , men også 
uden nogen som helst utålmodighed i retning af 
at nå sit bestemmelsessted , hvor ingen glæde 
ventede . 
Da tittede pludselig et rødkindet , smilende 
barneansigt op over kaleschens forlæder  . . . . og 
lidt efter kom ét til  .  .  . og samtidig en lille , buttet 
hånd , der med udspilede fingre søgte at opfange 
de nedfaldende regndråber . Det var en åbenbarelse 
så overraskende som at se englehoveder 
dukke op af en ligkiste . De lyseblå øjne strålede 
af lyksalig forventning ; og for hvert' hus , de kørte 
forbi , hvert par får , der stod og græssede ved 
vejkanten , brød begge de små ud i høje henrykkelsesråb . 

pludselig vendte den største af dem sig om 
og råbte ivrigt : 
,fa’er ! Tante !  . . . Se dog ! “ 

vejen havde foretaget en stor svingning og 
samtidig sænket sig , hvorved udsigten var bleven 
åbnet til et vidtstrakt engdrag , der — fladt som 
et vand — bredte sig mellem høje , golde bakkeskråninger . 
Derude midt på den grønne flade 
sås gennem regnsløret sandinge by med store , 
gulkalkede bøndergårde og en gammel havstens 
kirke . Ikke langt derfra løftede stedets berømte 
højskole sine røde mure ,  . . . et vidtløftigt kompleks 
af store og små bygninger , der ledte tanken 
hen på noget som en større stats- eller regeringsanstalt , 
hvad skolen på en måde også nu var 
bleven . 
Det var lige i middagsstunden . Fra alle byens 
skorstenspiber sænkede en brunlig tørverøg sig 
tungt over stråtagene , og rundtomfra hørtes hanerne 
at kalde hønsene til køkkendørene . Da 
kaleschevognen skumplede gennem gaden , var der 
ikke et menneske at se ; hele byen var som uddød . 
Kun henne fra et lille gult hus , hvor den folkelige 
friskole holdtes , hørtes skolebørnene at synge 
i vilden sky under anførsel af lærerens vellystigt 
tremulerende Bas . 
Idet vognen kørte der forbi , trådte friskolelærer 
Povelsen i højstegen person ud i forstuedøren , 
som næsten udfyldtes af hans omfangsrige 

skikkelse . Med den åbne salmebog i hånden 
og uden at afbryde ledelsen af sangen blev han 
ved at stirre efter køretøjet , indtil det forsvandt 
for ham i regntykningen . 
„ Hvem var det , Jørgen Hansen ? “ spurgte han 
da en lille , førladen bondemand , som imidlertid 
var kommen frem i en lo-dør ovre på den anden 
side af gaden . 
Jørgen Hansen gav sig god tid til omhyggeligt 
at rense sit pibehoved , før han svarede . Så 
sagde han meget betænksomt og med en inderlighed , 
som om talen galdt et betroet hjærteanliggende : 

„ Ja se , det véd jeg såmænd ikke , pøvelsen , 
.  .  . jeg véd det såmænd ikke . Men ellers var det 
jo Ole Olens bæster dernøre i lejet . “ 
„ Ja , jeg syntes det jo nok . Og det var kromandens 
nye vogn . Men hvem var det , som sad 
indeni  ?  “ 
„ Ja se , det kan jeg sandelig ikke sige , pøvelsen , 
.  .  . nej , jeg kan mente ikke . Kanskesens det var 
no’en af disse hersens bademennesker , der er 
ventendes dernøre . “ 
„ Det er rimeligt nok , ja . Der kom jo nogen 
forgangen også . Nå !  .  .  . Jesus , dine dybe 

vander ! “ Læreren istemte atter børnenes sang og 
vendte tilbage til skolestuen . 
Imidlertid skumplede den gamle karosse videre 
nordpå ad den ganske flade landevej , der i en 
bugtet linie fulgte bredden af en lille å , som 
gennemstrømmede eng-landskabet . Overalt stod 
lange , lige rækker af rødbrogede køer , der i fuldkommen 
ubevægelighed , med ludende hoveder og 
halvlukkede øjne , tålmodig ! skød ryg mod den 
nedstyrtende regn . Men efterhånden nåde vognen 
magrere jorder , hvor stridhåret ungkvæg gik og 
græssede mellem alt for mange og alt for brogede 
blomster . Skrigende måger kredsede i luften og 
forrådte havets nærhed . Snart dukkede også 
den hvide strandbred op forude . Og nu skimtedes 
en række små fiskerhytter , et par bøndergårde 
og en teglhængt kro — „ Sandinge leje “ . 
Dette sted havde i de senere år vundet en vis 
navnkundighed  . . . i hvert fald i aviserne . Efter at 
nemlig en ny jærnbane havde åbnet den hidtil 
temmelig afsides liggende egn en forholdsvis nem 
forbindelse med det øvrige land og navnlig med 
hovedstaden , var stedets krovært bleven greben af 
den ærgerrighed at ville skaffe lejet berømmelse 
som badested . Hvert forår havde iøjnefaldende 
bekendtgørelser i bladene henledt det højtærede 

badepublikums opmærksomhed på dette „ første 
rangs kursted “ og dets „ vildt romantiske naturomgivelser “ 
 ; og virkelig var det i de sidste sommere 
lykkedes at hidlokke en halv snes sværmeriske 
københavnere , der drev omkring langs den 
flade strand og regelmæssig hver aften stillede sig 
op nede ved havstokken for i drømmende henrykkelse 
at betragte solens nedgang i havet . 
Det var dog ikke mod kroen — „ Hotel Kattegat “ , 
som den nu var døbt , — at den gamle kalesche 
styrede sin kås . Ved indkørslen til lejet 
drejede den ad Vester , hen imod en stor og smukt 
vedligeholdt bondegård , der lå lidt udenfor den 
egentlige by . Et netop hejset flag tilkendegav 
også , at det var her , gæsterne ventedes . 
I . 
I den samme regnfulde middagstime var der 
stor forsamling i „ Sandingehus “ , en malerisk , i 
norsk stil opbygget bjælkevilla , der lå inde under 
bakkeskrænten ikke langt fra højskolen . Her residerede 
for tiden den bekendte , formuende enkefru 
Lene Gylling , der gerne om sommeren 

lagde sit folkelige Hof hertil fra hovedstaden for at 
være i nærheden af den virksomhed , som mere 
end nogen anden kunne glæde sig ved hendes beskyttelse . 

i den rummelige havestue , hvorfra en fløjdør 
stod åben til det fri , var der forsamlet henimod 
et halvt hundrede mennesker . Det var til dels 
fremmede tilrejsende af den Art , man til stadighed 
så’ her som højskolens gæster : højtalende præster 
med deres folkeligt klædte hustruer , alvorsfulde , 
langskæggede landsbylærere og rundryggede bondestudenter 
med blege ansigter . Forøvrigt sås 
også et par af højskolens egne lærere og af 
egnens velnærede bønder med deres koner . Der 
havde som sædvanlig været holdt et formiddagsforedrag 
på skolen , og det var nu en gang en 
fast skik — som Fru Gylling satte megen pris 
på — at man efter foredraget samledes i „ Sandingehus “ 
For at tilbringe middagstimen med fortrolig 
vennepassiar ved en pibe tobak . 
Denne „ Vennepassiar “ udartede imidlertid regelmæssigt 
til en varm debat om dagens forskellige 
sociale , politiske og religiøse spørgsmål . Det syntes 
efterhånden at være bleven disse mennesker en 
ligefrem livsfornødenhed at diskutere , fremsætte 
meninger , udvikle livsanskuelser og profetisk 

tabe sig i fremtiden . Særlig var de religiøse emner 
igen kommen på dagsordenen , efter at de i adskillige 
år havde været fortrængte af den altopslugende 
politik . Overalt havde folkesagens kristne 
venner — skuffede i håbet om det jordiske fredsog 
retfærdighedsriges nær forestående komme — 
med forstærket Iver vendt tanker og hu mod det 
hinsidige . 
Den forhandling , der i dag satte sindene i 
bevægelse , drejede sig da også udelukkende om 
tidens stærke religiøse brydninger . Særlig beskæftigede 
man sig med planen til et stort møde , 
som man agtede at afholde her på højskolen 
umiddelbart efter høst , og hvor den fri , folkelige 
kirkes tilhængere skulle samles fra hele landet 
til gensidig opbyggelse og bestyrkelse i troen . 
Trangen til en sådan genoptagelse af fortidens 
almindelige vennemøder havde længe været levende 
i disse kredse . Det lod sig nemlig ikke længer 
skjule , at det religiøse samfund i den 
senere tid i en betænkelig grad havde tabt sin 
forrige indflydelse på befolkningen . Partiets store 
høvdinge var alle døde ; og også de mere betydende 
af de stedlige førere var — som her i 
sandinge — efterhånden gået bort . Samtidigt 
havde et middelalderligt spøgelse , den mørke pietisme , 

rejst sig i uanet vælde . Egn efter egn 
havde næsten uden modstand givet sig helvedprædikanterne 
i vold . Det var , som om den række 
politiske ydmygelser , der i de sidste år var overgået 
befolkningen , havde lammet sindene og gjort 
dem til et let bytte også for det åndelige lldog 
sværdregimente . 
Under disse omstændigheder var der efterhånden 
opstået nogen utålmodighed i „ Vennesamfundets “ 
Lejr . Man krævede med stigende 
styrke , at der skulle gøres noget ,  . . . ja , der 
havde endog hævet sig røster for den anskuelse , 
at samfundets hidtil forfægtede kristendomsopfattelse 
led af visse mangler , at den rent ud sagt ikke længer 
svarede til , hvad nutiden fordrede . Partiets bestaltede 
ord- og penneførere havde derfor i den sidste 
tid haft musetravlt med at underkaste livssynet 
en kritisk revision ; og over hele landet ventede 
den betrængte menighed i voksende bekymring 
på det forløsende ord , der endelig skulle bryde 
den kirkelige reaktions magt og gengive den frie , 
lyse og glade kristendomsforkyndelse det tabte 
herredømme over sindene . 
Det var just med disse forhold for øje , at 
man havde udstedt indbydelse til det omtalte 
vennemøde , hvor de forskellige anskuelser kunne 

komme til orde og afgørelse træffes angående en 
samlet optræden overfor fælles modstandere . Flere 
af de i dag tilstedeværende fremmede havde udtrykkelig 
indfundet sig for at få lejlighed til at 
indvirke på bestemmelserne om forhandlingsemner , 
foredragsholdere o . s . v . 
Blandt disse fremmede bemærkedes især en 
høj voksen , slank , skægløs mand i fyrrely veårsalderen , 
omkring hvem størsteparten af selskabet 
efterhånden havde samlet sig . Det var den i de 
sidste år meget omstridte frimenighedspræst Vilhelm 
pram , til hvem navnlig de yngre var begyndt 
at se op som til en fører og fornyer , og hvis 
larmende veltalenhed og hele fremtrædende væsen 
røbede , at han næppe heller selv havde små 
tanker om den mission , han var sat til at udføre 
her i verden . 
Hans berømmelse skrev sig fra , at han for 
et par år siden ved et stort kirkemøde , hvor der 
havde været både bisper og provster til stede , 
var fremtrådt med den åbne bekendelse , at 
man efter fremkomsten af den nyeste , uomstødelige 
bibelkritik ikke længer med sandhed kunne tale 
om en direkte guddommelig åbenbaring men udelukkende 
var henvist til at søge kundskab om 
Kristus og kristendommen i den levende 

lieds vidnesbyrd ; at man således end ikke havde 
lov til at lade sin tanke og fornuft trællebinde 
af den hellige skrifts avtoritet men skulle betragte 
biblen som enhver anden opbyggelsesbog , hvis 
forestillinger man kunne forkaste eller tilegne sig , 
alt eftersom de tilfredsstillede ens personlige behov . 
Disse udtalelser havde i første øjeblik virket 
skræmmende selv på dem , der allerivrigst havde 
råbt på en tidssvarende udvikling af vennesamfundets 
kirkelige anskuelse . Men sagen fik snart 
en anden vending , idet kirkemyndighederne tog 
anledning af talen til at afskedige vilh . Pram fra 
hans embede i statskirken . Herved opnåede han 
det martyrium , som hurtigt gjorde ham og hans 
lære populær . En kreds af oplyste bønder i en 
smørfed , lollandsk egn kårede ham til sin private 
sjælesørger , og selv vedblev han i ildfuld tale og 
skrift at slå til lyd for sin anskuelse og hævde 
den som det nye ord , der endelig og afgørende 
skulle bryde den døde Troes jernåg og 
samtidig stanse de oplyste klassers voksende frafald 
fra kristendommens evige sandhed . 
Denne begivenhed og navnlig det heldige udfald , 
den fik , havde været medvirkende årsag til , 
at også andre af partiets fremadstræbende ånder 
fik mod til at sige sig løs fra den trykkende dogmetro . 

man havde efter den tid formelig kappedes 
om at fremsætte nye , livsvækkende sandheder . 
Således havde en vis pastor magensen , der også 
var til stede her i dag , fornylig udgivet et opsigtsvækkende 
flyveskrift „ Bort med helvedstraffene ! “ 
Hvori han både med lærdom og med hjærtelighed 
havde påvist , at troen på en personligdjævel 
og en evig fordømmelse stred såvel mod 
vor forestilling om guds algodhed som mod bibeloversætternes 
nyeste sproglige resultater . Den lille 
blåøjede mand med de lyse englelokker var så 
dybt grebet af denne ny lære , så bekymret over 
sine medmenneskers vildfarelser angående dette 
punkt , at han efter sin kones sigende endog om 
natten i sine drømme lå og våndede sig ved 
tanken om de umenneskelige førestillinger om 
helvedes ildsluer og evige pinsler . Som pietisternes 
ikke uvittige ypperstepræst skulle have ytret om 
ham : fanden havde taget ham med hud og hår . 
Det var alle disse brændende spørgsmål , der 
nu var bragt på bane her i Fru Gyllings havestue , 
mens regnen blev ved at strømme ned 
fra himlen som dennes trøstesløse gråd . Rundt 
om på stuens mørke bjælkevægge hang der store , 
malede portræter af folkefrihedens gamle forkæmpere , 
der ligesom lyttende skuede ned over 

den bevægede forsamling af deres åndelige sønner 
og arvtagere . Dér sad Grundtvigs forklarede skikkelse 
med hænderne foran på maven , 
Monrad med en hånd dybsindigt under kinden , 
Orla Lehmann med en hånd diplomatisk skjult 
mellem to brystknapper , samt en stor norsk digter 
og agitator med en knyttet hånd i siden 
og et profetisk lyn bag brillerne . 
Ordskiftet var efterhånden bleven meget livligt , 
og navnlig gjorde Vilhelm pram et dybt indtryk 
på forsamlingen , hvoraf i øvrig størsteparten 
allerede forud hørte til hans svorne tilhængere . 
Endog værtinden , Fru Gylling , havde 
nylig — om end først efter adskillig vaklen — 
sluttet sig til det reformivrige parti , hvad der i 
høj grad havde styrket dettes stilling inden for 
vennesamfundets organisation . Den endnu smukke 
dame med de små , fine hårkrøller nedover 
panden sad dybt nedsunken i en kurvestol og så’ 
ud over forsamlingen med dette interessante , 
drømmende blik , der havde givet hende ord for 
at være Danmarks åndfuldeste kvinde . Som sædvanlig 
deltog hun ikke direkte i diskussionen men 
tilkendegav til gengæld flittigt sit bifald ved små 
moderlige nik og smil til de forskellige talere . 
I det hele herskede der den frejdigste 

iiing . Det udtaltes åbent , at hvad der nu skulle 
fuldbyrdes for Nordens vedkommende , var den 
sidste , afsluttende del af den kirkerensning , som 
var begyndt med Luther og fortsat af Grundtvig . 
Efter nitten århundreders forløb skulle kristendommen 
endelig frigøres for al middelalderlig vildfarelse 
 .  .  . genoprejses i den uforvanskede lysskikkelse , 
i hvilken den alene ejede magt til at 
erobre verden og alle folk , således som det var 
den forjættet . 
Ni . 
Der var alligevel i det mindste én af de tilstedeværende , 
som ikke deltog i den almindelige 
tilslutning . Henne ved et af vinduerne sad en 
midaldrende , mørkladen mand og tyggede nervøst 
på sit overskæg . Under hele debatten havde han 
siddet dér i upåagtet tilbagetrukkenhed og med 
et blik , der var tilsløret som af feber , stirret 
hen på det sted , hvor Vilhelm pram stod 
midt i sin andægtigt lyttende tilhørerkreds med 
frakken tilbageslået , den venstre hånds fingerspidser 
i vestelommen og den højre arm dramatisk 

udstrakt , ordrigt udviklende det spørgsmål 
om mirakkeltroen , der efter lians mening 
burde være hoved-forhandlingsemnet på det forestående 
møde , og som han havde formuleret i 
sætningen : „ Hvad må et nutidsmenneske fordre 
af religionen ? “ 
Denne ensomme mand var forstander sejling , 
sandinge højskoles nye bestyrer , der havde overtaget 
ledelsen af skolen efter den gamle højskoleforstanders 
død . Da vilh . Pram havde sluttet sin 
tale , rejste han sig endelig ligesom med en netop 
modnet beslutning , knappede frakken tæt om sin 
firskårne skikkelse og gik langsomt , med begge 
hænderne på ryggen og fuldkommen behersket 
mine , hen imod kredsen . 
„ Jeg ønsker at fremsætte en bemærkning , “ 
Sagde han her med høj røst , idet han afbrød 
den diskussion , som vilh . Prams tale straks havde 
fremkaldt . 
Ved lyden af hans stemme opstod der en 
lidt ængstelig uro i forsamlingen . Højskoleforstander 
sejling var nemlig nok en højt anset 
mand inden for vennesamfundet , hvad man nylig 
havde vist ved at betro ham ledelsen af denne 
landets største og måske mest elskede højskole . 
Man beundrede hans ualmindelige evner 

som foredragsholder , skattede hans smukke , beåndede 
sprog og frem for alt den sædelige alvor , 
der lyste ud af hele hans personlighed . Men der 
var ved siden heraf noget mærkelig uberegneligt 
og ligesom lunefuldt ved ham . Man levede i en 
Art frygt for ham , fordi man aldrig fuldt ud vidste , 
hvor man havde ham , fordi han aldrig var at 
formå til at give en klar redegørelse for sit 
standpunkt overfor foreliggende spørgsmål  . . . en 
svaghed i hans ellers så mandige karakter , som 
man havde søgt at forklare sig ved at opfatte 
ham som et dybt bevæget stemningsmenneske , en 
tungsindigt gærende ånd , der ensomt omtumledes 
af tidens stormfyldte tanker . 
Tilsyneladende uden at lægge mærke til den 
bevægelse , hans fremkomst vakte , så’ han sig 
med et alvorsfuldt blik omkring i kredsen og gav 
sig til at tale . 
Han begyndte med at sige , at han som sædvanlig 
med stor tilfredshed havde hørt sin ven 
vilh . Prams udtalelser , der vidnede om et åbent 
sinds ildfulde optagethed overfor menneskenes store 
livsspørgsmål . Når han ikke desmindre fandt 
sig beføjet til at fremkomme med et par modbemærkninger , 
var det , fordi han troede  . . . ja efter 
megen alvorlig selvprøvelse var bleven fuldt overtydet 

om , at der i adskillige af de bestræbelser , 
der var kommen til orde her i dag , lurede en 
fare , som ikke alle tilstrækkeligt påagtede . Det 
måtte dog nemlig stå fast , at kristendommen i 
virkeligheden kun havde én fjende blandt menneskene 
 : de ikke-kristne . Når man i visse kredse 
havde en tilbøjelighed til at udstrække hænderne 
— de være nu knyttede eller åbne — til alle 
sider , var dette derfor et udslag af misforstået 
Iver , der kun var egnet til at skabe forvirring . 
Og når vilh . Pram i dag på det fremsatte spørgsmål 
om et nutidsmenneskes forhold til religionen 
svarede med at stille den fordring , at troen ikke 
måtte lægge fornuften i bånd og ikke være i 
modstrid med videnskabens uomstødelige kendsgerninger , 
så forekom det ham , at i dette svar 
var den knyttede hånd rettet mod de anderledes 
tænkende kristne , hvorimod den åbne og broderlige 
hånd var indbydende udstrakt mod fritænkerne 
og de rene fornægtere ;  .  .  . men dette 
var sikkert en nidkærhed på afveje . Hvad der 
for ham mere og mere afgørende stod som tidens 
store religiøse opgave , var ikke at udvide kløfterne 
mellem alvorligt menende kristne men tværtimod 
at slå bro over dem , at tilvejebringe mulighed 
for den lykkelige genforening , der alene kunne 

tilbagegive den kristne menigheds vidnesbyrd den 
overtalelsens myndige magt , som fik blinde til at 
se og døve til at høre . 
Disse ord , der blev udtalt med en dyb overbevisnings 
bekymringsfulde alvor , undlod ikke at 
gøre et vist indtryk navnlig på den menige del 
af forsamlingen . Kun vilh . Pram , der allerede 
var gået så fuldstændig op i sit kald som banebrydende 
kraft , at han straks optog enhver modsigelse 
som en personlig krænkelse , afviste med 
lidenskab de fremførte indvendinger . 
„  alt , hvad du dér siger , sejling , er jo ikke 
andet end sofisteri . Når man tror at have genfundet 
Kristi uforvanskede lære — og det tror vi 
— så betragter man med rette alle dem som 
modstandere , der ikke vil erkende dette , enten de 
så kalder sig kristne eller ej . Men vi har også 
den pligt at søge at vinde alle for vor overbevisning 
 .  .  . Alle ! Når du derfor siger , at vi 
rækker fornægterne en åben hånd , så svarer 
jeg : nej , en åben favn byder vi dem ,  . . . en 
broderfavn efter Kristi eget bud . Hvad kommer 
det vel an på navnet ! Det kristne samfund skal 
ikke længer være som en frimurerloge , hvor der 
kræves visse tegn og underlige gerninger for at 
få indladelse ,  .  .  . nej , fri entré skal der være ! 

for Pokker ! Var måske Kristus en sådan posekigger , 
der forsigtig ransagede folk , som kom for 
at høre hans vidnesbyrd ? Nej , han indbød alle  .  .  . 
Alle ! Og vi skal blot frejdigt følge hans eksempel . 
På vid gavl med kirkedørene  .  .  . det skal være 
vort løsen ! Atter skal kirkeklokkerne runge det 
ud over alverden : kommer hid , kommer hid , alle 
i , som er besværede ! Vi har fred og hvile for 
eder alle — alle — alle ! “ 
Under dette udbrud åndede vilh . Prams trofaste 
atter op ; og da han sluttede , udbrød de i 
en demonstrativ bifaldsmumlen , der et øjeblik 
gjorde højskoleforstanderen kendeligt bleg . 
Nu trådte også den lille pastor magensen 
frem og vidnede , at han ganske sluttede sig til 
vilh . Prams udtalelser . Kun mente han , der måtte 
gøres den indskrænkning , at ingen sand kristen 
kunne leve i åndeligt broderskab med folk , der 
troede på en personlig djævel eller på evige 
helvedstraffe . Mod en så umenneskelig og ufordragelig 
lære måtte der føres åben krig  . . . en 
udryddelseskrig  .  .  . 
Han blev afbrudt af højskoleforstanderen , der 
med et ikke synderlig agtelsesfuldt blik gjorde den 
ironiske bemærkning , at også han for længst havde 
fået mere end nok af disse evige helvedstraffe . 

„ Forøvrigt har ingen af de her faldne udtalelser 
formået at forandre min opfattelse , “ tilføjede han . 
„ Tværtimod føler jeg mig yderligere bestyrket i 
min overbevisning , og jeg må derfor på det 
alvorligste fraråde , at det af vilh . Pram i dag 
fremsatte spørgsmål kommer til at danne grundlaget 
for en forhandling ved vort møde . Det vil 
efter min mening kun bidrage til endnu yderligere 
at bortstøde dem , til hvem i hvert fald adskillige 
af os — trods al meningsforskel — stadig føler 
os knyttede ved hellige bånd . “ 
„ Å , det er jo blot skræmmebilleder ! “ udbrød 
vilh . Pram atter med udstrakt arm . „ Dersom 
de bånd , du dér taler om , virkelig ikke 
skulle kunne tåle sandhedens styrkeprøve — nu , 
så lad dem i guds navn briste ! Men det har 
såvist ingen fare . Hvad der i sandhed hører 
sammen , skiller sandheden ikke ad !  . . . Og det 
mener du jo i grunden også selv , sejling ! Da 
vi i går aftes talte sammen inde på dit værelse , 
var vi jo ganske enige . Du mente jo også , at 
tiden nu var kommen , da det åndelige frihedskrav 
skulle rejses i sin fulde styrke inden for kirkens 
egen grund . “ 
„ Du må ganske have misforstået mig , “ afbrød 
højskoleforstanderen men blev i det samme 

meget rød . „ Noget sådant kunne jeg aldrig udtale 
af den simple grund , at — “ 
„ Har jeg misforstået dig , siger du ? Da fatter 
jeg sandelig ikke —  “ 
„ Det er muligt . Men en anskuelse af den 
Art liar jeg aldrig næret  . . . og aldrig kunnet 
nære —  “ 
„ Ja så ! Nu , så liar jeg altså taget fejl . 
Jeg liar misforstået dig , som du siger . “ 
Uroen i forsamlingen steg . Frygten for de 
meningsforskelligheder , som de sidste tider havde 
åbenbare ! inden for vennesamfundet , men som 
man af hensyn til modstanderne havde søgt så 
vidt muligt at dække over , greb pludselig alle ved 
dette optrin , der føltes som et ildevarslende forbud 
om , hvad det store møde ville bringe . Men 
netop i det øjeblik , da striden mellem vilh . Pram 
og højskoleforstanderen truede med at udarte til 
et uhyggeligt mundhuggeri , opstod der bevægelse 
i anledning af , at en høj , bleg mandsperson , der 
hidtil havde holdt sig allerbagest i tilhørerkredsen , 
hvor han havde stået beskedent og lyttet med 
to fingre lagt op over kinden , nu trådte frem 
og med svag stemme udbad sig tilladelse til „ at 
ytre sig . “ 

denne mand var den af alle elskede men 
samtidigt dybt beklagede kandidat Boserup , en 
teolog og forhenværende højskolelærer , der var 
bleven ramt af den ulykke ved alt for ivrig fordybelse 
i filosofiske og kritiske skrifter ganske at 
miste troen på kristendommens sandhed . Hvor 
tungt dette tab havde været ham , hvor ensom og 
ulykkelig han følte sig i sine tvivl , derom var ikke 
alene hans person et så talende vidnesbyrd , at 
alle — særligt kvinderne — uvilkårlig grebes af 
medlidenhed og kappedes om at vise ham deltagelse . 
Han sagde det også ofte selv , at det var 
for ham , som om hans sjæl lå lig ; og trods sit 
frafald vedblev han da også stadig at søge tilbage 
til de steder , hvor troens ord taltes . Derfor 
havde man heller aldrig villet opgive håbet om 
at se ham vende lutret tilbage til det kristne samfund 
 ; og i så henseende lagde man en særlig 
betydning i den omstændighed , at det netop var 
vennesamfundets forkyndelse , hvoraf han følte sig 
tildraget . Man så’ heri en yderligere bekræftelse 
på , at det var ved det åndens lys , der udgik 
fra denne kreds , at ikke alene han men alle 
tidens mange søgende og tvivlende sjæle til sidst 
skulle genfinde den tabte vej til himlen . 

derfor blev der også dødsstille nu , da han 
trådte frem for at tale . Alle blikke hang i spændt 
forventning ved hans læber , mens han stod dér 
med sit lille lidelsesfulde smil i det blege ansigt 
og krammede lommetørklædet mellem sine magre 
hænder . 
Det havde ikke været uden betænkeligheder , 
— begyndte han — at han havde tilladt sig at 
påkalde opmærksomheden i denne kreds . Han 
havde jo på en måde slet ikke længer ret til 
at tale i en forsamling som denne . Men han 
havde følt en uimodståelig trang til at ytre sin 
glæde over , hvad han havde hørt her i dag . 1 
det hele var det så forunderligt for ham i denne 
tid at være vidne til , hvorledes den gamle — engang 
jo også for ham så kære — kirkevej nu 
blev ryddeliggjort for mere end én af de sten , 
hvorover så mange i vore dage snublede . Særlig 
ville han pege netop på mirakkeltroen som en 
af de anstødssten , der for hans eget vedkommende 
havde været skæbnesvanger ; og man ville derfor 
forstå den taknemlighed , hvormed ban havde 
hørt særlig vilh . Prams udtalelser om dette punkt . 
1 det hele var det  .  .  . han måtte jo nok få lov 
til at sige det  .  .  . med et stort , personligt håb , 
at han så’ hen til det rydningsværk , der nu var 

begyndt , og som sikkert engang ville blive til 
velsignelse og fred for mange . 
Efter disse udtalelser kunne vilh . Prams tilhængere 
triumfere . Flere af dem omringede straks 
taleren for at trykke hans hånd . Højskoleforstanderen 
lod sig imidlertid på ingen måde anfægte 
men forlangte på ny ordet . Og under den 
nu fortsatte , stadig mere højrøstede diskussion viste 
det sig , at han alligevel havde ikke så ganske få 
meningsfæller her , navnlig blandt de langskæggede 
landsbylærere , der hidtil havde forholdt sig temmelig 
tavse men nu — påvirkede af modstandernes 
 , særlig de unge bondestudenters overmodige 
optræden — blev hede i hovederne og 
begyndte at tage ordet . Det så’ et øjeblik ud 
til , at kandidat Boserups beskedne lille indlæg 
skulle blive signalet til en alvorlig holmgang ,  .  .  . 
Men da hændtes det , at alles tanker pludselig 
kastedes ud i en hel anden retning . 
Fru Gylling , der altid følte sig lidt beklemt , 
når stemmerne omkring hende blev høje , og gerne 
greb enhver lejlighed til at aflede stormene , kom 
tilfældigvis til at kaste blikket gennem vinduet ud 
på det tågede regnvejrs-landskab  .  .  . netop på 
det tidspunkt , da hin bedagede kaleschevogn arbejdede 
sig frem ad den bugtede landevej derude . 

„ Å , se her et øjeblik ! “ udbrød hun straks 
så højt , at al tale i det samme forstummede . 
„ Kan nogen gætte , hvem der kommer kørende 
dér ? “ 
Alle stirrede ud gennem vinduerne , følgende 
retningen af hendes pegende finger . 
„ Det er Emanuel Hansted , “ vedblev hun , da 
man spørgende vendte sig imod hende . 
„ Emanuel Hansted ! “ brød man ud i kor . 
„ Jeg hørte i Morges , at han skal have ladet 
leje sommerlejlighed til sig hos Ole Olsen nede i 
lejet . Han vil nok bo der en tid med sin familie 
 .  .  . det vil sige med sine børn og sin søster , 
generalkonsulinde Torm .a 
denne meddelelse var vel egnet til at vække 
forbavselse her , og virkelig bragte den de kæmpende 
til i nogle øjeblik at glemme deres tvistigheder . 
Emanuel Hansted var vennesamfundets 
smertensbarn . 1 sin tid , da han levede og virkede 
derovre i det afsidesliggende Vejlby sogn på 
den anden side af fjorden , — på én gang Bonde 
og præst , frivilligt delende liv og kår med sine 
fattige omgivelser , ja endog , skønt en etatsråds 
søn , gift med en bondefødt pige der fra egnen 
— syntes hans liv en fuldkommen virkeliggørelse 
af alle folkelige drømme . Ukendt og fremmed 

som han vedblev at være for alle andre end netop 
sine egne sognefolk , havde han særlig i vennesamfundets 
københavnske kredse været genstand 
for megen omtale . Der havde efterhånden dannet 
sig en hel mytte om hans ideale liv derude i 
det fjerne land ; og når man i tankerne så’ 
ham vandre op og ned ad de stenede marker 
bag sin plov , var man ikke langt fra at forestille 
sig ham med en folkelig helgenglorie svævende 
over hatten . 
Des mere nedslående havde derfor skuffelsen 
været , da man for omtrent halvandet år siden 
erfarede , at han — efter først ved uforstand at 
have fremkaldt ufred og misfornøjelse blandt sine 
venner — pludselig havde afbrudt sin virksomhed 
og var rejst bort , efterladende menigheden i en 
fuldkommen forvirring , der havde haft til følge , 
at den senere havde kastet sig i pietisternes arme . 
Men en særlig bitterhed blandede der sig i skuffelsen , 
da det underhånden fortaltes , at dette hans 
pludselige opbrud skulle stå i forbindelse med 
et fornyet bekendtskab med en vis dame  . . . en 
datter af hans formand i embedet , hos hvem 
han i sin tid havde været kapellan , den stokreaktionære 
og højkirkelige seminarieforstander Provst 
Tønnesen . Hvorledes dette nu end forholdt sig , 

så meget var i hvert fald sikkert , at hans hustru 
ikke havde fulgt ham , da han sammen med børnene 
var flyttet ind til sin fader i hovedstaden . Hun 
havde efter sigende en tid opholdt sig hos en 
ungdomsveninde på et fjernt næs , skallinglandet , 
ude ved det åbne hav men var senere vendt 
tilbage til barndomshjemmet for at pleje sin syge 
moder . Hvorledes forholdet mellem ægtefolkene 
egentlig var ,  .  .  . om de var lovformeligt skilte , 
eller om adskillelsen blot var midlertidig  .  .  . 
Derom havde end ikke Fru Gylling kunnet få opsporet 
pålidelig besked . — i en lignende uigennemtrængelig 
dunkelhed var også Emanuel Hansteds 
øvrige planer og tanker indhyllede . Med bestemthed 
vidste man kun om ham , at han i disse 
halvandet år havde levet i fuldstændig tilbagetrukkenhed 
hos faderen i København . Umiddelbart 
efter hans tilbagevenden til fædrenehjemmet 
var der vel gået rygter om , at man i højkirkelige 
kredse skulle have sine garn ude efter ham 
og nok ingenlunde være utilbøjelig til at skaffe 
sønnen af den højt ansete departementschef et nyt 
og indbringende præsteembede . Men disse rygter 
døde efterhånden hen ; ja , det sidste , man nu 
havde hørt om ham , var , at han — trods families 
og venners indtrængende bønner — på det bestemteste 

havde vægret sig ved igen at træde i 
statskirkens tjeneste . 
Det var derfor ikke underligt , at hans ankomst 
til denne egn , så nær hans forrige hjem 
og virkekreds , og så nær hans hustrus opholdssted , 
fremkaldte en række forundrede spørgsmål 
hos den interesserede forsamling i „ Sandingehus “ , 
navnlig da Fru Gylling oplyste , at også den omtalte 
frk . Tørnæsen var ankommen til lejet og 
allerede^ i et par dage havde boet dernede på 
hotellet . Man fortabte sig en tid i allehånde 
gisninger . Dog fandt man det ikke passende alt 
for længe at opholde tankerne ved en sådan sag , 
hvorfor vilh . Pram , der overhovedet ikke yndede , 
at man beskæftigede sig for meget med andre , 
afsluttede med den bemærkning , at hele hemmeligheden 
med den gode Emanuel Hansted vistnok 
var den , at han ikke selv længer vidste , hvad han 
ville . 
Hvorpå man med fornyet kraft tog fat på 
mirakkeltroen og de kristnes forhold til bibelkritikens 
uomstødelige resultater . 

Iv . 
Dagen efter skinnede solen . Den lunefulde 
julihimmel udfoldede sig allerede fra morgenstunden 
så festlig blå , med et så indsmigrende smil , 
som var den ivrig for at gøre godt igen , hvad den 
de foregående dage havde forbrudt med sine 
efterårs-nykker . En blaffende søndenvind strøg 
i lummerhede pust ned over bakkerne , åndede 
over de våde Enge , fyldte sig med kløverstakkenes 
vellugt og jog strandens u vejrs varslende mågeskarer 
langt ud over den spejlblå havbugt . Det 
var virkelig bleven højsommer nu . 
På en tremmebænk i en lille hyggelig have 
ved den bondegård , hvor den gamle kaleschevogn 
dagen forud var kørt ind , sad den unge generalkonsulinde 
Torm i skyggen af et vidtforgrenet 
æbletræ . Den lille spinkle , sygeligt blege dame 
var klædt i dybeste enkesorg . For anden gang i 
løbet af de sidste to år havde knokkelmanden 
banket på hendes dør og fordret indladelse . Endnu 
før hun havde forvundet den første smerte over 
tabet af sit eneste barn , havde hendes mand — 
der var en snes år ældre end hun — en nat 
efter et rigt festmåltid fået et slagtilfælde i 

hendes arme , og få dage efter var han afgået 
ved døden . 
Det var dog ikke netop disse tunge minder , 
der nu fik hende til at sidde med sit hækletøj i 
skødet og stirre ud på græsplænens solpletter — 
aldeles fortabt i tanker . Det var uroen og bekymringen 
for hendes Broder Emanuel , der igen i 
dag — som så ofte før — fik hende til at glemme 
egne sorger . 
Forholdet imellem de to i så mange år adskilte 
søskende var i den sidste tid på en måde 
bleven meget inderligt . Under de stærke , sjælelige 
rystelser , som de gentagne berøringer med døden 
havde fremkaldt hos Fru Betty , havde hun hos 
Emanuel fundet den religiøse støtte og trøst , som 
hverken faderen eller hendes yngre Broder , den 
livslystne garderofficer , var i stand til at yde hende . 
Han var bleven hendes skriftefader , og hun havde 
klynget sig til ham i fuld oprigtighed og tillid . Og 
dog var forståelsen imellem dem vedblivende kun 
halv . De glade forventninger , hvormed også hun 
i sin tid havde imødeset broderens tilbagekomst til 
fædrenehjemmet , var kun bleven til skuffelse . Trods 
alle velmente bestræbelser for at forstå ham , al søsterlig 
villighed til at følge ham på hans underlige 
veje , følte hun sig frastødt , ja krænket af hans 

stadig lige hårdnakkede vægring ved at forsone 
sig med det liv og det samfund , som han dog 
både ved fødsel og opdragelse tilhørte . Han 
havde „ Intet lært og intet glemt “ , som faderen 
plejede at sige med en sørgmodig hovedrysten ,  .  .  . 
Og i så henseende delte hun ganske den øvrige 
families opfattelse af ham . Hun betragtede hans 
tilbøjeligheder som sørgelig forvildelse , en slags 
sygdom i sindet , der syntes at være bleven uhelbredelig . 

imidlertid blev hun — uden at vide det — 
opmærksomt iagttaget henne fra havediget af en 
lille pige . Det var Emanuels ældste datter , den 
nu seksårige Sigrid , som sad der med sit lokkehoved 
gemt i en stor helgolænderhat og skødet 
fuldt af afplukkede markblomster . Det ellers så 
rastløse og støjende barn sad så besynderligt 
stille og andægtigt , rørte sig ikke af pletten , 
skottede blot nu og da hen til tanten med et 
stjålent blik . 
Denne usædvanlige højtidelighed havde hvilet 
over barnet lige siden den foregående middag , 
da hun kørte gennem landsbyens gade . Under 
gårsdagens lange aftenskumring havde hun siddet 
ganske tavs henne ved vinduet inde i barnekammeret 
og stirret ud på regnen uden at ville 

hverken spise noget eller lege med den lille Dagny . 
Men da tjenestepigen havde spurgt hende , om hun 
ikke var rask , havde hun pludselig ladet som ingenting 
og givet sig til at danse rundt på gulvet 
med søsteren ligesom i et anfald af overstadig 
lystighed . 
Dér sad hun nu på havediget og lod , som 
om hun legede . Men med ét rejste hun sig , strøg 
varsomt blomsterne af sit forklæde og drev i en 
stor bue hen over græsplænen  .  .  . indtil hun 
nåde tremmebænken . Her anbragte hun sig på 
knæ foran tanten og lagde armene op i hendes 
skød . 
„ Tante , “ sagde hun stille og gav sig til at 
pille ved hækletøjets lille garnnøgle . 
„ Ja , min ven , “ svarede Fru Betty , endnu 
halvt i egne tanker . 
„ Hvor er min mor henne ? “ 
Det gav formelig et sæt i Fru Betty , — hun 
stirrede ned på barnet med store øjne . Det var 
nu så længe , siden hun havde hørt dette spørgsmål , 
der i sin tid daglig havde sat hende i pinlig 
forlegenhed . 
„ Hvor falder du pludselig på det , min ven ? “ 
Spurgte hun . 
„ Jo-o , “ svarede Sigrid og så’ nu op med et 

frimodigt blik . „ For jeg drømte så meget om 
mo’er i nat . Og om gamle trofast . Jeg kunne 
ligeså grangivelig se mor , tante ! Også den 
lille vorte på kinden , du véd nok . Og jeg drømte 
også om mormo’er . Hun gav mig en sukkerkringle , 
tror jeg nok . — tror du , tante , at mor 
kommer nogensinde tilbage fra den rejse ? “ 
Fru Betty blev urolig . Hun så’ ned i disse 
troskyldigt spørgende barneøjne og vidste ikke , 
hvad hun turde svare . 
„ Sig mig , Sigrid , “ sagde hun endelig , idet 
hun med hånden strøg de viltre , gulbrune lokker 
bort fra barnets rødmossede kind . „ Drømmer du 
ofte om din mor ? “ 
Sigrid gav sig atter til forlegent at lege med 
garnnøglet i tantens skød . 
„ Det véd jeg såmænd ikke , “ sagde hun i en 
tone , der skulle lade ligegyldig . Men det var let 
at høre , at hun ikke talte rigtig sandt . 
Fru Betty blev mere og mere tvivlrådig , — 
hun kæmpede i nogle øjeblikke med en stor beslutning . 
Så klappede hun barnet på kinden og 
sagde : 
„ Når lille Sigrid vil være rigtig tålmodig , 
så kommer din mor nok snart tilbage . “ 

„ Snart ? “ spurgte barnet med vidtopspærrede 
øjne . 
„ Ja , det tror jeg  .  .  . Men gå nu hen og 
hent Dagny . Jeg synes , jeg kan høre hende ude 
på gårdspladsen . “ 
„ Er hun derude ! “ udbrød pludselig Sigrid 
med sin sædvanlige , robuste Iver , som om al erindring 
om moderen i samme nu var blæst bort . 
„ Det skal vi snart få at se ! “ 
Og som en stormvind fo’r hun ud af haven . 
Fru Betty så’ forbavset eftei' hende . Så 
rystede hun på hovedet ,  .  .  . hun forstod sig ikke 
på det barn . Og hun var nu ikke langt fra at 
fortryde , hvad hun havde sagt hende , fordi hun 
egentlig slet ikke havde haft lov dertil . Nå  .  .  . 
Én gang måtte dog børnenes sind forberedes på 
dette gensyn , hvorom hun selv nu ikke længer 
tvivlede . Emanuel havde vel ikke ligefrem sagt 
noget derom ; men hun kunne forstå på alt , at 
han nu var fast besluttet på at genoptage samlivet 
med sin hustru og i det hele søge en tilnærmelse 
til sine forrige venner . Han havde blandt 
andet foi' nylig talt om et stort møde , der skulle 
afholdes her på egnen , og ved hvilket det var 
ham magtpåliggende at være nærværende . Hun 
antog , at han her for første gang ville forkynde 

det nye syn på kristendommen , hvortil han efter 
sit sigende nu var kommen . 
Det var jo rigtignok ikke en sådan udgang af 
disse halvandet Års pinefulde uro og uvished , hun 
oprindeligt havde tænkt sig og helst ønsket . Men 
hun indså’ mere og mere , at der næppe var 
anden udvej . Ja , som forholdene nu en gang 
havde udviklet sig , var den vel også den for alle 
parter bedste ! 
Ude fra gårdspladsen hørtes nu Sigrids kommanderende 
stemme ; og et øjeblik efter vendte 
barnet tilbage med den lille Dagny , der netop i 
dag fyldte sit tredje år . Den lille pluskæbede 
tyksak havde favnen fuld af nyt legetøj og trak 
efter sig en lille træhest på ruller . Men trods 
disse rige gaver så’ hun meget mut og utilfreds 
ud . Hun havde nemlig endnu ikke fået sin faders 
lykønskning , og da hun nåde hen til tanten , 
gav hun sig straks til at rykke hende energisk i 
ærmet og brummende forlange at komme „ ind til 
fa’er . “ 
Fru Betty søgte at stille hende tilfreds . 
„ Du véd jo nok , at far ikke gerne vil forstyrres 
om morgenen . Han sidder jo og læser , 
Dagny . Sæt jer nu hen i solen , børn , så kommer 
han nok snart . “ 

Sigrid trak atter rask af sted med det modvillige 
fødselsdagsbarn . De anbragte sig på græsplænen 
og gav sig til at lege . Men stadig hørte man 
Dagny utålmodigt mumle med sin mærkeligt dybe 
røst , at hun ville „ ind til far . “ 
For resten begyndte også Fru Betty at forundre 
sig over Emanuels udeblivelse . Hun vidste , 
at han for længe siden var stået op . Allerede 
ganske tidlig i Morges havde hun hørt ham spadsere 
op og ned ad gulvet inde i sin stue  . . . en af 
disse utrættelige , timelange vandringer , som hun 
huskede så godt fra hans studenterdage derhjemme , 
og som altid havde gjort hende ilde til mode , 
fordi de så uhyggeligt mindede hende om hendes 
moder . Det var nemlig noget af det , hun tydeligst 
huskede om sin afdøde moder , at hun således 
kunne gå halve dage og hele nætter frem og 
tilbage i sit værelse uden at standse et øjeblik . 
Disse ensformige , vedholdende skridt havde også 
været det allersidste , hun havde hørt af hende om 
natten før hendes forfærdelige endeligt ,  . . . og den 
dumpe lyd var bleven siddende i hendes øre som 
en rædselsfuld erindring . 
Men netop som hun sad og overvejede , om 
hun ikke gjorde rigtigst i at se lidt ind til broderen , 
lød der mandstrin inde i havestuen ; og et øjeblik 

efter trådte Emanuel frem i den åbne dør med 
en bredskygget filthat på hovedet og en egekæp 
i hånden . 
V . 
Han lignede ganske sig selv fra forrige dage . 
Han var tarveligt , ja fattigt klædt og så mager , 
at kinderne dannede store hulninger oven over 
skægget . De mærkeligt lyse øjne var lige klare 
og milde  .  .  . syntes blot endnu lidt mere ømfindtlige 
for dagslyset end før ; og de mørke skygger , 
der lå omkring dem , gjorde dem tillige ligesom 
større . Håret i nakken bar han atter langt og 
tæt , så det næsten nåde ned til frakkekraven , 
og det store , lyse skæg hang i bølger ned over 
hans mørke dragt . 
„ Hvad ? “ udbrød han og så’ sig overrasket 
om , idet han holdt hånden skyggende op for 
øjnene . „ Jeg tror virkelig , solen skinner i dag ! “ 
„ Kære — ser du først det nu ? “ sagde søsteren 
og betragtede ham over sit håndarbejde 
med et undersøgende blik . „ Så har du vist igen 
siddet og glemt dig selv over en bog eller noget 

andet . Husk på , at doktoren har advaret dig 
imod den megen indesidden . “ 
Han smilte til hende og nærmede sig over 
græsplænen . 
„ Ja , du har ret , Betty . Men ser du , derfor 
har jeg også .  .  .  . God morgen , mine små !  “ — 
han fik øje på børnene og klappede i forbigående 
den lille Dagny , der straks var løbet hen 
imod ham . — „ God morgen , min lille ! Nå  .  .  . 
Har i så sovet godt i det fremmede hus ? Ja , 
naturligvis !  .  .  . Nej , ser du , Betty , derfor har jeg 
også udrustet mig til en længere fodvandring nu . 
Jeg fik et glas mælk og en bid brød af Angelica 
— så du skal ikke bekymre dig om frokost til 
mig . For resten har jeg virkelig — som du siger 
— været optaget af en bog . En mærkelig lille 
bog ! Og et mærkeligt tilfælde i det hele ! Ganske 
tilfældigt faldt den mig i øjnene , da jeg i Morges 
pakkede mine bøger ud — —  “ 
„ Men du glemmer vist — “ afbrød søsteren 
ham og blinkede betydningsfuldt henimod fødselsdagsbarnet , 
der var bleven stående på græsplænen , 
yderst slukøret , med fingren i munden og 
frembrydende tårer i sine store øjne . 
„ Å , Dagny , min stump ! Nu har jeg aldrig 
kendt mage ! “ — han tog barnet op til sig og 

kyssede det på begge kinderne . — „ Gud velsigne 
dig , mit barn ! Ja , du må da ikke tro , at jeg 
havde glemt din højtidsdag . Det havde jeg sandelig 
ikke !  . . . Du har vel også fundet en lille gave 
ved din seng i Morges — ja , dér ser jeg den ! 
Og tante har nok betænkt- dig rigeligt , lader det 
til . Ja ja , tak nu den kære gud for alt , mit 
barn !  .  .  . Men dér kommer nok Angelica og vil 
have fat i jer . “ 
Han satte hende ned på jorden , og begge 
børnene løb nu hen til tjenestepigen , der var 
kommen frem i havedøren for at kalde dem ind 
til øllebrøden . 
Emanuel tog plads på bænken ved siden af 
søsteren og genoptog efter nogle øjeblikkes tankefuldhed 
sin afbrudte meddelelse : 
„ Jeg talte om den bog , Betty . Tænk dig , 
det var en af mo’ers gamle bøger !  .  .  . Jeg begriber 
ikke , hvordan den er kommen med herud ; 
for jeg har aldrig set den før , og jeg kender den 
slet ikke . Er det ikke mærkeligt ! Det er næsten , 
som om jeg skulle læse den bog , ikke sandt ? “ 
„ Men kan den ikke ganske simpelt have forputtet 
sig mellem de andre bøger , du tog med 
derhjemme fra . Der var vistnok flere af moders 
imellem . “ 

„ Ja , det er jo muligt — naturligvis . Men du 
kan tænke dig , hvor underlig bevæget jeg blev ved 
sådan ganske uventet at se mo’ers håndskrift 
på det første blad . Inde i bogen lå der et 
mærke  .  .  . rimeligvis på det sted , hvor hun sidst 
havde læst i den . Og dér gav jeg mig så også 
til at læse . For det er så underligt med mor . 
Det er nu hændet mig så ofte i mit liv , at når 
jeg syntes , at alt blev mørkt og uvejsomt omkring 
mig , eller når jeg . sådan rigtig trængte til en 
bekræftelse på min tro og mit håb  .  .  . så har 
mo’er på en eller anden måde givet mig et vink , 
rakt mig en hjælpende , trøstende eller vejledende 
hånd fra den anden side af graven . Sådan 
også nu . 1 nat , da jeg lå og ikke kunne falde 
i søvn — — “ 
„ Kunne du nu igen ikke sove , Emanuel ? “ 
Spurgte søsteren og betragtede ham atter med et 
bekymret forskende blik . 
„ Å , det har ingenting at sige . Det var 
vel rejsen , tænker jeg , og den ny seng måske . 
Men , som sagt  .  .  . som jeg lå dér og hørte på 
regnen og blæsten og hanernes midnatsgalen  .  .  . 
På alle disse kære , kendte lyd , som jeg nu ikke 
har hørt , siden jeg forlod Vejlby præstegård og 
Hansine , — så vaktes der hos mig så mange 

gamle følelser , så mange dyrebare minder , der 
satte sind og tanker i bevægelse . Det var , som 
gennemlevede jeg i erindringen hele mit liv  .  .  . 
Ikke stykkevis og ufuldkomment  .  .  . men som en 
stor , forklaret helhed . Det var et af disse øjeblikke , 
da gud låner os sit altskuende øje , for 
at vi fuldt ud skal blive åbenbare for os selv . 
Ligesom fra tinden af et højt tårn så’ jeg ud 
over den vej , jeg har trådt , — forstod med en 
klarhed som aldrig før , hvorfor guds hånd rørte 
mig , bød mig stå stille og se tilbage  .  .  . ind i 
mig selv . Ja , gud har været mig god ! Og det 
skal en gang siges — og siges med alvor og 
myndighed — at kristenheden er fuld af falske 
lærere , der fører folket i fordærvelse ,  .  .  . som 
ikke fornemmer , at vejen går nedad , dybere og 
dybere nedad og må ende i fortvivlelsen . “ 
Han havde rejst sig op og stod og så’ ud over 
havediget — ud mod det flade engdrag i syd , hvor 
et glimt af sandinge højskoles røde mure skimtedes 
i det fjerne . Således blev han længe stående 
i tanker , med hænder og stok lagt bag om 
ryggen , mens Fru Betty sad stille bøjet over sit 
håndarbejde . Hun blev gerne imod sin vilje 
greben af broderens ord . Det var altid først bagefter , 

når han var gået , at hans tales uforsonlighed 
ret gik op for hende og skræmmede hende . 
„ Men du glemte , hvad du ville fortælle om 
mo’ers bog , “ sagde hun , da Emanuel ikke fortsatte . 

„ Hvilket ?  .  .  . Nå , mo’ers bog ! “ udbrød han 
og gav sig til at gå frem og tilbage foran hende . 
„ Å , det var i og for sig en ubetydelighed ,  .  .  . 
En lille samling små , religiøse fortællinger fra 
forskellige tider og lande . Den fortælling , som 
mo’er havde lagt mærke ved , handlede om en from 
mand i jødeland , om hvem det berettes , at han 
bestandig var genstand for sine naboers spot , fordi 
han — trods en inderlig hengivelse i gud —stadig 
led skibbrud med hensyn til sin timelige 
velfærd . Hans børn og hustru døde , hans kvæg 
blev sygt , han selv smittet af spedalskhed . Til sidst 
lagde et uvejr hans vinmark øde , og lynet 
fortærede hans hus . Og så slutter fortællingen 
om ham med de dejlige ord : da gik han til 
templet , bøjede sit knæ og takkede gud , verdens 
børn til forargelse . — „ Verdens børn til forargelse “ . 
De ord havde mor understreget . Og 
de er også nok værd at lægge sig på hjerte . 
Vi kender jo nok disse anfægtelsens øjeblikke , da 
verdens dårlige tale gør os tvivlrådige , så vi 

bliver rædde for vor egen gærning og siger til os 
selv : ja , bar de andre i grunden ikke ret ? Er 
det ikke galskab , er det ikke vanvid det hele ? 
Da kan det være godt at mindes historien om 
denne fromme mand i jødeland , der havde en så 
dyb forståelse af — — men hvem er det , der 
kommer dér  ? —  “ afbrød han sig selv ved synet 
af to personer , der nærmede sig ad landevejen 
inde fra fiskerlejet , — en hvidkjolet dame med 
hvid parasol og en sortklædt herre med bredskygget 
stråhat . 
„ Hvor ? “ spurgte Betty og så’ op . „ Å , det 
er jo Ragnhild Tønnesen ! “ 
„ Ja , nu ser jeg det , “ sagde Emanuel , — og 
der gled en hastig skygge hen over hans ansigt . 
„ Men hvem er det , der følger hende ? “ 
„ Jeg véd ikke  . . . Jo  . . . er det ikke pastor 
Petersen ? “ 
„ Pastor Petersen ? Bor han måske også 
herude ! “ 
„ Det må han vel gøre . Og det kan være 
rimeligt nok . Han og Ragnhild har i den senere 
tid været påfaldende meget sammen , har jeg lagt 
mærke til . “ 
„ Ja så , “ sagde Emanuel — hans stemme 
lød lidt usikker . „ Ja , pastor Petersen har jo ord 

for at være en meget kvindekær mand .  .  .  . Tror 
du , de kommer herind ? “ 
„ Ja , det gør de vel . “ 
Emanuel stod et øjeblik tvivlrådig . Han ville 
helst overlade til Betty at tage mod besøget . Men 
de fremmede derude havde allerede genkendt ham . 
Damen gav sig til at hilse med sin parasol , og 
Herren løftede sin gule stråhat . 
Vi . 
Fru Betty rejste sig fra bænken for at modtage 
de fremmede ved havelågen . Ragnhild 
tørnæsens besøg havde hun ventet . Derimod var 
også hun højlig overrasket , ja næsten betuttet 
over at se hendes ledsager dukke op på disse 
enemærker . 
Pastor Petersen var en lavstammet , sværtbygget 
mand i 50-års alderen , med et fyldigt , 
glatraget og letbevægelig ! Ansigt , et såkaldt skuespiller-ansigt . 
Dersom han ikke netop havde båret 
sort skødefrakke og hvidt slips , kunne man meget 
godt have antaget ham for indehaveren af det 

ældre , komiske rollefag i en aktørtrup , især da 
hele hans person , frem for alt hans kraftigt blussende 
ansigtsfarve , røbede ham som en fuldtro 
ven af bordets glæder . „ Pater rudesheimer “ var 
da også det navn , hvorunder han var bedst og 
videst kendt ; og i fortrolig samtale fortalte han 
ofte selv med stor åbenhjærtighed , næsten med 
en smule stolthed , at en af Københavns fineste 
restavratører en gang havde kaldt ham sin næstbedste 
kunne . Forøvrig var han ikke præst i 
selve København men havde et indbringende kald 
i byens umiddelbare nærhed . Men da han var 
enkemand uden børn , sås han så godt som 
daglig i hovedstaden , hvor han betragtedes som 
en af selskabslivets seværdigheder . Han havde i 
de senere år hørt • til den afdøde generalkonsul 
Torms venner , og som sådan var han 
også af og til bleven indbudt til etatsråd Hansteds 
hus . Her var han dog ikke særlig velset 
mellem gæsterne , endskønt det var bekendt , at 
han i religiøs henseende var fuldkommen rettroende , 
endog strengt ortodoks , og at han i sit sogn førte 
en skånselsløs kamp mod alle dissentere . 
.  .  . Damerne anbragte sig på tremmebænken 
under æbletræet , medens pastor Petersen — ild : 
rød af varme — nedlod sig i en højrygget havestol 

ved siden af Fru Betty . Emanuel derimod 
blev stående . Efter at have hilst på gæsterne 
forskansede han sig straks bag den tavse tilbagetrukkenhed , 
han altid bevarede i fremmedes selskab . 
Pater rudesheimer lod , som om han slet 
ikke mærkede , at han just ikke havde fået nogen 
synderlig hjertelig modtagelse . Med sindsro tog 
han hatten af hovedet og viftede sig med sit 
lommetørklæde . 
Da de første hilsner var vekslede , de første 
spørgsmål om rejsen , befindendet o . s .v . besvarede , 
vendte Fru Betty sig imod ham og sagde : 
„  det var virkelig en overraskelse at træffe 
hr . Pastoren her . Har de været her længe ? “ 
„ Længe nok eller alt for kort  .  .  . ganske som 
de behager , frue ! Når klokken bliver ét , har 
jeg været her præcis i tre dage . “ 
„ Tre dage  .  .  . altså kom de hertil sammen 
med frk . Tønnesen . “ 
„ Samme dag som frk . Tønnesen , ja . Vil de 
sige mig , frue  .  .  . kunne jeg gøre andet ? Jeg 
har tænkt meget over den sag . Men var det 
ikke min ligefremme skyldighed  ? Min uafviselige 
pligt  ?  “ 
„ Hvorledes ? Deres pligt ? “ 
„ Ja , hvad mener de , hr . Pastor ? Må også 

jeg bede om en forklaring , “ faldt frk . Ragnhild 
ind . 
„ Jeg er overbevist om , frue , at de ganske 
deler min opfattelse , “ vedblev pateren med uforstyrrelig 
alvor , — han sad let tilbagelænet mod 
stoleryggen , havde anbragt stråhatten i sit skød 
og holdt hænderne med de korte , tykke , ringbesatte 
fingre samlede foran brystet , således at 
kun fingerenderne berørte hinanden . — „ Jeg 
kunne dog virkelig ikke forsvare at lade en dame 
af så elskelige egenskaber som frk . Tønnesen 
drage ganske uden beskyttelse til et sådant „ første 
rangs kursted “ , der ikke uden berettigelse gør 
fordring på at kaldes et Nordens ostende . Betænker 
man tillige det overvældende indtryk af 
disse „ vildt romantiske naturomgivelser “ , som vi 
lier alle har for øje , vil man sikkert forstå , at 
jeg har følt det som min pligt at tilbyde uskyldigheden 
den beskærmelse , som såvel min gejstlige 
distinktion “ — han pegede op på sit hvide slips 
— „ som mit grånende hovedhår forhåbentlig 
selv i dette moderne Sodoma vil kunne yde den . “ 
„ Nej , den forklaring duer ikke , hr . Pastor ! “ 
Vedblev Fru Betty ufortrøden . „ Må jeg bede om 
en anden . “ 
„ Å , hvor vil du dog høre på de tåbeligheder , “ 

afbrød frk . Ragnhild i let irriteret tone 
og lagde hånden på sin venindes arm . „ Pastor 
Petersen fik i Morges kold te og har af den 
grund været i sit utåleligste drille-humør hele 
formiddagen . “ 
Pateren lod , som om han ganske overhørte 
denne bemærkning . 
Forøvrig havde han ikke uret . Frk . Ragnhild 
så’ ingenlunde ufarlig ud i sit lyse sommertoilette 
med de mægtige pufærmer og den store hyrdindehat , 
hvis hvide filt „ stod “ fortræffeligt til hendes brunrøde 
krushår . Man måtte indrømme hende , at 
hun havde holdt sig udmærket . Hendes holdning var 
lige udfordrende rank , de pragtfulde , gråblå øjne 
havde intet mistet af deres glans , — ja hun var 
endog bleven lidt fyldig med årene og svagt rødmosset 
og en smule koket  .  .  . syntes kort sagt 
at befinde sig i den efterblomstring , som forundes 
visse kvinder i begyndelsen af trediverne , når 
der på dette tidspunkt hænder dem et eller andet 
usædvanligt . 
„ Ja , når denne forklaring ikke tilfredsstiller 
dem , “ — vedblev pateren , vendt mod Fru Betty 
— „ så må jeg jo se at finde en anden . Jeg 
vil da sige , at også jeg — ligesom vor veninde , 
frk . Tønnesen — har fået en af hovedstadens 

berømte medicinmænd til at udstede attest for , at 
mine nerver trænger til længere tids hvile og 
pleje . Og hvor skulle de vel kunne finde dette 
bedre end her i „ Hotel Kattegat “ , der i sin elskelige 
ukunstlethed synes mig et sandt mønster på 
et forbedringshus — hm ! — for nerver . Jeg 
hører iøvrigt , at det er dem , frue , hvem vi er 
tak skyldige for opdagelsen af denne i sandhed 
fredelige plet . “ 
„ Nej , det er det dog ikke . Det var min Broder , 
der fik den idé . “ 
„ Ja , ære den , som æres bør , “ sagde frk . 
Ragnhild med en ironisk bøjning hen imod Emanuel . 
„ De kan tro , hr . Pastor Hansted , at jeg allerede 
har storvelsignet dem adskillige gange  .  .  . især 
den første aften , da jeg fandt en mus i min seng . 
Jeg håber , det ringede med stormklokker for deres 
øren den gang . “ 
Emanuel , der var falden i tanker , fo’r let sammen 
ved hendes tiltale og blev lidt rød i hovedet , 
— hans øjne havde agtpågivende vandret frem 
og tilbage imellem pateren og frk . Ragnhild , mens 
disse udfægtede deres lille kammeratlige skærmydsel . 
Han tog sig dog hurtigt sammen og 
mødte hendes overmodige øjekast med et fast blik . 
„ De synes at glemme , frk . Tønnesen , “ —• 

sagde han roligt og fuldkommen behersket — „ at 
da jeg valgte dette sted til vort sommerophold , 
havde jeg ingen som helst grund til at tage hensyn 
til deres vaner og tilbøjeligheder . Jeg vidste 
jo nemlig slet ikke ,  . . . ja , jeg kunne end ikke 
ane , at de for alvor tænkte på at gøre min 
søster selskab herude . De vil måske også erindre , 
at jeg , den gang de fortalte mig , at de 
havde fået „ denne flyveidé “ — som de selv udtrykte 
dem — absolut frarådede dem at  .  .  . “ 
„ Ja , de fraråder jo altid ! “ afbrød hun ham 
med kun slet dulgt utålmodighed og vendte sig mod 
de andre . „ Ikke sandt , pastor Petersen ? Dersom 
hr . Hansted fik lov at råde for verdensordenen , 
gik vi såmænd endnu alle sammen omkring med 
vore mælketænder . Tror de ikke ? “ 
Pateren truede ad hende med fingren . 
„ Hvor de er slem , frøken !  .  .  . Hvor de er 
slem ! “ sagde han med en hovedrysten og indtog 
atter sin forrige stilling med hænderne samlede 
foran brystet på en måde , der mindede om de 
hellige mænd på gamle kirkemalerier . Men over 
hans sorte , præstelige dragt dansede et lystigt Mylr 
af små gyldne solpletter . Og om hans store , æselsgrå 
hoved lagde æbletræets grene ligesom en 
druebladet skyggekrans , der forræderisk fremhævede 

hans lighed med en skalkagtig satyr , der var 
grånet i Bacchi tjeneste . 
„ Jeg må i det hele advare dem imod frk . 
Tønnesen , “ vedblev han derpå , vendt imod Emanuel . 
„ Frøkenen bagtaler dem på det styggeste . 
Nu har jeg gået her og glædet mig til deres 
ankomst , hr . Hansted , blandt andet for at få et 
parti kegler med dem en gang imellem  . . . en 
keglebane er nemlig det eneste forlystelsesetablissement , 
jeg hidtil har kunnet opdage her i 
ostende . Men på vejen herhen i dag søger 
frk . Tønnesen at indbilde mig , at de ikke spiller 
kegler , ja at de endog skal være aldeles utilbøjelig 
til at dyrke en så ædel idræt . “ 
„ Frk . Tønnesen har virkelig denne gang haft 
ret , “ svarede Emanuel . „ Jeg beder dem , ikke at 
gøre regning på min deltagelse . “ 
„ Herre gud ! Så er det altså virkelig sandt ! 
.  .  . De spiller ikke kort , de nyder ikke vin , 
de ryger ikke længer tobak , og nu vil de heller 
ikke spille kegler !  . . . En komplet helgen altså !  “ 
„ Kære , har de ikke vidst det før ! “ spottede 
frk . Ragnhild . 
Emanuel blev bleg og bed sig i læben . Men 
han svarede ikke . 
„ Ja , så er jeg altså fremdeles henvist til 

min med-pensionær , hr . Børstefabrikant Mikkelsens 
barmbjærtighed , “ sukkede pateren . „ Nå — han 
slår virkelig en ganske proper kugle . Navnlig 
har han en force i venstre spænd , som jeg højligen 
beundrer  .  .  . højligen beundrer ! “ 
„ Men her er dog så megen anden oplivelse , 
hr . Pastor , “ indskød hurtigt Fru Betty , hvem Emanuels 
holdning havde gjort nervøs , og som ønskede 
at give samtalen en anden retning . „  der er 
virkelig ganske smukt heromkring . Og de er 
vist en stor ynder af naturen , hr . Pastor . De 
er jo også en ivrig jæger , har jeg ladet mig fortælle . “ 

„ Jeg er dem i høj grad forbunden foi’ deres 
fordelagtige mening om mig , frue ! Men desværre 
.  .  . jeg er et ganske prosaisk menneske ! Jeg 
nægter ikke , at jeg har et lille sværmeri for at 
sole min dovne krop på en kløvermark . Jeg 
finder det også yderst behageligt en varm sommerdag 
at tage en lille middagsslummer i skyggen af 
et skovhegn , ved bredden af et køligt skvulpende 
vand  .  .  . især når det ikke er alt for langt fra 
et sted , hvor man også kan få vand på maskine . 
Men for de såkaldte højere naturnydelser 
mangler jeg desværre al Sans  . . . al Sans  ! Jeg 
skammer mig ved at tilstå det ; men tror de 

f . Eks . , at det i går var mig muligt at drive mig 
op til nogen nævneværdig begejstring foi- det sikkert 
højst poetiske regnvejr ? Jeg så' kun , at det øsregnede , 
da jeg stod op , at det plaskregnede , da vi 
spiste frokost , og at det ved middagstid var et sådant 
skybrud , at vandet styrtede spandevis gennem 
skorstenen ned i suppegryden  . . . at dømme 
efter suppens smag i hvert fald . “ 
„ Ganske som jeg ! “ istemte frk . Ragnhild med 
forceret livlighed . „ Pastor Petersen og jeg er i 
det hele forbavsende enige . Dersom jeg sad dem 
lidt nærmere hr . Pastor , ville jeg række dem min 
hånd !  “ 
På paterens ansigt bredte der sig et stort 
smil . Han rejste sig op fra stolen og kyssede 
med anstand den yderste spids af frk . Ragnhilds 
behandskede hånd . 
„ Hvor artigt ! “ sagde hun og blev lidt rød . 
Emanuels øjne begyndte atter at vandre iagttagende 
frem og tilbage imellem dem . Fru Betty 
derimod blev lidt forlegen og gav sig pludselig til 
at sysle med sit håndarbejde . 
„ Som sagt , frue , “ fortsatte pateren , da han 
atter var kommen til sæde . „ Jeg er kun et 
stakkels prosaisk menneske , der trænger til vor 
lyrisk bevægede tids overbærenhed . Min stakkels 

fattige ånd er alt for tung til at svinge sig op i 
de regioner , hvor min ærede samtid udfolder så 
forbavsende præstationer i den højere og højeste 
og endnu aldrig her på pladsen sete luftgymnastik . 
Jeg må nøjes med i beskedenhed at være en oprigtig 
beundrende tilskuer !  .  .  . Jeg kommer for 
resten derved til at tænke på , hvad dagens blade 
fortæller , at der med det første skal afholdes et 
storartet møde derinde på den celebre højskole . 
Hvad siger egentlig de , hr . Pastor Hansted , om 
deres forhenværende meningsfæller ? Ikke sandt ? 
Det er i hvert fald en ganske kvik idé , sådan 
med visse Års mellemrum at holde en lille privat 
dommedag over himmel og helvede og Vorherre 
selv . “ 
Emanuel havde en gang for alle foresat sig 
ikke at tale om alvorlige ting med denne mand . 
Han svarede derfor blot med en undvigende mumlen . 
„ Bare de nu må være heldige og dømme 
rigtigt  .  .  . det er det , jeg frygter mest ! “ vedblev 
pateren ufortrøden . „ For — sandelig ! — vi har 
i vore dage erfaret , hvad der kan komme ud af 
blot den allermindste smule uagtsomhed på sådanne 
områder . De har vel også læst pastor 
magensens epokegørende skrift om helvede og 
helvedstraffene ? Tænk , dér har nu alle vi kristne 

i nitten århundreder gået og båret på angsten 
for den evige forstødelse fra guds åsyn . Som 
en knugende mare har forestillingen om fordømmelsens 
gru hvilet over menneskenes sind ,  .  .  . 
Og nu kommer velagtede pastor magensen eller en 
tysk professor , eller hvem det nu oprindeligt er , og 
beviser os så klart , som to og to er fire , al det 
hele beroer på en misforståelse , en forkert opfattelse 
af et ord i grundteksten , en beklagelig 
oversætterfejl , som først nu har fået sit notabene . 
Er det ikke skrækkeligt ! Dér har hin gamle eneboer 
siddet og oversat i sit ansigts sved og passet 
på som en smed  .  .  . indtil han er kommen til 
det fatale ord . Her har han et øjeblik rent ud 
sagt sjusket . Måske er han bleven forstyrret , en 
ven er kommen ind for at spørge til hans befindende , 
eller en flue har sat sig på hans næse 
. . . og vips er det skæbnesvangre ord sluppet ned 
på papiret . Sandelig , det gamle ord har ret : 
liden flue kan vælte stort læs !  .  .  . Men , kære ! 
De står med stok i hånd , “ afbrød han sig 
selv , da Emanuel intet svarede . „ Jeg opholder 
dem dog vel ikke ? De stod måske i begreb 
med at gå ud , da vi kom ? “ 
„ Ganske vist , “ svarede Emanuel . „ Jeg havde 
unægtelig tænkt at spadsere — — “ 

„ Godt ! Så tillader jeg mig at følge dem et 
stykke på vej . Jeg kan vist have godt af en lille 
motion før badet . Og jeg kan vel ikke gøre regning 
på deres følgeskab mere i formiddag , frk . 
Tønnesen  ?  “ 
„ Nej , jeg bliver her og holder Fru Torm med 
selskab . For resten  . . . et ord , før de går , hr . 
Hansted ! Jeg ville gerne bede dem gøre mig en 
venskabstjeneste . Jeg har for tiden et sandt 
sværmeri for lyngblomster , denne beskedne , duftløse 
lille urt o . s . v .  .  .  . Å nej , sæt dog ikke 
straks det jeremias-ansigt op ! Jeg ville blot bede 
dem vise mig den elskværdighed at plukke en lille 
buket på deres spadseretur  . . . at sige , dersom 
det da ikke forstyrrer dem i deres grublen over 
den forventede ny og bedre verdensorden . Jeg 
ville sandelig skrækkelig nødig ligesom hin næsvise 
flue , pastor Petersen talte om , være årsag 
til , at de næste to tusinde Års menneskelykke 
forspildtes . Dersom derfor noget sådant skulle 
kunne befrygtes , må de endelig lade , som om 
jeg ingenting har sagt . “ 
Alt blodet veg atter Emanuel fra læberne , og 
skyggerne under hans øjne blev foruroligende sorte . 
Men på ny erindrede han sig sin herre og mesters 
ord : „ Når nogen slår dig på din højre kind , “ 

— og han tav . Præget af en næsten overmenneskelig 
sjælsstyrke stod han ubevægeligt stille 
og så’ ned på hende med et blik , hvori smerte 
og medynk var vemodsfuldt blandet . 
Men denne tavshed og dette blik æggede blot 
yderligere den spottelystne frøken . Det var , som 
dreves hun af en uimodståelig trang til at såre 
ham . Situationen var nær ved at blive uhyggelig , 
da pateren endelig trådte imellem og stiftede fred . 
Med en pludselig , mærkelig alvor og ikke uden 
myndighed sagde han : 
„ Nu forivrer de dem , frøken Tønnesen ! Og 
de er desuden ganske uretfærdig . De glemmer , 
at hr . Hansted lige er ankommen hertil og derfoi* 
har nok at tænke på . Hvorfor kan de ikke overdrage 
til mig at plukke de ønskede blomster ? De 
véd , jeg gør det inderlig gerne . “ 
„ Å ja , det er vist også det bedste . Med 
dem kommer man altid så let ud af det . De er 
så behagelig jordisk . Tak skal de have , hr . 
Pastor ! Og på gensyn' . “ — — 

efter at herrerne var gået , blev de to veninder 
endnu i nogen tid siddende sammen under 
æbletræet . 1 lang tid var der ingen af dem , som 
talte . Frk . Ragnhild , der var bleven varm af Iver , 
sad og viftede sig med sin sammenslåede parasol , 
mens Fru Betty havde bøjet sig dybt ned over sit 
arbejde . Hendes ansigt tydede på , at hun var 
alvorlig forstemt . 
„ At i to dog altid skal skændes ! “ sagde hun 
endelig på sin stilfærdige måde uden at se op . 
„ Hvem ?  .  .  . Nå , din Broder og jeg , mener 
du ! Å , det er bare sådan en vane , vi har fra 
gammel tid . Du lader dig dog vel ikke anfægte 
deraf , kære Betty  ? Det er nu en gang bleven 
vor måde at konversere på . For resten er vi 
vel også omtrent så uenige , som et par mennesker 
ret godt kan være . “ 
„ Ja , det er i vel . “ 
„ Du lader næsten , som det forundrer dig , 
Betty . Da har du dog ofte selv beklaget dig over , 
hvor vanskeligt , ja ligefrem umuligt det var for 
dig og din familie at komme til rette med din 
Broders mærkelige måde at tage livet på . “ 

„ Det er en hel anden sag , Ragnhild . Far 
har overhovedet aldrig kunnet forstå Emanuel , og 
jeg selv har ganske vist også mangen gang ondt 
ved at forlige mig med hans anskuelser og 
levevis  .  .  . om min Broder Carl vil jeg nu slet 
ikke tale . Men selv om man ikke deler en andens 
livsopfattelse , kan man dog nok respektere den . “ 
„ Jeg tror virkelig , du begynder at blive lidt 
påvirket af din Broder , kære Betty . Jeg har jo 
nok mærket det i den sidste tid , at — “ 
„ Å snak , Ragnhild ! Hvor du dog taler ! “ 
„ Ja ja . Det trøster mig dog , at du endnu 
finder din Broders måde at tage livet på temmelig 
aparte . Du må vist også indrømme mig , 
at det ikke er unaturligt , når den vækker folks 
forundring . Forøvrigt har din Broder vist altid haft 
en vis lyst til at være anderledes end andre . 
Det forekommer mig , du selv en gang har ytret 
noget sådant . “ 
„ Emanuel er min moders søn . Og moder 
var jo heller ikke , som folk er flest . “ 
Fru Betty sagde disse ord med høj rødme 
på kinderne , — det var nemlig første gang , at 
hendes ulykkelige moder blev nævnet dem imellem . 
Men hun følte trang til en gang for alvor at 

tage Emanuel i forsvar over for venindens idelige 
spotterier . 
„ Hvad fader angår , “ — vedblev hun — 
„ så har han nu aldrig ret kunnet forlige sig 
med , at Emanuel blev teolog . Fader er jo des 
værre ikke så religiøs , som det var ønskeligt . 
Han ville i sin tid absolut , at han skulle studere 
jura . Men Emanuel havde lovet moder at blive 
præst , og herfra stammer oprindelig det vanskelige 
forhold imellem dem  .  .  . det mente i alt 
fald Torm . Du kender jo faders umådelige 
principfasthed . Og Emanuel er jo heller ingenlunde 
eftergivende , så snart det gælder hans tro . “ 
„ Å nej , deri giver jeg dig ganske ret . For 
resten — siden du nu selv nævner det — pastor 
Petersen og jeg talte netop om din Broder på 
vejen herned . Pastor Petersen mente , at din 
Broder vel måtte have en bestemt hensigt med 
sit ophold her . “ 
„ En bestemt hensigt ?  .  .  . Hvorledes mener 
du ? “ spurgte Fru Betty og så’ op . 
„ Å , jeg mener blot , at din Broder vel agter 
at søge fornyet tilnærmelse til sine forrige venner 
her  . . . og ovre på den anden side af fjorden 
måske . Han har vel i det hele næppe i København 
fundet den modtagelse , han havde påregnet . “ 

„ Hvilken modtagelse mener du ? “ 
„ Kære , tag det ikke så højtideligt ! Jeg kender 
det af egen erfaring , hvor nemt man i begyndelsen 
bliver skuffet i sine forhåbninger , når man kommer 
ude fra landet , hvor man jo overalt har* 
været en selvskreven nummer en . Man føler sig 
så let overset og tilsidesat  .  .  . isæi’ dersom man 
i forvejen er behæftet med en noget for ømfindtlig 
selvfølelse .  “ 
Fru Bettys stemme dirrede let , da hun svarede : 
„ Når min Broder i disse halvandet år har 
opholdt sig i København , er det alene , fordi han 
har fundet det nødvendigt for sin udvikling og 
sine studeringer . Man kan derom mene , hvad 
man vil ; men man har ikke lov til at tillægge 
det nogen egennyttig hensigt . “ 
„ Kære Betty , det gør jeg sandelig heller ikke . 
Du misforstå mig ganske . Jeg tænkte alene på 
din Broders forhold til hans nærmeste pårørende , 
navnlig til hans hustru og børn . Ja , undskyld  .  .  . 
Jeg vil nødig være indiskret . Men du lægger mig 
selv det spørgsmål på tungen , hvad egentlig 
hans kone har sagt til denne lange adskillelse . “ 
„  selvfølgelig har hun ganske billiget den  .  .  . 
Ja hun har udtrykkelig ønsket den for Emanuels 
skyld . “ 

Fru Betty var atter bleven rød . Det var 
nemlig også første gang , at broderens hustru 
var bleven nævnet mellem dem . Desuden havde 
venindens spørgsmål rippet op i et gammelt sår , 
som frk . Ragnhild havde tilføjet hendes søsterstolthed . 
Som så mange andre havde også Fru 
Betty i sin tid håbet på , ja været fuldt overtydet 
om en fremtidig forbindelse mellem veninden 
og Emanuel . Straks efter hans tilbagevenden 
til København havde det næsten set ud , som om 
der allerede eksisterede en forståelse imellem 
dem . Men pludselig havde forholdet forandret sig , 
og Fru Betty følte sig overbevist om , at det var 
Ragnhild , der alligevel i det afgørende øjeblik 
havde fået betænkeligheder . Hun mente endog 
at vide , ved hvilken bestemt lejlighed bruddet 
måtte være sket . Ved hendes afdøde mands sidste 
fødselsdagsmiddag , hvor de begge havde været til 
stede , havde nemlig Ragnhilds tone overfor Emanuel 
været påfaldende kølig , næsten afvisende . Og 
det var netop efter denne dag , at forandringen 
med ham var foregået . 
„ Så alt dette har altså du og pastor Petersen 
gået og snakket sammen om ,  “ sagde hun efter 
nogle øjeblikkes tavshed . „ Det overraskede mig 

for resten ikke så lidt at træffe hr . Pastoren her . 
Det må da være bleven pludselig bestemt . “ 
„ Det blev det vist også . “ 
„ Hvad kan egentlig have ført ham herud ? 
Han går da ikke og er forelsket i dig , Ragnhild ? “ 
„ Jeg véd såmænd ikke . Jeg har ikke spurgt 
ham .  “ 
„ Men du er dog glad ved hans selskab . Han 
er jo underholdende . “ 
„ Ja , han morer mig . Han er sådan en fornøjelig 
hanswurst-figur . Herre gud , du ! Vi kan 
jo ikke alle gå omkring og være bekymrede 
verdensforbedrere .  “ 
„ Du skulle dog vist passe lidt på , Ragnhild . 
Pastor Petersen er — trods sin alder — vel 
næppe helt ufarlig . Han har jo også ord for at 
være en meget kvindekær mand . “ 
Ragnhild slog en lille latter op . 
„ Hør , véd du hvad , Betty ! Det kan man 
vistnok sige om de fleste mandfolk . Hvad har 
din egen erfaring lært dig ? “ 
Fru Betty svarede ikke . Hun blev atter stødt 
af venindens tone og frie udtryksmåde . Hun 
var i det hele begyndt igen at føle lidt af den 
generthed i hendes selskab , som Ragnhild i deres 
bekendtskabs allerførste tid undertiden havde vakt 

hos hende ved sin smag for dristige og opsigtsvækkende 
toiletter . Og i sit stille sind tænkte 
hun på , om det måske alligevel ikke var godt , at 
forbindelsen mellem hende og Emanuel ikke var 
bleven til virkelighed . 
Viii . 
Derude på den solhede landevej vandrede 
imidlertid Emanuel og pastor Petersen . Langsomt 
steg de op ad den bugtede vej , som førte op 
over en samling nøgne bakkeknuder , de såkaldte 
„ Hammerbakker “ , der dannede landets afslutning 
i vest ,  . . . et øde og tavst lynglandskab , over 
hvis højeste og fjerneste top et korsdannet sømærke 
tegnede sig mørkt mod den sollyse himmel . 
Det var stadig pastor Petersen , der førte ordet . 
Emanuel gik halvt bortvendt og så’ i urolig åndsfraværenhed 
ud over den spejlblå havbugt . Hans 
sind var endnu ikke kommen i ligevægt efter 
sammenstødet med frk . Ragnhild . Hans ansigt 
var meget blegt , og blikket formørket . 
Det var atter „ Vennesamfundet “ og dets reformatoriske 

bestræbelser , som den stadig spøgefulde 
pater havde bragt på bane . 
„ Jeg skal sige dem “ — sagde han — jeg 
gør mig skam også bekendt med de mange opsigtsvækkende 
flyveskrifter og flyveblade og andre 
flyveredskaber , hvormed ærede samtidige render 
storm mod himlen . Man vil jo gerne følge med 
tiden , ikke sandt  .  .  . skønt det sandelig ofte kan 
være vanskeligt nok for en aldrende kavaler . Tiden 
vimser så skrækkelig gesvindt af sted . Dér lægger 
man sig en aftenstund trygt til hvile i tillid til 
sin på de allernyeste forskninger samvittighedsfuldt 
grundede tro — og den næste morgen læser 
man i sit flyveblad under et opråb til fornyet 
abonnement , at man allerede er sakket langt 
agterud , at en eller anden hr . Darwin eller hr . 
Edison med sin sidste opfindelse har afluret Vorherre 
nye hemmeligheder , og at alle gåders løsning 
nu vil følge i næste kvartal . Synes de ikke 
også , hr . Hansted , at d’hr . Vilh . Pram og pastor 
magensen med suite kunne fare lidt mindre voldsomt 
frem ? Det forekommer mig , at de gode 
folk noget for meget fremkalder indtrykket af en 
flok udbrudte slaver , hvem frihedsfornemmelsen 
har gjort ganske kannibalske . Det er nu ikke 
nok med , at de har fået al guddommelighed 

flåt af selve kristusskikkelsen , gjort frelseren til 
en slet og ret obsternasig tømmermandssøn , en 
socialist med hallucinationer og andre menneskelige 
skrøbeligheder . Jeg så’ forleden , at en af 
hr . Prams oplyste lolliker havde anrettet et sandt 
massemyrderi på overhovedet alle kristendommens 
overnaturlige forestillinger . Endog de uskyldige 
små guds engle blev skånselsløst nedslagtede 
og under megen hoveren kastet i fantasifostrenes 
store fællesgrav . — ja , alting er en 
videnskab , sagde e fanden , han pustede alterlysene 
ud med piumpen ! Jeg forstår bare ikke , hvad 
fornøjelse disse lærde herrer kan have af deres 
blodige ofringer til det nye kvartals guder . At 
de åbenbare fornægtere , de virkelige fritænkere 
kan gotte sig ved således at se kristendommen reduceret 
til et tørt , historisk skelet , et slags religiøst 
spøgelse , der mærkværdigvis endnu holder 
til i vor oplyste tidsalder  . . . det kan jeg forstå , 
ja det finder jeg ganske i sin orden . Men når 
man dog vil være medspiller og gøre en indsats 
i det store himmel-lotteri , begriber jeg sandelig 
ikke , hvor man kan være så forhippet på at få 
konstateret så mange nitter som muligt . Jeg for 
mit vedkommende tilstår ærligt , at jeg foretrækker 
den kollektion , der stiller mig den mest lokkende 

gevinst i udsigt . Og som alle uforbederlige spillere 
tvivler jeg ikke et øjeblik om , at jeg har det lykkelige 
lod i min hånd . “ 
Emanuel var efterhånden bleven opmærksom . 
Paterens sidste ord havde berørt netop de spørgsmål , 
der dybest og inderligst bevægede ham selv . 
Trods sin beslutning om ikke at tale alvorligt med 
denne mand kunne han derfor ikke lade være 
at ytre : 
„ Jeg skal selvfølgelig ikke indlade mig på at 
forsvare de omtalte bestræbelser , så meget mindre 
som jeg selv — gud være lovet ! — har fået 
blikket åbnet for den vildfarelse , der ligger i at 
anlægge en jordisk målestok på ting , som kun 
har virkelighed for sjælens opladte øje . Men 
ikke mindre forkastelig forekommer mig rigtignok 
en teologi , der opfatter forholdet til vor himmelske 
fader som en Art tvivlsom forretning , et voveligt 
lykkespil , i stedet for at forstå ,- at troen , hengivelsen 
— „ Indsatsen “ , som de udtrykte dem — 
bærer belønningen i sig selv . Derfor kan heller 
aldrig frygt for tilkommende straffe i evigheden 
så lidt som forventning om et hinsidigt himmerigsliv 
blive afgørende for den sande kristnes forhold 
til vor himmelske fader . Det er alene bevidstheden 
om at gøre guds vilje , den levende 

følelse af at vandre for Herrens åsyn , der er 
den salighedens glæde , som allerede her på 
jorden forundes guds børn , — og den formår 
hverken nogen bibelkritik eller edisonsk opfindelse 
at rokke ved endsige tage fra os . “ 
„ Nå således , “ sagde pateren , der havde 
lyttet med spidsede øren , — og en påfaldende 
alvoi’ stivnede igen et øjeblik hans bevægelige 
træk . 
„ Men det er vist for øvrigt frugtesløst at fortsætte 
denne samtale , “ afsluttede Emanuel , der 
hurtig havde fortrudt sin fortrolighed . „ Vi har 
sikkert så vidt forskellige anskuelser , at en forståelse 
næppe — — “ 
„ Å hvad , lad os bare snakke fra leveren ! “ 
Udbrød pateren atter livfuldt . „ Endnu spankulerer 
vi dog begge to omkring her på jorden og taler 
menneskenes sprog og er de samme menneskelige 
vilkår underkastede ,  .  .  . hvilket iøvrigt minder 
mig om , at jeg har et ærinde til dem , hr . Hansted 
 .  .  . eller en forespørgsel , hvad de nu vil 
kalde det . Jeg traf for nogle dagen siden min 
fætter , stiftsprovsten , som jo også de kender 
personlig fra deres faders hus . Vi kom blandt 
andet til at tale om dem og deres beslutning om 
ikke at søge noget nyt embede i statskirken , — 

hvad stiftsprovsten højlig beklagede . For — ikke 
sandt ? — det er jo vedblivende deres standpunkt ? “ 
„ Ja . “ 
„ De kan slet ikke tænke dem muligheden af 
at lade dem overtale til at forsøge med et andet 
— et nyt og godt — præstekald ? “ 
» Nej . “ 
„ Og hvorfor egentlig ikke ? “ 
„ Fordi jeg ikke ville kunne det uden at 
krænke sandhedsforholdet enten til gud eller til 
menneskene . “ 
„ Fordi de anser den bestående kirkes lære 
for en vranglære ? “ 
„ Fordi jeg i den har fundet mere af hedenskabets 
udadvendthed end af kristendommens inderlighed 
 .  .  . ja . “ 
„ Hør nu en gang , hr . Pastor Hansted ! “ tog 
pateren til orde efter nogle øjeblikkes betænkning , 
idet han standsede foran ham med begge hænderne 
i siden . „ Jeg er tyve år ældre end de , så jeg 
har vel lov til at bruge lidt frisprog over for 
dem . Jeg vil da allerførst bemærke , at jeg også 
en gang i mine unge dage har siddet og gransket 
mig svedt og svimmel i mester Eckardt , Johan 
tauler , Søren Kierkegård , og hvad nu alle de 
andre kanoniserede salto mortale-akrobater hedder , 

som i gamle og nye tider har gjort et nervøst 
publikum hovedørt . Jeg taler derfor af erfaring , 
når jeg siger dem : se vel til , at de ikke selv 
knækker halsen ! Vil de lyde mit råd , så tag de 
dem uden skrupler et nyt præstekald med solide 
indtægter og en god avling — det hjælper så dejligt 
til igen at komme i et fornuftigt forhold til 
tilværelsen ! Det sagde også deres fader , da 
jeg talte med ham forleden , inden han rejste til 
garlsbad . Jeg kan heller ikke tro andet , end at 
de inderst inde selv må føle trang til igen at 
få fodfæste her i livet , blive uafhængig og selvstændig 
 . . . ja , undskyld , at jeg siger det  .  .  . 
Men de må rimeligvis endnu tydeligere end andre 
have følt , at deres fader ikke just med tilfredshed 
har været vidne til deres senere udvikling . De 
kunne nu gøre den gamle mand en stor glæde 
ved at følge mit venskabelige råd . Herre gud , 
deres fader har næppe lang tid tilbage ! De véd , 
hvor svag og nedbøjet han er , — det står nu 
til dem at gøre hans sidste dage så lyse og bekymringsfri 
som muligt ! “ 
Emanuel stod og så’ mod jorden og svarede 
intet . Han havde hurtigt forstået , at det igen var 
hans familie , der stod bag dette fornyede forsøg 
på at bortvende hans tanker fra gud — og hans 

hjærte blev tungt af sorg navnlig gjorde hentydningen 
til faderens snarlige endeligt ham dybt 
bevæget . Hans sjæl våndede sig ved den tanke , 
at han med sit afslag måske ville lægge sin 
gamle fader i graven . 
Opildnet af hans tavshed fortsatte pateren 
ivrig sin overtalelse . Med en bred håndbevægelse 
pegede han ud over det sommerfrodige eng-landskab 
 , som de fra deres høje stade kunne overskue 
helt ind til den anden side af sandinge by , 
og sagde : 
„ Se dem dog om , bedste hr . Hansted ! Lad 
dem ikke længer forblinde af jordelivets mange 
bagtalere ! Se på køerne dernede , hvor velbehageligt 
de står og dasker sig med halen ! Hør 
fuglene dernede i buskadserne , hvor de er glade 
for deres æg og unger ! Eller se den tykke , fortumlede 
bi dér , som putter hele sit lodne hoved 
ned i blåklokken ligesom en tørstig tysker i et 
ølkrus . Og så skulle vi mennesker mangle evne 
til at indrette os det hyggeligt her i verden !  .  .  . 
Slå dog alle griller af hovedet , kære ven ! De 
vil en gang komme til at fortryde det , hvis de 
ikke nu tager imod livets elskværdige indbydelse ! 
Jeg vil fortælle dem , at min fætter , stiftsprovsten , 
udtrykkelig talte til mig om et ledigt embede , som 

ville passe . udmærket for dem . En dejlig egn 
med skov og sø , en udmærket præstegård i 
gammeldags , idyllisk stil — mage til den dernede 
i sandinge — med en prægtig have for deres 
børn at lege i , ikke mere end en god Fjerdingvej 
til annekset og en højst fredelig befolkning . Ikke 
sandt ! Det er sandelig ikke til at kimse af !  .  .  . 
Hvad siger de ? Kan det virkelig ikke friste dem ? “ 
Emanuel stod vedblivende tavs og så’ mod 
jorden . Paterens ord og håndbevægelse , det 
øde , ørkenagtige sted , hvorpå de stod , den store 
stilhed omkring dem , og dette vide syn ud over 
den frugtbare slette  . . . Alt drog ham underfuldt 
til minde hint øjeblik i hans herre og mesters 
jordiske liv , da fristeren kom til ham og sagde : 
„ Fald ned for min fod , og jeg vil give dig al 
denne verdens herlighed !  “ — alt blev ham i det 
samme åbenbart . Han forstod , at gud ved denne 
fremmede endnu en gang ville prøve hans troskabs 
styrke , forsøge hans mod til at følge ham 
på troens svimlende sti  .  .  . „ Verdens børn til 
forargelse “ . 
Han løftede hovedet . Tvivlens skygger var 
forsvundne fra hans ansigt . Et roligt forklarelsens 
lys hvilede over hans træk , idet han sagde : 
„ De mener mig det vistnok godt , hr . Pastor . 

men  .  . . jeg nævnede det før  .  .  . vi forstår næppe 
hinanden . Vore veje er ikke de samme , og for 
hver dag , der går , vil de skilles mere . Dette 
beder jeg dem sige til dem , der har sendt dem 
til mig . Sig dem , at jeg er inderlig bedrøvet 
over at måtte volde dem sorg . Men jeg kan 
ikke andet . — guds fred , hr . Pastor ! “ 
Han hilste og gik videre . 
Pateren blev stående og så’ længe efter 
ham ;  . . . og atter forstenedes hans ansigt  .  .  . 
Stivnede til en alvorsmaske med dybtpløjede furer 
mellem de svære , sorte bryn . 
Så gik han langsomt tilbage ad den vej , de 
var kommen . 
Ix . 
Opfyldt af dette møde og styrket af sin sjæls 
fornyede sejr over fristelsen fortsatte Emanuel med 
forstærkede skridt sin vandring op over lyngen . 
Men lidt efter lidt sagtnede han igen sin gang , og 
hans blik blev atter tankefuldt og uroligt . Han 
kom til at tænke på , hvad vel egentlig grunden 

kunne være til den interesse , pastor Petersen i 
den senere tid så tydeligt havde vist ham . Det 
så’ næsten ud , som om det var pastoren magtpåliggende 
at få ham fjernet og vel forsørget . 
Kunne der virkelig være noget om et begyndende 
forhold mellem ham og frk . Ragnhild ? Umuligt 
var det vel ikke , sagde han til sig selv og var 
dermed på ny dybt inde i den labyrintiske tankegang , 
hvoraf paterens tale havde kaldt ham ud . 
Frk . Ragnhild — ja ! Også på hende havde 
han tænkt i nat , da han lå vågen og så’ tilbage 
på den bugtede vej , ad hvilken gud havde 
ledet ham op til sig . En række halvglemte minder 
fra deres allerførste , ungdommelige venskabsforhold 
i Vejlby præstegård var igen bleven levende hos 
ham ; gensynet otte år senere hos doktor Hassing 
og hendes påfølgende besøg i hans hjem , 
hvor Hansine for første gang viste den mistænksomme 
tilbageholdenhed overfor ham , som han 
længe ikke forstod grunden til ,  . . . Alt havde 
han på ny gennemlevet med en visions klarhed . 
Dog , mest havde hans tanke dvælet ved den 
første tid efter tilbagekomsten til København , 
hvilken han aldrig kunne mindes , uden at skamrødmen 
steg ham op ovei’ tindingerne ,  .  .  . hine 
forsmædelsens dage , da han , rådvild over for sig 

selv , mistvivlende om alt , et sløvt og viljeløst bytte 
for sine omgivelsers overtalelser , havde søgt glemsel 
for sine fejlslagne forhåbninger i livets tummel 
og været på nippet til at sælge sin sjæl til torvets 
afguder . Endnu kunne han gennemisnes af gru 
ved erindringen om hin mørke vinteraften , da han 
efter sin afdøde svogers overdådige fødselsdagsselskab 
kom hjem til sin ensomme stue , ophedet 
af mad og vin , forvirret af festens lys og flitter , 
betaget af frk . Ragnhilds hvide skuldre over den 
mørke silke . I stuen var der mørkt . Han afstrøg 
en svovlstik for at tænde lampen , og i 
det samme faldt hans blik på det store , tornekronede 
kristushoved , der hang på væggen over 
bordet . Han for sammen . I det flakkende lysskær 
var det for ham , som om billedet med ét 
blev levende . De tunge øjenlåg løftede sig , de 
dybe øjne så’ på ham med et til døden bedrøvet 
blik , der syntes at sige : „ Hvi svigter du 
mig ? “ — han tabte tændstikken af rædsel og 
sank ned på en stol . Skælvende over hele legemet 
blev han siddende i mørket , med ansigtet trykket 
ned i sine hænder , og turde ikke se op . 
Hin nat begyndte den fortærende sjælekamp , 
den ville forfærdelse over sig selv , som siden 
ikke havde givet hans tanker ro hverken dag 

eller nat . Ligesom Jakob i den bibelske fortælling 
bavde han kæmpet med gud og råbt til ham : 
„ Jeg slipper dig ikke , før du velsigner mig “ . Og 
Herren havde velsignet ham ! Evighedens lys var 
oprunden i hans indre , og han forstod med ét 
sit liv  .  .  . forstod også , hvorfor han hidtil var 
faret vild på vejen til fredens og lykkens forjættede 
land , som alle hans længsler fra barndommen 
havde stundet mod . Dér havde han 
gået så selvtillidsfuld , så fuldkommen tryg i bevidstheden 
om at vandre i Jesu fodspor  . . . og 
havde ikke agtet på , at han fulgte dem i den 
fejle retning , udad mod timeligheden med alle 
dens begæringer , bekymringer og aldrig stillede 
krav , i stedet for indad mod den lille , lave og 
trange hjærtedør , som Kristus havde åbnet for 
menneskene med det ord : mit rige er ikke af 
denne verden . 
Ja , gud havde været ham god !  .  .  . Undertiden 
havde han endog troet , at kampen allerede var 
udstridt , verdens åg afkastet ! — således netop 
denne nat . Mens han lå søvnløs og lyttede til 
regnens ustandselige fald , til bølgeskvulpets hulken 
og blæstens stille klage , havde han haft en fornemmelse , 
som om han fra det fjerne hørte den 
hele jord stønne i forkrænkelighedens lænker . 

selv var han som løftet op over al jordelivets ve og 
vånde til salig forening med gud . Hans hjerte 
slog så stille og fredeligt ; ingen jordisk attrå 
foruroligede hans tanker , ingen bekymring , ingen 
timelig længsel formørkede hans sind . Han fornemmede 
sin sjæl som en vidtstrakt , spejlblank indsø , badet 
i det himmelske lys . Nu og da fløj en tanke i 
skikkelse af en hvid due lydløst hen over den , 
rørte den blanke flade med sin vinge og forsvandt . 
Nu havde han atter følt livsbegærets torn i 
kødet . Mødet med frk . Ragnhild havde smertelig 
belært ham om , at han endnu ikke var fri . Hans 
hjærte var kommen til at banke heftigt , da han 
så’ hende dukke op ved den fremmede mands 
side  . . . i naturomgivelser , der mindede ham om 
dem , hvori hun første gang havde gjort indtryk 
på hans sanser . — endnu ikke fri ! Trods al 
sin kamp og ydmyge anger  .  .  . endnu ikke ! 
Han ville ikke klage , ikke fortvivle , frem for 
alt ikke formastelig kræve gud til regnskab . 
Han forstod så godt , at han , hvis fald havde 
været så dybt , først sent og gennem hårde prøvelser 
kunne vente oprejsning . Dog havde han 
ofte grundet over den modsigelse , der syntes ham 
at ligge i , at det netop var for en letfærdig 
kvindes skyld , han endnu holdtes fangen i dødens 

snarer  .  .  . han , som aldrig før havde haft en 
ukysk tanke , aldrig havde syndet mod det sjette 
bud . 
Eller var han igen her i en vildfarelse , et 
selvbedrag ? Kunne synden overhovedet være så 
enkel ? Var den ikke altid mangfoldig  .  .  . forræderisk 
som den uanselige urt , der gemmer dybe 
og vidtforgrenede rødder i det skjulte ? Var hans 
sansers forvildelse måske blot et tilfældigt åbenbaret 
skud af mange forborgne laster  . . . af alle 
de andre hjærtets dæmoner , som han havde 
kæmpet mod og troede overvundne ? 
Som han gik i disse tanker , blev han opmærksom 
på en lille lynghytte , der dukkede op 
foran ham umiddelbart ved vejen . En pjaltet kone 
stod udenfor og pindede kvas , og ved den solbeskinnede 
gavl sad en gråhåret krøbling på en 
halmvisk og lallede som et barn . 
Emanuel standsede af overraskelse . Det var 
nu så længe , siden han havde stået ansigt til 
ansigt med den usminkede menneskelige elendighed , 
at han uvilkårlig kom til at gyse ved synet 
af dette sammensunkne tag , denne indfaldne gavl , 
disse sønderbrudte ruder , der stirrede ud på ham 
som onde øjne . Han mindedes mosekærshusene 
derovre i hans forrige hjemstavn , — hin samling 

ynkelige lerrønner ude ved sognets sumpede vestgrænse , 
hvis nød og savn han i sin tid ved egne 
og andres opofrelser forgæves havde søgt at afhjælpe . 
Og han faldt i tanker . 
Da konen omsider fik øje på ham , nærmede 
han sig og bød guds fred . 
Men i stedet for at svare mumlede konen 
en ed og huggede til med øksen , så pindestumpen 
fo’r langt bort . 
„ Hvorfor bander du min hilsen ? “ spurgte 
Emanuel sagtmodigt . „ Jeg kommer ikke med ondt , 
og jeg vil ikke gå med noget godt — som ordet 
lyder . Jeg er din ven . Og jeg byder dig derfor 
igen : guds fred ! “ 
Konen så’ endelig op — men med et blik , 
der fik Emanuel til at studse , ja næsten gjorde 
ham forskrækket , så ondt og hadefuldt var det . 
Nu så’ han i del hele først rigtig på hende . 
Hun var uhyggelig at se til i sine snavsede pjalter , 
mandshøj og førladen , oppustet af usundhed og 
med hele hovedbunden fuld af sorte skæl . 
Inde fra huset lød der slæbende trin . En 
gammel , aldeles sammenbøjet kone med et uformelig 
stort hoved krøb frem i døren , hvor hun 
blev stående med den ene , runkne hånd støttet 
på en stav , den anden på dørkarmen . I sløv 

stirren betragtede hun den fremmede mand , mens 
hun med mimrende mund blev ved at mumle : 
„ Jeg er syvoghalvfirs til poske . Jeg er syvoghalvfirs 
til poske . “ 
For Emanuel gik der pludselig et lys op . 
Han huskede , at han i sin tid på sandinge 
højskole havde hørt tale om en kone her fra 
egnen , „ sorte Trine “ kaldet , der var befolkningens 
skræk , og hvis hadske og trodsige sind hverken 
venlige tilnærmelser eller gode gaver havde formået 
at formilde . Han erindrede nu også dunkelt 
at have hørt noget om , at hendes mand en 
gang var bleven slået til krøbling ved et jordskred 
under arbejdet på den nye jærnbane , — 
og han tvivlede derfor ikke om , at det var denne 
kone , overfor hvem et mærkeligt tilfælde her 
havde stillet ham . 
Efter nogle øjeblikkes tavshed sagde han , 
atter mildt og fredeligt : 
„ Hvorfor ser du ikke glad ud ?  .  .  . Jeg stod 
just og tænkte på , hvor lykkelig og taknemmelig 
du dog måtte være  .  .  . du , som jo hører til de 
udvalgtes flok , hvem gud har benådet med 
dåbstegnet på sin kærlighed . For — jeg ser det 
— du er håbløst fattig . Du har vel akkurat det 
strå , hvortil du kan hælde dit hoved . Du er 

fornægtet at' verden  . . . en fremmed og fredløs 
her på jorden . Hvorfor er du da ikke glad ? “ 
Konen sænkede øksen og så’ forbavset på 
ham . Det var ikke i den tone , man plejede at 
tale til hende om hendes elendighed . 
„ Forstår du mig ikke ? “ vedblev Emanuel . 
„ Er det da ikke sandt , at i fattige forud har fået 
som gave af gud , hvad vi andre så inderligt 
må sukke efter  .  .  . vi , som træller under verdens 
kummerfulde åg  . . . vi , som endnu i dødsangstens 
time klamrer os til støvet som et rovdyr 
til sit bytte . I er lykkelige ,  . . . I , som ikke 
kender andet begær end netop at opholde livet ; 
som kun er lænkede til denne usle verden ved 
selvopholdelsesdriftens tynde tråd , den døden 
overklipper for jer uden smerte . Og endda er 
du ikke glad , Trine ! “ 
Konen stirrede på ham med opspærrede øjne 
og måbende mund . Det var dog mindre hans 
tale , som hun ikke fattede synderligt af , end 
den omstændighed at høre sig nævnet ved navn 
af denne vildfremmede mand , der gjorde et så 
overvældende indtryk på hende . Han kendte 
hende altså ! 
Hun strøg sig med armen over sin svedige 
pande og mumlede : 

„ Hvem er 1 , med forlov ? “ 
„ Et menneske , der misunder dig ,  . . . en 
af verdens slaver , der forgæves kæmper for at 
slide trællelænken af sig . En stakkels vildfarende 
er jeg , der her for dig gør bod , fordi han en gang 
lyttede til menneskenes dårlige tale og troede at 
gøre godt mod dine lige ved at ville berøve dem 
deres eneste eje , fattigdommen , sjælens frigjorthed , 
evighedens afglans her på jorden , som der 
står skrevet . — og så byder jeg dig da for 
tredje gang : guds fred ! Gå ind i dit hus og 
lov Herren ! Men glem så heller ikke at bede 
for dem , der ikke er så lykkelige at have fået 
plads ved himmeriges porttærskel !  .  .  . Bed for 
mig , Trine ! “ 
Han rakte hende hånden . 
Et hæsligt smil spillede et øjeblik om hendes 
tykke læber . 
Han er gal , tænkte hun . 
Dog var der noget i hans væsen , i hans 
milde blik , i denne bedende fremstrakte hånd , 
som hun i længden ikke modstod . 
Tøvende og halvt uvilligt gav hun ham til sidst 
sin grove næve . 

den vej , Emanuel fulgte , var efterhånden 
svunden ind til et par dybe hjulspor , to gulhvide 
sandstriber , der drog sig i bugter gennem den 
mørke lyng . Nu hørte endog disse op . Kun en 
smal fodsti førte videre gennem det tavse øde , 
hvorover en enlig lærke kvidrede med fortvivlet 
kraft , som sang den sig fra sin rædsel over stedets 
ensomhed . 
Emanuel steg langsomt , op ad den siadig 
stærkt stigende skråning , hvorover solen brændte 
med næsten sydlandsk ild . Han var stærkt grebet 
af den nys oplevede scene , der på så underfuld 
måde — ligesom ved guds egen tilskyndelse — 
var bleven ham en indvielse til den gerning , han 
nu skulle tage op med al sin styrke . 
Han nåde omsider sin vandrings mål , det 
store sømærke , som knejsede deroppe på den 
yderste høje pynt , hvor landet endte . En stejl 
og vildt opreven skrænt styrtede herfra ned mod 
havet lige ud for det sted , hvor den stenede fjord 
skød sig brusende ind i landet . 
Over havet så’ man milevidt . Men også 
over den brede fjordmunding havde man en 

storslået udsigt til landet ovre på den anden 
side  . . . et nøgent , bølgeformet agerland , gennemkrydset 
af markskel og lange , snorlige stendiger , 
der strakte sig hen over alle bakkerne som 
styrkende ribber . Derovre på landets højeste 
punkt øjnedes Vejlby med det højtragende poppeltræ 
i præstegårdshaven . Spredt omkring på 
markerne lå hvidkalkede huse , der gnistrede i 
solen som spejlstumper , og helt nede i syd skimtedes 
— som en 0 i fjorden — Skibberup næs 
med den ensomt liggende kirke . 
Emanuel stod længe ubevægelig ved foden 
af sømærket . Han stirrede over på sit forrige 
hjem som på en åbenbaring . Det var 
ikke , fordi gensynet kom ham overraskende , — 
tværtimod . Men han var i øjeblikket uforberedt , 
følte sig overrumplet af det i den sindsstemning , 
hvori dagens mange forskellige oplevelser havde 
sat ham . Han havde i begyndelsen endog ondt 
ved at tro , at denne golde , fremmedudseende 
banke virkelig var hans gamle hjemstavn , hvor 
han havde levet sit livs syv lykkeligste år ,  .  .  . 
Virkelig var den plet af jord , hvorom hans tanker 
ved dag og nat havde kredset som fuglen om 
sin rede . 
Men efterhånden som hans øje blev hjemmevant 

derovre mellem de lange stendiger , efterhånden 
som han genkendte hvert hus , hver busk , 
hver høj , strømmede hans hjerte over . Al den 
ydmyge længsel , hele den højtidsfulde forventning , 
hvormed han havde imødeset denne gensynets 
stund , vågnede igen i hans bryst , og hans øjne 
stod fulde af tårer . Dernede ved stranden lå 
gamle Ole Birgers hytte med vippebrønden og den 
lille kålhave . Det hus , der lå lidt højere oppe , 
måtte være ruinerne af dyrlæge Aggerbølles hjem ! 
.  .  . Derhenne langs med det høje pilehegn gik 
den sti , ad hvilken han og Hansine så ofte havde 
vandret i deres ægteskabs første år , når de gik 
aftenture sammen ned til stranden og sad på 
de store sten og talte om fremtiden . Og dér — 
o gud ! — kirken helt dernede , hvor „ Gutten “ 
Sov den lange søvn under grønsværet . Hans 
kække , dejlige dreng ! Hans livs bedste glæde ! 
.  .  . Og dér ? Var det ikke  .  .  .  ? Jo , dér bag 
de tre mørke høje gemte sig Skibberup ; dér 
boede Hansine ,  .  .  . dér gik hun måske netop nu 
og tænkte på ham ,  .  .  . sad måske ved den 
kære gamle Elses sygeleje og tænkte på ham . 
Ganske tydelig så’ han for sig den lille gulkalkede 
halvgård med den lave port og det 
tjærede bindingsværk  .  .  . den gammeldags stue 

med det mørke lergulv , det grønmalede panel , 
den firkantede bilæggerovn , spinderokken og det 
blåstribede alkoveforhæng , tallerkenrækken under 
loftet og de mangerudede vinduer , hvorigennem 
solen faldt ind med en gylden , søndagsfestlig glans . 
Hvor ofte havde han ikke i sine vågne drømme 
stået der udenfor hyttens dør en silde aftenstund 
og sagte banket på  . . . en vejtræt vandringsmand , 
en mødig pilgrim , der har endt sin 
lange bodsgang på nøgne , blodige fødder . Sagte 
har Hansine rejst sig fra stolen ved moderens 
leje , åbnet vinduet på klem og spurgt , hvem 
det var . Og da hun har genkendt ham , er hun 
stille kommen ud og har rakt ham sin hånd 
med de ord : „ Velkommen ! Jeg har ventet 
dig ! “ Tavse har de set på hinanden . Og for 
ikke at forstyrre den syge , går de ud i haven 
og sætter sig på den lille digestump , hvorfra udsigten 
åbner sig over engene , og hvor de i deres 
forlovelsestid så ofte sad i stille sommernætter 
og så’ op på de drivende skyer . Nu sidder de 
der atter hånd i hånd under stjærnehimlen og 
taler sammen om deres fremtid ;  .  .  . taler også 
om den forgangne tid , om disse tunge adskillelsens 
år , hvori de først ret har forstået og fundet 
hinanden . Og Hansine siger : „ Vær ikke længer 

vred over min tavshed og mine korte breve . Tro 
aldrig , jeg har tvivlet om , at du en gang ville 
komme tilbage . Jeg har siddet her og ventet dig 
hver dag ; og hver søvnløs nat har jeg lyttet efter 
dine trin . Men jeg ville , du skulle komme frivilligt 
— ikke draget af min klage . Derfor har 
jeg været tavs . Derfor ville jeg ikke se dig . Men 
jeg har heller ikke grædt , hverken for dig eller for 
vore børn . For jeg vidste , du ville komme , når 
din kamp var udstridt ! “ 
Ja , ja — nu ville han komme ! Endnu i dag 
ville han skrive til Hansine derom , således som 
han havde bestemt . Allerhelst var han straks rejst 
over til hende med børnene ,  .  .  . men Hansine 
havde jo forbudt ham det . Netop i sit sidste brev 
havde hun på ny indstændigt afkrævet ham et 
løfte om ikke at gøre det af hensyn til moderen , 
der ikke tålte nogen sindsbevægelse . Måske 
frygtede hun tillige den opsigt , en sådan uforberedt 
ankomst kunne vække derovre på egnen . 
Men han havde nu tænkt sig , at de kunne mødes 
første gang ude på Skibberups ensomt liggende 
kirkegård . Han kunne sejle derover i en båd , 
så ingen fik ham at se . Dette ville han nu skrive 
til hende . Over guttens gravhøj skulle de atter 

række hinanden hånden og forny deres troskabspagt 
for evigheden . 
.  .  . Opfyldt af denne beslutning vendte han 
med raske skridt tilbage mod sandinge leje . Han 
steg ned ad en sti på havsiden af pynten og gik 
hjemad langs med stranden . Hans hoved var 
fuldt af planer . Synet af det gamle hjem havde 
givet ham nyt mod , og mødet med „ sorte Trine “ 
Havde genvakt hos ham den virkelyst , den åndens 
meddelelsestrang , som nu så længe havde slumret . 
Da han nåde hjemmet , gik han over gårdspladsen 
ind på sit værelse , en rummelig , lavloftet 
bondestue med kalkede vægge og mere 
end tarveligt bohave . Han ville straks sætte sig 
til bordet for at skrive brevet til Hansine . 
1 det samme opfangede hans øre lyden af 
en munter latter , der klang ind til ham ude fra 
haven . 
Frk . Tønnesen !  .  .  . fo’r det igennem ham . 
Han kastede blikket ud igennem vinduet . Ja 
ganske rigtigt . Dér stod hun henne ved havelågen 
sammen med Betty , øjensynlig i færd med 
at tage afsked . Hun havde slået sin parasol op 
for solen og over dens hvide skaft nikkede hun 
til nogen , der nærmede sig henne på landevejen . 
Et øjeblik efter viste pastor Petersen sig med et 

mægtigt bade-håndklæde over skuldren . Han 
underholdt sig lidt med damerne , hvorpå han 
galant bød frk . Ragnhild armen , som hun smilende 
modtog . 
Trods en voldsom kamp med sig selv var 
Emanuel bleven bleg . Med et stift og ligesom brustent 
blik blev han ved at stirre hen mod den 
plet , hvor de forsvandt . Så strøg han sig over 
panden og sank stille ned på en stol . 
Hvad var det dog for en forfærdelig magt , 
denne kvinde havde over ham  .  .  .  ? 
Hans legeme var kommen til at ryste . En 
dødens rædsel gennemisnede med ét hans blod , 
og han bøjede sig ned , bedækkede ansigtet med 
sine hænder og næsten råbte : 
„ Herre , herre ! Jeg slipper dig ikke  .  .  . jegslipper 
dig ikke , før du velsigner mig ! “ 



anden bog . 



i . 
Der fulgte sommerlige dage med høj himmel , 
fuglekvidder og Duft af nyslåede Enge . 
Hver aften lejrede der sig langs hele den 
vestlige synsrand en gråviolet tåge , der tilslørede 
solen , så den allerede længe før sin nedgang 
hang under himlen som en mørkerød måne . Og 
hver morgen var sandinge-dalen i et par timer 
opfyldt af så tætte engdampe , at man inde i 
byen ikke kunne se fra den ene gård til den 
anden . Til gengæld kunne man så høre , hvorledes 
alle dalens køer gav Hals derude i det 
klamme bad ; og ikke gik der et par træsko over et 
gårdsrum , ikke græd et barn for morgenvadsken , 
uden det hørtes over hele byen . 
Man havde i disse timer en fornemmelse , 
som om man var bleven nedsænket i en undersøisk 
verden , gik og famlede sig frem på bunden 

af et gråligt-flimrende hav , hvor sære , kæmpemæssige 
skygger pludselig rejste sig omkring en 
og ligeså hurtigt forsvandt . Selv temmelig nære 
genstande skimtedes kun i uklare , bølgende omrids 
af fabelagtig form . Og oven over tågerne 
forkyndte lærkerne med deres kimen , at deroppe 
var der en verden , hvor himlen var blå , og 
hvor solen skinnede . — 
henne fra højskolen havde morgensangen nylig 
lydt  . . . et kor af halvandet hundrede kraftige 
pigestemmer , ledsaget af et par dybe mandsrøster . 
Nu var eleverne beskæftigede med morgen-rengøringen 
oppe på deres små , hvidkalkede tagkamre , 
der lå i en lang dobbeltrække oven over 
den store foredragssal ligesom celler på en 
klostergang . Men selv denne jævne gerning udførtes 
under sang og nynnen og sindets glade 
opløftelse . Og da den var tilendebragt , satte de 
unge piger sig på sengekanterne med armene 
om hinandens liv for at bytte tanker og udøse 
fortrolighed ,  .  .  . eller de stillede sig hen i ensomhed 
ved de små vinduer og stod dér med 
hånden tankefuldt under kinden og lyttede til 
de mange forskellige lyd , der bares op til dem 
derude fra den travle , urolige verden , som de 
bølgende engtåger halvt skjulte for deres blik , — 

og som også i en anden forstand forekom dem 
underlig fjern og uvirkelig . 
Imidlertid rygtedes det , at der holdtes „ Sammensladder “ 
Inde i det store hjørnekammer „ Brejdablik “ . 
Det var slagelse-natalie , der som sædvanlig 
havde sat gemytterne i bevægelse . Den høje , krushårede 
pige gik frem og tilbage over gulvet og 
oplæste med glødende kinder vilh . Prams sidste 
store tale , der netop stod aftrykt i dagens nummer 
af højskoletidende . Rundt omkring på sengekanterne 
sad tilhørerne og afbrød hende med 
protesterende tilråb . I den bladstrid , der i den 
sidste tid var bleven udfægtet mellem vilh . Pram 
og højskoleforstander sejling angående vennesamfundet , 
havde nemlig alle skolens andre elever 
trofast holdt med deres egen forstander . Kun 
den lille Sofie landerslev inde fra „ Østen for sol “ 
Havde Natalie foreløbig vundet for sit parti , og det 
fortaltes , at hun straks havde opflammet hende til 
at afgive løfte om at bryde med sin kæreste , dersom 
han ikke ville afsværge troen på biblen 
som åbenbaret skrift . 
Men nu lød skoleklokken , der forkyndte , at 
formiddagsforedraget skulle begynde . Alle fo’r 
op , og et øjeblik efter sad halvandet hundrede 
unge piger i festlig forventning bænkede nede i 

den store foredragssal . Efter afsyngelsen af en 
sang steg læreren op på katederet . Det var 
den unge kandidat Schønberg , der fortsatte sin 
oplæsning med tilhørende udlægning af danske 
kæmpeviser . 
.  .  . Imidlertid var der begyndt at komme liv 
i tågerne derudenfor ; de ligesom løftede sig , 
blev lettere , lysere , til sidst næsten sølvhvide . Snart 
sås det første stykke blå himmel titte frem 
over en skorstenspibe , hanerne kom på møddingerne , 
og børnene tumlede ud på gaden . ’ 
kun friskolelærer Povelsen lå endnu og bredte 
sig på ryggen i sine tykke dyner med en Avis 
foran sig og en to alen lang pibe hen ad gulvet . 
Solen listede netop ind til ham over vindueskarmen , 
da døren til skolestuen åbnedes på klem . Hans 
kones bebrillede ansigt kiggede forsigtig frem , 
hvorefter den sædvanlige morgenunderhandling begyndte 
imellem dem . 
„ Kære Povelsen , nu er alle børnene samlede . 
De skulle jo have en time regning , min bedste . “ 
Skolelæreren løftede ligesom åndsfraværende 
sit gudhengivne blik og sagde : 
„ Ja , du har ret , du kære ! Nu skal jeg 
straks komme  .  .  . om et øjeblik komme . Men 

sig mig , ven , — kunne du ikke læse morgenbønnen 
med dem ? “ 
„ Det har jeg netop gjort , kære Povelsen . “ 
„ Ja , det er sandt , jeg hørte det jo ! Nu skal 
jeg straks .  . . . For resten , kunne du ikke synge 
lidt med dem så længe , lille Maren — så bliver 
de så glade . Syng den om torbisten og fluen , 
den morer dem så meget , de kære små . Men 
lad dem kun synge alle versene . Børn har godt 
af at vænnes til orden og akkuratesse . “ 
Det bebrillede ansigt forsvandt , og Povelsen 
fordybede sig atter i sin føljeton . 
Il 
det blev igen en lummerhed dag med blikstille 
luft , bissende køer og en himmel så skinnende 
og blank , som om den svedte . Inde i 
bøndernes gårde bredte solen sig som en gloende 
ild over brolægningen og trængte skyggen 
op ad de kalkede længer helt ind under tagskæget , 
hvor spurvene sad på rad og rystede 
fjerene ligesom gamle damer , der føler sig besværede 
af varme . Lænkehunden lå uden for sit 

hus og strakte alle fire ben fra sig , som om den 
var død ; ænderne var vraltet til gadekæret , og 
hønsene stod og sov inde under hyldebuskene . 
Ikke et pip var der at høre . 
Kun inde i præstegårdens have var der så 
megen skygge , at fuglene gad synge . Men det 
var også en af de gode gammeldags præstegårdshaver 
på fire Tønder land med uigennemtrængelige 
buskadser og hundredårige træer , under hvis 
ærværdige kroner der var svalt og lydt som i en 
kirke . Og selve præstegården var en af de nu 
snart forsvundne fortidslevninger med lange , lave , 
stråtækte længer , der ser så uanselige ud ved 
siden af de moderne bøndergårde , men hvis vedbendbehængte 
mure og mosbegroede tag fængsler 
blikket og fortryller sindet som en åbenbarelse 
fra æventyrets land . 
Her boede den gamle 80-årige pastor Momme , 
som ligeledes var et ærværdigt minde om en tid , 
der nu syntes at tilhøre de underfulde sagn . Den 
lille , dværgagtige mand med den sorte fløjls kalot , 
de lange , sølvhvide nakkekrøller og hele det øvrige 
gammeldags folkehyrde-præg — som han med stor 
omhu bevarede — lignede en æventyr-skikkelse , 
når han sad derude i sin store , grønne have , 
ensomt drømmende i skyggen af et knudret træ . 

det var nu også snart et halvt århundrede , 
siden pastor momine holdt sit indtog her i sandinge 
menighed , som han havde fået nåde til at lede 
det første , vanskelige skridt op mod åndens lyse 
højder . Ældre folk kunne endnu fortælle derom . 
Først var det sket , at den gamle pastor jerrild 
en morgen var bleven funden død under lampen 
inde i sit tilrøgede gavlkammer , hvor han havde 
siddet begravet mellem sine portvinsllasker i mere 
end en menneskealder . De sandinge bønder havde 
stille båret ham til jorden ; og da de havde fået 
sagt , at nu lå han dér , hvor han havde det bedst , 
vendte de ubekymrede tilbage til deres daglige dont . 
Men en dag , et par måneder derefter , drog et 
mærkeligt optog ned fra bakkerne i syd . Forrest 
svinglede to top-læs flyttegods , og bagefter kom 
en gammel hyrekaret med en halv snes store 
og små hoveder kiggende ud af vinduerne . Oppe 
hos kusken sad yderligere to drenge , der holdt 
et udfoldet flag imellem sig ; og alle råbte de 
hurra foran ethvert hus , de rullede forbi . Ude 
i engene stod de sandinge bønder og stirrede — 
med øjnene fulde af forbavselse . Og da toget 
ved indkørslen til byen brød ud i et tredobbelt 
hurraråb og derpå under afsyngelse af „ Danmark 
dejligst Vang og vænge “ drejede ind i den 

tomme præstegård , så’ de betænkeligt til hinanden 
over grøfterne . 
Thi de gamle sandinge bønder var et stille 
og sindigt folk uden mange ord , endsige sange . 
De røgtede deres agre , fedede deres stude og 
interesserede sig ikke synderlig for , hvad der foregik 
uden for deres egne markskel . Der forløb da 
også både år og dag , før de forligede sig med 
den lille livlige præst — „ Abekattepræsten “ , som 
de rent ud kaldte ham . Den første gang , han 
havde ladet indbydelse udgå til „ folkeligt sangstævne1 “ 
I sin have , var der ingen , der mødte . 
Man var ikke vant til andre slags forsamlinger 
her end gildelag og ligbegængelser , og man følte 
sig fortrydelig over , at en fremmed selvrådigt 
ville indføre nye skikke der på egnen . Efterhånden 
mærkedes det dog , at den lille mand fik 
ørene til at høre . Snart rygtedes det om en , at 
han havde talt ilde om ungdommens Dans i legestuerne , 
snart om en anden , at han forsagede 
både kortspil og brændevin og hemmeligt søgte 
* til bibelmøderne inde i præstegården . Og nu 
fulgte den store tid , brydningens tid , de åndelige 
 .lordrystelsers dage , da forældre forbandede 
deres eget afkom , da børnene flygtede fra hjemmet , 
og da rige Ole vemmeløv slog sin kæp itu på sin 

kones ryg , fordi han en dag fandt den nye sangbog 
gemt i hendes dragkisteskuffe . De gamles 
modstand styrkede blot ungdommens sammenhold , 
ildnede deres tro til begejstring . Langt ud over 
sognets grænser , helt over til den anden side af 
fjorden spredtes rygtet om det nye , glade budskab , 
og folk kom dragende langvejs fra for at 
høre og se . Det var , som om selve luften bragte 
åndens vårbud viden om land og kaldte de 
slumrende Spirer frem af mulde . Det var grødetid , 
blomstertid , de rige forjættelsers strålende dage . 
Dengang var det også , at det blev åbenbare ! , 
hvad for mærkelige evner der slumrede i friskolelærer 
Povelsen . Denne mand havde oprindelig 
været en ganske simpel skomager . Ældre folk 
kunne endnu huske ham som en lang , vindtør , 
underlig fyr , der sad bag sit vindue med begede 
tråde hængende over øret og fra morgen til 
aften sang gamle viser , som ingen kunne finde 
forstand i . Men pastor Momme indså’ snart , at 
her var noget af det ægte guld . Han fik ham 
ved gode venners bistand anbragt på et seminarium , 
hvorfra han efter kort tids forløb vendte 
tilbage som en stadselig skikkelse med runde , 
glade kinder og et pragtfuldt skæg nedover brystet . 
Hin store dag , da forlovelsen blev fejret mellem 

ham og selve Ole vemmeløvs datter Maren , fejredes 
som en jubelfest af hele menigheden . Med 
den gamle , halsstarrige storbondes endelige overgivelse 
var den sidste , alvorlige modstand brudt . 
Og da man om aftenen for første gang samledes 
oppe på den kæmpehøj , der senere skulle få 
så stor betydning i menighedens historie , opsendtes 
fra mangt et bevæget hjerte en inderlig 
tak til gud for åndens sejrsgang her og over 
det ganske land . 
Nu levede den gamle pastor Momme ensomt 
og tilbagetrukkent sammen med en svigerinde , frk . 
Katinka Gude . Den tid var for længst forbi , da 
sandinge præstegårdshave spillede en rolle i egnens 
liv , da dens nu så velholdte gange og plæner 
nedtrampedes af tungfodede folkemasser , mens 
svulmende sang og begejstret tale genlød under 
de ærefrygtsindgydende kroner . Så længe var 
det siden , at man ikke var langt fra helt at 
glemme , at denne tjørneindhegnede plet var hellig 
jord for folkesagens venner , at derinde under 
den brede blodbøg havde selve Grundtvigs bardeskikkelse 
en gang stået og forkyndt sit lysets 
evangelium ; der havde budstikke-bojesen talt , og 
Lindberg , Birkedal , svejstrup , Frederik Barfod , 
Dines Pontoppidan og hvad nu alle de andre 

hed , der havde fulgt i den store seers fodspor 
og udlagt hans dunkelt dybe billedsprog foi' det 
lyttende folk . 
Også pastor Mommes eksistens var befolkningen 
undertiden nær ved at skrive i glemmebogen . 
På en måde var man jo nok stolt af 
ham , og ved højtidelige lejligheder holdt man af 
at vise ham frem for de tilrejsende og hylde ham 
som den sidste , endnu levende patriark fra den 
folkelige guldalders dage . Men ellers var det den 
almindelige mening , at han var bleven alt for gammel . 
Man kunne også høre folk sige , at han jo dog 
heller aldrig havde hørt til de store profeter , og 
det betragtedes næsten som en opofrelse , når 
man en gang imellem gik i kirke for at høre 
hans præken , hvori der aldrig forekom mindste 
hentydning hverken til bibelkritiken eller andre af de 
store spørgsmål , der nu satte sindene i bevægelse . 
Således var det også kun af medlidenhed med 
den gamle mand , at man vedblev at holde liv 
i hans hjærtensbarn , den folkelige friskole , skønt 
de fleste for længst var bleven enige om , at det 
varigste udbytte , man havde haft af denne bekostelige 
anstalt og dens bestyrer , knyttede sig til 
nogle delikate smørboller , som friskolelærer Povelsen 

efter sin hjemkomst fra seminariet havde 
fået indført i menigheden . 
Det var dog ingenlunde mangelen på påskønnelse , 
der i de senere år havde lagt en bestandig 
dybere skygge over oldingens forhen så 
livlige og smilende ansigt . Han var endog taknemmelig 
for den ubemærkethed , hvori han fik 
lov til at henleve sine sidste dage . Han havde 
overhovedet aldrig hørt til dem , der følte trang 
til at gøre sig gældende i verden . Han havde 
altid haft alt for beskedne tanker om sig selv 
og sin virksomhed til at mene , at han fortjente 
anerkendelse . Derfor havde han også i sin tid 
betragtet det som noget ganske naturligt , at andre 
og mere betydelige personligheder , — som f . Eks . 
Den gamle højskoleforstander — havde overtaget 
førerskabet her , ja ingen havde frydet sig mere 
end han over det fornyede opsving for folkesagen , 
som særlig højskolen havde fremkaldt ved 
det bevægede liv , den stadig tilførte egnen . 
Men pastor Momme var i ordets tungeste 
betydning mæt af dage . Han følte det dybere 
end nogen anden , at han havde overlevet sig selv 
og nu fristede den trange lod at opleve dommen 
over sit liv og sin tid . Og dette var da den 
sorg , der formørkede hans alderdom , at han nu 

— i sit firsindstyvende år — var begyndt at 
tabe troen på den sag , for hvilken han begejstret 
havde ofret sit liv . Han havde længe 
ikke villet tilstå det for sig selv . Han havde bebrejdet 
sig sine anfægtelser , kaldt sig en skørhovedet 
olding , søgt at trøste sig med sangens 
frejdige ord om , at „ unge øjne , de se dog bedst “ . 
Men han havde ikke kunnet berolige sit bekymrede 
hjærte . Den ungdom , han så’ vokse op omkring 
ham ; de tanker og følelser , der nu beherskede 
folket ,  .  .  . det var slet ikke en sådan høst , han 
havde ventet sig af åndens rige udsæd . 
Og dette var endda ikke alt . Allerbitrest for 
ham var det at være vidne til , hvorledes den frie 
kirkes gamle modstander , den lysrædde og livsfjendske 
pietisme , som han havde troet overvunden 
for alle dage , nu drog i sejrsgang over det hele 
land . Når han læste om den nyfødte begejstring , 
hvormed man alle vegne flokkedes om mørketroens 
forkyndere ; når han hørte , at endog 
folk her fra hans egen egn stod op midt om 
natten og trodsede vejr og vind på fjorden for 
at komme over og høre helvedprædikanten derovre 
i Vejlby og Skibberup sogn , — ganske som 
man i sin tid var draget derovrefra her til sandinge 
for at opbygges af lysets og frihedens 

evangelium — da grebes han af' en knugende 
fornemmelse af , at alle menneskeåndens kampe 
for sandheds erkendelse var et frugtesløst op og 
ned , at gud i sin usynlighed spottede alle efterstræbelser 
og omstyrtede alle babelstårne , indtil 
evighedens time slog . 
Han havde nu kun ét håb tilbage : det andet 
liv . Derfor var han så taknemmelig for den 
ubemærkethed , hvori han fik lov til at leve . Her 
i sin haves tjørneomhegnede fred , kun få skridt 
fjernet fra det sted , hvor hans grav skulle graves , 
følte han sig som allerede halvt tilhørende åndernes 
verden . Og hver dag var det hans bøn 
til gud , at han dog ville tage ham op til sig 
og stille hans længsel efter klarhed , fred og 
den evige uomskiftelighed . 
Dér sad han nu på denne solrige eftermiddag 
hensunken i tanker under den minderige 
blodbøg . Hans hænder lå foldede i skødet , og 
han havde lukket øjnene for at lade sjælen være 
alene med sine overjordiske drømme . 
Et stykke borte fra ham gik hans svigerinde 
frem og tilbage på grusstien langsmed havehegnet . 
Frk . Katinka Gude var — ligesom pastor 
Mommes afdøde hustru — en halvsøster til Fru 
Lene Gylling , med hvem hun dog ikke havde 

synderlig lighed . Man skulle vel endog vanskeligt 
kunne tænke sig større modsætninger end den 
smukke , smilende , af alle beundrede enkefrue og 
denne uanselige , lidt krogede gamle jomfru med 
det lille grå abehoved , det bøse ansigtsudtryk 
og de altid travle træstrikkepinde . 
Frk . Katinka havde altid været familiens 
skumpelskud , hvem man sendte bud efter i sygdomstilfælde 
og ved andre sådanne lejligheder , 
hvor man havde brug for tro og pålidelig hjælp . 
Navnlig her i pastor Mommes forhen så store og 
urolige husholdning havde man bestandig måttet 
ty til hendes bistand , så at hun — skønt ingen 
andre end hun selv vidste det — i virkeligheden 
havde tilbragt sin meste tid i sandinge præstegård . 
Tilsyneladende ganske uanfægtet af hele det 
åndelige røre omkring hende , uden for så vidt 
det hvert øjeblik fyldte huset med larmende gæster , 
havde hun gået ubemærket omkring og gjort 
dagens gerning for sin svagelige og af højere 
tanker optagne søster , indtil hun ved dennes død 
og børnenes giftermål helt overtog styrelsen af 
svogerens hjem og snart blev hans eneste støtte . 
Mens hun nu vandrede der frem og tilbage i 
havegangen , holdt hun stadig et vagtsomt øje med 
den gamle , hvis skikkelse faldt mere og mere sammen 

derhenne på bænken under blodbøgen . Til sidst 
gik hun hen til ham og sagde på den stødvise , 
butte måde , der var hende egen : 
„ Momme  . . . du skulle ikke  .  .  . sidde dér 
og sove . Hvorfor går du ikke  .  .  . ind og lægger 
dig lidt ? “ 
Den gamle var virkelig falden i et let blund . 
Han så’ sig omkring med sine falmede øjne , som 
om han først måtte besinde sig på , i hvilken 
verden han var vågnet op . 
„ Ja , — jeg tror også , jeg vil gå ind lidt , “ 
Svarede han derpå og lagde hænderne på bænken 
for at rejse sig . 
„ Kom — lad mig hjælpe dig , “ sagde frk . 
Katinka . 
„ Tak Cecilie !  .  .  . Hvad var det , du fortalte 
om vor Frederik ? “ 
Den gamle mand var endnu lidt forvirret 
efter søvnen . Han troede , at han talte med sin afdøde 
hustru ; og han kom ikke rigtig til sig selv , 
før de nåde ind i stuerne . 

Iii . 
Da frk . Katinka havde bragt den gamle til 
hvile , vendte hun tilbage til Alleen langsmed havehegnet , 
hvor hun hver eftermiddag plejede at tage 
sin spadseretur . Uden for præstegårdens enemærker 
kom den gamle dame kun sjælden , og 
når det skete , vakte hun gerne en ikke just 
smigrende opmærksomhed blandt byens befolkning . 
Selv bønderkonerne kunne ikke lade være at trække 
på smilebåndet , når de så hende komme anstigende 
med det lille hoved og den lange , slunkne 
Hals langt foran den øvrige krop , iført en fodsid , 
af ælde grøn Mantille , kysehat med krusestrimmel 
og flade , fuldkommen hæleløse støvler , der 
var snøret på siden . 
Frk . Katinka selv var ingenlunde ubekendt med 
folks værdsættelse af hende ; men hun fandt sig 
i den med sin sædvanlige koldblodighed . Hun 
havde overhovedet ikke så stor agtelse for menneskene , 
at hun lod sig anfægte af deres domme ; 
og ganske særlig havde ikke den kreds , hvori hun 
her havde måttet leve , så lidt som det store , religiøse 
folkeskuespil , hun havde set opført for sine 
øjne , nogensinde formået at indgyde hende synderlig 

respekt . Dertil havde hendes underordnede , 
halvt tjenende stilling i søstrenes hjem alt for ofte 
givet hende lejlighed til at færdes upåagtet mellem 
kulisserne og blive vidne til , hvorledes fejrede troeshelte 
anlagde taler-værdigheden eller afførte sig 
den lidenskabelige henrevenhed med en skuespillers 
rutine ; og hun var kommen til det resultat , 
at hvad der på tilskuerpladsen blev beundret 
som uforfærdethed , selvopofrelse og hellig 
nidkærhed , i de fleste tilfælde var temmelig tarvelige 
hverdagsfølelser — personlig forfængelighed , en 
trang til at vække opsigt — eller en slet og ret 
spekulation i menigmands pengepung . 
I det hele var hun ingenlunde gået hverken 
så blind eller så uberørt gennem livet , som folk 
i almindelighed troede , og som hun selv bestandig 
gav det udseende af . Med en egen nøgtern forstandighed 
havde hun iagttaget menneskene og 
altid følt sig fremmed imellem dem . Men hendes 
natur havde ikke tilladt hende at leve med hænderne 
i skødet . Skønt hendes hjerte egentlig ikke 
tilskyndede hende , dreves hun bestandig som af 
et instinkt til at overtage samaritangerningen hos 
sine omgivelser ,  . . . og der havde altid været 
nok af hjælpeløse på hendes vej , nok af stakkels 
skibbrudne på tidens rørte vande . 

.  .  . Som hun nu gik dér frem og tilbage 
langs tjørnehegnet , standsede hun med ét sine 
rastløse strikkepinde , løftede hovedet og lyttede . 
Det forekom hende bestemt , at hun havde hørt 
havelågen knirke . 
Ganske rigtigt ! Derhenne for enden af gangen 
kom en lang , hældøret bondemand listende ind i 
haven . 
Rynkerne i hendes lille grå ansigt trak sig 
sammen . Hvem kom nu og bragte forstyrrelse ? 
.  .  . Nu standsede manden og så’ sig forsigtigt 
omkring . 
Å — den bevægelse kendte hun ! Det var 
jo væver Hansen ovre fra Skibberup . Nå , han 
skulle være velkommen . 
I det samme fik manden øje på hende og 
nærmede sig med betænksomme skridt . 
„ Velkommen , “ hilste frk . Katinka med et nik , 
dog uden at give hånden . „ Så de er  .  .  . kommen 
her over  . . . i dag , Jens Hansen . Har de 
måske  .  .  . noget ærinde her ? “ 
I væverens fregnede ansigt med det rødlige , 
tyndtvoksende skæg bredte der sig et skævt smil , 
mens han skottede ned til hende med et opmærksomt 
undersøgende blik . 
„ Å ja , noget har man jo immer at pusle 

med . Og da jeg nu var kommen lier til bys , så 
tyktes jeg jo , jeg skulle dog gøre frøkenen en 
bitte besøgelse med det samme . “ 
„ Nå ja , det er godt , Jens Hansen . Det er 
også  .  .  . så længe siden  . . . De var her sidst . 
Kom lad os sætte os . “ 
De tog plads i et lysthus , der vendte ud til 
den store græsplæne . Frk . Katinka satte sig på 
bænken derinde , væveren på en havestol tæt ved 
indgangen . 
Væver Hansen var for tiden en fredløs mand . 
Den fornyede førerstilling , han for et par år 
siden havde tillistet sig derovre i Vejlby og Skibberup , 
havde han atter mistet . Hans rolle var i 
øjeblikket ganske udspillet , ja han var højtidelig 
lyst i ban af selve helvedprædikanten derovre , 
skønt det navnlig var på væverens foranledning 
og ved hans indflydelse , at denne mand i sin tid 
var bleven kaldet der til sognet . Det var igen 
gået ham som den gang , da han havde benyttet 
Emanuel Hansted til at rydde hans gamle modstander 
Provst tørnæsen af vejen . Den bevægelse , 
han så snildt havde skabt til fremme af sine planer , 
havde hurtigt taget en anden retning og navnlig 
en langt stærkere fart end beregnet ; og da han 

havde søgt at bremse den , var han bleven revet 
over ende . 
Frk . Katinka havde altid haft en del tilovers 
for denne af alle så hårdt bedømte mand . Hvilke 
hans planer egentlig var , vidste hun lige så lidt 
som nogen anden , — og de interesserede hende 
heller ikke . Men det oplivede hende en gang 
imellem at tale med et menneske , der syntes hende 
at betragte livets rørelser omtrent lige så ædrueligt , 
som hun selv . Alle de egenskaber , der havde 
gjort ham så ilde anset i hans egen kreds , hans 
mistænksomhed , hans hemmelighedsfulde væsen , 
hans snu , koldsindige overlæg , hans forkærlighed 
for i snævre vendinger at lirke og lure sig frem 
ved kneb og forstillelse i stedet for på Holger 
danskes vis at svinge sværdet med åben pande  . . . 
Alt dette frastødte hende slet ikke , ja det tiltalte 
hende endog som vidnesbyrd om en forstandig 
opfattelse af livet og menneskene . 
„ Nå  . . . er der så noget nyt  .  .  . ovre fra 
deres side ? “ fremstødte hun , da de en stund 
havde siddet tavse overfor hinanden . 
„ Å nej , sådan noget større er der da ikke 
at melde om . Det lider jo alt sammen jævntvæk 
i den gamle skure . Vi har det jo immer lidt 
rigeligt med djævelsnak og svovlstank , så man 

somme tider kan synes at fornemme helvede 
brænde lige under træskoen . Men ellers har vi 
det såmænd efter fortjeneste , som man siger !  .  .  . 
For resten har vi da fået en ny religion derovre 
nu . “ 
„ Nå , i også ! “ mumlede frk . Katinka . „ Hvad 
hedder så den religion ? “ 
„ Ih , det er jo dissehersens damgårdianere . “ 
„ Hvad for noget ?  .  .  . Damgårdianere ?  .  .  . 
Dem synes jeg dog ikke , jeg har hørt tale om før . “ 
„ Å nej , såmænd , det er rimeligt nok . For 
de er jo også endnu noget våde bag ørene . — — 
det er ellers ham Niels Nilen ,  .  .  . eller Niels Damgård , 
som han jo helst vil kaldes  .  .  . det er ham , 
der har opfunden den . Han var før i tiden gårdskarl 
hos Emanuel Hansted , og han har nu altid 
haft det så meget med læsning og skriverier i 
aviserne og sådan . Og nu var han jo bleven 
missionærtaler og sad immer og studerte i bibelbøger . 
Og så var det , han forgangen lavede 
denneherre nye religion , som for resten skal være 
helt udmærket  .  .  . det har jeg da hørt både en 
og to snakkes om . “ 
„ Men hvad er da det nye ved den ? “ 
„ Ja se , det kan en anden jo aldrig vide . 

men jeg tror nu nok , at det er noget med dåbens 
ord , som han vil have sagt i en anden mening . “ 
„ Ja , Vorherre er en tålmodig mand , “ sagde 
frk . Katinka med usædvanligt eftertryk . 
„ Ja , det er et sandhedens ord , frk . Gude ,  “ 
Istemte væveren , foldede sine røde hænder og 
sad et øjeblik hensunken i tankefuld tavshed . 
Men snart spillede igen smilet i hans ansigt , 
og han sagde : 
„ Men hvordan går det så egentlig med 
jeres egen nye profet da ? Ja for vi har natyrlig 
også hørt både et og andet om det derovre til 
vort . Og det er jo da helt mærkeligt , hvad der 
sådan fortælles . Han skal jo ligefrem være begyndt 
at gøre mirakler nu . “ 
„ Så-å , det har jeg dog ikke hørt  “ 
„ Ja ja — han har da allenfals fået skik på 
hende , den sorte Trine , som i kalder hende ,  .  .  . 
Hende , der nok var forlovet med Povelsen , inden 
han kom på seminariet . Det må da næsten 
kaldes et mirakkel , skulle jeg tro . Og så er der 
jo også en gammel mand dernere i lejet , som 
han skal have kureret for drukkenskab —  . . . og 
det bare ved at gå ham forbi en aftenstund og 
endda ikke sige så meget som et eneste ord . “ 
„ Ja sådan fortælles der jo . “ 

„ Ja — sandelig ! — det er mærkelige tider , 
vi lever i , frk . Gude ! Man gnubber sig oven i 
sit hoved og véd såmænd mangen gang knap , 
hvad man skal tænke om’et .  “ 
Det var Emanuel Hansted , de talte om . Han 
havde nu opholdt sig på egnen i nogle uger og 
var i den tid bleven et almindeligt samtaleemne 
her , — ja , trods den tilbagetrukkenhed , hvori 
ban stadig levede , var han på vej til at vække 
et formeligt røre i visse dele af befolkningen . I 
begyndelsen havde man vel været mest tilbøjelig 
til at smile af det klosteragtige liv , han for sit 
øget vedkommende førte , og som efter sigende 
endog gik så vidt , at han fastede visse dage 
om ugen for at modstå syndens fristelser . 
Henne på højskolen ymtede man rent ud om , 
at han var gal . Men så hændte det , at den 
sorte Trine en søndag til almindelig forbavselse 
viste sig i kirken , ja endog søgte Herrens bord ; 
og snart rygtedes det , at det var Emanuel Hansted , 
der havde haft del i denne mærkelige omvendelse . 
Han havde nok en dag givet sig i snak 
med hende uden for hendes hus , og hans ord 
skulle da have gjort et sådant indtryk på hende , 
at hun senere havde opsøgt ham i hans hjem 
for at tale med ham . Fra dette øjeblik slog 

stemningen mange steder om . Navnlig blandt 
småfolk og ganske særligt blandt de fattige fiskere 
nede i lejet , som indtil var forbleven ganske upåvirkede 
af egnens åndelige rørelser , blev mange 
stærkt optagne af denne besynderligt udseende 
fremmede , der frivilligt hengav sit liv til den 
fattigdom og de ydmygelser , til den Kummer og 
vanære , hvorunder de selv sukkede  . . . og som 
dog altid gik omkring med et udtryk af dyb 
lyksalighed , omgivet af en forklarelsens fred , 
der ligesom meddelte sig til enhver , hvem hans 
milde blik mødte . 
„ De skal vel for resten hen og besøge samme 
hr . Hansted , “ ytrede frk . Katinka . „ De og han 
var jo i sin tid gode bekendte . “ 
Væverens rødrandede øjne skævede atter hen 
til hende med et opmærksomt iagttagende blik . 
„ Å , det kunne der vel ikke være nogen større 
gavn ved , tror jeg . — men hvad mon han ellers 
sådan går og tænker på , mener frøkenen ? “ 
„ Jeg véd såmænd ikke . “ 
„ Mon han har spekulationer med detteherre 
vennemøde , som nu skal holdes her ? “ 
„ Jeg véd ikke . “ 
„ Kaskesens han tænker på at tale ved den 
lejlighed  ?  “ 

„ Ja , det kan jo være . “ 
„ Så frøkenen har slet ikke hørt noget om 
den ting ? “ 
„ Nej , jeg har ikke , “ svarede frk . Katinka og 
lo ved sig selv ; — hun begyndte at ane den 
skjulte hensigt , som den underfundige , i sine muldvarpegange 
utrætteligt virksomme væver havde med 
sit besøg . 
De gav sig til at tale om det påtænkte møde . 
Væveren var utrættelig i at udfritte hende om , 
hvad hun havde hørt angående foredragsemnerne 
og talerne ; om de første var endelig bestemte , 
om ordet ville blive givet frit o . s . v . Frk . Katinka 
kunne imidlertid intet oplyse . Han tog da 
med stor omstændelighed en sammenlagt Avis op 
af brystlommen , sad en stund og glattede den 
med sin hånd og sagde : 
„ Se der var ellers noget , jeg så gerne ville 
bede frøkenen gøre mig en tjeneste med . “ 
„ Hvad er det , Jens Hansen ? “ 
'ja se , det er et bitte ord her , jeg ikke forstår . 
Det er vel latinsk , tænker jeg . Om 
frøkenen vil være så god at se her .  .  .  . Jeg har 
sat mærke under det med min tommelnegl . “ 
Han rakte hende bladet . 

„ Utopi , “ læste frk . Katinka . „ Er det  .  .  . 
Det ord ? “ 
„ Ja , utopi , ja . Hvad betyder ellers det , med 
forlov ? “ 
„ Det betyder sådan  .  .  . Drømmebillede  .  .  . 
Noget uopnåeligt  . . . og sådan . “ 
„ Drømmebillede , ja så ! Ja se , det tænkte 
jeg netop !  .  .  . Utopi !  . . . Ja så siger jeg frøkenen 
så mange tak , “ sagde han og gemte igen omhyggeligt 
avisen i brystlommen . 
„ Hvorfor er det dem  .  .  . for resten så 
meget om at gøre  .  .  . med det ord , Jens Hansen ? “ 
„ Å jeg ville bare sådan gerne vide , hvad 
det betød , skal jeg sige frøkenen . “ 
„ Ja vel . Men  .  .  . har de  .  .  . nogen bestemt 
hensigt med det ? “ 
„ Ja se , jeg mente jo , at det var immer godt 
at vide , hvad det var , man læste . “ 
„ Men de må vel også  .  .  . have tænkt , at 
bruge det  .  .  . siden det var dem så meget om 
at gøre . “ 
„ Nu er det nok på tide , jeg kommer af 
sted , “ sagde væveren og rejste sig , som om han 
havde overhørt hendes spørgsmål . „ Ja så siger 
jeg nu frøkenen farvel og så mange tak . “ 
Frk . Katinka bredte et øjeblik sin mund ud 

til et abesmil , der blottede hendes lange , gule 
tænder . Hun kendte væveren tilstrækkeligt til at 
vide , hvor frugtesløst det ville være at fortsætte 
forsøget på at komme hans tanker på spor . 
„ Farvel , Jens Hansen , “ sagde hun og gav 
ham hånden . 
Iv . 
Omtrent på samme tid trådte Emanuel ud 
af sin lille have nede ved stranden . Et øjeblik 
stod han og stirrede i tanker ud over havet . 
Derpå gik han langsomt videre ud mod de høje , 
nøgne lyngbakker i vest . 
Imidlertid var han bleven ivrigt iagttaget af 
den lille Sigrid , der havde ligget på lur inde 
under nogle buske på havediget og hei’ oppebiet 
det øjeblik , da han gik ud på sin sædvanlige 
eftermiddagstur . Da hun ikke kunne se ham 
mere , rejste hun sig ilsomt , stillede sig omhyggeligt 
op således , at ansigtet vendte lige mod solen , 
og følte samtidigt på sin kjolelomme . 

„ Det passer , “ sagde hun derpå ganske højt . 
Nu vidste hun besked ! Det var moderen og 
mormoderen , som faderen regelmæssigt hver eftermiddag 
gik hen for at besøge . Nu var der ikke 
længer nogen tvivl ! 
Med blussende kinder satte hun sig ned på 
diget og faldt i tanker . 
Lige fra den allerførste dag , da hun kom hertil , 
havde det stundesløse barns altid virksomme 
indbildningskraft beskæftiget sig med moderen . Inde 
i København , hvor der altid var så meget , der 
adspredte hende , kunne der ofte gå flere dage , 
uden at hun kom til at tænke på hende . Herude 
derimod havde omgivelserne daglig påtvunget 
hende mindet om hendes gamle hjem , og hun 
havde til sidst sat sig fast i den overbevisning , at 
moderen måtte befinde sig et sted her i nærheden . 
Hver gang hun så’ en fremmed kvinde 
nærme sig ude på vejen , standsede hun med 
bankende hjerte sin leg i den tro , at det var 
hende . Fra morgen til aften ventede hun hendes 
komme , som tanten jo havde bebudet . Med al 
sin opfindsomhed havde hun søgt at udfritte tjenestepigerne 
og alle andre , som hun kom i berøring 
med , om moderens opholdssted , om grunden til 

hendes udeblivelse o . s . v . Men hun havde ingenting 
fået at vide . 
Så var det , hun i går havde indsmigret 
sig hos den gamle Ellen kagekone , der endelig 
havde røbet , at moderen boede ikke så langt 
herfra , nemlig hos mormoderen , der var syg , og 
hos hvem hun derfor måtte blive for at pleje hende . 
På sine yderligere spørgsmål havde hun fået til 
svar , at mormoderens hus lå ude i den retning , 
hvor solen gik ned  . . . at sige lidt til siden derfor 
 . . . ikke til den side , hvor hendes kjolelomme 
var , men til den anden . Men i den retning var 
del netop også , at faderen var gået bort . 
Altså var det nu ganske bestemt , at gamle 
Ellen havde talt sandhed . 
Hun blev siddende på diget med hovedet i 
hænderne og fortabte sig i overvejelser . Og nu 
modnedes hos hende en beslutning , som siden 
den foregående dag ganske havde opfyldt hende , 
ja endog holdt hende vågen en tid af natten . 
Hun ville en dag gå hen og besøge moderen , 
uden at nogen vidste det . Nu kendte hun jo 
vejen og kunne aldrig tage fejl . Dagny skulle 
også med , hvor meget hun så brølede . Og 
dukke-lise skulle med , og hun havde bestemt , at 
den skulle have alt sit tøj vasket og rullet for 

at være rigtig pæn !  .  .  . Moderen ville nok blive 
glad , når de kom . Men allermest længtes hun 
næsten efter bedstemoderen , som var syg . Og 
også efter trofast længtes hun , og efter den røde 
kat og gamle bedstefader . For det var vist ikke 
sandt , hvad Ellen havde fortalt , at han var død . 
.  .  . Imidlertid havde Emanuel fortsat sin 
vandring langsmed stranden . Himlen var i løbet 
af eftermiddagen bleven lidt skyet , og havet var 
ligesom nervøst uroligt , skønt luften var ganske stille . 
Nede ved havstokken , omkring en opskudt 
båd , stod en flok fiskere , der i tavs ærbødighed 
blottede deres hoveder , idet han gik forbi . En af 
dem , en lille gamling , hvis ansigts mange stærke 
farver tydede på , at han ikke altid havde hørt 
til ædruelighedens venner , blev endog stående 
med hatten mellem hænderne ; og alle blev de 
ved at stirre efter ham , mens han langsomt og 
tankefuldt fjernede sig op mod de store lynghøjder . 

„ Mærkede i noget ? “ spurgte til sidst den gamle . 
De andre lo lidt af denne ytring og sagde , 
idet de atter tog fat på båden for at trække 
den højere op på stranden : 
„ Hvad mener du , vi skulle have mærket , 
la’s ? “ 

alligevel havde de virkelig alle følt ligesom 
en hellig luftning stryge hen over dem , idet 
Emanuel gik dem forbi . Skønt de ikke ville 
være ved det , bevarede de endnu længe efter en 
egen svimlende fornemmelse af at have været i 
berøring med det overnaturlige . 
Emanuel havde besvaret fiskernes hilsen undvigende 
og halvt forlegent . Han følte sig beskæmmet 
af denne ærefrygt , som han så pludselig 
og ganske uden egen foranledning var bleven 
genstand for . Derfor var det også , han i den 
sidste tid havde levet endnu mere ensomt og tilbagetrukkent 
end før . Han ville ikke fristes til 
hovmodigt at regne sig selv til fortjeneste , hvad 
gud havde forundt ham at udrette . 
Men frem for alt vidste han kun alt for vel , 
at han endnu var såre langt fra at have nået 
den fuldkommenhed , man åbenbart tillagde ham . 
Han vogtede i så henseende med et bestandig 
mere årvågent øje på sig selv . Endnu måtte 
han daglig dyste med forstandens mangehånde 
anfægtelser , endnu var hver nat en oprivende 
kamp mod kødets onde drømme . Men navnlig 
overfaldtes han bestandig oftere af svagheds-øjeblikke , 
grebes han af modløshed og timelige bekymringer . 
Særlig ængstedes han for børnene og 

deres ubetryggede fremtid , siden faderen nu virkelig 
havde gjort alvor af sin trusel og frataget ham 
al støtte . 
Endelig foruroligedes han af Hansines vedvarende 
tavshed . Han forstod den ikke . Nu var 
der forløbet så lang tid , og endnu havde han 
kun fået et par hastige ord fra hende med den 
besked , at hun havde modtaget hans brev og 
snart skulle skrive nærmere . Han kunne kun 
forklare sig hendes tavshed derved , at moderen 
havde fået et tilbagefald , så hun ikke havde 
fået stunder til at skrive . Men nu kunne han 
ikke længer beherske sin utålmodighed . Trods det 
løfte , han i sin tid havde måttet give hende , havde 
han nu besluttet at bryde op herfra snarest muligt 
med børnene og tage over til hende , selv om han 
ikke fik brev . Hun ville sikkert tilgive ham dette 
brud på tro og love , når hun kom til at forstå , 
at han trængte til hendes hjælp  . . . at nu 
var tiden kommen , da de hånd i hånd måtte 
stride den sidste , afgørende kamp for deres frigørelse . 

han ville end ikke oppebie mødet på højskolen , 
således som han oprindelig havde haft i 
sinde . Hvor underfuldt forsynet end i den sidste 
tid havde vist ham sin nåde , — han kunne dog 

ikke tage dette som Vorherres bemyndigelse til at 
tale i hans navn . Tværtimod , han følte det for 
hver dag tydeligere , at han dog ikke var beskikket 
til at forkynde guds dom over tiden . Han måtte 
ydmygt erkende , at han var for skrøbeligt et ler , 
for svag en ånd til at være guds vældes tolk , 
hans vredes flammesværd , hans barmhjærtigheds 
kaldende røst i ørkenen . Og dog , han skulle ikke 
klage . Glad og taknemlig skulle han henleve sit liv 
i stille afsideshed , ukendt af menneskene , kun kendt 
af gud , glemt af hele verden , ligesom slettet ud 
af de levendes tal , vejret hen som et navnløst 
blad , en klangløs tone . 
Under sådanne tanker steg han op ad lyngbakkerne 
og nåde den yderste og højeste top , 
hvorfra der var den vide udsigt over fjorden til 
kysterne ovre på den anden side . Her standsede 
han under det høje sømærke , hvor han hver 
eftermiddag havde stået og set over mod den 
hjemlige strand og inddrukket nyt mod og ny 
længsel . Med bankende hjerte stirrede han på 
det fjerne land , der i eftermiddagens gyldne soldis 
hævede sig over fjorden som et luftigt drømmesyn 
 .  .  . på disse nøgne banker , der nu for 
anden gang i hans liv vinkede ham i møde som 

det forjættede land , mod hvilket alle hans tanker 
og drømme stundede . 
Ja , han måtte bort  .  .  . bort fra ensomheden 
her og mismodets snarer ,  .  .  . bort også fra hende , 
hans livs onde ånd , der nu gang efter gang 
havde krydset hans veje som syndens formummede 
fristerbud  .  .  . denne skamløse kvinde med hendes 
præstelige galan , i hvis nærhed det var , som om 
selve solen og luften indblæste blodet dæmoniske 
lyster . Ja , han længtes hjem  .  .  . hjem til freden 
og trygheden og hvilen hos hende , hans livs 
gode engel , der altid havde ledet hans fod på 
den rette vej , altid støttet ham , når han snublede , 
altid vendt sit ansigt fra ham , når han sveg . De 
fandt vel nok en klinet hytte og en strimmel jord 
derovre ved stranden , hvor de kunne friste livet . 
Det havde ingen nød ! Han ville ikke frygte . 
Han var jo endnu ung og stærk . Hans arme 
havde ikke glemt at brydes med spade og hakke . 
Endnu sad der hård hud inden i hans hænder 
af syv Års stræb i mark og lade . Å , han ligefrem 
længtes efter igen at tage fat ! Aldrig skulle han 
glemme det øjeblik forleden dag , da han modtog 
faderens brev . Først var han bleven så underlig 
bedøvet ; hans sjæl våndede sig under de mange 
hårde og bitre ord . Men da var det pludselig , 

som klang der harper i hans indre , en frydeklang , 
en frihedsjubel , der svulmede og steg i hans 
bryst !  . . . Ja , nu skulle det ske . Nu skulle 
han genoprejse sit sunkne hjem ! Frejdigt skulle 
det løfte sig mod skyen som lærken en gylden 
sommermorgen . Han frygtede ikke ! Fuglefrit 
ville de bygge og bo bag lyngtuen , trodse livets 
storme under guds åbne himmel ! Hvordan stod 
der ikke i den gamle , frimodige bryllupssang : 
mandemod , kvindetro 
vil så gerne sammen bo . 
Arneild , barnesmil 
lyser hjem til aftenhvil . 
Fadervor , Herrens ord 
dækker kristnes davrebord . 
Bønnens magt , dåbens pagt 
slår om hjemmet englevagt . 
Takkesang , frydesang 
hvælver og en stue trang . 
Sjælens savn , Jesu navn 
lukker op for himlens favn . 
Han vendte hovedet og lyttede . Vinden bar 
lyden af menneskestemmer op imod ham inde fra 
lyngheden . 
Han ville ikke ses , ikke træffe nogen . Hurtigt 

forlod han stedet og steg ned ad en lille sti , der 
langs pyntens havside førte ned til stranden . 
V . 
Det var pater rudesheimer og frk . Ragnhild , 
hvis stemmer han havde hørt . De kom gående 
inde over heden i livlig samtale  . . . han med 
sin bredskyggede stråhat og en stor rose i knaphullet , 
hun i en lysblomstret kjole , som hun omhyggeligt 
løftede op over skoene , for at den ikke 
skulle blive hængende i de stride lyngtoppe . 
Det var første gang , hun havde vovet sig 
herop på disse enemærker , og det var ikke frit 
for , at hun følte sig lidt uhyggelig til mode i det 
store , tavse , dystre øde , hvorover sommervinden 
puslede som en spøgelseagtig hvisken . 
„ Her er rigtig ækelt ! “ ytrede hun hvert øjeblik . 
„ Dersom man var overtroisk , ville man da 
aldrig tvivle om , at her var alle onde ånders 
bolig .  . . . Og så er her naturligvis fuldt af hugorme 
og snoge og firben og al slags væmmeligt 
kryb . Jeg har hele tiden en fornemmelse af , at 
noget bider mig i benene . “ 

ikke des mindre var det hende selv , der havde 
foreslået turen herop . Pateren , der kendte hendes 
afsky for , hvad hun plejede at kalde naturen i 
adamskostyme , havde næppet villet tro sine øren , 
da hun for lidt siden , mens de stod nede på 
stranden og rådslog om dagens udflugt , pludseligt 
udbrød : „ I dag vil vi ud til det yderste 
Thule ! “ Men hemmeligheden var den , at hun et 
øjeblik forinden havde set Emanuel på vandring 
ud mod hammerbakkerne . Og da hun vidste , at 
han hver dag drog herop og ofte var timer , ja 
halve dage borte , havde hun ikke kunnet modstå 
lysten til at få at vide , hvad han egentlig tog 
sig for deroppe i ensomheden mellem mørkets og 
overtroens ånder . 
Samtalen mellem hende og pateren havde 
iøvrigt under næsten hele turen drejet sig om 
ham og om den opsigt , han var begyndt at vække 
omkring på egnen . Rigtignok havde pateren — 
som han plejede — søgt at undgå dette emne : 
han fortabte sig hvert øjeblik i almindelige betragtninger , 
fortalte anekdoter og muntre oplevelser 
fra det københavnske selskabsliv . Men med sædvanlig 
snarrådighed forstod frk . Ragnhild hurtigt 
og naturligt at føre samtalen tilbage til dens oprindelige 
udgangspunkt . 

„ Hvad er for resten det , jeg hører om dem , “ 
Sagde hun således , efter at pateren en tid havde 
underholdt hende med en fortælling om sin afskedsvisit 
hos den gamle etatsråd Hansted , hvor 
han havde været så uheldig at støde på den 
nye kultusminister , der akkurat havde rakt ham 
to og en halv finger . — „ De har nok været en 
slags mellemmand ved de sidste underhandlinger 
mellem pastor Hansted og hans familie . “ 
„ Hvorledes ?  . . . . Underhandlinger ? “ 
„ Ja , Fru Torm fortalte mig forleden , at de 
er bleven etatsråd Hansteds fortrolige i så henseende . 
 “ 
„ Hm ! Har Fru Torm fortalt dem det ? Nu 
ja — forinden etatsråden rejste til carlsbad , bad 
han mig ganske rigtig tale med sønnen for endnu 
en gang at forsøge at indvirke på hans usalige 
beslutning . Det er det hele ! “ 
„ Man kan just ikke sige , at de har haft held 
med dem ! “ 
„ Nej desværre ! Men altså — frøken ! — 
det var det , jeg ville fortælle dem om det unge 
menneske , der for tiden beklæder kultusministerposten 
—  “ 
„ Altså ikke en gang deres overtalelsesevne ' 
har kunnet udrette noget ! Tænk !  . . . Og nu har 

jo etatsråden oven i købet nægtet at støtte ham 
længere . Nå ! Man må i hvert fald lade hr . 
Hansted , at der er metode i hans galskab . Jeg 
er overbevist om , at det er hans ophøjede mål en 
gang at ende som martyr på ladegården !  “ 
Pateren så' et øjeblik opmærksomt på hende . 
Derpå sagde han med den dybe alvor , han pludselig 
kunne lægge i sin stemme : 
„ Frk . Tønnesen  .  .  . den sag synes mig for 
resten lidt for alvorlig til at spøge med . “ 
„ Det finder netop også jeg ! “ svarede frk . 
Ragnhild stødt og i en udæskende tone . „ Vi er 
hver dag omgivne af så megen kedsommelig snusfornuft , 
at det virkelig gør godt en gang at træffe 
et menneske , der følger sin egen lyst uden først 
ærbødigst at anholde den offentlige mening om 
tilladelse . “ 
„ Hm !  .  .  . Mener de virkelig det , frk . Tønnesen ! “ 
Sagde pateren . „ Jeg er nu rigtignok af 
en ganske anden anskuelse . Jeg er ikke i stand 
til at undskylde , endsige begejstres for en dumhed , 
fordi den er større og farligere end dem , vi sædvanligvis 
er vidne til . Jeg véd jo nok , at forstandighed 
ikke just står højt i kurs i disse de 
store følelsers dage . I vor tid skal en helt jo 
være en konfusionsmager , der overalt render panden 

mod væggen og til sidst brækker halsen over 
sine egne ben , hvad der poetisk kaldes hans skæbne . 
At se sig for , at bruge øjne og øren , at overlægge 
en sag , før man handler ,  .  .  . det er alt sammen 
noget , der er den sande mandighed uværdigt , 
og som medlidende overlades til kræmmersjæle 
og spidsborgere . Er det ikke så ? “ 
„ O , gak den gyldne middelvej — dens endemål 
bedrager ej !  “ deklamerede frk . Ragnhild . 
„ Er det ikke sådan , det hedder i den underskønne 
sang , de plejer at citere for mig ? “ 
„ Netop ! “ svarede pateren med opvældende 
varme . „ Og jeg anser det for en højst gavnlig 
lære at præke i vore dage , hvor vi alle har en 
sygelig tilbøjelighed til at lave os til undtagelser 
og interessante fænomener . På det almenmenneskeliges 
bekostning våger vi omhyggelig over alle 
småejendommeligheder hos os , opelsker med flid 
en eller anden lille særhed , en eller anden fiks 
idé , af frygt for at blive „ som alle andre mennesker “ 
— det værste , nogen véd . Vi må absolut 
være noget for os selv , være selvstændige , 
have særpræg , som det hedder . Dogmernes tid 
er jo forbi ! Enhver , der ikke vil anses for en 
dosmer , må have sin private mening om alle ting 
mellem himmel og jord , må i det allermindste 

på egen hånd have udgrundet verdensgåden 
og kunne åbenbare en hjemmegjort opfattelse af 
gud , himlen , det hinsidige liv o . s . v . “ 
„ Hvor de bliver ivrig , hr . Pastor ! Jeg kan 
slet ikke følge dem !  . . . For resten må de for 
guds skyld ikke tro , at jeg vil forsvare hr . Hansted . 
Jeg har blot tilladt mig den spagfærdige 
bemærkning , at man i hvert fald må indrømme 
hr . Hansted mod til at leve i overensstemmelse 
med sine egne tteorier . Og der er nu en gang 
noget umiddelbart tiltalende ved , at en mand lader 
ord og handling følges ad og endog ofrer sin 
velfærd for sin overbevisnings skyld ,  .  .  . ligegyldigt 
hvad værd denne overbevisning i og for 
sig har . “ 
„ Ikke for mig ! For mig er sligt kun et 
sørgeligt vidnesbyrd om , at begrebsforvirringen og 
jeg’ets forgudelse har nået vanvidets højdepunkt . 
Hvad der tager sig ud som mod og åndsstyrke , 
er i virkeligheden blot en slap viljes ynkværdige 
svaghed . Jeg kender det fra mig selv . Jeg véd 
af erfaring , hvor svært det falder , når man har 
drømt om at blive en profet , en helgen , en banebryder , 
da at forlige sig med tanken om at være 
en slet og ret pastor Petersen . Jeg véd , hvor langt 
mere selvovervindelse der kræves for at bøje sig 

ind under den sande kristendoms lov , lighedens 
og broderskabets lov : at gøre sig til ét med sine 
omgivelser , — hverken større eller ringere , hverken 
værre eller bedre  !  “ 
Frk . Ragnhild trak på skuldren uden at 
svare . Hun tænkte i sit stille sind på ordet om 
ræven og rønnebærrene . 1 det hele var hun i 
den sidste tid begyndt at føle sig lidt besværet af 
paterens selskab , og hun var ganske glad ved , at 
han nu skulle rejse om et par dage . Hun havde 
mere og mere måttet give Fru Betty ret i , at 
han var for meget i familie med de firføddede . 
Og besad han end noget af en puddelhunds rørende 
trofasthed , ejede han desværre ikke dette 
lærvillige dyrs evne til at forstå et lille vink om , 
når dets nærværelse var til besvær . 
„ I det hele “ — vedblev pateren — „ har jeg 
ikke så stor respekt for det tilfældighedens værk , 
vi kalder vor personlige overbevisning , at jeg kan 
indrømme berettigelsen til uden videre at indrette 
vort liv efter den . Jeg mener tværtimod — —  “ 
Han blev i det samme afbrudt ved , at frk . 
Ragnhild standsede med et lille skrig . Hun påstod , 
at noget havde bidt hende i den ene fod . 
Det viste sig dog blot at have været en lynggren , 

der havde strejfet hendes vrist , så at skobåndet 
var gået op . 
„ Berolig dem , min frøken ! Det er ikke 
livsfarligt ! “ trøstede pateren , glad ved at være 
bleven standset i sin Iver og få lejlighed til at 
skifte samtaleemne . „ Tillad mig nu at være deres 
læge og foretage en højst nødvendig operation . .  .  . 
Sammenbindingen af disse to små bånd  .  .  . “ 
„ Ja tak . Dersom de virkelig vil  . . ." 
„ Det er mig en stor ære , frøken ! “ 
Hans velærværdighed var atter helt sig selv . 
Han lagde sig ridderligt på knæ foran hende 
midt på stien  . . . og enten det nu virkelig var 
på grund af hans små , tykke fingres ubehjælpsomhed , 
eller fordi han så længe som muligt 
ville nyde synet af den smalle kvindefod i den 
fine svikkelstrømpe  .  .  . han lå en uendelig tid 
og famlede med båndene uden resultat . 
Imidlertid blev Ragnhild opmærksom på en 
skikkelse , der noget borte tegnede sig mørkt mod 
den nu helt tågetilslørede himmel  . . . en skyggelignende 
mand , som langsomt og med bøjet hoved 
vandrede ned over den yderste skråning bag det 
høje , korsdannede sømærke . Det var Emanuel . 
„ Binder jeg måske for fast ? “ spurgte pateren , 

— han havde mærket et lille ryk fare igennem 
hende . 
„ Å , det går an — “ svarede hun , mens 
hun med et optaget blik blev ved at stirre efter 
skikkelsen derude , hvor himmel og jord flød 
sammen i gråblå dunst . 
Synet af Emanuel kom hende vel langtfra 
overraskende ; men det virkede anderledes på 
hende , end hun havde ventet . Det slog hende 
straks , hvor godt han passede i disse øde , tavse , 
ensomme højder , fjernt fra menneskers færden . 
Han blev selv så fremmedartet heroppe , så 
mærkeligt stor i stilen .-----men var det virkelig 
også ham selv ? Ikke alene gjorde hans skikkelse 
et besynderligt ulegemligt og samtidig næsten 
kæmpemæssigt indtryk mod tågehimlens lyse 
baggrund ; men også hans holdning og gang fik 
i disse omgivelser et ejendommeligt præg af overjordisk 
værdighed . 
Hun forstod i dette øjeblik , hvad hun engang 
havde hørt fiskerne tale om , at han mindede 
dem om Kristus på alterbilledet i sandinge kirke . 
End ikke strålekransen manglede her . Ved et 
tilfælde , der fik hende til at smile lidt , stod nemlig 
solen lige bag ham , omtrent i højde med hans 
hoved , hvor den skimtedes gennem skyerne som en 

mat , månestor lysskive , der ganske lignede en 
glorie , som blot var anbragt lidt for højt . 
„ Nu håber jeg , det er tilfredsstillende ! “ sagde 
pateren og rejste sig omsider efter fuldbragt gerning . 
Men skønt Emanuels skikkelse nu var dukket 
under synslinien , blev Ragnhild stående som en 
støtte . Med et mere og mere forbavset , til sidst 
helt forfærdet udtryk blev hun ved at stirre hen 
imod den plet , hvor han forsvandt . 
„ Vil de sige mig , pastor Petersen , “ sagde 
hun endelig og lagde hånden på hans arm . 
„ Er det mig , der pludselig er bleven gal  .  .  . eller 
hvorledes forholder det sig ? Ser de også tre 
sole på himlen i dette øjeblik ? “ 
„ Hvad siger de ? Tre sole ? “ 
„ Ja . Se , dér  . . . og dér  . . . og dér ! “ 
„ Ja sandelig ! De har ret !  . . . De har virkelig 
ret ! “ 
Det forholdt sig ganske rigtigt , som hun sagde . 
På hver sin side af solen , men i temmelig stor 
afstand fra den , sås i skyerne en månestor 
lysplet , der blot var en ubetydelig smule mattere 
end den egentlige sol og svagt regnbuefarvet langs 
med den indvendige rand . 
„ Men hvad er alt dette for trolddom ! “ brød 
frk . Ragnhild nu ganske ubehersket ud . „ Hvad er 

det dog for et sted , de har ført mig hen ?  .  .  . 
Og hvad er det for et stort , sort kors derhenne ? “ 
Vedblev hun i stigende rædsel ved pludselig 
at få øje på sømærket deroppe over højden , 
hvorfra Emanuel var kommen . „ Det er jo som 
et golgatha her !  .  .  . Jeg vil ikke være her ! De 
skal føre mig hjem straks . Hører de ? Jeg vil 
ikke være her ! “ 
Den ellers så overlegne frøken tabte et øjeblik 
ganske fatningen . Pateren søgte at berolige 
hende . Han gav sig blandt andet til omstændelig 
at forklare luftspejlingens ganske naturlige årsag , 
og det varede da heller ikke længe , før hun 
kom til sig selv . Hun tog hans arm , lo af sin 
skræk og kaldte sig en rigtig overtroisk gammel 
tante . 
Helt i ligevægt kom hun dog ikke , før de 
var nået ud af „ den ækle ørken “ . 
Men da blev det paterens tur at føle sig 
ilde til mode . 
Under nedstigningen fra hammerbakkerne opfangede 
han nemlig et lille glimt af Emanuel nede 
på skrænten under sømærket , og i det samme forstod 
han , hvorfor frk . Ragnhild netop i dag havde 
vovet sig herop på disse øde steder , som hun 
ellers afskyede ,  .  .  . forstod også grunden til den 

påfaldende uro og åndsfraværenhed , han under 
hele turen havde sporet hos hende . 
Hjærtet sank i hans bryst . Endnu alt omsonst ! 
Tænkte han !  . . . Og om to dage skulle 
han rejse !  .  .  . 
Vi . 
Det almindelige men flygtige naturfænomen , 
der havde indgydt frk . Ragnhild så stor en 
skræk , bebudede virkelig ikke noget godt . Af alle 
naturens storm-varsler er måske intet så frygtet 
af sømanden som „ de tre sole “ , når de kort 
efter solens opgang eller henimod dens nedgang 
viser sig på den letskyede himmel — oftest i 
magsvejr og efter længere tids rolig sø . Det 
gælder da om at ryste havbliks-døsigheden af sig , 
før den første vindhvirvel kommer . Den kommer 
gerne som et pludseligt , lynsnart stød , der afpresser 
mastetovene en kort jammertone og efterlader 
et fuldkomment vindstille , en død , uhyggelig 
tavshed over det nervøst urolige vand . Men snart 
begynder søen at syde , folkene må til vejrs for 
at beslå de sidste sejl , og lemme og luger skal 

forsvarligt skalkes , før det næste stormbud melder 
sig i horisonten med sit følge af hvide skumtoppe . 
Men også inde på stranden bliver der travlhed , 
inde i de små , lave tangtags-hytter , hvorfra 
der ligeledes spejdes efter tegn i sol og måne , 
når fiskerne er på havet . Når katten begynder 
at mjave , og vinden at tude gennem skorstenen , 
ses konen hvert øjeblik ude på dørflisen 
med hånden over panden . Gamle mænd rokker 
ned til havstokken ved deres stave , kigger ud 
mod kimmingen og mumler med sig selv . Det 
hele hav er nu et flyvende skum . Som flokke 
af mægtige ørne sejler de første , mørke småskyer 
højt og roligt henunder himlen . Men snart 
stiger sværere skymasser op over horisonten . I 
et nu er hele himlen en sortgrå røg , og stormen 
kaster sig ind over landet med en vælde , der 
får kirketårnene til at ryste . 
Først på dette tidspunkt begynder bonden 
at spidse øren . Han tænker med bekymring på 
sine stråtag og på sædstakkene bag ved ladelængen , 
 .  .  . mindes en uvejrsnat for mange år 
siden , da stormen væltede den ene skorstenspibe 
ned ad rygningen og oprev hans store havrebod , 
så de splittede neg dansede som en hær af gule 
spøgelser vidt ud over landet . 

så uhyggelig blev denne aften og nat vel 
ikke . Dog holdt uvejret søvnen borte fra mangt 
et sømandshjem , og mere end én Bonde listede 
op af sin seng og gjorde en runde om sin gård 
for at se , hvordan den holdt sig . 
Umiddelbart før solnedgang havde vinden 
vendt sig . Og allerede en time efter dundrede 
stormen på landsbyernes porte . 
På denne tid sad Hansine hos sin moder 
og vandt garn ved skæret fra et kummerligt talglys , 
der i de endnu korte aftner måtte erstatte 
den hengemte vinterlampe . Den lille lavloftede 
bondestue var stadig lige uberørt af de omskiftelige 
tider . Tintallerknerne under loftet , de to indrammede 
navneduge med årstallet 1798 , armstolen 
ved kakkelovnen og det øvrige , århundredgamle 
udstyr var endnu bibeholdt i al sin oprindelighed 
og bevaredes med en pietetsfuld omhu , 
der efter Hansines hjemkomst næsten havde fået 
karakteren af en demonstration . 
Kun ét sted manglede der noget . Bænkepladsen 
for enden af egebordet , hvor Anders 
Jørgen på denne tid af døgnet plejede at sidde 
med et par irrede messingbriller på sin klumpnæse 
og stave sig gennem „ Bladet “ , stod nu tom . Den 
gamle mand var forrige vinter bleven angreben af 

den såkaldte kyndelmisse-feber , der i løbet af 
få dage havde gjort ende på hans liv . 
Men hverken dette dødsfald eller Elses lange , 
håbløse sygeleje havde gjort nogen forandring i 
husets nedarvede skik og orden . Hansine havde 
også i den henseende ladet sig det være magtpåliggende 
at bevare det ejendommeligt gammeldags 
præg , der altid havde hvilet over hendes 
hjem . Hun havde nu ganske overtaget styrelsen 
af huset , og hun rådede både i køkken og 
stald med en myndighed , der mindede om moderen . 
Den uselvstændighedsfølelse , der i de sidste år af 
hendes ægteskab havde sløvet hendes vilje , var 
her på hjemlig grund vegen for al hendes gamle 
selvsikkerhed parret med en næsten rastløs virketrang . 
Og der var nok at tage fat i ! Gården var 
i den senere tid på grund af moderens sygdom og 
faderens blindhed bleven stærkt forsømt ; og de 
havde endda måttet sætte sig i gæld , fordi fæstet 
var udløbet med faderens død og atter skulle 
fornyes , hvad der havde medført store bekostninger . 
Ole Kristian forestod jordens drift . Han var 
nu en fuldvoksen Karl på fire og tyve år , lidt 
lille ligesom Hansine , men sund og kraftig . Han 
var under sin opvækst ikke forbleven upåvirket 
af søsterens underlige giftermål , og der var vel 

næsten ingen , hvem hendes vanskæbne var gået 
dybere til hjertet . Han havde udviklet sig til et 
mere og mere tavst , indadvendt menneske , lidt af 
en særling , der bestandig holdt sig til hjemmet 
og så vidt muligt undgik omgang med byens folk . 
Heller ikke Hansine skøttede om samkvem 
med fremmede ; og da hun tillige hårdnakket søgte 
at værge sig mod folks medfølelse ved overalt at 
optræde med en stolt utilgængelighed , der vakte 
manges forargElse ; da desuden den gamle Else 
endnu på sit sygeleje , trods alle bitre erfaringer , 
nægtede at forlige sig med sognets nye magthavere , 
så at hun endog engang , da pastor 
Madsen kom for at gøre hende et besøg , halvvejs 
havde vist ham døren , — var der nu tavst og 
stille i det forhen så livlige boelssted . Af alle 
byens „ Hellige “ betragtedes det som en uren plet , 
og de kom aldrig der forbi , når de to og to vandrede 
til eller fra deres bønnemøder , uden at tale højt 
om hoffærdighed og anføre sirachs ord om hovmod 
som roden til al synd . 
Også denne aften sad Hansine alene . Ole 
Kristian var nylig gået over i sit staldkammer 
for at lægge sig . På bordet ved siden af lyset 
lå endnu den bog , hvoraf han havde læst højt 
for hende efter mørkning . Henne fra alkoven , 

hvor det blåstribede forhæng var trukket for , lød 
den korte , stødvise stønnen , der udgør gamle og 
syge folks søvn . Ellers hørtes kun stormen , der 
buldrede på ladeporten og susede tungt over 
taget . 
Det kunne jo ofte hænde hende , når hun 
således sad alene efter en virksom dag , at tankerne 
sneg sig på afveje  .  .  . søgte tilbage til den 
fortid , der skulle være død for hende , kredsede 
om børnene og Emanuel , hvis navn aldrig blev 
nævnet i disse Stuer , i hvert fald ikke når hendes 
moder kunne høre det . Navnlig i denne tid forglemte 
hun ofte det løfte , hun havde givet sig selv . 
Børnenes nærhed og Emanuels breve havde på ny 
kastet uro og tvivl i hendes sind . Gamle drømme 
steg atter lokkende op for hendes indre , gamle , 
forfængelige håb omspændte hende atter med deres 
gøglebilleder . Hun havde i disse dage al sin selvbeherskelse 
behov , for at ikke moderen eller Ole 
skulle mærke den rådvildhed , hvori hun var 
bestedt . 
Særligt i aften var hendes tanker sky og 
urolige . Denne buldren på porten , dette Sus 
over taget genvakte hos hende mindet om en 
anden stormfuld aften  .  .  . hin aften for mere 
end to år siden , da „ Gutten “ blev bragt til sengs 

for ikke at rejse sig mere . Også dengang sad 
hun ene med sig selv og sine skjulte sorger . 
' hun huskede det tydeligt . Emanuel og alle husets 
folk var gået til politisk møde i forsamlingshuset . 
Det var den samme aften , da hendes 
fader havde holdt sin tale . Hun sad i den store 
stue og havde døren åben ind til sovekammeret 
for at høre efter gutten , der ofte skreg i søvne . 
Først ved elleve-tiden kom Emanuel hjem . Munter , 
høj og smuk trådte han ind ad døren i sin store 
kavaj , der dryppede af regn , med stok i hånden 
og en lygte , som blæsten havde slukket . Hun 
huskede ham tydeligt !  .  .  . Hun havde siden ofte 
tænkt på , at den aften egentlig var den sidste i 
deres samliv , på hvilken de havde følt lidt fred og 
lykke med hinanden . Fra den dag begyndte opløsningen . 
Med guttens død mistede Emanuel det 
frejdige håb , den ubetingede forvisning om at 
følges af guds velsignelse , den mærkelige tro på , 
at forsynet havde en særegen bestemmelse med 
deres ægteskab , der indtil da havde båret ham 
frelst gennem alle skuffelser . — — 
hun standsede med ét garnvinden og løftede 
hovedet . 
Hvad var det ?  .  .  . Hun havde hørt gårdlågen 
blive åbnet .  .  .  . Eller var det måske blot 

stormen , der havde løsnet en luge ?  .  .  . Nej  .  . . 
Nu lød der varsomme støvletrin derude over stenbroen . 

hun blegnede . 
Emanuel ! — fo’r det igennem hende . 
Hun rejste sig op og støttede sig til stoleryggen . . . . . . . .kom 
han virkelig herind ? Ville 
han bryde sit løfte .  . . . Ja , nu steg han op ad 
trappen  .  .  . Han bankede på døren . 
Nej , nej , han måtte ikke komme ind ! Om 
det skulle gælde hendes liv  .  .  . hun ville ikke 
se ham ! Han havde ingen ret dertil ! Han 
skulle gå ! 
Hun samlede al sin kraft for at løbe hen og 
slå slåen for . I det samme løftedes klinken 
sagte , og væver Hansens lange overkrop strakte 
sig frem bag den halvåbne dør . 
„ God aften , Hansine , “ sagde han i hviskende 
tone og uden at træde ind i stuen . „ Jeg kom 
justement forbi og så’ , at her var lys . Og så 
tænkte jeg , jeg skulle dog stikke hovedet indenfor 
og høre , hvordan det stod til hos jer . Hvordan 
går det med din mor ?  .  .  . Kanske står der 
noget på ? “ 
Hansine havde hurtigt genvundet sin fatning . 
Hun svarede roligt : 

„ Det er ved det gamle . Hun ligger mest og 
døser . Og det er vel det bedste . — værsgo’ , du 
kan godt komme ind , om du vil ! “ 
„ Ja , er det blot ikke bleven noget silde , “ 
Sagde væveren og så’ sig ligesom tvivlrådig 
omkring . 
„ Ja , det må du selv om , “ svarede Hansine 
kort , klippede lysets tande — hendes hånd 
skælvede endnu lidt — og satte sig atter ved sin 
garnvinde . 
Væveren lukkede omsider døren bag sig , snød 
næsen henne ved kakkelovnen og tog plads på 
bænken bag den øvre bordende . Henne i alkoven 
blev der i det samme stille . En famlende 
hånd søgte at skille forhænget ad . Men forsøget 
lykkedes ikke . Og straks efter lød igen den 
korte , stødvise stønnen ud i stuens stilhed . 
„ Jeg kan hilse dig ovre fra sandinge , “ sagde 
derpå væveren ; han sad foroverbøjet , med armene 
på knæene , og tørrede sine fingre i et rødtærnet 
lommetørklæde . „ Jeg var en lille vending derovre 
i dag for at se , hvordan det stod til . Man 
hører jo immer så meget . “ 
„ Å ja . “ 
Dei’ blev straks et øjeblik tavshed . 
„ Det er dog ellers svært , som han  .  .  . jeg 

mener din  .  .  . han , Emanuel ,  . . . det er svært , 
siger jeg , som han er på tapetet derovre for 
tiden . Nu har han jo igen gjort et helt mirakkel 
på en gammel drukkendidrik nere i lejet . “ 
„ Ja så . “ 
„ Ja han har vel for resten skrevet til dig 
om’et , kan jeg tænke . Du får jo dog stændig 
breve fra ham , har jeg hørt sige . “ 
„ Han har ingenting skrevet om det . “ 
„ Å nej , han har vel tænkt , han havde det 
ikke nødig , så meget som man snakker om ham . 
For det var ligefrem helt mærkeligt at være vidne 
til , hvor folk var opsatte . Og det er da egentlig 
heller ikke så underligt , mener jeg . “ 
Der blev igen en lang pause . 
Endelig spurgte Hansine , skønt ikke uden 
overvindelse : 
„ Var du måske derovre for at gøre Emanuel 
et besøg ? “ 
Væveren betragtede hende en stund med ét 
øje . Det var , som om han betænkte sig på , 
hvad han skulle svare . 
„ Jeg så’ ham slet ikke , Hansine , “ sagde han 
derpå . „ Nej , jeg gjorde såmænd ikke . Men—n 
.  .  . dine to små tøser så’ jeg da for resten . “ 
Det gav et sæl i Hansine . 

„ Hende — Sigrid hedder hun jo — hun sad 
på en sten nere ved vandet ; og oppe ved haven 
stod den bitte Dagny og tudede ; ja såmænd gjorde 
hun så . — — det er nu ikke for det , jeg kunne 
såmænd godt have haft plaser af at sige Emanuel 
et goddag igen . For det bliver vi vist alligevel nødt 
til at vedgå , Hansine , at vi skibberupsfolk nu ikke 
bar os ad imod ham , sådan som vi skulle , den sidste 
t id , han var hos os . Jeg har overtænkt meget 
på den ting , — tiden har li’egodt vist , at han 
havde ret i mange dele . Når jeg sådan i erindringen 
tænker på , hvad han mangen gang ret 
inderligt har udtalt for mig og andre , når vi 
sådan sad og snakkede sammen , så angrer jeg 
mig på , at jeg først nu forstår den gode mening , 
han havde med det alt sammen . Og er det nu 
ikke forunderligt , Hansine ? Den allersidste gang , 
vi talte sammen , før han rejste fra os , da forudsagde 
han lige præcis , hvad der bag etter er fremkommen 
her i sognet ved pastor Madsen og andre , 
der bare vil alt frisinds ødelæggelse . Men det har 
jeg mærket mere end én gang , at Emanuel havde 
sådan en hel profetisk gave til at se ind i fremtiden . 
Er det ikke mærkeligt ? “ 
Hansine forholdt sig stadig tavs . 
„ Men sådan har det nu alle tider været , at 

de store mennesker , dem skønner vi først rigtig på , 
når de er væk fra os . Vi skal immer hænge os 
så maleciøst i deres fejler , som sådanne folk 
begribeligvis har ligesom alle andre . Og Emanuel 
var dem jo heller’ ikke helt foruden  . . . det kan 
vi jo nok have lov at sige . Men så har han jo 
da også bødet hårdt for dem , Hansine . Det 
snakkede de netop så meget om derovre , at han 
nu var lige så hård mod sig selv , som han 
altid har været mild og gudsfrom imod andre . Han 
skal nok også være falden svært af sådan rent i 
det ydre , sagde de . “ 
Han vedblev at fortælle . I overtalende tone 
udviklede han for hende , hvorledes det nu var 
enhver frisindet mands og kvindes pligt at glemme 
alt gammelt nag og støtte Emanuels bestræbelser , 
dersom han virkelig — som rygtet sagde — 
tænkte på at vende tilbage hertil og optage sin 
gamle gerning i et frit forhold til menigheden . 
Men da Hansine stadig intet svarede og endog 
syntes at høre temmelig ligegyldig på hans indtrængende 
ord , holdt han til sidst inde og gav sig 
til at tale om andre ting . 
Kort efter rejste han sig og bød godnat . 
Han smilte over hele sit blege ansigt , da 
han gik ; — men i virkeligheden var han langtfra 

tilfreds med resultatet af sit besøg . Hansines 
holdning varslede ikke godt for den plan , han for 
tiden gik og syslede med , og som han — trods 
alle sine sørgelige erfaringer — havde udarbejdet 
efter sin sædvanlige forskrift : med ondt skal ondt 
fordrives . I modsætning til de fleste andre folk 
i egnen havde han længe anet , at det fortrinsvis 
var Hansines egen modstand , der var skyld i , at 
en forsoning mellem hende og Emanuel endnu 
ikke var kommen i stand . Men han havde bestandig 
ment , at hun — om det gjordes fornødent — 
nok ville kunne bringes på andre tanker , navnlig 
dersom hendes moder døde , hvorfor han oprigtig 
havde ønsket , at dette snart måtte ske . 
Med dette håb søgte han da også nu at 
trøste sig , mens han kæmpede sig frem mod stormen 
til sin fattige ungkarlebolig i en af landsbyens 
udkanter . 
Men da han lå hjemme i sin halmseng , 
kunne han alligevel ikke falde i søvn for urolige 
tanker . Her i ensomheden overfaldtes han af det 
tunge mismod , der i den senere tid oftere og 
oftere havde hjemsøgt ham og fået ham til at 
opgive ethvert håb om sejr for den sag , der for 
ham var selve livet . Når han så’ tilbage på , 
hvad han nu i snart tyve år havde fået udrettet 

her i sognet for sin stands selvstændighed og 
oprejsning , måtte han spørge sig selv , om det 
virkelig nyttede at fortsætte . Overalt så’ han nu 
igen krumrygget lydighed og støvslikkende underkastelse . 
Og — tænkte han — kunne man overhovedet 
vente andet af et folk , der i alle forhold 
syntes at have taget til valgsprog : jo galere des 
bedre ! 
Men som han lå dér vågen i mørket , mens 
nattens timer skred , samlede han al sin tanke 
om det mørke barndomsminde , der gennem hele 
hans liv havde været sporen i hans side , det 
bitre kildevæld , hvortil han var tyet , hver gang 
svaghed og forsagthed fik ham til at vakle på 
vejen . Det var mindet om hin mørke efterårsdag , 
da han som hyrdedreng på tryggerløse i 
vesterbysognet blev vidne til , at herremanden 
gennempryglede hans fader med sin stok . For 
tusende gang så’ han den hele scene for sig : 
de store , lergrå marker , den krumbøjede fader 
ved ploven , de dampende heste , den unge Junkers 
brune handsker og gule spadserestok , faderens 
ynkelige mine , hans løftede arm og bedende hundeblik 
 .  .  . Erindringen stod indbrændt i hans sjæl 
som et slavemærke , der fik ham til at rødme . 
Aldrig kunne han tænke derpå uden gennem hele 

legemet at føle den samme kolde rislen af skam 
og hævntørst , som dengang fik ham til at bide 
tænderne sammen og knytte hånden med en 
ed , som han aldrig siden havde glemt . 
Vil 
Hansine var bleven siddende ved sin garnvinde 
og sad der endnu længe , efter at væveren 
havde forladt hende . Men tråden vai’ gleden 
hende af hænde ,  .  .  . hun sad foroverbøjet , med 
hånden under kinden , og stirrede ubevægeligt 
ud over gulvet . Det rødlige skær fra talgstumpens 
krumt glødende tande belyste den ene side af 
hendes ejendommeligt hårdt tegnede ansigt , som 
de sorte slagskygger ved munden og over det dybtliggende 
øje gjorde endnu mere strengt og alvorligt . 

væverens tale var ikke gået så virkningsløst 
hen over hende , som hun havde givet det 
udseende af . Navnlig havde hans ord om børnene 
ramt hende hårdt og på ny rejst alle moderhjertets 
selvanklager i hendes bryst . . Alligevel bevarede 
hun fuldkomment herredømmet over sine følelser . 

med roligt overlæg fordybede hun sig igen i 
den lange række spørgsmål , som i de sidste uger 
bavde optaget hendes tanker dag og nat . Hun 
spurgte sig selv , om der virkelig var vundet noget 
for nogen af parterne , ifald hun nu gav efter for 
Emanuels forlangende . Ville ikke børnene , særlig 
Sigrid , hurtigt blive træt af bondelivets ensformighed 
og længes tilbage til det bevægede liv , 
hvori de nu var bleven hjemme ? Jo , — sikkert ! 
Ulykken var nu en gang sket , og det ville være 
en dobbelt synd mod børnene , om de nu igen 
blev rykket op af den jordbund , hvor i de var begyndt 
at slå rod . Den forbrydelse , hun i sin 
tid havde begået mod dem og mod sig selv ved 
at give dem ud af sin hånd , stod ikke til at 
ændre . Alt , hvad der nu stod i hendes magt at 
gøre for dem , var at værne om sig selv , i ydre og 
indre henseende at befæste sit eget liv , så de 
altid hos hende ville kunne finde en nødhavn , 
dersom de — eller deres forsørgere — en gang 
skulle lide skibbrud i verden . Ingen kunne jo 
vide det . Måske var dette tidspunkt nærmere , 
end nogen i dette øjeblik tænkte . 
Og Emanuel ? Aldrig havde de vel forstået 
hinanden mindre , aldrig været hinanden fjernere 
end netop nu . Hun kunne mærke det på hans 

breve . Han tænkte vel at skulle finde hende som 
den samme , han havde forladt . Han vidste jo intet 
om , hvad hun havde gennemlevet derude ved det 
åbne hav , blandt skallinglandets stærke og frie 
folk . Han anede intet om dette lange år , da 
hun i sin forladthed havde fundet sig selv igen 
.  .  . Intet om den dybe skamfølelse , hvormed 
hun nu betragtede hele sit foregående liv og 
særlig de øjeblikke deri , hvorom Emanuel måske 
bevarede de bedste minder . Selv om hun fortalte 
ham derom , ville han næppe kunne forstå 
hende . Han havde jo ikke forandret sig . 
Tværtimod . Alt , hvad hun i den sidste tid havde 
hørt om ham , bestyrkede hende blot i overbevisningen 
om , at han endnu var ganske den samme 
som før og ikke ville helme på afsindets vej , 
før han havde styrtet sig selv og andre i ulykke . 
Ja , det stod urokkeligt fast nu . De måtte 
skilles . Hun ville ikke se ham mere . For lidt 
siden , da hun ville stænge døren for ham , havde 
hendes hjerte truffet afgørelsen . Hun ville ikke 
oftere lade sig lokke ud på eventyr . Den dyrekøbte 
fred , hun havde nået , skulle ikke atter letsindigt 
forspildes . Ungdommens forfængelige drømme havde 
hun skrinlagt . Hun havde lært , at lykken her i 
livet består i at have sin rod i egen jordbund 

og vokse i lyset af den hjemlige himmel . End 
ikke i ensomheden derude ved havet , skilt fra 
mand og børn , havde hun følt en så knugende 
hjemløshed som den , der havde bøjet hendes sind 
i Vejlby præstegård ! 
Også for Emanuel var det bedst , at alt blev 
uigenkaldeligt forbi imellem dem . Når hun nu 
skrev til ham , så åbent , så afgørende , at ingen 
misforståelse længer var mulig , ville han måske 
bringes til fornuft , komme til klarhed over sig 
selv , måske gifte sig med frk . Tønnesen , som 
jo opholdt sig derovre hos ham og søsteren . Hun 
ønskede af et oprigtigt hjerte , at han ville gøre 
det . Så fik børnene igen et eget hjem , hvortil 
de nu måtte trænge . Og hvad hende selv angik 
. .  . nu ja , så ville hun nok efterhånden falde 
helt til ro , finde sin lille lykke ved at tænke på 
dem alle tre , sin tryghed ved hver dag at betro 
dem til guds varetægt . 



tredie bog . 



i . 
Fru Betty gik urolig frem og tilbage i havegangen . 
Skønt det var højt op på formiddagen , 
var hun — imod sædvane — endnu i morgentoilette , 
havde et lille nøgleknippe ved sit bælte og et 
sort kniplingsstykke over håret . Ofte bøjede hun 
sig frem over havelågen og spejdede ivrigt rundt 
til alle sider , og et par gange gik hun helt ud 
af haven og søgte op på en lille høj et stykke 
fra gården , hvorfra hun med et bekymret og 
anspændt udtryk stirrede ud mod de fjerne bakker 
på den anden side af byen . 
På en af disse udflugter overraskede hun 
børnene i en skjult krog bag ved ladelængen , 
hvor Sigrid hele formiddagen havde været travlt 
optaget af at hænge sit dukketøj til Tørring på 
en snor . Også den lille Dagny var beskæftiget her , 
skønt åbenbart ikke med sin gode vilje . Den 
stumpede tyksak stod med fingren i munden og 

brummede modvilligt , mens søsteren hvert øjeblik 
fo’r hen til hende , snart for indsmigrende at betro 
hende sine hemmelige planer , snart for ved et 
par småknubs og en alvorlig gennemrysten at 
indprente hende , at hun intet måtte fortælle om , 
hvad der her foregik . 
Ikke des mindre var det en højst uklar skyldbevidsthed , 
den lille røbede ved tantens uventede 
tilsynekomst . Sigrid derimod blev rød som det 
dryppende blod og tabte i befippelsen en hel 
håndfuld af det rene dukketøj ned i støvet . 
„ Vi leger så godt ! “ råbte hun tanten i 
møde med et af de glade udbrud , hvormed børn 
tror at kunne skjule en dårlig samvittighed . 
Fru Betty var imidlertid for optaget af egne 
tanker til at mærke noget på børnene . Hun gav 
dem blot i forbigående sin sædvanlige formaning 
om at passe godt på deres klæder og vendte 
dermed tilbage til haven . 
Her kom tjenestepigen Angelica imod hende 
fra havestuedøren og sagde : 
„ Frue ! Der er en mand derude , som gerne 
vil tale med Herren . “ 
„ Han er ikke hjemme , må du sige . — hvad 
er det for resten for en mand ? “ 
„ Jeg kender ham ikke . Men det er vistnok 

den samme , som var her forleden dag , da Herren 
heller ikke var hjemme . “ 
„ Så gør ham en undskyldning og bed ham 
komme igen om en times tid , dersom det er 
ham belejligt . Til den tid er præsten nok kommen 
hjem . “ 
Fru Betty havde taget plads på tremmebænken 
under det skyggefulde æbletræ , der i 
sommerens løb var bleven hendes yndlingsopholdssted . 
Hun tog et håndarbejde , der tilfældigt 
lå der , og gav sig til at strikke for at bekæmpt* 
sin sindsbevægelse . Hendes ansigt var meget blegt , 
øjnene røde og forvågede . Den spænding , hvori 
hun nu snart i et døgn var bleven holdt , havde 
aldeles ødelagt hende . Hele hendes legeme var 
som elektrisk af nervøsitet . 
Siden den foregående dags eftermiddag havde 
hun ikke set Emanuel . Hun havde dengang været 
inde hos ham i hans stue med et brev , som 
posten havde bragt , og i hvis udskrift hun havde 
ment at genkende hans kones ubehjælpsomme 
hånd . Allerede længe havde hun kunnet mærke 
på Emanuel , at han ventede at høre ovre fra sit 
gamle hjem , og hun forstod nu , at dette var det 
utålmodigt imødesete svar , der skulle bestemme 
over hans skæbne . Underligt nok var hun straks 

bleven uhyggelig til mode ved synet af det brev . 
Det syntes hende at se ud , som om det indeholdt 
et sørgeligt budskab . Ingen sinde før var den tanke 
faldet hende ind , at hendes Broders kone kunne 
gøre indsigelser mod at forny det afbrudte samliv . 
Nu , i afgørelsens øjeblik , begyndte hun at ængstes , 
— og hvad der senere var sket , havde kun bidraget 
til at bestyrke den mørke anelse , der straks 
havde betaget hende . 
Emanuel havde ikke ladet sig se hele aftenen . 
Han havde lukket sig inde i sit værelse og ikke 
villet indlade nogen , hverken tjenestepigen , da hun 
ville bringe ham hans aftensmad , eller børnene , 
da de bankede på for at sige godnat . Selv havde 
hun derfor opgivet at komme til at tale med ham , 
hvor meget hun end længtes . Men hele natten 
havde hun hørt ham gå frem og tilbage over 
gulvet i sin stue  . . . en af disse vedholdende , 
endeløse vandringer , der så bekymrende mindede 
hende om rædselsnatten , som gik forud for moderens 
forfærdelige endeligt . Det havde været 
frygtelige timer for hende . Den dumpe , gengangeragtige 
lyd af hans ensformige skridt havde 
indgydt hende en angst , så hun lå og rystede 
i sin seng . Først da det begyndte at dages , var 

der bleven stille inde hos ham , og hun var endelig 
falden i søvn . 
Men i Morges fortalte pigen , at han var gået 
ud allerede ved solopgang ; hun var bleven vækket 
ved at høre ham åbne havestuedøren ; og bag sit 
gardin havde hun da set ham gå gennem byen 
ud mod de østre bakker . Denne sidste omstændighed 
havde været afgørende for Betty . Hun 
vidste , at han ellers altid gik ud mod de høje 
hammerbakker , hvorfra der var udsigt over fjordindløbet 
til hans gamle hjem . Han havde altså 
i dag villet undgå dette syn . Behøvede hun 
egentlig mere bevis ? 
Hun turde slet ikke tænke på , hvad der 
skulle blive af ham , dersom virkelig også denne 
vej nu blev spærret for ham . Han var jo efterhånden 
bleven mere hjælpeløs end et barn . Hun 
havde i den sidste tid måttet behandle ham 
næsten som en umyndig , bestemme hans måltider , 
pusle om hans person , endog tage vare på 
hans klæder , fordi hun følte sig overbevist om , at 
han glemte at skifte linned , dersom hun ikke 
mindede ham . 

il 
hun fo’r sammen . Uden at hun havde hørt 
skridt ude på vejen , åbnedes havelågen langsomt . 
Fortabt i sig selv kom Emanuel gående 
ind over gangen . 
Da han fik øje på hende , standsede han . 
„ Sidder du dér ? “ sagde han med dæmpet 
stemme . „ Hvor er børnene ? “ 
„ De leger ude bag ladelængen . Vil du , at 
jeg skal hente dem ? “ 
„ Å nej , lad dem kun lege !  .  .  . Jeg er også 
lidt træt nu . “ 
Han kom hen imod hende og satte sig ved 
siden af hende på bænken . 
Fru Betty var så beklemt , at hun længe 
ikke kunne få et ord frem . 
„ Her har været en mand for at tale med 
dig , “ fandt hun endelig på at sige . 
Emanuel vendte ansigtet imod hende . 
„ En mand , siger du ?  . . . Her hos mig ! “ 
„ Ja , det var nok den samme mand , som var 
her forleden dag , da du heller ikke var hjemme . “ 
„ Det var dog besynderligt !  .  .  . Hvad var det 
for en mand ? “ 

„ Jeg véd ikke . Det må vist være en fremmed . 
Angelica kendte ham i hvert fald ikke . “ 
Emanuel så’ på hende , som om han ikke 
ville tro , at han havde hørt rigtigt . 
„ Hun kendte ham ikke , siger du !  . . . Det 
var dog besynderligt ! “ 
„ Å , hvorfor egentlig det , Emanuel ? Her har jo 
oftere været fremmede folk , der ville tale med dig .  “ 
„ Ja , det er sandt — naturligvis . “ 
De sad atter en stund tavse ved siden af 
hinanden . 
Fru Bettys strikkepinde bevægede sig med 
feberagtig hast . Hun søgte at læse sig vished til 
i broderens ansigt . Men dettes udtryk bestyrkede 
hende egentlig ikke i hendes formodning . 
Emanuel var nok meget bleg og øjensynlig stærkt 
bevæget ; men han syntes hende mere højtidelig 
betaget end egentlig nedbøjet . 
Med et glimt af håb tænkte hun på , om 
hun alligevel skulle have taget fejl . 
„ Du var nok tidligt oppe i Morges , Emanuel . 
Pigen fortalte , at du gik ud allerede ved solopgang . 
— har du måske ikke sovet godt i nat ? “ 
Emanuel nikkede mekanisk . Han havde ikke 
hørt , hvad hun sagde . Han sad foroverbøjet , med 

den ene hånd under kinden , den anden støttet til 
håndtaget af sin stok . 
„ Sig mig , Betty , “ sagde han lidt efter i 
samme dæmpede tone som før . „ Kan du huske 
mørkningstimerne derhjemme , da vi var børn ? Kan 
du huske  .  .  . Model’ sad i lænestolen i den grønne 
stue , hvor lyset fra gadelygten faldt ind ,  . . . og 
vi sad omkring hende på skamler eller oppe 
på hendes skød . Hun fortalte os eventyr om 
kæmper og kongesønner , der drog ud i verden 
for at plante Kristi banner mellem hedningefolket . “ 
„ Jeg var jo så lille dengang , Emanuel . Jeg 
husker kun lidt fra den tid , da moder var helt 
rask .  “ 
„ Å ja , det er sandt . Men jeg var jo nogle 
år ældre . Og jeg var selv begyndt at læse i 
sagnhistorien og krønikebøgerne dengang . Jeg 
ville være soldat og kriger og forstod slet ikke , 
hvorfor moder bestandig sagde , at jeg skulle være 
præst . Så en aften , da jeg spurgte hende derom , 
strøg hun mig over håret og sagde : „ Fordi jeg 
tror , at det er guds bestemmelse med dig , min 
dreng ! “ Jeg husker endnu tydeligt det underlige 
indtryk , de ord gjorde på mig . Den aften læste 
jeg for første gang af mig selv i biblen . “ 

„ Ja , moder har jo haft stor indflydelse på 
dig , véd jeg . “ 
„ Så var det også en anden gang . Moder 
havde besøg af den gamle pastor Hagensen , der 
var hendes gode ven . De har vel siddet og talt 
sammen om at bestemme livskald for børn eller 
sligt  .  .  . det véd jeg nu ikke . Men til sidst pegede 
moder på mig og sagde : „ Hvad ser så min søn ud 
til at skulle blive ? “ Jeg måtte gå helt hen til den 
gamle mand ; han tog mig under hagen , og da 
han havde set lidt på mig — jeg husker det 
så tydeligt , som var det sket i går — lagde 
han hånden på mit hoved og sagde : „ Du bliver 
nok en kirkens mand , tror jeg vist . “ Jeg var dengang 
ikke mere end tretten år . “ 
„ Men hvordan er du kommen til at tænke 
på disse ting netop nu , Emanuel ? “ 
„ Hvad siger du ? “ 
Han løftede hovedet og så’ overrasket op . 
„ Hvordan er du kommen til at tænke på de 
ting netop i dag ? “ gentog Betty . 
„ Å jo , “ sagde han og lagde atter hovedet 
stille ned i sin hånd . „ Jeg skal sige dig , Betty 
.  .  . så mange år er det altså , siden jeg fik indvielsen . 
Fra barndommen har min livsvej været 
ligesom skæbnebestemt . Og dog har jeg indtil 

denne morgen følt tvivl , om jeg nu også havde 
kaldelsen . “ 
Betty sænkede sit strikketøj i skødet . 
„ Kaldelsen ? “ sagde hun . „ Hvad mener du , 
Emanuel ? “ 
„ Den rette kaldelse , mener jeg . Guds 
kaldelse .  “ 
Betty rystede på hovedet . 
„ Jeg forstår dig ikke . “ 
„ Å jo , du forstår mig nok . Du véd dog , 
at jeg aldrig har hørt til dem , der har troet , at 
kjole og krave gør en mand til præst , eller at en 
eksamen tør gælde for guds bemyndigelse til at 
tale i lians navn . Og dog har jeg først sent ret 
forstået , at gud selv udvælger sine tjenere  .  .  . 
Optugter dem gennem hårde prøvelser til lydige 
fuldbyrdere af hans vilje . Kan du huske , Betty . 
At jeg for nogen tid siden fortalte dig et sagn , 
jeg dengang netop havde læst ? Det var om en 
from mand i jødeland , der hele sit liv ydmygt 
havde søgt gud og fulgt hans veje , — verdens børn 
til forargelse . Og dog slog Herren ham sår efter 
sår , lagde hans vinmarker øde , sendte pest og 
død over hans hus og slægt , indtil han var 
hjemløs her i livet som fuglene på havet . Og 
der stod , at først da fattede han guds vilje med 

ham . Og Herren kaldte ham afsides , ind i templet , 
og bød ham her i et syn at forkynde straffens 
dom over det ulydige folk . — — den fortælling 
har jeg siden ofte tænkt på . Jeg synes , 
den er som et spejl for mit eget liv . Jeg føler 
det nu  . . . også mig har gud længe forgæves 
kaldt på . Også mig har han med sin tugtende 
hånd måttet fravriste alt ,  . . . Alt , indtil nu min 
sidste tilflugt , før jeg fik mod til fuldt at forstå 
ham .  “ 
„ Hvad siger du ? “ 
„ Ja , Betty , nu er også jeg hjemløs her i 
verden som en måge på havet . Det var det , 
jeg ville fortælle dig . Jeg har ingen hustru mere , 
intet hjem . Jeg er ene nu med mine små . “ 
Strikketøjet var gledet ned fra Bettys skød . 
Hun holdt hænderne foldede foran brystet og så 
på broderen med et skrækslagent blik . 
„ Og det er  .  .  . Kaldelsen , siger du ? “ 
Emanuel nikkede . 
„ Ja , jeg føler det . Gud har krævet mig nu . 
Og jeg giver mit liv i hans hånd .  “ 
De sad et øjeblik tavse . Betty bøjede hovedet 
og sænkede hænderne i sit skød ; — nu , da 
hun havde fået visheden , faldt hun kraftesløs 
sammen . Men heller ikke Emanuel formåede 

længer at beherske sin dybe grebethed . Hans 
tale lød som en med møje undertrykt gråd , 
og hans store , ubevægeligt fremadstirrende øjne 
stod fulde af tårer , idet han vedblev : 
„ Det er så underligt for mig . For  .  .  . ja , 
nu kan jeg sige det  .  . jeg har jo altid følt . 
At gud havde en hensigt med mig og mit liv . 
Det var ikke hovmod . Jeg har aldrig troet mig 
hverken større eller bedre end andre . Langtfra ! 
Men Kristus har jo selv sagt : „ Min kraft er mægtig 
i de svage “ . Og dog ! Nu , da det er sket , forstår 
jeg ikke , at gud har fundet mig værdig . 
1 Morges  . . . i Morges , da han kaldte mig i 
Enrum med sig , og jeg gik derude på de store 
højder og for første gang ret følte mig ansigt 
til ansigt med verdens herre , overskygget af 
hans ånd , gennemtrængt af hans magts vælde 
.  .  . det var , som knugedes jeg til jorden , og jeg 
havde ikke mod til at opløfte mit blik imod 
ham ! Jeg havde nu også i den sidste tid helt 
levet mig ind i den tanke , at jeg dog ikke var 
kaldet til at være guds tolk , at mine dage skulle 
glide hen i stille afsideshed hos mine kære . Og 
jeg føler det nu  .  .  . og jeg tør vel også sige 
det  . . . jeg ville vel nok have været mere glad , 
om jeg havde kunnet få lov til at leve mit liv 

på sådan vis . Men ske ikke min , men Herrens 
vilje !------ “ 
Han holdt inde . Sindsbevægelsen var ved at 
overmande ham . Det var , som om erindringen 
om en nys udstået dødens angst fik hans brudte 
stemme til at bæve , og tårerne gjorde hans 
kinder våde . 
De sad atter tavse en stund . 
„ Hvad tænker du da nu at gøre , Emanuel ? “ 
Spurgte omsider Betty . 
„ Fuldkomme den gerning , gud giver mig at 
udføre . Andet véd jeg ikke . Min vilje er i hans 
hånd ! “ 
„ Hvad vil du da ? Tænker du på at blive 
præst igen ? Eller hvad vil du ? “ 
„ Jeg véd det ikke . “ 
„ Vil du måske rejse ? Vandre om som lægprædikant ? 
 . . . Og børnene ? “ 
„ Jeg véd det ikke . Men jeg har bedet gud 
om et tegn , at jeg kan være beredt . “ 
„ Et tegn ?  .  .  . Og det venter du ! “ 
„ Hver dag og time fra denne morgen . Og jeg 
tror , det kommer snart . Jeg føler , at gud haster .  “ 
Betty kunne ikke længer beherske sig . I et 
udbrud af vild forfærdelse kastede hun sig pludselig 
om hans Hals og råbte : 

„ Emanuel ! Emanuel ! Kom dog til dig selv ! 
Hør mig dog ! Du véd ikke , hvad du siger ! — 
— nej , nej , du får ikke lov at tale . Du må 
høre mig . Jeg er dog din søster ! Det er forfærdeligt ! 
Emanuel  . . . Du må komme til fornuft 
— hører du ? — du må tænke på fremtiden , 
på børnene , på os alle . Se dog ! Du véd 
ikke , hvad dag du står på gaden uden tag over 
hovedet , uden en bid brød til dine børn . Far 
vil ikke hjælpe dig mere  . . . og kan det heller 
ikke . Jeg har ondt nok ved at hjælpe mig selv . 
Du véd , hvor lidt Torm efterlod . Hvad vil du 
da gøre ? Styrt os dog ikke i ulykke , Emanuel !  .  .  . 
Nej , du må ikke tale . Nu skal du en gang høre 
sandheden ! Har du ikke gjort os sorg nok ? Er 
det ikke din skyid , at far er syg og fortvivlet ? 
Vi er alle sammen fortvivlede for din skyld , Emanuel 
 ! Véd du , at jeg har set far græde over 
dig ? Det skulle du tænke på ! I mere end ti 
år har vi levet i angst for dig . Er det ikke 
nok ! Skal vi da aldrig kunne tænke på dig uden 
med skam ?  .  .  . Å , Emanuel , om du blot vidste , 
hvor stor glæde du kunne — — “ 
Hun formåede ikke at tale mere . I et anfald 
af hysterisk hulken sank hun sammen ved 
broderens bryst . 

Emanuel lod sagtmodigt sin hånd glide ned 
over hendes hår . 
„ Stille ! Stille , søster ! Du er ikke god mod 
dig selv !  . . . Og hvorfor vil du forarges på mig ? 
Har da ikke Kristus vist os vejen , vi skal vandre 
.  .  . han , som var guds egen søn og dog ikke 
ejede det , hvortil han kunne hælde sit hoved ? “ 
„ Å — hvor du taler ! “ afbrød Betty i opblussende 
heftighed og rettede sig på ny i vejret . 
„ Det er formasteligt ! Har gud måske givet dig 
hus og hjem og slægt , for at du skal lægge det 
altsammen øde ? Har han givet dig hustru og 
børn , for at — — “ 
Hun fik ikke udtalt . Emanuel lagde hånden 
på hendes arm og så’ strengt på hende . 
„ Du véd ikke længer , hvad du siger , Betty . 
Derfor skal nu du tie ! Var det dig mon ikke 
tjenligere , om du gik i rette med dig selv , før 
du anklagede andre ? Også dig har jo Herren 
hjemsøgt , Betty ! Tror du ikke , han har haft et 
ærinde hos dig , da han bankede på din dør med 
dødens kolde hånd ? Tror du ikke , han kom 
for at spørge , om du n u var hjemme for ham  .  .  . 
For ham alene  ? Luk dit hjerte op en gang ! Først 
tog gud dit barn og din mand , så fratog han dig 
rigdom , ære , anseelse og verdens beundring ,  .  .  . 

har du husket at takke ham derfor ? Har du 
skønnet på , at han således har taget byrde på 
byrde fra dig og kærligt beredt dig vejen til hans 
hjærte ? Hvis ikke , så er det tid , at du ræddes 
for dig selv ! Det haster , Betty ! Alærker du det 
ikke ? Dommens dag er nær ! Ser du ikke , 
hvordan alting vakler , at verden er i opløsning ? 
Gud har taget sin velsignelse fra menneskenes 
samfund , og dæmonerne regerer i det som orme 
i et ådsel . Går ikke lasten og egennytten 
nøgen på gaderne ? Har ikke skamløsheden en 
plakat på hvert gadehjørne ? Ser du ikke , hvordan 
hovmod og hævngerrighed har spyet sin 
gift over alles sind  ? Stand rejser sig mod stand , 
folk mod folk  .  .  . Hadet har tændt landene i 
flammer , og blodtørsten brøler af kanonernes 
munde . Ja , selv fra Herrens eget hus , fra Kristi 
egen , dyrekøbte menighed er hans ånd flygtet 
bort . Ser vi ikke selvretfærdighed og selvklogskab 
føre strid om kirkens højsæde ? Står ikke mangt 
et sted den åbenbare vantro på prækestolene —  ? “ 
Han standsede . Henne i havestuedøren var 
tjenestepigen kommen til syne . Hun havde allerede 
stået der nogen tid , men Emanuel havde 
i sin lidenskabelige henrevenhed ikke set hende . 
„ Hvad er der , Angelica ? “ spurgte Fru Betty . 

„ Det er den mand , som er her igen . “ 
„ En mand ? “ 
„ Ja , den mand , som var her før . Jeg har 
vist ham ind i Herrens værelse . “ 
„ Sig ham , jeg skal komme , “ sagde Emanuel . 
Han rejste sig . Men inden han gik , vendte 
han sig endnu en gang mod Betty og sagde mildt 
og forsonende : 
„ Søster ! Giv mig din hånd ! Om vore veje 
herefter skal skilles , så tænk dog ikke på mig 
med ondt sind . Nu vil du ikke høre mig , — 
men vi mødes nok igen . Jeg tror det sikkert , at 
også din tid vil komme . Også du vil engang 
med forfærdelse forstå ordet , at den , som elsker 
sit liv , skal miste det . Jeg kender din sjæl , 
Betty . Du følger mig nok efter !  .  .  . Giv mig din 
hånd på det ! “ 
Hun gjorde , som han bad . Men da han var 
gået , søgte hun ind i nøddegangen , hvor ingen 
kunne se hende , og vred fortvivlet sine hænder . 
Iii . 
Da Emanuel kom ind i sit værelse , rejste 
der sig en mand fra den hårde hestehårs-sofa , 
som udgjorde stuens væsentligste bohave . Han 

måtte stirre temmelig længe på den lange , ludende 
skikkelse , før han blev fuldt forvisset om , at 
det var væver Hansen . De sidste tiders hårde 
modgang var nu heller ikke gået sporløst hen 
over denne prøvede mand ; og som han stod dér 
med sit vandkæmmede hoved på siden og lod , 
som om han var lidt forlegen og ikke ret vidste . 
Om han turde give hånden eller ej , lignede han 
slet ikke det billede , Emanuel havde bevaret af 
sin gamle uforsonlige og kampfærdige modstander . 
Af alle de mænd , Emanuel i hele sit liv var 
kommen i nærmere berøring med , havde ingen 
virket så frastødende på ham som væver Hansen . 
Om han nogen sinde havde båret nag til et 
menneske , havde det været til ham . Hans blod 
havde kunnet komme i kog , når han tænkte på det 
dulgte fjendskab , hvormed denne mand altid havde 
pustet til enhver tvedragts ild , der var opstået 
mellem ham og hans gamle menighed , — den 
skånselsløshed , hvormed han havde forfulgt ham , 
da kampen til sidst på hans anstiftelse brød ud i 
lys lue . 
Mén i den sindsstemning , hvori han nu befandt 
sig , glemte han al gammel strid , — ja han 
følte trang til at gøre bod , fordi han så længe 
havde næret ukærlige følelser for en , der dog var 

hans næste , hans Broder , et guds barn som 
han selv . 
„ Velkommen , Jens Hansen ! “ sagde han og 
rakte ham fredsæl sin hånd . „ Du kommer , som 
du var kaldet ! “ 
„ Kaldet ? “ spurgte væveren med stive øren . 
„ Vi skiltes jo i sin tid ikke som venner . 
Men nu skal der ikke længer være fjendskab 
imellem os . Kom , lad os sætte os og tale sammen . 
 “ 
De tog plads ved siden af hinanden i sofaen . 
Væveren sad derpå en stund og stammede 
og gned hatten med sit frakkeærme , som om 
han trykkedes af anledningen til sit besøg og 
havde svært ved at finde en passende indledning . 
„ Jeg vil nu håbe på “ — begyndte han 
endelig — „ at du ikke vil blive fortrydelig over 
mit ærinde . For det kan vistnok tage sig løjerligt 
nok ud , og jeg har såmænd også mangen 
gang sagt til mig selv , at det hele var bare 
tåbelighed , som jeg gjorde bedre i at gemme 
ved mig selv . Men det er nu ligegodt bleven ved 
at prikke ved mig . Og så har jeg nu ment , at 
der var jo ingen skade sket ved at udtale sig 
derom til den , der dog er nærmest til at høre det . “ 
„ Tal kun frit ! Lad os en gang være fuldt 

åbenhjærtige mod hinanden , “ sagde Emanuel indtrængende 
og lagde hånden på hans knæ . 
„ Ja , så vil jeg da rent ud sige , at jeg længe 
har gået og været sådan  .  .  . slet ikke glad , vil jegsige , 
 .  .  . ved at se på udviklingens gang herhjemme 
i den senere tid , sådan i de åndelige sager . 
Jeg kan nu dog heller ikke tro andet , end at ethvert 
sandt kristenmenneske må føle sig ret inderligt 
bedrøvet ved al den babels-forvirring , hvortil vi 
nu er bleven vidne i vor kirke . Se , ovre til vort 
har vi nu fået så mange af dissehersens selvretfærdige . 
Andre steder sidder de jo endnu 
og synger efter den gamle salmebog  . . . og så er 
der jo også de nymodens folk , de her rationalister , 
som de kalder dem , der vil have vor barnetro 
forandret og går og snuser omkring fritænkeriet 
ligesom katten om den varme grød . Og alle ligger 
de og kives om vor saligheds sag . Se , det er 
just al den splidagtighed , der længe har gjort mig 
så trang om hjertet , så jeg mangen gang ligefrem 
tykkes , at jeg kan ikke forstå , hvordan det 
skal blive mod enden . “ 
Emanuel nikkede . 
„ Men så var det nu forgangen nat , at jeg 
havde en sådan løjerlig drøm , som jeg siden 
ikke har kunnet få ud af mine tanker . Se , jeg 

havde nu netop den aften ligget og tænkt så 
meget på , om dog ikke snart den mand ville opstå , 
der sådan med åndens rette myndighed 
kunne samle de adsplittede dele af Vorherres menighed 
i vort land . Så var jeg lige netop falden i søvn , 
da jeg drømte , at døren til mit Kammers åbnede 
sig af sig selv , og en  .  .  . en sådan skikkelse 
kom ind . Det var en meget høj skikkelse , der var 
helt hyllet i et hvidt lin , så man hverken kunne 
se ansigt eller hænder . Men på brystet var 
der et stort gyldent kors , kan jeg huske . Så 
kom nu denne her skikkelse hen til min seng og 
sagde med sådan en underlig stemme : „ Stå 
op , Jens Hansen , tag din båd og drag over til 
din ven , som du har gjort uret . Sig ham , at 
hvor tusinde er forsamlet i Herrens navn , skal 
han tale “ . Netop som den havde sagt de ord , 
så vågnede jeg med sådan et ryk — og så 
var det hele jo forbi . “ 
„ Og det drømte du ! “ 
„ Ja , jeg vil såmænd oprigtig talt sige , at jeg 
agtede i førstningen ikke meget derpå . Man 
drømmer jo så meget narreri , som der hverken 
er forstand eller mening i , og man glemmer det 
da også gerne lige så gesvindt , som det er 
kommet . Men det var nu så underligt med den 

her drøm . For den blev immer ligesom ved at 
minde mig ,  .  .  . jeg kunne til sidst slet ikke blive 
den kvit hverken dag eller nat . Så kom jeg til at 
tænke på , at der egentlig også var som en betydning 
i den . Besynderligt de ord om de tusinde , 
der skulle forsamles i Herrens navn  .  .  . 
Det var jo ligesom , at der kunne være tænkt på det 
store møde , som* nu skal holdes her i sandinge .  “ 
Emanuel havde bøjet sig fremover i den heftigste 
sindsbevægelse . 
Tegnet ! — tænkte han . Og han følte som 
en hellig indvielses gysning sænke sig ned igennem 
ham . 
„ Så var det jo , jeg forgangen besluttede at 
tage herover til dig , “ vedblev væveren , der stadig 
årvågent havde iagttaget virkningen af sin fortælling . 
„ Jeg kom jo da også , som du vel véd , 
men traf dig ikke hjemme . Og egentlig var jeg 
ganske glad ved det dengang . For da det kom 
til stykket , så syntes jeg jo igen , at det hele var 
ikke værd at spilde ord på . Men det hjalp nu 
ligegodt ikke . Jeg fik alligevel ikke fred for det 
syn . Det var , ligesom det helt havde magtstjålet 
mig , som man siger . Og nu er jeg da for resten 
også kommen til den mening , at der virkelig var 
som en indskydelse i den drøm . For det véd jeg 

nu , at vi i sin tid alle sammen tog fejl af dig . 
Men vi har lært at forstå dig nu . Det taler vi 
netop så ofte om derovre , når vi sådan tænker 
tilbage på de gode dage , da vi levede sammen . 
Og derfor er jeg kommen herover for at sige dig 
det : du er manden , Emanuel ! “ 
Emanuel hørte intet længer . Han var aldeles 
hensunken i sig selv . Endog da væveren nu 
meget livligt og tungefærdigt gav sig til at udvikle , 
hvorledes han mente , at den sande kristendoms 
venner bedst og virkningsfuldest kunne optræde 
ved det forestående møde , forholdt han sig tavs 
og ubevægelig . 
Først da væveren rejste sig for at gå , vågnede 
han op af sin betagenhed . 
„ Ja , så siger jeg nu så mange tak , fordi 
du ikke har taget mig mine ord ilde op , “ sagde 
væveren . „ Jeg kan jo naturlig nok vide , at du 
ikke agter stort på , hvad en menigmand som jeg 
kan have at sige . Men jeg har nu ligegodt haft 
en trang til at udtale for dig , hvad jeg føler ! — 
og så siger jeg nu farvel for i dag . “ 
Emanuel rakte ham mekanisk hånden . 
Da den fremmede var gået , sank han ned 
på knæ ved sofaen og lå længe i stille bøn . 

Iv . 
Om eftermiddagen sad Sigrid og den lille 
Dagny nede på stranden og legede . Luften var 
stille , og også havet havde lagt sig til ro efter 
de forudgående dages uvejr . Dagny havde samlet 
en del rullesten , som hun med stor samvittighedsfuldhed 
stablede op og byggede huse af . Sigrid 
derimod sad tankefuld for sig selv og lod håndfuld 
efter håndfuld af det hvide sand rinde langsomt 
ned mellem hendes fingre . 
Også for disse to havde dagen haft sine bevægede 
timer , og det var eftervirkningen af disse , 
der endnu gjorde Sigrid så usædvanlig tavs og 
fraværende . Noget før middag var de begge bleven 
kaldt ind til deres fader , der havde taget dem op 
til sig og kysset dem så længe og inderligt , som 
om det havde været deres fødselsdag . Men endnu 
mere overraskede var de bleven , da han efter 
middagsmåltidet havde sagt til dem , at de skulle 
tage deres tøj på og følge ham ud at spadsere . 
Sligt var ikke hændet dem , så langt de kunne 
huske tilbage . Endnu da de stod med hattene 
på , turde de ikke tro , at de virkelig havde forstået 

rigtigt . Men faderen havde taget dem i 
hånden , og de var gået ud over markerne og ind 
imod de store , grønne Enge , hvor lange rækker 
af røde køer stod og græssede . I afstand havde 
de stået og set på , hvordan høstfolkene mejede 
kornet med deres store knive . Allevegne var 
svingiende kornlæs faret dem forbi med piger 
oppe i halmen . Og på hjemvejen havde de 
plukket blomster langs med vejkanterne . 
Ikke des mindre havde turen været dem en 
skuffelse . Faderens tankefulde tavshed , selve det 
usædvanlige , det var for dem at spadsere med 
ham og holde ham i hånden , og så dette , at 
han så ofte standsede og strøg dem over kinden 
eller endog på ny løftede dem op til sig og kyssede 
dem  .  .  . det havde alt sammen stemt særlig 
Sigrid så højtidelig , at hun bare ønskede sig 
hjemme igen . Hun havde til sidst fået den idé , 
at nogen måtte være død . Hun kom nemlig til 
at tænke på , at også tante Bettys adfærd hele 
dagen havde været så besynderlig . Lige fra om 
morgenen havde tanten gået med røde øjne , og 
ved middagsbordet havde hun hele tiden siddet 
og grædt . 
Denne tanke havde siden ikke villet forlade 
hende . Og hun sad nu der i sandet og grundede 

over , om det kunne være hendes bedstemoder , 
der var død . Eller var det måske hendes moder ? 
Noget borte på stranden , lige i havstokken , 
stod Emanuel . Han havde stået der længe , aldeles 
ubevægelig , og set omkring på himmel og 
hav . Med den ene hånd støttede han sig til 
sin egestok ; i den anden , der hvilede bag på 
ryggen , holdt han de blomster , som børnene 
havde plukket til ham , og som han havde takket 
dem for med sine Kys . 
Der var opvældet i ham en trang til endnu 
en gang at ånde ud i livets luft , før hans time 
slog . Han havde sagt til sig selv , at den frist , 
gud havde undt ham , turde han vel anvende til 
at nyde fredens glæder sammen med sine små , 
inden trængslernes dage kom . Og de ville sikkert 
komme ! Han var fuldt forberedt på , at fra den 
dag , guds røst havde lydt gennem hans mund , 
ville hans liv blive en aldrig hvilende kamp , 
fredløshedens nødkamp mod verdens skånselsløse 
forfølgelse . 
Han stod og betragtede opmærksomt sine 
gamle venner , de sølvhvide måger , der uroligt 
kredsede omkring et punkt i luften , som om de tav 
med en dyrebar hemmelighed . Hans blik fulgte 
landets dybt indskårne kyst , og med vemodig 

glæde nød han synet af den hvide strand og de 
høje , solbelyste skrænter til begge sider . Det gik 
i disse øjeblikke op for ham , at han egentlig ikke 
før havde haft noget indtryk af egnen , skønt han 
havde færdedes her i mere end en måned . Og 
han var så overrasket af dens skønhed , så betaget 
navnlig af det fine farveskær , hvori alt var 
badet , at han aldeles fortabte sig i beskuen . 
Aldrig havde synet af naturen indgydt ham 
en så livsalig fred ; aldrig havde dens skønhed 
så tydeligt åbenbaret sig for ham som en afglans 
af den himmelske herlighed . Og han forstod 
godt hvorfor . For første gang betragtede 
han verden som den , der har overvundet den . 
For første gang så’ han ret det synlige gennemstrålet 
af det usynlige , følte han de timelige ting 
gennemtrængte af evighedens ophøjede ro . — o ja , 
om menneskene dog blot ville oplade sjælens 
sanser , da var himmerig åben for dem , hvor 
de end færdedes ! Da sænkede saligheden sig ned 
over os med dagens lys som med nattens mørke . 
Da hørte vi guds kærligt kaldende røst i stormens 
ville brag som i græsstråets sagteste hvisken . 
Da tonede luften af englenes sang , og 
hver lyd blev en genklang af evighedens dejlige 
harmonier . 

„ God dag ! “ lød en stemme bag ved ham . 
Han vendte sig om . 
Deroppe på stranden stod frk . Ragnhild i sin 
lysblomstrede kjole , med en valmuerød parasol over 
hovedet og en sort vifte hængende ned fra bæltet . 
Hun kom oppe fra landevejen , hvor hun et øjeblik 
havde stået og ligesom betænkt sig på , om 
hun skulle nærme sig . 
„ God dag ! “ gentog hun , skønt Emanuel ikke 
hilste . „ De ser så himmelfalden ud . Det er 
vist også forfærdelig dristigt af mig at forstyrre 
dem , men de kommer virkelig til at fortælle 
mig , hvad der er på færde med deres 
søster . Jeg kommer netop deroppe fra , og pigen 
meddelte mig , at Betty havde lagt sig og ikke 
kunne modtage nogen . Hun er da ikke syg ? 
Hun har set dårlig ud de sidste dage . Jeg er 
rigtig urolig . “ 
Emanuel hørte ikke hendes spørgsmål . Han 
var virkelig bleven overrasket ved synet af hendes 
skikkelse , hvilken han — til sin egen forundring — 
i hele dette lange bevægede døgn ikke en eneste 
gang havde tænkt på . Dog jo ! Han huskede nu , 
at der et øjeblik om eftermiddagen , da han endnu 
sad hensunken i den første bedøvelse efter modtagelsen 
af Hansines brev , var tumlet ham en række 

forvildede tanker gennem hovedet ,  .  .  . Tanker , der 
også havde kredset om frk . Ragnhild . Det havde 
været , som om en djævel hviskedee ham i øret : 
„ Tøv nu ikke længer . Forstår du ikke , at gud 
selv har overklippet dine bånd og gjort dig fri ? 
Verden ligger dig åben , og livets lykke venter . “ 
— han mindedes det nu kun som en fjern , ond 
drøm . Det havde været kødets sidste , afmægtige opblussen 
i overgivelsens stund , dødsskriget af en 
følelse , som nu var udslukt i hans bryst  .  .  . 
Dog nej , ikke udslukt , men forvandlet , forherliget , 
taget op i den store , bekymrede næstekærlighed , 
som nu helt fyldte hans sjæl . 
„ Men hvorfor svarer de dog ikke ! “ udbrød 
frk . Ragnhild i en utålmodig tone , der dog ikke 
lød ganske ukunstlet . „ Er Betty syg , siden hun 
ikke vil se mig , eller hvorledes forholder det sig ? 
Pigen sagde , at hun nylig havde lagt sig . Er det 
måske blot hendes sædvanlige hovedpine ? — 
men så svar mig dog ! “ 
Emanuel nærmede sig nu med langsomme 
skridt . Hans ansigt var bleven dybt alvorligt . Kun 
i øjnene lå endnu som et genskin af den himmelske 
fred . 
„ Vær kun uden frygt ! For min søster skal 
de ikke have bekymring . Jeg tror , at hun netop 

nu er på veje til at blive helt rask . — men 
hvorledes har de det selv , frk . Tønnesen ? “ 
„ Jeg ? Å tak  . . . som man kan have det , “ 
Svarede hun , — og da han nu var kommen hende 
så nær , at hun kunne mærke hans ånde , begyndte 
hun at bruge sin vifte . — „ Jeg spiser 
godt , sover godt , trives godt .  .  .  . Hvad kan man 
så forlange mere ? “ 
Emanuel tav . 
„ Nu ja  . . . vil de så være så god at hilse 
Betty fra mig , “ vedblev hun og nikkede over sit 
parasolskaft . „ Jeg må skynde mig hjem . Farvel , 
hr . Pastor . “ 
„ Frøken Tønnesen , “ sagde Emanuel efter en 
kort betænkning . „ Vil de unde mig et øjebliks 
samtale  ?  “ 
„ En samtale ! “ gentog frk . Ragnhild og vendte 
sig overrasket om — hun var allerede kommen 
et stykke bort . „  hvor højtideligt !  . .  . Det lyder 
næsten som et frieri . “ 
„ Det kan de på en måde også kalde det . 
Går de hjem nu ? “ 
„ Ja “ . 
„ Vil de tillade mig at gøre dem følgeskab ? “ 
„ Så gerne !  . . . Men kun til havelågen ! 
Jeg holder strengt på formen , véd de . “ 

hun understregede de sidste ord ved at opløfte 
sin sammenfoldede vifte . Men hendes livlighed 
gjorde stadig et noget anstrengt indtryk . 
Navnlig var der noget vist ubehersket i den måde , 
hvorpå hun smilte . 
„ Frøken Tønnesen , “ begyndte Emanuel , efter 
at de en stund havde vandret tavse langs med stranden . 
„ Synes de egentlig ikke , at vi to har et slags 
mellemværende at afgøre med hinanden ? “ 
„ Et mellemværende ?  .  .  . Jeg kan ikke tænke 
mig , hvad det skulle være . “ 
„ Kan de huske en stjerneklar vinternat for 
halvandet år siden ? Vi fulgtes hjem fra et selskab 
 . . . et overdådigt gæstebud , hvor det var , 
som om  . . . ja som om alle menneskelige laster , alle 
syndens rangspersoner havde sat hinanden stævne . 
Kvinderne var i klædninger , hvis luksus og letfærdighed 
— det tror jeg sikkert — har fået englene 
i himlen til at græde ; og mændene — — “ 
„ Men du gode gud ! Hvad var dog det for 
et Sodoma ? “ 
„ Kan de virkelig ikke gætte det ? “ 
„ De mener da ikke deres afdøde svogers 
fødselsdagsselskab ? Jeg husker nu , at de den 
gang absolut ville ledsage mig hjem , skønt jeg 
bad dem om endelig ingen ulejlighed at gøre dem . “ 

„ Jo , netop . Den aften mener jeg . “ 
Frk . Ragnhild gav sig luft i en lille nervøs 
latter . 
„ Ja , de bliver dog dem selv lig , hr . Hansted ! 
Hvor kan de nu finde på at udmale det uskyldige 
lille selskab med så forskrækkelige farver . Det 
var jo ganske tarveligt og bestod næsten udelukkende 
af familjen . Der var jo den gang 
endnu sorg hos generalkonsulens for lille Kaj . 
Jeg husker i hvert fald , at næsten alle damerne 
var i sort . Jeg også ! “ 
„ Ja — de også ! “ 
„ Men  .  .  . det er virkelig komisk  .  .  . hvor 
kommer de dog til at tænke på den slags ligegyldige 
gamle ting ? “ 
„ Jo , jeg skal sige dem , frøken Tønnesen , 
— jeg gør i dag mit regnskab op . “ 
„ Ja så , “ sagde hun kort . „ Men mig skylder 
de ikke noget . Ikke en gang en forklaring . “ 
„ Jo , det er just det , jeg gør . Jeg skylder 
dem meget mere , end de vistnok aner  .  .  . meget 
mere , end jeg nogen sinde formår at betale dem 
tilbage . Nu kan jeg godt sige det , — ja nu er 
det min pligt at sige det , — den aften , vi her 
taler om  , afgjorde gud min skæbne . Og de — 
frøken Tønnesen — var redskabet i hans hånd ! “ 

han så’ fra siden hen på hende med et 
varmt blik , der lyste af hellig Iver . 
„ Vil de sige mig “ — tilføjede han — „ følte 
de det den gang selv på samme måde ? “ 
„ Jeg forstår slet ikke , hvad de mener , “ 
Sagde hun i stigende uro og påskyndede sin gang . 
„ Å jo , de forstår mig nok , tror jeg . Og 
nu vil jeg tale åbent til dem , frk . Ragnhild . 
For se  . . . jeg har nu tænkt mig , at tiden var 
kommen , da jeg kunne gøre dem lidt gengæld . 
Nu er de jo også bleven ene . Den , der hidtil 
var deres ledsager her , er jo nu rejst . Måske 
kan der da blive lidt gehør for mig også . — — 
ja , nu sér de så utålmodig ud . Jeg véd jo 
nok , at de foragter mig , at de har medynk med 
mig  .  .  . jeg véd det godt . Men det gør ikke 
noget . Blot jeg kan få deres sjæl i tale . Og 
det får jeg nok til sidst . Om ikke nu , om ikke 
i dag eller i morgen eller i overmorgen , så når 
min tid kommer ! “ 
„ Jeg tror ikke , det nytter , vi taler om den 
slags emner , hr . Hansted . De véd , vi tænker 
så forskelligt , at  .  .  . “ 
„ Å jo , det nytter nok  .  .  . det nytter nok ! “ 
„ Ja — undskyld — men her er vi i hvert 

i^ald ved havelågen . Altså : farvel , hr . Hansted ! 
Og tak for følgeskabet . “ 
Hun skyndte sig at komme indenfor lågen . 
„ Frk . Tønnesen ! Endnu blot et ord !  .  . Er 
de vred på mig ? “ 
„ Hvor falder de nu på det ? “ 
„ Hvorfor giver de mig da ikke hånden , når 
de går ?  .  .  . Finder de mig måske ikke værdig ? “ 
„ Herregud ! Hvad er nu det for tåbeligheder ! “ 
„ Vil de ikke give mig hånden ?  . . . Vil de 
ikke ? “ blev ban ved at bede . 
Frk . Ragnhild blev lidt rød . 
„ De er et barn ! “ sagde hun og rakte ham 
hånden . „ Så — er det nu godt ? “ 
Emanuel beholdt hendes hånd mellem begge 
sine og sagde med lidenskabeligt bevæget stemme : 
„ Frk . Ragnhild ! Nu er de min ! Nu slipper 
jeg dem ikke , før de har hørt mig og er bleven 
et guds barn .  . . . Nej , det nytter ikke , de ser 
så vredt på mig . Jeg vil bede for dem , Ragnhild 
 .  .  . Dag og nat vil jeg bede for dem , at vi 
en gang kan samles i glæde ved guds trone ! “ 
Frk . Ragnhild vristede heftig sin hånd løs , 
og med et bydende : „ De skal gå “ , gik hun 
hurtigt ind i haven . 

fierde bog . 



i . 
Endelig oprandt da den store dag , der var 
bleven imødeset med så megen uro og spænding . 
„ Mødet på sandinge højskole “ havde i den sidste 
måned været en stående overskrift i alle vennesamfundets 
blade , hvor de travle ordførere for 
menighedens forskellige afskygninger på forhånd 
havde søgt at påtrykke stævnet hver sin karakter . 
Men også udenfor menighedens egen kreds afventede 
man med interesse resultatet af forhandlingerne 
som et betydningsfuldt tidens tegn , der 
på afgørende måde ville vise , hvad retning 
udviklingen i de senere år havde taget . 
Allerede dagen før mødet skulle åbnes , 
strømmede de fremmede gæster til . Efter hvert 
jernbanetogs ankomst indhylledes landevejen fra 
stationen i en lang støvsky , hvorigennem et 
endeløst vogntog rullede frem mod den flagsmykkede 
by . Der havde forud meldt sig over et 
halvt tusinde udensogns deltagere ; og da mødet 
skulle vare i to dage , kunne der ikke være tale 

om , at de alle kunne få plads på selve højskolen . 
Størsteparten måtte indkvarteres rundt 
om hos venligsindede folk i byen , og endda 
måtte her både lade og lo , ja endog stænget 
tages i brug og indrettes til sovested for de unge . 
Ved aftentid , mens solen gik brandrød ned 
under den blånende horisont , lignede pladsen 
omkring højskolen en nylig slået lejr , en sådan 
forvirring herskede der af tomme og belæssede 
vogne , halmknipper , rejsetøj og rådvilde 
mennesker , der havde travlt med at søge oplysninger , 
skaffe mad eller bringe deres bylter af 
medførte sengklæder under tag . 
Der sås alle slags skikkelser og hørtes 
mange slags tungemål . Der var store , tungt 
vandrende vestjyder med havblå øjne og et sprog , 
som ingen forstod . Der var livlige fynboer , der 
morede sig over alting , og hvis tale løb som 
kæp i hjul om hesti og præsti og oplevelserne 
på rejsen . Der var et par gamle koner fra 
ribeegnen med knytteklæde og skinnende krusekappe , 
og der var fannikekvinder , der skød op 
af deres tommetykke hvergarnsskørter som af 
en tønde . Men frem for alt var der sællændere 
af alle arter og alle aldre , kallundborgjyder og 
kulsviere og kække stevnsboere med lyse smil , 

oldinge og unge knøse , syge folk , der måtte 
løftes ned af vognene , og krøblinge , der humpede 
om ved krykke . 
Men trods alle forskelligheder var det let at 
spore , at der var noget fælles , som havde ført 
dem sammen . Gennem travlheden og snakken 
og rådvildheden mærkede man hos dem alle 
det samme højtidelige alvor , den samme højtstemte 
forventning om , hvad de nærmest følgende 
dage ville åbenbare . Der var noget i den 
hele scene , der mindede om svundne tiders 
set . Hansnats-valfarter til de hellige kilder , hvis 
vande havde ord for at lukke alle sår og stille 
alle savn . På mere end ét bekymret ansigt 
kunne man tydeligt læse om en sjæl , der var 
lammet af tidens mange tvivl , og som urolig 
tørstede efter sandhedens lægedom . 
Der sad henne på et stendige en mand og 
en kone , et par midaldrende folk , der holdt hinanden 
trofast i hånden . Deres alvorlige ansigtsudtryk 
og stilfærdige , indadvendte væsen fortalte 
en hel historie : 
de var kommen langvejs fra , havde rejst en 
dag og en nat og endnu en dag og sad nu her , 
fortumlede af den lange rejse , underligt fremmede 
for sig selv i de fremmede omgivelser . Deres 

hjem stod et sted ovre i Jylland , en ensom egn 
ved hedegrænsen , hvorfra de som oplyste folk 
havde fulgt tidens åndelige rørelser . I de lange , 
mørke vinteraftener , når de ville vestenstorme 
væltede sig ind fra heden , havde de siddet bænkede 
omkring lampen i deres lille lune stue og læst 
højt for hinanden af vennesamfundets blade og 
bøger ; og i de lyse sommerdage var de ofte 
åget milevidt ad de tunge sandveje til folkemøder 
og kirkelige forsamlinger  .  .  . lykkelige ved at 
kunne mætte den kundskabstrang , som højskolen 
i deres ungdom havde fremelsket hos dem . Men 
i den senere tid havde en uro sneget sig ind i 
deres hjerter . Først var det vilh . Pram , der 
havde opskræmt dem med sit lidenskabelige og overtalende 
sprog . Den aften , da de havde læst 
hans første store tale , hvori han ivrede mod 
opfattelsen af biblen som guds åbenbarede ord , 
havde de længe ikke kunnet falde i søvn for 
urolige og forknytte tanker . Men næsten endnu 
stærkere havde senere pastor magensen rystet grundvolden 
for deres tro ved sit skrift om helvede 
og helvedstraffene . Tre aftener i træk havde 
de læst skriftet igennem , før de ville tro på , at 
de havde forstået det rigtigt . De havde sagt til 
hinanden , at når der ingen djævel var længer , 

og ingen evig straf , og altså heller ingen evig 
løn ; når endog præsterne ikke mere turde udtale 
sig om livet efter døden ; når troen ikke 
var en forvisning om det , vi ikke kunne se 
— hvad var så det hele ? Hvori bestod da 
kristendom ? Hvad var da tro ?  . . . Alt løb rundt 
for dem . De vidste ikke længer , hvad der var 
ret , og hvad der var vrangt , hvad der var 
sandhed , og hvad der var vildfarelse . Og det 
nyttede ikke niere , at de lukkede de farlige 
bøger og holdt sig borte fra møderne . Tankerne 
lod dem ikke ro i deres ensomhed , tvivlene blev 
ved at forfølge dem og fordrede afgørelse !  .  .  . 
Så havde de til sidst ikke længer kunnet bære 
uvishedens byrde . Trods trange kår var de brudt 
op fra deres hjem , havde givet deres børn og 
ejendom i fremmedes varetægt og var rejst herover 
— alene betagne af tanken om at få klarhed 
over sig selv , komme til sandheds erkendelse 
og genvinde hjærtets tabte fred og rolige lykke . 
I . 
Imidlertid var der også bleven livligt henne 
i „ Sandingehus “ . Mens folket forventningsfuldt 
lejrede sig om selve skuepladsen for de kommende 

dages betydningsfulde begivenheder , samledes de 
agerende i kulissen hos Fru Gylling . 
Så godt som alle menighedens mere bekendte 
personligheder havde indfundet sig . Der var præster , 
højskolefolk , rigsdagsmænd , ja endog en bekendt 
universitetsprofessor , der vel egentlig ikke 
hørte til kredsen , men hvis nærværelse man ikke 
desmindre satte særlig pris på som vidnesbyrd 
om videnskabens endelige anerkendelse af vennesamfundets 
åndelige opdyrkningsarbejde . 
Størst opsigt vakte dog som sædvanlig vilh . 
Pram , der — skønt forholdsvis ung som offentlig 
personlighed — allerede havde opnået fuld færdighed 
i den for en fører uundværlige kunst at 
kunne fastholde folks opmærksomhed og gøre 
sin person til midtpunktet i enhver forsamling . 
Ved ildfuld gestikuleren og lignende dramatiske 
virkemidler forstod han at fremkalde indtrykket 
af en overbevisningens kraft , en tankernes flugt , 
en nidkærhedens inderlighed og varme , der uvilkårligt 
henrev tilhørerne og fik dem til at lytte 
med måbende munde . 
Hans popularitet havde i sommerens løb 
været i stadig stigen , måske dog mest i enkelte 
dele af fritænkernes lejr , hvor en vis trang til 
religiøs opbyggelse i den sidste tid var kommen på 

mode , og hvor man følte sig i høj grad tiltalt af 
en lære , der dog ikke gjorde for dybt et indgreb 
i  og følelseslivets tilvante bekvemmelighed . 
Denne anerkendelse fra selve fjendens side havde 
også styrket hans stilling indenfor hans egen 
kreds , og trods al højskoleforstander sejlings og 
andres alvorlige , til dels forbitrede afodstand havde 
han virkelig fået sat igennem , at spørgsmålet 
om , hvad et nutidsmenneske kunne fordre af religionen , 
var bleven fastsat som forhandlingsemne 
her ved mødet . Det var da også den almindelige 
mening , at om dette spørgsmål ville hovedslaget 
komme til at stå . 
Det , der dog i øjeblikket fortrinsvis beskæftigede 
sindene , var en nylig indtruffen meddelelse 
om , at selve hs . Ekscellence kultusministeren ville 
beære mødet med sin nærværelse , mulig allerede 
indfinde sig til åbningshøjtideligheden den næste 
dag . Med føje opfattedes denne store og sjældne 
udmærkelse som en bekræftelse på — hvad 
man vel nok havde anet — at der i den sidste tid 
var foregået et omslag i de styrendes stemning 
overfor vennesamfundet og dets mission , og der 
gjorde sig med ét en påfaldende forsonlighed gældende 
i hele forsamlingen . Selv vilh . Pram viste sig 
ingenlunde helt ufølsom for den tiltænkte opmærksomhed . 

1 en kreds af sine tilhængere lod han en 
ytring falde om , at den minister i hvert fald syntes 
at vide , hvad han skyldte sin stilling som kirkens 
officielle tilsynsmand . Fra alle sider var man 
enig om , at det ikke mindst nu var magtpåliggende 
at søge gennemført en værdig og fuldkommen saglig 
forhandling af de foreliggende spørgsmål og frem 
for alt undgå al personlig strid og unødig ophidselse . 

i denne forbindelse beskæftigede man sig også 
et øjeblik med spørgsmålet om Emanuel Hansted . 
Det var nemlig bleven fortalt , at han skulle have 
i sinde at tage ordet ved et af diskussionsmøderne , 
hvad man gerne ville have forhindret for ikke at 
risikere nogen som helst Art af skandale . Det var 
jo nemlig nu desværre en fastslået kendsgerning , 
at den stakkels mand var uhelbredeligt sindssyg . 
Efter sigende havde hans familje også 
endelig sat sig i bevægelse for at få ham erklæret 
umyndig og indlagt på et sindssygehospital . 
Alligevel indså’ man , at det ikke ret 
vel gik an — og rimeligvis også ville være 
uklogt — rent ud at forbyde hans optræden . 
En sådan fremgangsmåde ville let kunne opbringe 
hans stakkels enfoldige tilhængere hei’ på 
egnen og bidrage til at forhøje glansen af den 

martyrglorie , som disse forvildede mennesker havde 
lagt om hans syge hoved . Man blev derfor enig 
om , at man gjorde bedst i ganske at lade som 
ingenting , give ham lov til at udtale sig , dersom 
han forlangte det , og kun skride ind i tilfælde 
af , at han ved ord eller adfærd ligefrem vakte 
forargelse . 
Mens alt dette foregik , sad den gamle pastor 
Momme ensom i sin tomme præstegård . Man 
havde anmodet ham om at være en slags æresgæst 
ved mødet og navnlig ønsket hans prydelige 
nærværelse ved åbningshøjtideligheden , — men 
han havde undslået sig . Han havde end ikke 
kunnet få sig selv til at modtage nogen af de 
mange , der i eftermiddagens løb var kommen 
for at hilse på ham . Han havde sagt til sig 
selv , at han forstod dog ikke den nye slægt , om 
end den kaldte sig hans egen tids arvtager . Og 
han var for træt nu , trængte til ro , ønskede blot 
lov til i ensomhed at søge guds tilgivelse for 
sit liv . 
Han sad i sin lænestol ved et af dagligstuens 
vinduer , gennem hvis røde gardin skumringsskæret 
faldt ind over hans lille indskrumpede 
skikkelse som et mystisk lys . Gennem et andet , 

åbentstående vindue førtes lyden af landsbyens 
urolige røre ind i stuen , denne sammenblandede 
lyd af vogne og vrinskende heste og travle 
folkemasser , der i sin tid havde lydt så frydefuldt 
i hans øre  .  .  . som fuglekvidret , der bebudede 
den gryende dag . Nu mindede den dumpe 
mumlen ham om gravklokkens klemten over et 
afsluttet liv , et udstukket håb . Det kom ham 
for , som var det en ligfærd , der her beredtes ; 
som var det hans egen tid , hans eget værk , hvis 
sidste , hensmuldrende rester nu stedtes til hvile . 
Henne i stuens andet vindueshjørne sad 
frk . Katinka Gude med sine rastløse strikkepinde . 
Heller ikke hun kunne lade være med at 
give agt på røret omkring i byen , der dog i 
hendes sangbundsløse øren ikke lød anderledes end et 
almindeligt markeds-spektakkel . Den gamle dames 
opfattelse af det store stævne var i det hele yderst 
nøgtern . Hun havde aldrig følt sig yderligere imponeret 
af sine medmennesker , fordi de forsamlede 
sig i flokke ; og hvad præster og overhovedet ordførere 
angik — og ganske særligt vennesamfundels 
— havde de aldrig formået at indgyde hende 
synderlig højagtelse . Når undtoges hendes egen 
svoger og den gamle , nys afdøde højskoleforstander 
her , for hvem selv hun efterhånden havde 

fået respekt , betragtede hun retningens andre forkæmpere , 
lige fra selve den store Grundtvig til de 
sidste dages små profeter , som en slags geschæftsmænd , 
der „ gjorde “ i gud ,  .  .  . Afladskræmmere , 
der tingede og tuskede med de himmelske 
ting og stadig søgte at underbyde hinanden med 
hensyn til den pris , for hvilken de falbød salighedens 
glæder fra deres forretning . 
I det hele var den gamle særling ikke gået 
gennem livet uden at lide skibbrud også på sin 
tro . Gennem sine halvfjerdsindstyve Års erfaringer 
var hun kommen til det resultat , at af alt i verden 
var intet så omskifteligt som netop det „ ene fornødne “ , 
intet så forgængeligt som netop de „ evige 
sandheder “ . Mens almindelig jordiske og derfor 
ret foragtede sandheder , som at to og to var fire , 
og at jern var tungere end træ , stadig levede i 
bedste velgående , hændte det gang efter gang 
deres himmelske kolleger , at de døde en forsmædelig 
død og stod op til et andet liv som en 
beklagelig misforståelse , en oversætterfej] eller en 
slet og ret løgn . 
„ Katinka ! “ kaldte den gamle henne fra det 
andet stuehjørne . 
„ Ja ! her sidder jeg ! “ 

„ Kan du ikke læse lidt for mig ? Jeg er så 
urolig .  “ 
„ Det er også  .  .  . så lummert i aften . Skal 
jeg ikke  .  .  . lukke flere vinduer op ? “ 
„ Å nej , gør ikke det ! “ 
„ Hvad skal jeg så  .  .  . læse for dig ? Skal 
jeg læse et stykke af biblen ? “ 
„ Å , biblen ! Det er jo bare en samling 
gamle krøniker , siger de nu . “ 
„ Skal jeg da læse lidt  . . . i Grundtvigs sangværk 
 ?  “ 
„ Å , jeg véd ikke , Katinka ! Jeg tror , jeg 
er for klejnmodig til det nu . Er det ikke underligt , 
jeg er i de senere år kommen til at holde 
mere af Brorson . Tidt kan jeg sidde og nynne 
for mig selv en af hans salmer . Som nu denne — “ 
Han gav sig til at synge . Med sin lille tynde 
stemme sang han ganske højt : 
„ O , søger de ydmyge steder , 
i støvet for frelseren græder , 
så få i vor jesum i tale , 
thi roserne vokse i Dale ! “ 
Da han sluttede , sagde frk . Katinka , idet hun 
skiftede en pind ; 
„ Tror du ikke , det var bedst  . . . du gik i 
seng , Momme ? “ 

han var bleven anstrengt af sangen og sad 
et øjeblik og snappede efter vejret . 
„ Å jo , du har vist ret . Søvnen er dog 
til sidst vor bedste trøster . “ 
„ Kom , lad mig hjælpe dig ! “ 
Iii . 
Den følgende dag rugede en truende skyhimmel 
over jorden . Ikke et øjeblik lod solen 
sig se . Og dog var det lige fra morgenstunden 
en brændende varme , en tør , nedtrykkende ovnhede , 
der ligesom strømmede op fra jordens glødende 
indre . Rundt om på engene lå kvæget med hovederne 
tungt mod grønsværet , svalerne var urolige , 
og luften havde en sær , svovlagtig lugt . 
Ud på eftermiddagen kom frk . Ragnhild 
langsomt gående hen imod den bondegård , hvor 
Fru Betty og Emanuel boede . Hun gik i tanker 
og mærkede ikke , hvor langt hun var kommen , 
før en stemme sagde goddag tæt ved siden af 
hende . 
Det var Betty . Hun stod derinde på gangen 
bagved havediget i en tarvelig , glat , sort kjole 

og med sit sorte morgen-kniplingsstykke over 
håret . Hendes lille tynde skikkelse var besynderlig 
rank , og hun holdt armene korslagte under brystet . 
„ Er det virkelig din agt at gøre os et besøg 
i dag ? “ sagde hun . 
„ Ja . Kommer jeg måske ubelejligt ? “ 
„ Det har jeg jo ikke sagt . “ 
„ Men , kære — hvorfor spørger du da egentlig ? 
Og hvorfor ser du så inkvisitorisk på mig ? “ 
„ Å , jeg vil dog se , om du ikke har en 
smule samvittighedsnag . Nu har du ikke været 
her i to dage . Hvorfor har du ikke det ?  .  .  . 
Tilstå det kun ! Du har undgået os i den senere 
tid , Ragnhild . Jeg har godt mærket det . Føler 
du dig måske kompromitteret af bekendtskabet 
med os  ?  . . . Eller hører d u måske også med 
til komplottet ? “ 
„ Kære Betty , lad os dog nu ikke begynde 
igen i dag , “ sagde Ragnhild i træt tone og gik 
ind gennem havelågen . „ Vejret er virkelig ikke 
dertil . Jeg forsikrer dig , jeg er aldeles ødelagt . 
Og d u synes da også at være en del overnervøs , 
Betty .  .  .  . Undskyld , at jeg sætter mig .  “ 
Hun tog plads på tremmebænken under 
æbletræet . Fru Betty derimod blev stående . 

hun var ganske gusten i ansigtet , trækkene slappe 
og døde . Kun øjnene lyste . 
„ Vil du blot sige mig en ting , “ sagde hun . 
„ Er det sandt , at pastor Petersen er kommen her 
tilbage  ?  “ 
„ Ja , han kom i går . Han havde fået lyst 
til at overvære mødet derinde i sandinge , og han 
bliver her blot i disse dage . Jeg havde for resten 
ventet at træffe ham her . Han gik i middagsstunden 
ind til højskolen for at høre et foredrag , 
og vi aftalte at mødes her bagefter . Han ville 
gøre jer en visit , sagde han . “ 
„ Ja så . Så han kommer her ! En sådan — 
dristighed har han altså ! Vil du måske nægte , 
Ragnhild , at han hører til komplottet ?  . . . Jeg 
er overbevist om , at det er ham , der står bag ved 
det hele . Det er ham , der har gjort fader ond ! “ 
„ Jeg tror , at du tager ganske fejl , Betty . 
Vi talte just i går aftes om din Broder , og jeg 
fik det bestemte indtryk , at han indtil det øjeblik 
ingenting havde vidst om din familjes sidsteskridt , 
som han end ikke syntes al billige . — “ 
„ Ja , forsvar du ham ! Han er jo din ven , din 
kavaler !  “ udbrød Betty og gav sig til at gå frem og 
tilbage på gangen , stadig med en unaturligt strunk 
holdning og armene korslagte under brystet . „ Du 

har nu selv altid været fjendtlig sindet mod Emanuel . 
Det véd jeg godt ! Du har gerne villet sé ham 
over hovedet , gøre ham til en ubetydelighed . Og 
nu er du bleven bitter ved at føle , at han alligevel 
er dig så langt overlegen . “ 
„ Véd du hvad , Betty , det er næsten komisk 
at høre dig tale sådan . Du glemmer efterhånden 
helt , at du selv for ikke mere end fjorten dage 
siden var allerivrigst til at fordømme din Broders 
færd . Når det kommer til stykket , er det vel 
endda nærmest dig , der har foranlediget , at din 
fader og din Broder Carl — eller hvem det nu 
er — har grebet til så yderlige midler . “ 
„ Hvad har jeg ? — hvad er det , du siger ? “ 
Udbrød hun og standsede sin gang . 
„ Jeg mener , at det dog vel må være din 
egen fremstilling af , hvorledes alt står til her , 
der har været afgørende for din familjes handlemåde 
i denne sag . “ 
„ Å , det tror du ikke selv , Ragnhild ! Og 
det er skammeligt af dig at sige det ! At jeg i 
lang tid ikke forstod Emanuel — at jeg måske 
endnu har vanskeligt ved helt at følge ham — 
det bekender jeg ærligt , det lægger jeg slet ikke 
skjul på ! Men aldrig — aldrig , siger jeg ! — 
har jeg kunnet tænke mig , at noget sådant kunne 

ske . At ville berøve et menneske som Emanuel friheden , 
at ville spærre ham inde og gøre ham til 
en gal mand ! Noget så oprørende ! Så skændigt ! 
 .  .  . Men det skal heller aldrig i evighed 
ske ! Jeg har dog vel også et ord at sige , så 
længe Emanuel bor under mit tag ! Og vi to 
skilles fra nu af ikke mere ! “ 
Hun fortsatte sin gang , og der var i nogen 
tid tavshed mellem de to veninder . Ragnhild 
sad tilbagelænet og drejede på sin parasol , 
mens hendes blik ufravendt hvilede på dens dupsko , 
som hun borede ned i sandet . 
„ Så er din Broder vel altså også til møde 
nu , “ sagde hun omsider og ligesom med overvindelse . 

„ Nå , så det interesserer dig dog ! — nej , 
det er han ikke . “ 
Ragnhild så’ op . 
„ Var det da ikke i dag , han ville tale ? “ 
„ Jo , men først i aften ved diskussionsmødet , 
når ordet bliver givet frit . “ 
„ Nå sådan ! — tror du , der er noget om , 
hvad jeg hørte en fisker sige i dag , at man vil 
nægte ham at udtale sig ? “ 
„ Å , det vover de ikke ! Hvad ville det desuden 
hjælpe ? De vil dog ikke dermed kunne 

hindre , at han andet steds skaffer sig ørenlyd . 
Og fra den dag , han har talt , vil tusinder flokkes 
om hans forkyndelse . Derom er jeg overbevist ! “ 
Ragnhild forholdt sig atter tavs . Og skyggen 
af hendes gamle spodske smil spillede et øjeblik 
om hendes læber . 
Imidlertid var tjenestepigen kommen frem 
inde fra huset . Hun så’ sig søgende omkring , 
spejdede ud over vejen og markerne og nærmede 
sig til sidst med urolig mine . 
„ Undskyld , frue ! Fruen skulle vel ikke 
have set noget til børnene ? “ 
„ Nej  .  .  . forstyr os nu ikke ! Du ser jo , her 
er fremmede . “ 
Pigen trak sig atter tilbage . 
I det samme hørtes nogen at rømme sig 
ude på landevejen , og pastor Petersens blussende 
ansigt viste sig over havelågen . 
Iv . 
„ Goddag , mine damer ! Goddag , frue !  .  .  . 
Jeg bør vel næsten gøre en undskyldning , fordi 
jeg således for anden gang i denne sommer så 

at sige falder med døren ind i huset til dem . 
Og oven i købet i en sådan hede !  “ 
Fru Betty modtog ham med netop så megen 
forekommenhed , som var nødvendig for ikke at 
være ligefrem uhøflig . Hun satte sig på bænken 
ved siden af Ragnhild og bød ham med en afmålt 
håndbevægelse at tage plads på den 
højryggede havestol , hvor han en gang før havde 
siddet i de samme to damers selskab . 
Pateren tørrede roligt sveden af sin pande , 
som om han ingenting mærkede . Og virkelig var 
der også noget usædvanlig åndsfraværende over 
ham . Efter at han en tid havde udbredt sig om 
den forfærdelige varme , sad han en stund ganske 
tavs , tilbagelænet i sin yndlingsstilling , med de 
ringbesatte hænder samlede foran sig , så at kun 
fingerspidserne berørte hinanden . 
„ Jeg hører , at pastoren har været til møde 
inde på højskolen , “ ytrede til sidst Fru Betty . 
„ Ja ! Jeg kommer just derfra . “ 
„ Der var vel mange folk forsamlede . “ 
„ Å — de var lige ved at krybe op på 
skuldrene af hinanden for at komme til at høre ! 
Den slags menings-turneringer er nu en gang bleven 
vore dages folkeforlystelser . Og det gik virkelig 
også — i dobbelt forstand — ganske hedt til . 

det må sandelig have ringet forsvarligt for Vorherres 
øren denne formiddag  .  .  . for man tog 
skam ikke blidt på den gamle mand . Navnlig 
målte den gode vilh . Pram ham min tro skæppen 
fuld . Han lod ham rent ud vide , at han risikerede 
at gå ganske ud af spillet , dersom han ikke 
værs’artig opgav alt gammeldags hemmelighedskræmmeri , 
som dog ikke længer imponerede 
nogen . Hvad oplyste nutidsmennesker fordrede 
af religionen , var fuld og klar besked om tingene 
 . . . ingen tvetydigheder , om vi må bede ! “ 
Han talte i sin sædvanlige spøgefulde tone , 
men det var dog let at spore , at han indvendig 
kogte af forargelse . 
„ Det må dog retfærdigvis tilføjes “ — vedblev 
han — „ at der også var dem , der tog den 
gamle mand i forsvar eller i hvert fald søgte at 
undskylde ham . Særligt udviste forstander seiling 
en virkelig påskønnelsesværdig højhjertethed ved 
at optræde som hans advokat og i et veltalende 
foredrag gøre gældende , at anklagedes ord i 
merbemeldte skrift , kaldet biblen , i det mindste 
i de afgørende punkter fuldt ud stod til troende . 
Men så var der et snildt hoved , der midt i 
stridens hede fandt på den subtile idé , at 
de skulle afstemme om det . Ikke sandt ? Det 

var virkelig en storslået tanke , sådan at gøre 
Vorherre til genstand for ballotation  . . . og naturligvis 
vandt den straks almindelig tilslutning . 
Ja , vor tid er i sandhed en fremskridtstid ! Jeg 
er overbevist om , at det varer ikke længe , før 
man træffer afgørelse om de himmelske ting ved 
at tælle på sine knapper eller lægge en kabale ! “ 
„ Men hvad blev så resultatet af afstemningen ? “ 
Spurgte frk . Ragnhild . 
„ Ja derom kan jeg ingen oplysninger give 
dem , da jeg ikke afventede begivenhedernes gang . 
Ærlig talt  .  .  . jeg foretrak at gå min vej . Muligvis 
vil man finde dette meget sippet af mig . 
Men det vil jeg i så fald se at bære med 
tålmodighed .  “ 
„ Det behøver de vist ikke at frygte for , “ 
Indskød Fru Betty i stridbar tone . „ Kun forstår 
jeg egentlig ikke rigtig , hvorledes netop de , hr . Pastor , 
kan føle dem så frastødt af den Art forhandlinger . 
De plejer jo dog ellers at være en 
ivrig talsmand for den såkaldte sunde fornuft . “ 
„ Å jo , frue ! Netop som en varm beundrer 
af den sunde forstandighed hylder jeg i stort 
som i småt den lære , der er udtrykt i det 
gamle , besindige ord , at den sten , man ikke kan 
løfte , gør man bedst i at lade ligge . Jeg har 

nemlig selv engang været ved at forløfte mig , 
og derfor har jeg lært at være taknemlig for , at 
en anden har taget byrden fra mig . Herregud ! 
Hvorfor vil vi mennesker dog vedblive at forspilde 
livets lykke og jordens glæder ved at gå på 
æventyr ovenover skyerne . Hvortil dog denne tåbelige 
lyst til bestandig at liste sig ind på evigheden 
ad bagveje , ved hvilke der dog tilstrækkelig 
tydeligt står skrevet : ingen adgang for uvedkommende ! 
Rigtignok er jeg selv præst , men ikke des 
mindre må jeg tilstå , at når jeg betragter en sådan 
teologisk inficeret forsamling som den i dag , 
tænker jeg med dobbelt vemod tilbage på de 
gode gamle tider , da man herude på landet 
dyrkede sin jord og fedede sine stude og fik sin 
religiøse trang fuldt ud tilfredsstillet ved at gå 
i kirke om søndagen og til alters tre gange om 
året . Dengang forstod man at leve , d . v . s . 
Man forstod livet . Man bar tålmodig ! Tilværelsens 
byrder og iog derfor også uden skrupler 
for sig af dens fes !re ! !er . De gamle spillede 
deres firkori og iømie deres krus , og ungdommen 
dansede på logulve ! med sølvspænder på skoene 
og røde silkebånd i huerne !  . . . Ak ja , dej var 
virkelig en lykkelig tid !  “ 

„ Ja det er nu ikke alle , der i en sådan tilværelse 
kan se et ideal , “ bemærkede Fru Betty skarpt . 
„ Å nej , deri bar de netop fuldkommen ret . 
Jeg mærker særdeles vel — og for hver dag 
tydeligere — hvor håbløst det er at anprise livets 
uskyldige glæder i en lyrisk bevæget tidsalder 
som vor , hvor man kun anerkender yderlighederne 
— de æventyrlige udskejelser eller den 
lammefromme askese — og i grunden har lige meget 
tilovers for begge disse standpunkter og derfor 
også idelig slingrer frem og tilbage imellem dem 
.  .  . fordi det er selve yderligheden i dem , man 
respekterer . Kunne de godtfolk endda blive enige 
om et enkelt , et fælles ideal , skulle jeg endelig 
finde mig deri . Men der er for tiden akkurat lige 
så mange forskellige „ Livssyn “ og verdensopfattelser , 
som der er personer , der gerne vil gøre 
sig bemærkede . Og det er just ikke vanskeligt at 
finde ørenlyd for profetier og nye , vidunderlige 
sandheder i vore dage . Luften er i det sidste 
halve århundrede således bleven opfyldt af forjættelser 
og højtidelige bebudelser , at ikke en 
sølle skrædder kan rejse sig op i en forsamling , 
gøre nogle dramatiske dikkedarer med armene 
og sige et par lidt ualmindelige tåbeligheder , 
uden at tilhørerne straks bliver indadvendte 

og tænker : ja , gud véd , om dette alligevel ikke 
er det forløsende ord , vi har ventet på . Jeg 
tror næsten , at om man hængte en præstekrave 
om halsen på en kalv og gjorde tilstrækkelig reklame 
for den , ville man kunne bilde folk ind , 
at det var den så længe imødesete , nye messias . 
Tænk blot på “ — 
„ Der er min Broder ! “ afbrød Fru Betty ham 
og rejste sig hurtigt , — hun havde længe siddet 
som på gløder og drejet hænderne omkring 
hinanden i sit skød . 
„ Ah — pastoren ! “ udbrød pateren og rejste 
sig ligeledes . 
Emanuel var kommen frem i den åbne havestuedør . 
Da han fik øje på de fremmede , 
ville han atter trække sig tilbage , men paterens 
udråb standsede ham , og han nærmede sig nu 
med sky og tøvende skridt . 
Han var bleven flere år ældre i de sidste 
fjorten dage . Hans høje skikkelse var bleven 
underlig smal , ansigtet ganske indfaldent , næsten 
oldingeagtigt , og hår og skæg strittede uklippet 
ud til alle sider . 
Pateren studsede åbenbart ved synet . En 
dyb og oprigtig medlidenhedsfølelse prægede med ét 
hans ansigt , idet han tavs rakte ham hånden . 

„ Så de er  . . . kommen her tilbage , “ sagde 
Emanuel med svag , næsten uhørlig stemme og 
uden at løfte øjnene fra jorden . 
Pateren svarede blot med et par almindelige 
bemærkninger om , at han ikke havde kunnet 
modstå lysten til at overvære de interessante 
forhandlinger på højskolen . Det havde tydeligt 
nok været hans hensigt at give sit fulde hjerte 
luft overfor Emanuel ; men dennes udseende afvæbnede 
ham . 
„ Lad os hellere gå , “ hviskedee nu også 
frk . Ragnhild bag ved ham . „ Jeg tror , vi er til 
ulejlighed . “ 
Pateren nikkede , og få øjeblikke efter tog 
de afsked . 
„ Frk . Tønnesen , “ sagde han , da de en tid 
havde gået tavse ved siden af hinanden ude på 
landevejen . „ Synes de ikke , man undertiden 
fristes til at tænke , at dersom Kristus havde 
kunnet forudse de ulykker , hans jordiske liv skulle 
forvolde på så mange svage hoveder , var han 
endnu en stund forbleven i sin himmel ?  .  .  . Naturligvis 
mener jeg det ikke . Jeg siger blot , at 
fristelsen dertil ligger nær . Og hvem véd ? Den 
dag kan måske komme , da den for mange bliver 
vanskelig nok at overvinde . “ 

Ragnhild svarede ikke . Og de gav sig til at 
tale om andre ting . 
V . 
Imidlertid havde de to søskende vandret et 
par gange rundt i haven og til sidst taget plads 
ved siden af hinanden på bænken . 
„ Vil du ikke have noget at styrke dig på ? “ 
Spurgte Betty . „ Du har jo næsten intet nydt i 
dag , og du ser så træt ud . “ 
„ Å nej , det er ovre nu . Jgg har det godt . “ 
„ Hvor har du egentlig været henne hele 
eftermiddagen ? Jeg har slet ikke set dig . “ 
„ Jeg gik blot en tur ud over markerne . Jeg 
trængte til at være lidt alene . Jeg var bleven 
så underlig urolig . “ 
„ Urolig , emanuer .  .  . men hvorfor ? “ 
Å ja , det var heller ikke ret . Men — tænk 
dig , Betty ! — som jeg gik derude , kom der en 
lille fugl flyvende ned fra himlen og blev ved at 
hoppe foran mig på vejen , ganske nær ved mig . 
Den gav mig trøst . “ 
I dette øjeblik kom tjenestepigen igen til 
syne , ganske bleg og forvirret . 

„ Frue ! “ kaldte hun . 
Betty rejste sig og gik ilsomt hen imod hende . 
„ Hvad er der dog ? Har jeg ikke sagt , at 
vi ikke vil forstyrres i dag ? Hvad er der så i 
vejen ? “ 
„ Det er børnene , frue ! Vi kan ikke finde 
dem —  “ 
„ Nå , så led efter dem ! Sig dem , at de 
straks skal komme ind og være rolige ! “ 
„ Jamen , frue — “ 
„ Gør blot , som jeg siger ! Og lad os være i 
fred !  “ 
Dermed vendte hun sig om og gik tilbage 
til Emanuel . 
„ Hvad er klokken , Betty ? “ spurgte han . 
„ Den er snart seks . Der er endnu over en 
time , til mødet begynder . “ 
Emanuel nikkede . 
Hun satte sig igen ved siden af ham , og en 
stund sad hun nu og så’ ned i sit skød på 
de febrilsk arbejdende hænder . 
„ Emanuel “ , sagde hun til sidst . „ Vil du ikke 
fortælle mig , hvad du vil tale til dem om i aften ? “ 
„ Jeg véd det ikke , Betty . “ 
„ Du véd det ikke ?  .  .  . Men du har dog vel 
tænkt over det ? “ 

„ Nej “- 
„ Men Emanuel !  . . . Hvad vil du da sige ? “ 
„ Hvad Herrens ånd indgiver mig . Intet 
andet !  “ 
„ Jeg forstår dig vist ikke  .  .  . “ 
„ Å nej , Betty . Men se  . . . nu skal du 
vide det , fordi jeg véd , at du ofte ængstes for 
min skyld  .  .  . jeg havde forleden nat et syn . “ 
„ Et syn ? “ 
„ Ja  .  .  . Gud sendte mig bud . Det var hen 
imod morgen . Der kom en fremmed skikkelse 
ind ad min dør  .  .  . hyllet ind i et hvidt lin og 
med et stort , gyldent kors på brystet . Den trådte 
stille hen til min seng og sagde : er du beredt ? “ 
„ Men  . . . Emanuel ! “ 
Betty foldede hænderne foran brystet og stirrede 
på ham med rædselsslagent blik . 
„ Stille , Betty ! Lad os være ydmyge !  .  .  . 
Og hvorfor foruroliges du ? Har du aldrig selv i 
ensomhed følt , at ånderne er os nær og våger 
over ethvert af voreskridt ? Og er det dog egentlig 
ikke netop en trøsfefuld tanke , at himmeriges 
hige ikke er os så fjernt , som så mange mener . 
Er det dog ikke dejligt at vide , at vi daglig omgives 
af dets usynlige herlighed og kun har et 
eneste lille skridt at vandre , når døden endelig 

åbner for vort jord-fængsel og kaster vor usle 
fangedragt i graven til føde for ormene ? “ 
Betty sad et øjeblik ubevægeligt stille . 
„ O ja , Emanuel ! “ udbrød hun med ét i 
ekstase og greb hans hånd . 
Vi . 
Formiddagsmødet på højskolen havde virkelig 
været foruroligende livligt . Hs . Ekscellence kultusministerens 
nærværelse havde ikke formået 
at lægge kapsun på de forskellige taleres krigeriske 
tilbøjeligheder . Navnlig havde vilh . Pram 
straks ved første modsigelse tilsidesat alle hensyn 
og ophidset stemningen ved rent ud at erklære , 
at han nu ville plante oprørsfanen i menigheden 
og kalde dens frie mænd og kvinder til åben 
kamp mod alle dem , der af lyssky frygt ville 
gøre forstanden til træl under avtoritetstroens åg . 
Rigtignok havde man ved den stedfundne afstemning 
bibragt ham et ret alvorligt nederlag , idet forsamlingens 
flertal havde afgivet et højtideligt votum 
til gunst for biblens guddommelige oprindelse ; 
men der havde alligevel gjort sig en stærk bitterhed 
gældende imod ham og hans parti . 

nu ved aftenmødet , hvor den store foredragsha] 
påny var fyldt til allersidste plads , så 
at der endog hang folk omkring vinduesposterne 
og oppe i gymnastikapparaterne , fortsattes striden 
med uformindsket heftighed . Men mens det om 
formiddagen var selve partiernes ordførere , der 
havde talt , var det nu fortrinsvis tilhængerskarernes 
mangestemmige ekko , der lod sig høre . En for 
en trådte folk op på talerstolen , underlige 
skikkelser , mænd og kvinder , skolelærere og bondestudenter , 
ja ganske unge mennesker  .  .  . Alle betagne 
af den samme brændende trang til at bekende , 
forkynde , forjætte og forny . 
Rundt om tribunen sad mødets hædersgæster 
og de særligt indbudne talere , deriblandt både 
den lille englelokkede pastor magensen med de 
evige helvedstraffe — „ Bettefanden “ , som han 
populært kaldtes i modstandernes lejr — , og den 
sørgmodige tvivler kandidat Boserup , menighedens 
forlorne søn , for hvem der i begge partier stadig 
holdtes en fedekalv i beredskab . Størst opmærksomhed 
vakte dog naturligvis den unge minister , 
der havde plads ved siden af Fru Gylling , og som 
med en noget anstrengt værdighed modtog de 
oplysninger om de optrædende talere , der meddeltes 

ham fra de omstående , kjoleklædte højskolemænd . 

oppe på tribunen ved siden af talerne 
sad forstander sejling , der var mødets ordstyrer . 
1 alvorsfuld ubevægelighed , med armene over brystet , 
så’ han ud over forsamlingen med den 
uigennemtrængelige , barske og mørke mine , der 
gjorde ham så frygtet både blandt venner og modstandere . 
Den vankelmodighed , der forhen havde 
præget hans offentlige optræden og i høj grad 
skadet hans indflydelse i menigheden , var i den 
sidste tid vegen for en endog ualmindelig fasthed , 
i hvilken henseende man for øvrigt havde kunnet gøre 
den iagttagelse , at stigningen i den varme , hvormed 
han efterhånden havde sluttet sig til de gamles 
lejr , temmelig nøje svarede til forøgelsen af vilh . 
Prams popularitet i de unges . 1 den almindelige 
bevidsthed stod han allerede nu som føreren for 
vennesamfundets konservative fløj , og det blev da 
også fortalt , at det fortrinsvis var liam , der 
havde foranlediget , at ministeren var kommen til 
stede her i dag . 1 så fald var øjensynlig dette 
træk ganske klogt beregnet af ham . Der var 
næppe nogen tvivl om , at ministerens nærværelse 
havde været en ikke uvæsentlig årsag til , at det 
oppositionelle partis aktier under formiddagsmødet 

var dalet  . . . og de ungdommelige seminarister 
og bondestudenter , der nu ved aftenmødet optrådte 
på dets vegne , bidrog ingenlunde til at 
hæve dem . 
Heden i salen var efterhånden bleven næsten 
uudholdelig . Skønt man havde lukket alle vinduer 
og døre op for at skaffe luft , fik flere kvinder 
ondt , og lamperne rundt om på væggene og 
under det høje , svære bjælkeloft lyste til sidst så 
mat , at særligt den nederste del af salen kom til 
at ligge i en dyster skumring . Nu og da hørtes 
også et fjernt bulder af en torden , der langsomt 
nærmede sig . 
Ikke des mindre vedblev den ene menige 
taler stadig at afløse den anden , og den udmattede 
forsamling begyndte endelig at blive utålmodig 
og forlange afslutning . 
Men nu blev der med ét uro omkring talerstolen 
i anledning af , at en mand rejste sig fra 
en af de forreste bænke og bad om ordet . 
Fra forskellige sider i salen havde man i 
forvejen lagt mærke til denne mand , der under 
hele mødet havde siddet ubevægeligt foroverbøjet , 
med ansigtet skjult i sine hænder , uden en eneste 
gang at løfte hovedet ; og det havde efterhånden 
rygtet sig , at det var den forhenværende præst 

Emanuel Hansted , om hvis mærkeligt forsagende 
liv og lære man i den sidste tid havde hørt 
så meget både ondt og godt fortælle . 
Da det nu fra tribunen blev forkyndt , at 
han ville tale , opstod der almindelig bevægelse i 
forsamlingen . Alle blev med ét lysvågne . I den 
bageste del af salen rejste man sig op på bænkene 
for at komme til at se , og fra mund til 
mund løb hviskende spørgsmål og svar : 
„ Mon det er sandt , at han er forrykt ? “ — 
„ Ja man kan jo aldrig vide . “ — „ De siger jo , 
at han har gjort mirakler . “ — „ Der er nok dem , 
der virkelig mener det . “ — „ Ja han skal nok 
allerede have mange tilhængere . “ — „ Jeg véd 
såmænd ikke . “ 
Men idet han nu viste sig oppe på talerstolen , 
blev der pludselig dødsstille i hele salen . 
Det var , som om en engel gik usynlig gennem 
rummet . Selv lignede han også mere en ånd 
end et levende menneske , som han stod deroppe 
i sin unaturlige magerhed , skarpt belyst af skæret 
fra to nedhængende lamper , der lod hans skæg 
synes ganske hvidt og gjorde øjnenes og kindernes 
hulninger dybe og sorte som på en dødning . 
De lange , udtærede hænder lå fladt foldede over 
brystet , og blikket var løftet mod det høje . 

rundt om i salen sad man med tilbageholdt 
åndedræt . Selv ministeren glemte et øjeblik sin 
værdighed , ja også vilh . Pram så’ ud , som om 
han ikke længer rigtig vidste , hvad han skulle 
mene . Og da Emanuel nu hævede begge armene 
mod himlen og med svag og skælvende stemme 
bad : „ Tal , herre ,  .  .  . din tjener hører “ ; og da 
der i det samme lød et dumpt rullende tordenbrag 
i det fjerne , gik der med ét en gysning gennem 
alle  .  .  . undtagen væver Hansen , der sad i en 
krog og skjulte den nederste del af sit judasansigt 
bag sine røde hænder . 
Men spændingen blev ikke af lang varighed . 
Emanuel blev stående med højt opløftede hænder 
og blikket ligesom naglet til loftet , uden at en lyd 
kom over hans læber . Man kunne se , at hele 
hans legeme rystede , og at tungen var bleven 
lammet i hans mund . Forsamlingens øjeblikkelige 
betagethed ved synet af hans sælsomme skikkelse 
forvandledes hurtigt til en uhyggelig fornemmelse 
af , at det virkelig var en gal mand , man her 
havde for sig . 
Og nu skete der noget , der borttog enhver 
tvivl . Emanuel bedækkede pludselig ansigtet med 
sine hænder . Og under en fremvældende hulken , 

der gengav ham hans tabte mæle , udbrød han 
hjælpeløst : 
„ Min gud ! Min gud !  .  .  . Hvorfor har du 
forladt mig ! “ 
Forstander sejling havde imidlertid rejst sig . 
Han tilkaldte hastig et par mænd , ved hvis hjælp 
Emanuel nu blev lempeligt ledet ned fra talerstolen ; 
hvorpå han under forsamlingens medynksfulde 
deltagelse blev bragt ud af salen . 
Vil 
indtrykket af denne uhyggelige scene havde 
næppe fået tid til at sætte sig , før sindene på ny 
blev sat i bevægelse  .  .  . rigtignok på en anden 
måde og med en ganske modsat virkning . 
Det vai’ denne gang væver Hansen , der påkaldte 
opmærksomheden . Han havde siddet i sin 
krog og hurtigt forstået , at han ved det stedfundne 
optrin selv havde lidt et skæbnesvangert 
nederlag . Han havde i den sidste tid sat alt ind 
på at muliggøre Emanuels tilbagevenden til sin 
gamle menighed , hvor han ville have anvendt ham 

som et kraftigt virkende sennepsplaster , der kunne 
trække usundheden bort . Når han så ivrigt 
havde opfordret ham til at træde op her ved 
mødet , var det , fordi han så sikkert havde stolet 
på , at Emanuel i det mindste ville vække nogen 
opsigt , og fordi han vidste , at skibberupperne dog 
ikke aldeles havde glemt deres åndelige hjemstavn , 
og at de særlig i disse dage med spænding fulgte 
alt , hvad der foregik på sandinge højskole . 
Det stod nu klart for den krigsvante mand , 
at slaget var tabt , og at det galdt om at søge tilbagetoget 
dækket ved hurtigt at fremkalde en bevægelse , 
der kunne svække indtrykket af Emanuels 
optræden , før det fik tid til at fæstne sig i sindene . 
Såsnart forsamlingen havde endt afsyngelsen 
den sang , som ordstyreren havde foreslået for at 
bringe ro i de opskræmte gemytter , rejste han 
sig og bad om ordet . 
Hans tilsynekomst på talerstolen vakte straks 
ingen synderlig opmærksomhed . Han var en ukendt 
person for størsteparten af forsamlingen , og hans 
besindige , ja drævende måde at udtrykke sig på 
fremkaldte til en begyndelse blot en forøget utålmodighed 
hos tilhørerne efter at afslutte forhandlingerne 
for i dag . 
Men efterhånden begyndte man at lytte . Hvad 

var det ? Manden talte jo om politik , om statskupet 
og frihedsbevægelsernes undertrykkelse  .  .  . 
Der blev uro i salen . Man så’ med ængstelige 
blikke hen på ministeren og derfra op 
på den myndige ordstyrer , der da også havde 
rejst sig med hånden om klokken , parat til at 
skride ind . 
1 det samme snoede væveren kattesmidigt sin 
tale ind på det foreliggende emne : forestillingen 
om det hinsidige liv og de evige helvedstraffe . 
Men næppe havde forskrækkelsen sat sig , 
og ordstyreren igen taget plads på sin stol , før 
han atter var på forbudne veje . Han gav sig 
til at tale om småfolks alderdomsforsørgelse , om 
almuens undervisning og det forældede fattigvæsen . 

forstander sejling ringede kraftigt med sin 
klokke . 
„ Jeg må gøre taleren opmærksom på , at 
han skal holde sig strengt til den sag , der ligger 
for . Navnlig er al indblanding af politik absolut 
forbudt , “ sagde han . Og under forsamlingens 
lydelige tilslutning tilføjede han bistert : „ Dette 
er ikke nogen krostuediskussion men en forhandling 
om åndelige ting . “ 
„ Jeg be’r så meget om forladelse , “ sagde 

væveren med sin uskyldigt lydende stemme . „ Jeg 
tænkte bare , at det vel nok kunne gå an at 
nævne ting , som dog vel ligger os alle lidt på 
hjærtet  .  .  . besynderligt i aften , da vi jo har den 
grumme store ære at se en så højtståendes 
mand som en minister her i vor forsamling . For 
se , hvad det evige liv hinsides angår , —  “ vedblev 
han , da ordstyreren nu igen gjorde mine til 
at bruge klokken — „ ja så mener jeg nu , at 
Vorherre nok sørger for det . Men livet her på 
jorden har vi vel selv nogen forpligtelse til at 
tage vare på , tænker jeg . “ 
„ Afslutning ! — afslutning ! “ råbte et par 
ophidsede stemmer . 
Men skønt væveren nu egentlig allerede havde 
nået sin hensigt at bringe Emanuels ulyksalige 
optræden i foreløbig forglemmelse , lod han sig 
ikke fortrænge . Uden at agte på forsamlingens 
stedse utålmodigere tilråb , og idet han belagde 
sine ord så behændigt , at han stadig afværgede 
ordstyrerens indskriden , benyttede han lejligheden 
til at bringe sine forhenværende meningsfæller en 
lille afskedssalut . 
Han lod menigheden høre ilde for , at den 
havde svigtet den folkesag , som det var dens 
opgave at føre frem , og i stedet trukket i købstadklæder 

og fået fine fornemmelser . Han talte 
om et højskole-aristokrati , der ikke var et hår 
bedre end det hovmodige studenter-herredømme , 
som det havde villet bekæmpe ; og han betegnede 
vennesamfundets forkyndelse som „ denne hersens 
gårdmands-religion “ , der alene egnede sig for 
folk , som havde råd til at slide bagen flad på 
højskolernes bænke . 
Uroen i salen var efterhånden stegen til et 
formeligt røre . Man så’ på hinanden . Hvad 
var dog det for et menneske ? Skulle slig tale 
virkelig tåles ?  .  .  . Særlig var bestyrtelsen stor 
blandt de ledende henne omkring ministeren , hvis 
ansigtsudtryk gentagne gange i talens løb havde 
røbet den alvorligste misbilligelse . 
Forstander sejling stod da også i begreb 
med at skride ind . Men i det samme rejste 
vilh . Pram sig fra sin plads på den forreste 
bænk foran talerstolen , vendte sig om mod forsamlingen 
og sagde med høj røst : 
„ Jeg føler mig kaldet til at nedlægge en bestemt 
og alvorlig indsigelse mod denne talers ord . 
Skønt jeg selv befinder mig i opposition til meget 
i vort menighedsliv — eller rettere netop af den 
grund — er det mig magtpåliggende at erklære , 

at jeg anser de faldne ytringer for aldeles utilbørlige 
— ja usømmelige . “ 
„ Hør ! Hør ! “ råbtes der med et fuldtonende 
og enstemmigt bifald fra hele forsamlingen , og de 
kjoleklædte højskolemænd omkring ministerens stol 
åndede øjensynlig atter op . Derimod blev forstander 
sejling kendeligt bleg og famlede nervøst ved klokken . 
„ De samfundsanliggender , “ — vedblev vilh . 
Pram med stigende varme — „ som taleren hatberørt , 
egner sig aldeles ikke til drøftelse her  .  . . 
Og det er aldeles ikke vor sag at føre dem frem . 
Tværtimod ! Vi har desværre i fortiden anvendt 
altfor megen kraft og evne og tilsidesat alvorligere 
opgaver for at bidrage til løsningen af spørgsmål 
 .  .  . som dog til syvende og sidst aldrig 
lader sig løse . Vi kan visselig alle føle dyb og 
oprigtig medlidenhed med samfundets stedbørn . 
Vi kan hver for sig gøre , hvad der står i vor 
magt , for at lindre deres nød og afhjælpe de 
bitreste savn . Men idéen om et lyksalighedsland 
her på jorden er nu en gang en kimære , en 
frugt af skønne drømmerier  .  .  . “ 
„ Drømmerier ? “ gentog væveren med spidsede 
øren . 
„ Ja — en forestilling uden gehalt , uden 
mulighed for virkeliggørelse i hvert fald — — . “ 

„ U  .  .  . U  .  .  . Utopi ? “ prøvede væveren . 
„ Ja , netop ! At ville gøre livsforholdene ens 
for alle mennesker er et uløseligt problem ,  . . . et 
fantasteri , som det er ørkesløst for alvor at 
beskæftige sig med . “ 
På væverens blege ansigt bredte der sig et 
stort smil . 
„ Det er dog egentlig mærkeligt , “ sagde han . 
„ For netop de selvsamme ord læste jeg forgangen 
dag i en af de rigtig gamle højreaviser , som jeg 
ellers ikke troede , at hr . Pastoren havde meninger 
tilfælles med . “ 
„ Her tales ikke om politik ! “ sagde vilh . Pram 
afvisende . 
„ Å nej . Men jeg kan nu ikke få i mit 
hoved , hvordan netop det kan kaldes for fantasteri 
 .  .  . hvorfor justement det skal være 
dårskab at ville hjælpe småfolk til ligestillethed 
med andre mennesker , mens det skal være det 
bare smørrebrød for os at tumle med de store 
verdensproblemer og vende vrangen ud både af 
himmel og helvede . Jeg er — gud ske tak og 
lov ! — hverken fritænker eller andet af den slags 
men er glad for min barnetro . Men alligevel 
kan jeg ikke forstå andet , end at om vi mennesker 
blandede os lidt mindre i Vorherres anliggender , 

blev der vistnok både tid og evne til 
at løse en og anden af de opgaver , som vi nu er så 
grumme hastige til at kalde for ganske uløselige 
.  .  . det er nu min beskedne mening .  “ 
„ Hvor længe skal dog den mand have lov 
til at tale om uvedkommende ting ? “ råbte vilh . 
Pram i ophidset tone til ordstyreren . 
„ Ja , afslutning !  . . . Afslutning ! “ lød det fra 
mange sider . 
Tilsyneladende fuldstændig behersket trådte 
forstander sejling frem og sagde : 
„ Jeg må gøre vilh . Pram opmærksom på , 
at det er mig , der leder mødet i aften  . . . og 
jeg skal nok udføre mit hverv uden hans bistand .  “ 
„ Men talerne må dog i hvert tilfælde holde 
sig til det foreliggende emne . “ 
„ Ja — ingen upartiskhed ! “ brølede en ungdommelig 
stemme fra baggrunden , og der rejste 
sig nu over hele salen et almindeligt spektakkel . 
Ingen ville længer høre , alle talte i munden på 
hinanden  .  .  . indtil et vældigt tordenskrald med ét 
bragte dem alle til tavshed . 
Mens væveren smilende krøb ned af talerstolen , 
trådte nu forstander sejling frem og erklærede 
diskussionen for sluttet . 
Hvorpå man afsang en sang og brød op i 
et øsende regnvejr . 

Viii . 
Hjemme hos Fru Betty havde der imidlertid 
også været stor uro . Først i anledning af børnene . 
Sigrid havde virkelig benyttet sig af den 
forvirring , der den hele dag havde hersket i 
huset , og endelig iværksat sin længe forberedte 
men stadig af alle slags hindringer krydsede plan 
om på egen hånd at opsøge sin savnede moder . 
Sammen med den lille Dagny , dukke-lise og 
en lille pindevogn , der indeholdt bagagen , bestående 
af to sommeræbler , en sparebøsse og 
en skrivetavle , var hun hen på eftermiddagen , 
uden at nogen havde set det , draget afsted ud 
ad landevejen for — i fuld tillid til Ellen kagekones 
åbenbaringer — at finde vejen til alle 
sine drømmes mål . 
Den lille karavane var dog ikke kommen 
langt . Da nemlig skæbnen ville , at solen , deres 
eneste vejviser , denne dag slet ikke lod sig se ; 
da desuden den modvillige Dagny straks gav 
sig til at tudbrøle for at komme hjem ; og da 
endelig det uheld indtraf , at det ene hjul gik af 

vognen , idet den væltede over en sten , tabte også 
Sigrid efterhånden modet og satte sig rådvild 
ned på grøftekanten , — hvor Angelika kort efter 
fandt dem . 
Fru Betty havde været alvorligt vred . I sin 
eksalterede sjælstilstand havde hun taget børnene 
for sig og holdt en hel dommedagspræken for 
dem , talt om guds fortørnelse og evighedens 
straf , så at selv Sigrid til sidst var bleven betuttet 
og var begyndt at græde . 
Nu gik Fru Betty i febrilsk spænding frem 
og tilbage på gulvet i den tarveligt oplyste bondestue 
og ventede på Emanuels hjemkomst . Hun 
kunne ikke forstå , at han endnu ikke var kommen . 
Klokken var nu snart ti , og hun var sikker på , 
at han ikke havde ladet sig opholde af regnen . 
Hun begyndte til sidst at bebrejde sig , at hun ikke 
havde ledsaget ham . Nu stod han måske og talte 
.  .  . henreven , glemmende tiden ? Hun ønskede 
inderligt , at hun kunne se ham i dette øjeblik , 
omgiven af det lyttende folk !  .  .  . Eller skulle de 
have gjort ham noget ondt , siden han ikke kom ? 
Kunne det tænkes , at man allerede havde begyndt 
forfølgelsen imod ham ? 
Hun følte sig med ét uhyggelig til mode i sin 
ensomhed . Tordenen nærmede sig også med hvert 

minut , og regnen strømmede ned over ruderne 
som en vandflod . 
Tys ! Kom der ikke nogen ? Jo , dei- var han 
endelig !  .  .  . Dog nej ! Hvad var det ? Det var ikke 
hans fodtrin . 
„ Ragnhild ! “ udbrød hun , da døren var bleven 
åbnet . „ Kommer du her  .  .  . på denne tid ! 
Og hvordan er det , du ser ud ? “ 
„ God aften , “ sagde frk . Tønnesen kort , idet 
hun frigjorde sig for et stort sjal , som hun havde 
haft over hovedet . „ Bliv ikke forskrækket ! Jeg 
ville blot i forbigående høre , hvordan det stod 
til her ? “ 
„ Men hvor kommer du dog fra ? Du er jo 
ganske gennemblødt !  . . . Du har da ikke været 
derinde på højskolen ? “ 
„ Jo  . . . vist så ! “ sagde hun i en tone , der 
skulle lade ligegyldig ; men udtrykket i hendes 
ansigt var sky og uroligt . „ Jeg fik pludselig lyst 
til at se , hvordan sådan noget går til . “ 
„ Så var det sagtens pastor Petersen , der 
fristede dig ? “ 
„ Pastor Petersen var der vistnok også . Det 
véd jeg for resten ikke . Jeg har ikke set ham . “ 
„ Er du gået alene , Ragnhild ! “ 

„ Nu ja , hvad så ? Vejret var jo godt den 
gang !  . . . Er din Broder ikke kommen hjem ? “ 
„ Nej . Er mødet da forbi  .  .  . Men så fortæl 
dog ! “ 
„ Er din Broder virkelig ikke kommen hjem ? “ 
„ Nej , det hører du jo ! Og hvorfor spørger 
du ? Og hvorfor ser du sådan på mig ?  .  .  . Der 
er hændet noget ! Jeg kan se det på dig ! 
Ragnhild ! Hvad er der sket ? “ 
„ Så du véd det altså ikke ? “ 
„ Hvilket ? “ 
„ At din Broder blev  .  .  . blev syg på mødet . “ 
„ Syg ?  .  .  . Emanuel syg !  .  .  . Men hvor er 
han da ? — — “ 
Han gik i dette øjeblik ude over de øde 
hammerbakker — ganske langsomt , med øjnene 
mod jorden . Den ene hånd lå bag på ryggen ; 
med den anden støttede han sig tungt til den 
sammenslåede paraply som til en stok . Han mærkede 
ikke , at regnen strømmede ned over ham . 
Hans tanke stod stille , hans ånd var lammet  .  .  . 
Han vidste end ikke , at han gik . 
Han havde af aftenens oplevelser , ja af hele 
sit liv kun bevaret en eneste erindring  .  .  . Erindringen 
om et uhyre bulder , et rædselsfuldt skrig 

af tusinde munde  . . . og så om et ildhav , et endeløst 
bål , over hvis flammer guds ånd havde 
åbenbaret sig i en blændende strålekrans , omgiven 
af hvide gheruber med lange , gyldne domsbasuner , 
hvis mægtige toner havde trængt ham 
gennem marv og ben og slået ham til jorden . 
Men nu vågnede han af sin bedøvelse . Han 
standsede og så’ sig om i mørket . 
„ Hvor er jeg henne ? “ sagde han højt og 
gyste . 
I det samme oplyste et fjernt lyn et stykke 
af horisonten . En mølle og nogle træer tegnede 
sig et øjeblik ganske tydeligt mod den hvidblå 
himmel . 
Han strøg sig ned over ansigtet . 
Hvad var det ? Hvad var det for et gøglebillede ? 
 .  .  . Var da ikke jorden gået under ? 
Var ikke evighedens time kommen ? Han havde 
jo selv set Vorherre løfte sin hånd mod verden , 
havde hørt ham nedslynge sin forbandelse over 
jordens slægt !  .  .  . Hør ! Hør ! Nu kom det igen , 
det forfærdelige bulder  .  .  . det grufulde drøn ! 
Han sank angstfuld ned på en lyngtue og 
slog sine hænder for ansigtet . Hele hans legeme 
skælvede . Det lød i hans øre , som om himlens 

forhæng sønderreves , som om jorden slog revner 
og afgrundens ånder brølede nede i dybet . 
Endelig blev alt igen stille . Han så’ tøvende 
op . 
Endnu alting mørkt ! Og endnu var han 
ganske ene !  .  .  . Han forstod det ikke . Hvor var 
han dog henne ? 
Påny gennemisnedes han af rædsel . Det 
var da ikke til de fordømtes bolig , han var 
kommen ?  . . . Her lugtede af svovl , og han følte 
en brændende tørst . 
Da fik han øje på det høje sømærke oppe 
på den yderste bakke , og i skæret af den frembrydende 
måne så’ han tydeligt et legeme hænge 
deroppe på korset .  .  . Ah ! Nu huskede han det . 
Det var hans eget afsjælede legeme med tornekronen 
på hovedet . Ja , sådan var det ! De havde 
korsfæstet ham ,  .  .  . stødt ham gennem byen med 
lanser , pisket ham med svøber og korsfæstet ham 
her på golgatå . Han mærkede endnu smerten af 
naglegabene i sine hænder og fødder , følte det 
kolde træ mod sin nøgne ryg , det rindende 
spydsår i sin side  . .  . 
Skrækken og smerten gengav ham besindelsen . 
Han så’ sig atter om  . . . og det begyndte at 
dæmre i hans bevidsthed . 

han genkendte efterhånden stedet , hvor han 
sad , og følte , at han var våd . 
„ Det regner “ , sagde han højt . 
Og med ét huskede han alt . Med ét så’ han 
for sig som i et syn , hvad der denne aften 
var sket , lige til de to rødskæggede mænd , der 
ledede ham ud af højskolens sal , og som han 
havde vist fra sig , da de ville følge ham hjem . 
Han støttede panden på sine hænder og 
græd højt som et barn . Han ville ikke vende 
hjem . Nej , nej ,  . . . han kunne ikke mere leve i 
menneskenes samfund . Han bad så inderligt til 
gud , at han dog ville udfri ham af livets elendighed , 
give hans trætte sjæl hvile i sit skød . 
„ O kære herre gud ! “ — bad han — „ Lad 
mig ikke forsmægte mere ! Tag mig op til dig ! 
Jeg har ikke længer hjemme på jorden . Kære 
herre gud , hav barmhjærtighed med mig ! Tag 
mig op til dig ! — — “ 



femte bog . 



i . 
Den følgende dag , henimod solnedgang , sad 
Ragnhild og pastor Petersen på en bænk udenfor 
den nederste del af hotellets have , der strakte ' 
sig næsten ned til vandet . De var begge meget 
medtagne af dagens og nattens begivenheder . 
Særligt var Ragnhild dybt rystet . Hun sad og 
krøb sammen i et sjal og så’ næsten gammel ud . 
Først om morgenen var Emanuel bleven funden 
af det mandskab , der allerede ved midnatstid var 
bleven udsendt for at opsøge ham . Han sad og 
rystede af kulde på en sten ved stranden lige 
under hammerbakkerne , og han havde ikke mærket 
sine forfølgere , før de ved en omgående bevægelse 
helt havde omringet ham . Da sprang han 
op i vild skyhed , opløftede sine hænder og råbte : 
„ Hvem søger 1 her ?  .  .  . Jeg er opstanden ! 
Ser i ikke naglegabene i mine hænder !  . . . O , 
i dårer ! I lidettroende !  “ 
Hans hænder var virkelig blodige . Hans 
ansigt havde store hudafskrabninger , og også 

hans klæder var ilde tilredte , sønderrevne og tilsmudsede , 
som om han ved et fald var gledet 
ned ad en af de høje lerskrænter . 
Man havde bragt ham hjem , og en læge 
var bleven hentet . Han havde uafbrudt grædt og 
råbt til gud , at han skulle tage ham til sig . 
Betty var bleven næsten vanvittig af skræk ved 
synet af ham . Hun var styrtet ind på sit væ' 
rejse og havde ikke mere villet se ham . I kromandens 
gamle kaleschevogn var han derpå bleven 
kørt bort til et hospital . 
.  .  . „ Stakkels Betty ! “ sagde Ragnhild , efter 
at hun og pateren en tid havde siddet tavse og 
set ud over vandet . „ Og de stakkels børn ! “ 
„ Å , dem beklager jeg mindre , “ indvendte 
han . „ De kommer vel nu tilbage til den , hos 
hvem de dog har deres naturlige hjem ,  . . . og 
som de vel overhovedet aldrig skulle have været 
skilt fra . “ 
„ Det kan være , de har ret . “ 
Atter en stund stilhed . 
„ Hvilket indtryk mon begivenheden egentlig 
har gjort her i egnen ? “ spurgte Ragnhild derpå . 
„ Han havde dog adskillige venner — ja tilbedere 
— i den fattige del af befolkningen !  .  .  . 
Og hvad har man mon sagt inde på højskolen  ?  “ 

„ Ja hvad det sidste sted angår , så har jeg 
kun min viden fra anden hånd ; men jeg fik det 
indtryk , at begivenheden blot havde bidraget til 
yderligere at forøge den herskende forvirring . 
Forstander sejling havde nok straks søgt at profitere 
af den uhygge , som budskabet havde bragt , ved 
at optræde som en sand helvedsprædikant . Forøvrig 
skal det hele være endt i fuldkommen opløsning . Man 
fortalte mig , at vilh . Pram og de andre skriftkloge 
til sidst rent ud erklærede , at de agtede at udtræde 
af menigheden , fordi de anså’ den for ikke længer 
tidssvarende . Det er rotterne , der forlader det 
vaklende babelstårn ! For resten er det jo ikke 
andet , end hvad man kunne have ventet . — — 
men de ser træt ud , frøken Ragnhild . Det er 
vist ikke værd , at jeg taler mere . De skulle gå 
ind og hvile dem lidt . Husk på , at heller ikke 
de har været i seng i nat . “ 
„ Det har ingenting at betyde . Jeg trænger 
netop til frisk luft . — men nu hans venner her 
i byen og omkring på egnen  .  .  . hvorledes tager 
de sig egentlig i det ? “ 
„ Fortalte jeg dem ikke , at det nær var kommen 
til demonstrationer ved bortkørslen ? Der 
havde omkring vognen samlet sig en skare af 
hans tilhængere , der forlangte at få ham at se 

og ville hindre , at han blev sendt bort . De 
påstod , at der var bleven øvet vold imod ham , 
og kaldte os rent ud bødler og djævlens håndlangere . 
Især var den store „ sorte Trine “ meget 
ophidset . Hun formelig truede ad os , og det var 
kun med nød og næppe , at jeg fik dem overtalt 
til at være rolige og forføje sig bort !  .  .  . Forøvrig 
forefaldt der også en næsten rørende — eller , 
om man vil , uendeligt sørgelig — scene ved 
samme lejlighed . Det var en ung moder , der 
kom bærende med et sygt barn , som hun ville 
have ham til at lægge hånden på , for at det 
kunne blive rask . Det var ikke muligt at få 
hende bort . Hun blev ved at klamre sig til vognhjulet 
og råbe , at hun ville se ham , at han 
skulle frelse hendes barn . “ 
„ Ja , han har jo altid haft en underlig magt 
over visse mennesker . “ 
„ Ja den magt , som enfoldighed og vanvid 
desværre altid har over ubefæstede sjæle , og som 
gør den slags folk som Emanuel Hansted til 
nogle af samfundets farligste personer . “ 
„  ser de virkelig således på ham  ? Han har 
dog vel egentlig altid været værst mod sig selv . “ 
„ Å ja , det kan man også sige . Fejlen er 
vel overhovedet den , at man har opfattet ham 

altfor alvorligt . Dersom man fra allerførste færd 
havde betragtet ham fra den humoristiske side , 
var ulykken sandsynligvis aldrig sket . Men det 
er nu en gang nutidsmenneskenes måske allerværste 
skavank , at de så totalt mangler komisk 
Sans . Det er den mangel , der er skyld i , at 
fænomener som Emanuel Hansted overhovedet 
kan opstå . Rimeligvis vil der i disse dage blive 
talt mange bevægede og dybtfølte ord om hans 
ånds høje flugt mod idealet , om den tunge strid 
mellem menneskets higen og evne , dets villen 
og kunnen o .s .v . Og dog har — ret betragtet — al 
Emanuel Hansteds stræben kun været til at le af , 
hele hans liv en række komiske scener . Når han 
en gang dør — og det vil sandsynligvis ske snart , 
og man må da heller ikke ønske andet for ham — 
burde der skrives på hans gravsten : herunder 
hviler Don quixotes genganger , Emanuel Hansted 
ved navn , som var født til at være en skikkelig 
kapellan men troede sig en profet og helgen ; 
som derfor klædte sig udi en kvæghyrdes dragt 
og anså’ enhver indskydelse for en speciel kaldelse 
fra himlen ; som forfuskede alt , hvad han 
fik mellem hænder , forlod sin kone og vanrøgtede 
sine børn , men som ikke desmindre indtil det 
sidste betragtede sig som den af forsynet udvalgte , 

der skulle berede tusindårsrigets komme og 
forkynde guds dom over menneskeslægten . “ 
„ De dømmer nu så hårdt . De glemmer , 
at han i hvert fald har den undskyldning at være 
sin moders søn . “ 
„ Å ja ! Og både moder og søn har den 
undskyldning at være børn af en forskruet tid , 
et forfjamsket århundrede , der som intet andet 
har fremelsket enfoldigheden og sat præmie på 
dårskaben  .  .  . hvori overspændte idéer , hysterisk 
lamenteren og al slags ekscentrisk vindmageri 
bliver beundret som udtryk for den sande gudebenådede 
genialitet . Dersom Vorherre på dommens 
dag virkelig tager imod undskyldninger  .  .  . 
Ja så kan Emanuel Hansted ganske vist fremføre 
som en formildende omstændighed , at han var 
et resultat af vor tids usundt oppustede følelsesliv , 
et produkt af den lyriske forrådnelsesproces , 
hvori den gamle verdens samfund for øjeblikket 
er ved at gå til grunde . “ 
„ Det er besynderligt at høre dem tale sådan . 
Mener de virkelig , at det er et billede af 
vor tid , de her opruller  . . . af jernbanernes , telegrafens , 
revolutionernes og varietéernes århun- 
drede ? “ 

„ Ja , frøken Ragnhild — af dets vrangside . 
Af den reaktion , som dets praktiske , handledygtige 
ånd , dets rastløse , kraftigt pulserende liv har 
kaldt frem fra alle skumle og skimlede kroge . 
Romantikens genfødelse og dampmaskinens opfindelse 
skriver sig jo fra det samme år . Og 
forøvrigt  .  .  . lad os endelig ikke bedrage os selv ! 
Selv vi , der dog gerne vil kalde os vor tids 
kloge og forstandige børn  .  .  . selv vi vil lidt nok 
kunne mærke , at allehånde middelalderlige følelser 
endnu spøger os i blodet . Kan de selv 
sige dem helt fri , frk . Tønnesen ?  . . . Tag den 
geskæftigste forretningsmand , den tilsyneladende 
mindst følelsesfulde verdensmand og skrab lidt 
på ham — og de skal se , lyrikeren , sværmeren , 
stemningsmennesket kommer straks frem . Selv 
den tykkeste grosserer falder i ekstase over en 
solnedgang og får en tilbøjelighed til at tale 
på Vers , når han en smuk forårsdag spadserer 
i skoven . 1 ensomme timer , i skumringen ved 
kaminen , ved det månebelyste hav  .  .  . hvem 
modstår da de farlige drømmes , de luftige fantasiers , 
de mørke rædslers kogiende spil , — reminiscenserne 
fra klostercellen og vildskovene .1 “ 
„ Nu ja , de har vistnok ret . Men er der da 
egentlig noget ondt deri ? “ 

„ Der behøver ikke at være noget ondt 
deri , — naturligvis ! Ligesom andre kærlige fædre 
har Vorherre givet sine børn legetøj til uskyldigt 
tidsfordriv : sansernes fryd , kunstnerisk glæde , 
fantasiens lyst o .s .v . Men den , der grunder 
sit åndelige livs ernæring herpå , bærer sig ad 
som barnet , der spiser sin gummiboldt og får 
ondt i maven . Og kan virkelig nogen sige sig 
helt fri for at have ligget under for denne barnlige 
tilbøjelighed ? Hører vi ikke endnu daglig 
den lære blive præket , at i drømmene har mennesket 
sin sande glæde , sin største lykke , sit 
egentlige hjem ? Nej , lad os endelig ikke bedrage 
os selv ! Endnu ligger vi dybt i middelalderens 
søvn  .  .  . eller rettere , vi befinder os i den halvvågne 
tilstand , i den farlige time , hvori drøm 
og virkelighed forunderligt sammenblandes , hvori 
virkeligheden synes drøm , og drømmen virkelighed . 
Det er vel også derfor , at vi nutidsmennesker 
er sådanne besynderlige dobbeltvæsner med en  side og en nat-side , der ikke vil forliges . 
Og det er vel også grunden til , at vi så ofte 
føler os på samme gang tiltrukne og frastødte , 
tiltalte og mishagede af en ting , en sag eller en 
person — kort sagt stadig gribes af hinanden 
modstridende følelser , sådan som det jo er karakteristisk 

for vor tid . Hvad siger vel deres egen 
erfaring , frk . Tønnesen ? “ 
Hun tog blikket til sig og så’ bort uden at 
svare . Hun anede med ét , at hun var gennemskuet , 
og blev et øjeblik rød . 
Men i sit stille sind bejaede hun hans ord . 
Hun var selv i dag begyndt at forstå sit hjerte 
i dets forhold til Emanuel Hansted , — forstå 
den blanding af medfølelse , foragt og virkelig betagethed , 
som hans personlighed bestandig havde 
fremkaldt hos hende . Når hun tænkte tilbage 
på deres samliv , lige fra deres allerførste bekendtskabs 
dage i Vejlby præstegård , forstod 
hun med rædsel , at også hun — selv hun ! — 
havde ligget under for den afsindets magt , den 
vanvidets fortryllelse , som pateren nys havde 
talt om . 
Pateren vedblev at tale . 
„ Jeg véd jo nok “ — sagde han — „ at der 
skal være foregået et åndeligt gennembrud i 
vore dage . Jeg har’ hørt tale om gennembrudsmænd 
i videnskab , literatur og kunst . Men det 
er endnu ikke lykkedes mig at få øje på , hvad 
det egentlig er , der er bleven gennembrudt , eller 
hvad det er for noget , der er brudt igennem . 
Jeg ser i hvert fald stadig den samme overtroiske 

forherligelse af vort abnormt udviklede følelsesliv , 
den samme hysteriske tilbedelse af lidenskaben , 
overdrivelsen , fusentasteriet . Ja , jeg synes endog , 
at usundheden på en uhyggelig måde har bredt 
sig i de senere år , at lyrikens svamp er trængt 
selve folket ind til marv og ben . Det er vel netop 
også , hvad den nuværende religiøse overspændthed 
— ligesom forhen den politiske — på en så sørgelig 
måde har bevist . Selv nævnede de før de 
revolutionære bevægelser og varietéerne . Men 
tror de ikke , at vore dages anarkistiske udskejelser 
har en del at gøre med dårlig romanlæsning 
og opstyltede skuespil ? Og er der ikke 
i vor tids frivolitet et tykt stænk af livsledens 
og verdensforagtens ferske sentimentalitet ?  .  .  . 
Men  .jeg sidder stadig og taler , og tænker ikke 
på , at de er overanstrengt . Jeg trætter dem , 
ikke sandt ? Jeg skal gå nu ! De ser bleg ud , 
frøken ! “ 
„ Det har intet at sige . Bliv kun !  .  .  . Jeg 
sidder blot og forundrer mig over , at det er en 
præst  . . . en kristen præst , jeg hører tale . Jeg 
må tilstå , jeg forstår bestandig dårligere , hvorledes 
de kan forlige sådanne anskuelser som 
dem , de her — og ved så mange andre lejligheder 

— har udtalt , med det at være kirkens 
betroede mand . “ 
„ Tal kun rent ud , frøken Tønnesen ! Sig 
kun ganske åbent , hvad de dog vistnok mener , 
at jeg må være en hykler , der i grunden ler af 
den hele guddommelighed ,  . . . en fiffikus , der pligtskyldigt 
væver kirkens vadmel og forøvrig lader 
fiolen sørge . Jeg véd det godt . Det er almenhedens 
dom om  .  .  . Pater riidesheimer ! “ 
„ Det kan være . Men jeg har ikke sagt eller 
tænkt noget sådant . Jeg sagde blot , at jeg kunne 
ikke forstå , hvorledes de med deres anskuelser 
kunne være talsmand for en lære , der just lægger 
hovedvægten på menneskenes følelsesliv og dertil 
tager både lyriken og mystiken i sin tjeneste . 
Oven i købet er de jo mere ortodoks i deres forkyndelse 
end nogen anden ; jeg véd jo , at de 
næsten med magt undertrykker ethvert forsøg 
på friere åndelige rørelser i deres menighed . “ 
„ Ganske som deres afdøde fader — ja . Og 
deri finder de en modsigelse ? Kan såmænd 
gerne være , at de har ret . Ærlig talt , det bekymrer 
mig ikke . 1 hvert fald : jeg tillader 
ikke mig selv at kritisere det , der er min religion 
— for så var det jo ikke mere min religion . 
Men for øvrigt  . . . er et sådant ubetinget 

og tillidsfuldt forhold til den nedarvede tro , et 
forhold uden trang til nogen som helst Art bessermachen 
 . . . er det virkelig så aldeles stridende 
mod god , sund fornuft ? Jeg har dog set min 
fader efter et langt , uroligt og næppe altid helt 
dadelfrit liv stirre døden roligt i øjnene i den 
samme tro . Jeg har dog set den bære min 
moder frelst gennem et liv fuldt af lidelse og 
savn ,  . . . og jeg tror nu ikke noget på , at menneskene 
således i en håndevending skifter den 
tusindårige grundvold for deres tilværelses fred 
og lykke . Jeg taler ikke her om de enkelte , 
stærke ånder , de ensomme titaner , hvorom historien 
fortæller , dei’ under ansvar for gud grunder 
over verdens gåde . Deres veje er for mig usporlige , 
og jeg dømmer dem ikke . Men jeg véd — 
véd af dyr erfaring — at for os stakkels hverdagsmennesker 
er der kun ét bud , én redning : 
at tro uden betingelser , uden tøven , uden at 
ville rokke ved en eneste tøddel af skriftens ord . 
Jeg forstår egentlig slet ikke , hvorledes man kan 
have en tro og samtidigt føle en idelig trang til 
at makke om på den . Så forstår jeg dog bedre 
den tid , da man uden sentimentalitet brændte 
kættere og tvivlere . Den sande udvalgte , det 
virkelige sandhedsvidne skræmmedes dog ikke af 

bålets flammer , og man var fritaget for således 
som nu at se enhver sølle stymper røre sig en 
religion sammen så let , som man laver en æggekage , 
eller at være vidne til , hvorledes den første 
den bedste teologiske friskfyr fordrejer hovederne 
i den ham betroede menighed ved at fortolke 
guds ord efter forgodtbefindende . Jeg har vist 
forøvrigt før fortalt dem , at også jeg engang 
i mine yngre dage forvildede mig på de veje , 
ad hvilke i vor tid så mange går den sikre 
fortvivlelse i møde . Endogså verdensforsagelsens 
tornestrøede sti , hvor Emanuel Hansted nu er gået 
til grunde , har jeg i svimmelhed betrådt , forledt 
af den formastelige tanke , at den smertens tunge 
vandring , som var guds enbårne beskåren for 
menneskehedens synders skyld — den skulle mir 
nichts dir nichts enhver skrædder gøre ham efter . 
Men gud ske lov ! Min jævne , gode almueforstand fik 
efterhånden bugt med alle hjærtets udskejelser , og 
det sunde , besindige bondeblod , der ruller i mine 
årer , gjorde oprør mod det hæslige og gudsbespottelige 
selvplageri . Ved min unge , livsfriske 
hustrus side — gud glæde hendes sjæl i himlen ! 
— lærte jeg , før det blev forsilde , at takke 
for livet , takke for hver dag , jeg fik lov at 
drage ånde , takke også for sorgerne og byr( terne 

og de tunge mismods-timer , som dog alt sammen 
gør et menneskeliv så vidunderlig rigt 
og dybt og uendeligt . Ak ja , den gamle , gode 
tid ! Jeg søger ofte min trøst og styrker mit 
håb ved at tænke tilbage på min barndoms 
herlige højtidsdage , på en sådan klar , stille 
søndagmorgen ude på landet , når kirkeklokkerne 
ringede helligdagsfreden ud over de grønne marker 
og ind i de festligt stemte sind ; når landsbyernes 
gårdporte åbnedes , og de pyntede bønderfamilier 
agede til kirken i den velpudsede stadsvogn med 
blanktstriglede heste  .  .  . ikke for at høre interessant 
nyt af en åndrig prædikant , ikke for at 
være med på det allersidste opsigtsvækkende fra 
teologernes skænderier , men for troskyldigt at 
bekræfte den gamle pagt , for som tillidsfulde børn 
at samles i den fælles faders skød , synge til hans 
ære , modtage hans velsignelse og derpå vende 
styrkede og beroligede hjem til livets alvor og 
livets glæde . En sådan sjælenes fred og tryghed , 
en sådan sindets glade ligevægt er det , 
jeg ønsker os tilbage  . . . vi har den hårdt behov . 
Jeg er nær ved at mene , at den væsentligste opgave 
for en præst — i hvert fald i vore onde 
dage — er den at lære folk at nyde og elske 
livet på rette måde , uden trods og uden frygt , 

taknemlig og tilfreds , sådan som det er vor pligt 
overfor den , der gav os det . Derfor er heller ingen 
mig mere imod end den slags — nu så stærkt grasserende 
— individer , der gør sig interessante for 
sig selv og andre ved at vandre smægtende om i verden 
som vemodsfulde naturer , tungsindige skygger , 
hjemløse sjæle o .s .v . , hvad enten det nu er folk , 
der som Emanuel Hansted formasteligt behager 
sig i at betragte deres liv som en lang korsfæstelse , 
eller det er disse moderne , blodløse lømler , der 
af overmættelse går omkring med permanent livskvalme 
og hvert øjeblik føler trang til at kaste 
deres sjæl op , udgyde deres inderste , aflægge bekendelser , 
— de véd blot aldrig rigtigt , om det 
skal være i Vorherres eller i en skøges skød . 
Jeg kan ikke være sammen med en sådan personage , 
uden at galden koger i mig . Jeg får 
en næsten ustyrlig l^st til trods mine grå hår 
at springe op på bordene og af mine lungers 
fulde kraft råbe et trefoldigt hurra for livet ! “ 
„ Men hvorfor gør de det da ikke ! “ udbrød 
Ragnhild med blussende kinder , smittet af den 
varme , hvortil han efterhånden havde talt sig 
op . „ Hvorfor råber de ikke , så det giver 
genlyd i hele landet ?  .  .  . Hvorfor sidder de her 

og hvisker det blot til mig ? Hvorfor tav de i 
går ved mødet ? Da havde det været tid at tale ! “ 
„ Nu sværmer de , frøken Ragnhild ! Lyriken 
tager dem ! De ser mig straks i ånden som 
banebrydende kæmpe , som folkebetvingende helt . 
Men synes de virkelig  . . . er det virkelig deres 
mening , at jeg skulle give mig til at konkurrere 
med hr . Vilh . Pram og de andre folkelige skuespillere ? 
Jeg måtte da nødvendigvis først gennemgå 
et dramatisk kursus og anlægge et eller 
andet opsigtsvækkende profet-kostume — for man 
gør skam ikke indtryk på det store publikum 
ved at optræde i jævne hverdagsklæder .  “ 
„ Å nej  . . . De har vistnok ret ! “ 
„ Jeg tror det . Rigtignok er jeg selv præst , 
men ikke des mindre har jeg — og dette er min 
eneste , min sidste anfægtelse ! — en uovervindelig 
skræk for ordet og ordets besnærende og bedøvende 
magt . Er det ikke netop ord og ord og 
alter ord — larmende ord , blomstrende ord , 
indsmigrende ord — der har hensat os i den 
bevidstløshedens tilstand , hvoraf vi ikke kan vågne 
op ?  .  .  . Vorherre bevare mig for i forbindelse 
med min egen ringe person at tale højtravende 
om kald , mission og sligt . Og dog må jeg sige , 
at jeg i beskedenhed føler det som min opgave — 

både som præst og som menneske — i det 
små og i det stille at bidrage til at bringe folk 
til bevidsthed  . . . til fuld og klar bevidsthed . 
Jeg véd det nok , jeg kan ikke rose mig af at 
have særligt held med mig i så henseende . 
Men det får at være ! Jeg kan nu en gang ikke 
holde mig tilbage , når jeg mener at se nogen 
gå en ulykke i møde . Jeg tror , at der er noget 
af en goldamme-natur i mig , — det må tjene 
mig til undskyldning overfor dem , hvem jeg kan 
have besværet med min ukaldede og måske ofte 
utidige tjenstivrighed , med den trippende og pluddervorne 
kyllingemo’ers-ængstelse , som jeg aldrig formår 
at overvinde . — — men nu glemmer jeg 
igen , at de er træt ! Solen er også nede nu , 
og jeg må afsted ! “ 
Han rejste sig fra bænken . 
„ Vil de virkelig tage bort ? “ spurgte hun . 
„ Ja , det er på tide . Jeg véd , at vognen 
venter , og jeg har heller ikke mere at gøre her . 
Farvel , frk . Tønnesen ! Og tilgiv mig nu min langsommelige 
nærværelse her denne sommer ! Tilstå 
det kun ! De har mangen gang ønsket mig 
derhen , hvor peberet gror . Jeg har kunnet se 
det på deres ansigt , skønt de er en fin diplomat ! 
 .  .  . Men nu er de ikke længer vred på 
mig , vel ? “ 

hun trykkede tavs hans hånd . 
„ Farvel , frk . Tønnesen ! Vi ses vel nok ved 
lejlighed i København . Bliver de her længe ? “ 
„ Så længe , som Betty bliver her ; jeg vil ikke 
forlade hende i denne tid , og her bliver vel en 
del at ordne , før der kan tænkes på afrejse . “ 
„ Hils hende fra mig ! Det gør mig ondt , at 
jeg ikke har kunnet tage afsked med hende . 
Men også hende ser jeg vel snart i København . 
Og kys så de to småpiger fra mig , — dem 
får jeg vel næppe at se mere . Farvel ! — farvel , 
frøken ! “ 
„ Farvel ! “ sagde Ragnhild . „ Og tak for godt 
selskab i sommer , “ tilføjede hun lidt efter , da 
han havde fjernet sig nogle skridt . 
Han vendte sig om og hilste , idet han smilende 
trykkede hatten ind mod brystet . 
„ Ærbødigste tjener , frøken !  .  .  . Altid til 
tjeneste !  “ 
I . 
En sludfuld efterårsdag et par måneder 
senere snoede et ligtog sig langsomt op ad den 

bugtede vej , der fra Skibberup sande steg op til 
den gamle , ensomt liggende næsse-kirke , der 
knejsede ude over fjorden . Det var Emanuel , der 
nu stedtes til hvile . 
Skønt hans efterladte havde ønsket , at begravelsen 
skulle foregå i al mulig stilhed , havde 
der både fra Vejlby og Skibberup samlet sig et 
anseligt følge . Vejen var sort af vogne og fodgængere , 
og inde over de to landsbyer vajede 
flagene på halv Stang . Kun de hårdeste af 
egnens „ Hellige “ havde holdt sig borte , fordi det 
var bleven bekendt , at der efter Hansines ønske 
ikke skulle holdes nogen tale ved graven . 
Der sås så godt som alle de gamle ansigter , 
der i sin tid stadig havde omgivet Emanuel 
i kirken , i forsamlingshuset og i hans eget hjem ; 
og det vai’ tydeligt at se på alle disse folk , at 
hans sidste dages ulykker havde fået dem til at 
glemme al fordums strid . Endog den forhenværende 
sognerådsformand med den store , kalkunblå 
næse havde indfundet sig , skønt han — 
trods sin rigdom og sin forrige magtstilling i menigheden 
— langtfra var velset blandt egnens 
befolkning . Også „ Vikingen “ , tømrer Nielsen , 
med det mægtige skæg , der nu nåde helt ned 
under bæltestedet — også han var til stede , om 

han end holdt sig allerhagest i følget ligesom for 
dermed at antyde , at han ikke var der helt med 
sin gode vilje . På hans alvorsfulde ansigt stod 
der tydeligt at læse for alle , at det ingenlunde 
havde været uden betænkeligheder , han havde besluttet 
sig til at deltage i denne ceremoni . Han 
hørte nu til pastor Madsens svorne mænd og nød 
megen anseelse i menigheden på grund af sin 
store hellighed . 
På dril havde væver Hansen slået følge 
med ham , hvad der øjensynligt i høj grad generede 
ham . Han havde gentagne gange gjort forsøg 
på at blive ham kvit , havde forandret plads i 
toget , givet sig i snak med andre o . Ign . ; men 
væveren blev ved at hænge på siden af ham 
som en burre og gottede sig åbenbart ved at 
mærke den opsigt , deres mærkelige kompagniskab 
vakte rundt omkring . 
Også forhenværende dyrlæge Aggerbølle sås 
i følget , skønt nærmest som en skygge af sig 
selv , bleg og slunken , med kridhvidt hår og 
skæg , en ynkelig frakke og luvslidt cylinderhat , 
men stadig lige strunk af holdning og med en 
næseklemmer foran sine uhyggeligt store , stift 
fremadstirrende glaskugler af et par øjne . Den 
af skæbnen så romantisk omtumlede mand var 

nu endelig endt som fattiglem . Rigtignok ville 
han på ingen måde selv indrømme det . Af 
barmhjærtighed mod ham — og desuden af en 
vis ærefrygt for , hvad han selv kaldte sin „ Rang “ — 
havde man nemlig ladet ham blive boende i sit 
gamle hjem og lod ham i det hele den offentlige 
understøttelse tilflyde under så hensynsfulde former 
som muligt . Derfor påstod han hårdnakket 
— og troede efterhånden selv derpå — at 
fattigforstanderen blot godhedsfuldt „ forvaltede hans 
midler “ , og indrømmede i det højeste , at han 
stundom modtog frivillige gaver , som hans æresfølelse 
ganske vist krympede sig ved , men som 
han af hensyn til sine elskede børn dog ikke 
mente at have ret til helt at afvise . 
Blandt dem , der havde holdt sig borte fra 
begravelsen , og hvis fraværelse blev bemærket , 
var først og fremmest købmand Villing og hans 
kone . De havde ikke turdet udsætte sig for deres 
„ hellige “ Kunders mishag og var derfor bleven 
hjemme , skønt det særligt for hr . Villing ingenlunde 
havde været let at give afkald på en lejlighed 
til at repræsentere , være højtidelig , tale 
bevægede ord om døden , skæbnen , livets forunderlige 
omskiftelser o . s . v . Det vindskibelige 
ægtepar havde for øvrigt atter fået en travl og 

gylden periode . Villings standhaftige tro på 
faguddannelsens overlegenhed og endelige sejr 
var ikke bleven gjort til skamme . Under de 
sidste Års stærke optagethed af allehånde åndelige 
spørgsmål havde menigheden hverken haft 
tilstrækkelig Sans eller lejlighed til med nogen 
energi at opretholde den „ Forbrugsforening “ , som 
væver Hansen i sin tid havde grundlagt til styrkelse 
af menigmands selvstændighed , og Villings 
lille butik var derfor atter bleven det sædvanlige 
samlingssted , der fra morgenstunden stod fuld af 
købslående folk , og hvor de Vejlby bønder mindst 
én gang om dagen søgte hen for at fordrive en 
ledig time med bysnak og tobak . 
Af Emanuels familje var kun Fru Betty og 
hans Broder garderofficeren til stede , den sidste 
civil . Den gamle etatsråd havde ikke vovet al 
udsætte sig for rejsens besværligheder . Han var 
meget svag og nedbøjet , og man ventede ikke , at 
han levede vinteren over . 
Det var Emanuels eget ønske , som man opfyldte 
ved at stede ham til hvile på Skibberup 
kirkegård omkring den ensomme næsse-kirke . 
Han havde så ofte talt om sin forkærlighed for 
dette øde , forladte sted med den frie udsigt over 
fjorden , — talt om , hvor dejligt det måtte 

være engang at sove der ved „ Guttens “ Side , omgivet 
af den dybe , højtidsfulde stilhed , som kun 
bølgebruset og mågeskrigene gennembrød . Endnu 
under sin sygdom fantaserede han bestandig om 
den gamle kirke , hvortil så mange af hans livs 
lykkeligste minder knyttede sig . I sine lyse øjeblikke 
havde han ofte fortalt sygeplejersken om 
sin bryllupsdag , om det lange , pyntede brudetog , 
om bispen , der modtog det ved indgangen i fuldt 
ornat , og om den natlige hjemfart , da præstebjerget 
pludseligt løftede sig op på luende søjler . 
Også om Vejlby præstegård havde han altid 
gerne villet fortælle , men sygeplejersken havde i 
almindelighed måttet standse ham , fordi minderne 
angreb ham for stærkt . Han kunne ofte falde i 
krampagtig hulken eller synke hen i en dyb , 
stum fortvivlelse over sin forspildte lykke , og 
han havde til sidst næsten ingen anden tanke , 
intet andet ønske , ingen anden begæring end at 
få sin hustru og sine børn at se . Da man ved 
dødens nærmelse omsider indvilligede i hans bøn 
og sendte bud efter dem , var det forsilde . Om 
natten døde han . Med sine sidste , svigtende 
kræfter bad han da sine omgivelser sige til Hansine , 
hvad han selv ville have sagt hende , at han takkede 
og velsignede hende . Med sygeplejerskens hånd 

i sin , og mens den gyldne dag sejrrigt brød frem 
derude bag det nedrullede hospitals-gardin , udåndede 
han i et langt og smertefuldt suk . 
.  .  . Over det langsomt dragende ligtog rungede 
kirkeklokkens basdybe tone , denne vedholdende 
lyd , der trods sin ensformighed har udtryk for 
alle menneskehjertets dybe følelser fra den højeste 
fryd til den tungeste smerte . Kirkegårdsporten 
åbnedes , og mens en flok opskræmte måger gav 
sig til at skrige ude over stranden , som ville også 
de være med at bringe deres ulykkelige ven 
den sidste hilsen , skred toget ind mellem de 
vejrblæste grave . 
Da følget var samlet omkring den gamle 
Anders Jørgens begravelsesplads , og medens den 
blomstersmykkede kiste langsomt sænkedes i jorden , 
søgte blikkene uvilkårligt Hansine . Hun stod i 
sin enkedragt ved siden af graven og holdt den 
lille Sigrid i hånden . 
Mens barnet hulkende gemte sit ansigt i 
moderens kjole , syntes Hansine selv fuldkommen 
rolig og fattet . Men sporløst var de sidste tider 
dog ikke gået hen over hende . Hun var tydeligt 
nok begyndt at ældes , og hun var så mærkeligt 
lille at se til i sin sorte dragt . 

efter at en salme var sunget , trådte pastor 
Madsen med mørk mine frem ved graven . 
Den lille bredbyggede mand med det sorte , 
tæt studsede fuldskæg , de tykke , blodrøde læber 
og de fanatisk mistænksomme øjne forrettede jordspåkastelsen 
med ilter hånd og myndig stemme . 
Og som en erstatning for den dommedagstale , 
han ikke havde fået lov til at holde , gjorde han 
den „ stille bøn “ så lang , at enkelte til sidst blev 
utålmodige og satte deres hatte på . 
Så var højtideligheden til ende , og følget 
spredtes langsomt . 
Iii . 
Der er nu forløbet et par år siden denne 
dag . Endnu hersker pastor Madsen med ild og 
sværd i Vejlby og Skibberup , ja langt ud over 
sognets grænser strækker sig efterhånden hans 
myndige magt . Endog ovre i sandinge sporer 
man stadig tydeligere hans indflydelse samtidig 
med , at højskolens tiltrækning for befolkningen 
synes i langsomt men ustandseligt aftagende . 
Dog har heller ikke højskoleforstander sejling 
ligget på den lade side . For alt , hvad vennesamfundet 

i de senere år har tabt i udbredelse 
og indflydelse i folkets brede lag , har han ihærdigt 
søgt erstatning i ydre magt og anseelse gennem 
opnåelsen af de højere samfundskredses 
anerkendelse . Og han har i så henseende virkelig 
været overraskende heldig . Den før så latterliggjorte 
menighed er i øjeblikket på veje til at 
blive fashionable , dens kristendomsopfattelse i færd 
med at blive ophøjet til statsreligion , og forstander 
sejling er nylig bleven benådet med ridderkorset . 
Denne uformodede medgang synes at skulle 
blive skæbnesvanger for den vilh . Pramske fraktion 
 , der truer med at gå en snarlig opløsning 
i møde . Allerførst svigtede Fru Gylling , der meget 
hurtigt efter kultusministerens betydningsfulde besøg 
på sandinge højskole var begyndt at komme 
til erkendelse af , at hun havde handlet i overilelse 
ved at yde det reformivrige parti sin vægtige 
støtte , — et resultat , som forstander sejling 
efter skumleres mening just havde påregnet og 
endog lagt særligt an på , da han udførte det 
dristige kup at indbyde ekscellensen . 
Også den elskelige kandidat Boserup har 
nu — gud været lovet ! — endelig fået ro for 
sine tvivl . Genfødt og lutret er vennesamfundets 
forlorne søn vendt tilbage til det hjemlige skød 

og har ydmyg modtaget den længe opstaldede 
fedekalv i form af et godt præstekald . 
Ja , om det så er den lille skikkelige pastor 
magensen , har han , skønt sikkert uden beregning , 
ja vistnok med blødende hjerte , set sig nødsaget 
til at forlade sit yderliggående standpunkt . I et 
nyt , opsigtsvækkende skrift om helvedstraffene har 
han åbent tilstået , at hans forrige opfattelse 
beroede på en misforståelse , en oversætterfejl , 
idet sprogforskningens allersidst ankomne resultater 
uomstødeligt godtgør , at det omstridte bibelsted 
alligevel rettest bør udlægges i overensstemmelse 
med den officielle kirkes opfattelse . 
Hvad vilh . Pram selv angår , så fortsætter 
han vel med usvækket lidenskab sin kamp mod 
kirkemyndighederne og troen på skriftens avtoritet ; 
men det er , som om selv hans venner 
begynder at finde ham lidt ensformig . Han opfylder 
åbenbart ikke de forventninger , man har 
næret til ham . For nylig angreb således en af 
hans egne tilhængere ham offentlig i en Avis og 
bebrejdede ham , at han nu i alt for lang tid 
„ ikke var fremkommen med noget nyt . “ — — 
imidlertid skrider dagene jævnt og stille i 
den lille bindingsværks-halvgård i Skibberup by , 
hvor nu Hansine og hendes Broder uindskrænket 

regerer , efter at den gamle Else endelig har 
lukket sine øjne . I porten hænger endnu den 
rustne staldlygte og drejer rundt i sin snor , ganske 
som i Hansines og Ole Kristians unge dage . 
Men ude i haven , på Marken og i stalden løber 
nu den opvoksende slægt , Sigrid og den lille 
Dagny , rødmossede og tilfredse . 
Det hænder jo nok endnu en gang imellem , 
at Sigrid i skumringen — eller når der er gået 
hende noget imod — sætter sig hen i en krog 
og længes efter København . Men hun får aldrig 
lov til at synke dybt i stemninger . Moderen er 
straks over hende og sætter hende i arbejde . 
Hun er nu så stor , at hun må begynde at gøre 
gavn . Hun har hønsegården at passe og de 
små grise og får og lam , — og Hansine tillader 
ingen efterladenhed . 
Med byens folk holder den lille familje foreløbigt 
ikke megen omgang . Dog kigger af og til 
en af de gamle venner indenfor for at få sig en 
lille snak mellem væg og dør om dagens nyt . 
Endog væver Hansen gør en gang imellem en 
højtidelig besøgelse . Den slagne mand lever nu 
stille og roligt og ernærer sig af sin væv og 
giver sig i hvert fald udseende af at have opgivet 
al agitation . Rigtignok fortælles der , at han har 

begyndt at holde til hos svend øl og Per brændevin 
og det øvrige uhyggelige selskab nede i 
mosekærshusene . Men spørger man ham derom , 
lader han , som om han ikke hører det , og giver 
sig til at tale om andre ting . 
Hver lørdag eftermiddag , når vejret blot er 
tåleligt , drager Hansine og børnene ud til kirkegården 
med bive og vandkande for at hæge 
familjens begravelsesplads . For børnene er disse 
vandringer efterhånden bleven en slags forlystelse , 
en indledning til søndagens glade højtid . For Hansine 
derimod vedbliver denne time , hvori hun stille 
går og pusler om sin mands , sin søns og sine 
forældres grave , at være ugens egentlige andagtsog 
opbyggelsestime , i hvilken hun gennem minderne 
finder erstatning for , hvad livet nægtede hende . 
Først nu , da Emanuel er borte , og hun kan tænke 
på ham uden uro , uden bekymring og uden 
bitterhed , — først nu synes hun rigtigt at eje 
ham , at turde give ham sin fulde fortrolighed og 
hele sin kærlighed . Ja , også „ Gutten “ har ligesom 
fået nyt liv for hende nu , da fortidens 
skygger er vegne fra hans billede . 
— — men der er også andre , der besøger 
Emanuels grav . Ikke så sjælden hænder det , at 
en eller flere både med sortklædte mænd og 

kvinder kommer sejlende over fjorden og lægger 
til ved strandens store sten , hvorfra mændene 
bærer kvinderne i land på deres arme . Tavse 
stiger de op på kirkegården og står længe aldeles 
ubevægelige omkring graven , hensunkne i bøn . 
Det er Emanuels gamle venner ovre fra 
sandinge leje , der nu efter hans død vier ham 
en formelig tilbedelse . De har dannet et eget 
samfund derovre , en sekt , der går fuldstændig 
op i at leve i mindet om hans liv og gerning . 
„ Guds lam “ kalder de sig , og efter sigende skal 
de allerede have vundet en ikke ringe udbredelse . 
De lever alle stille og fredsommeligt , idet de ydmygt 
stræber efter at blive Emanuel lig i alle 
hans fuldkommenheder , i mildhed , alvor og verdens 
forsagelse . Hver søndag eftermiddag forsamles 
de til møder for at tale sammen om ham , 
opbygges af hans ord og lytte til fortællinger om 
hans underfulde liv . Og mindst én gang om 
året gør de — i ensomhed eller i følge — en 
valfart til hans grav . 
Om hans fødsel og opvækst skal der allerede 
gå mange mærkelige sagn . Således fortælles 
der , at hans fromme moder , mens hun bar ham 
under hjertet , en nat i en drøm følte guds 
hænder lægge sig velsignende på hendes hoved . 

ligeledes påstås det , at han som dreng hver 
dag gik ned på gaden og uddelte sin mad 
til de fattige . Dog , om disse og andre lignende 
fortællinger hersker der allerede nogen uenighed . 
Derimod nærer ingen af dem tvivl om , at 
han døde som et offer for verdens forfølgelse , 
og efter forlydende skal en af sektens ledende 
mænd , en forhenværende skolelærer , for tiden 
være beskæftiget med at forfatte en på mundtlige 
vidnesbyrd støttet beretning om hele hans livs 
martyrium , for at hans ord og gerning kan bevares 
for efterverdenen til taknemlig ihukommelse . — 
her ender fortællingen om det forjættede 
land . 


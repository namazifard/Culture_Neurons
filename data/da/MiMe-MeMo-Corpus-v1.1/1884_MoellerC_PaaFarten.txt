I . 
Proprietær Lundsgårds lette , lille jagtvogn kørte ind 
på det korte stykke stenbro foran posthuset i den lille jyske 
landsby , hestene dampede med store skyer i den friske aprilsluft , 
og vognen huggede som et skib i brændingen på stenbroen , 
hvis stigninger og sænkninger heller ikke havde så ganske 
lidt tilfælles med en oprørt havflade . Lundsgård kørte selv ; 
stor , tyk og jovial bredte han sig over de to trediedele af 
sædet og så så kernesund ud i den tykke , gråsprængte 
kavaj og med sine to røde kinder , der mindede om overmodne 
karviller ; eesten af sædet indtoges af hans spinkle , tørre kone , 
der altid var ubetydelig ved siden af sin mand , men som nu 
så ud som en dukke , der var sat hen i hjørnet og havde 
fået ordre til at sidde pænt stille og artig . 
Lundsgård slog et vældigt knald med pisken , hvad der 
kun fik hestene til at stampe og trampe endnu ivrigere , og da 
der ikke straks viste sig noget menneske i gadedøren , råbte 
han :  » Hov ! Halløj der ! «  med en stemme , som sagde , at han 

var vant til blive lystret øjeblikkelig , og at han ikke var oplagt 
til at vente . Nu ville tilfældet , at beboeren af det lille hus , 
hr . Postmester Astrup , ti minutter forud havde lagt sine små , 
mødige lemmer til hvile på den gammeldags , hårde sofa 
med hestehårsbetrækket , der var hans privatkontors vigtigste 
prydelse og af hele familien antoges for at være særdeles 
magelig , fordi postmesterens bedstefader daglig havde siddet i 
den , og at hr . Postmesteren ikke en minut forud var slumret 
ind med hovedet støttet mod Roskilde domkirke , det vil sige 
en broderet gengivelse af den , der smykkede sofapuden og 
ved sine livlige farver fik alle ens tidligere forestillinger om 
denne bygning til at blegne . 
Postmester Astrup var en lille , meget agil og væver mand 
på c , 36 år ; navnlig var hans hoved altid i bevægelse fra 
den ene side til den anden , og dette i forbindelse med en 
forholdsvis høj hanekam , der stod lodret op lige midt fra 
panden , en spids næse og et par stærkt optrukne øjenbryn 
gav ham en vis lighed med en nysgerrig allike . 
Såsnart Astrup hørte piskeknaldet og råbet , rejste han 
hanekammen op fra sofapuden og stod straks efter med et 
sæt på sine ben udenfor sofaen . Han var sandt at sige ikke 
mere glad over at være bleven vækket , lige som han var falden 
i søvn , end folk i reglen pleje at være under sådanne omstændigheder , 
og de små sikre trin , hvormed han trippede 
gennem kontoret og ud i forstuen , varslede ikke nogen meget 
venlig modtagelse . Han rev også gadedøren op med et vredt 
ryk og stak næsen og hanekammen ud for at betyde vedkommende , 
at kontoret var lukket , og tillige gøre ham opmærksom 
på , at det var et kongeligt posthus og ikke nogen 
gæstgivergård , og at han selv var en kongelig embedsmand 

og ikke nogen gaurdskarl , der kom springende på ethvert 
højrøstet tilråb ; men da han så Lundsgårds fyldige skikkelse , 
blev han på en gang tam og glad overrasket og råbte nok 
så gemytlig :  » Ah , goddag , min kære Lundsgård , er det dem ? 
Velkommen ! Vent et øjeblik , frue , så skal jeg hjælpe dem 
ned ! «  han sprang om på den anden side af vognen , knappede 
forlæderet op og hjalp Fru Lundsgård ned , hvilket var 
forbundet med ikke så ringe vanskelighed , da hendes ben 
vare anbragte i en fodpose og hele hendes øvrige legeme i 
så mange kåber , Shawler og tørklæder , at hun lignede en 
lille rokkekone uden nogen som helst lemmer , da hun endelig 
stod på jorden . 
» Jeg kører kun over til købmanden og får hestene 
ind , «  sagde Lundsgård oppe fra bukken ,  » og så kommer jeg 
ind til dem ; de har vel nok råd til at give en kop kaffe , 
for det er ligegodt koldt at køre . «  med disse ord satte 
Lundsgård atter hestene i stærkt trav , og den lille postmester , 
som forekommende havde nærmet sig vognen for at høre på 
Lundsgård , fik akkurat tid til at gøre et baglænds hop , 
hvilket var højst nødvendigt , når han ikke ville have sine 
fødder kørte over . 
Fru Lundsgård eller madam Lundsgård — thi Fruetitlen 
var endnu ikke rigtig befæstet der på egnen — blev derpå 
ført gennem det smalle , lavtloftede postkontor med dets svage 
Duft af lak og de to sorte borde på gule ben , det ene omfattende 
hele postekspeditionen og det andet hele telegrafexpeditionen , 
og kom ind i dagligstuen just i det øjeblik , Fru 
postmesterinden kom ud fra sovekammeret , pyntet med søndagskappen 
og det tærnede silketørklæde om halsen . Postmesteren 
og kone gav sig til at behandle den lille frue som en pakke , 

der var kommen med posten , knappede og hægtede hende , der 
endnu var ganske hjælpeløs , op og fik efter et par minutters 
forløb den tynde skikkelse ud , og så vidt man kunne se , havde 
pakkens indhold ikke taget skade under transporten . Derefter 
blev døren til salen åbnet , thi skønt der var varmt og 
hyggeligt i dagligstuen , skulle naturligvis så ansete fremmede 
ind i salen , hvor der først lige var blevet lagt i kakkelovnen 
og derfor endnu var fugtigkoldt og klamt . 
Det varede ikke længe , inden Lundsgård indfandt sig , og 
omtrent samtidig med ham kom pigen ind med fire dampende 
kopper kaffe og de hjemmebagte kager , der ikke vare fri for 
at smage noget , af blikkassen , hvori de havde været opbevarede 
fra sidste bagning . Men på landet er man ikke forvænt 
med friske kager , og derfor smagte de selskabet udmærket , ja 
Lundsgård opfordrede endogså sin kone til af Fru Astrup 
at få opskriften på dem med korender i . Da kaffen var 
drukket , satte damerne sig hen ved sybordet ved vinduet , for 
de havde nok at tale om ; det var over tre uger siden , at 
Fru Astrup havde været i landsbyen , og postmesterinden kunne 
derfor en mængde højst interessante nyheder , thi i sådan en 
lille by passerer der grumme meget i så lang en tid som 
tre uger ; der var kommet en ny verdensborger hos bagerens , 
og konen havde været lige ved at gå bort ; distriktslægen 
havde haft to selskaber med vin og kage fra købstaden , gud 
ved , hvor han fik råd til det ; købmanden havde allerede 
slagtet sin gris og været så opmærksom at sende postmesterens 
blodpølser , som de jo godt kunne spise , fordi de vidste , at 
købmandens kone var så sjælden renlig i sit køkken , o . s . vfru 
Lundsgård sad tavs på yderkanten af stolen og nød 
alle disse historier ; den lille kone holdt altid lommetørklædet 

parat i hånden , da hun anså det for fornødent hvert andet 
minut at gnide sig dermed ned ad kinderne og ende med at 
tørre læberne og mundvigerne meget omhyggelig af , skønt 
dette var en ganske overflødig ceremoni , da de iforvejen vare 
så tørre , som nogen kunne ønske sig . 
Imidlertid havde herrerne taget plads i den korte sofa , 
og ligesom før på vognsædet havde Lundsgård okkuperet de 
to trediedele og overladt resten til Astrup , men der var også 
mere end plads nok til den lille postmester . Med en del 
besvær havde Astrup fået tilvejebragt to cigarer , en af det 
gammeldags alabastes cigarbæger på chiffoniéren og en fra 
sin vestelomme , hvor den imidlertid havde fået et knæk , der 
gjorde det til en blandet nydelse for postmesteren at ryge den , 
da der var en større ventil midt på cigaren , som han søgte 
at stoppe med et stykke papir . Efter at postmesteren pligtskyldigst 
havde forespurgt sig til besætningens almenbefindende 
på Lundsgårds ejendom og om markernes udseende , hvad 
der ikke i mindste måde interesserede ham , rykkede Lundsgård 
frem med den egentlige anledning til besøget . 
» Ser de , min gode postmester , «  sagde han ,  » nu kommer 
Jens jo hjem fra vellingegård , jeg venter ham en af dagene , 
nu er han jo udlært , og drengen er kommen godt fra det , 
rigtig godt , men han har jo også slidt svært i hele fire år , 
og nu ville jeg , inden han begynder at tage fat hjemme , nok 
unde drengen en lille fornøjelse . Sådan en ung fyr har 
godt af at se sig om her i livet ; man skal muntre sig , medens 
man er ung , det har vi s’gu begge to gjort , ikke sandt , hvad ? « 
Og ved tanken om sine ungdomsbedrifter lo Lundsgård , så 
det knagede i sofaen , medens den lille postmester nikkede 
geskæftig med hovedet , blinkede betydningsfuldt og lod sin 

finger glide rundt på flippen , hvilket alt sammen skulle tilkendegive , 
at han rigtignok havde været med i sine unge dage 
og kunne fortælle adskilligt fra den tid . 
» Men . «  fortsatte Lundsgård ,  » det duer ikke at lade ham 
rejse alene til København — ja , for det er begribeligvis en 
sådan tur , jeg vil lade knægten gøre —  ; når han kommer 
alene derover , får han ikke set sig sådan rigtig om , som 
jeg kunne ønske , og derfor ville jeg give ham en Cicero med 
forstår de  ? « 
» En Cicero , «  sagde postmesteren ,  » hin ja , de mener en 
ledsager , en vejviser ? « 
» Javel ! Og ved de , hvem jeg har tænkt på ? « 
» Nej ! «  svarede postmesteren , men stemmen røbede ved en 
let dirren , at han allerede anede opfyldelsen af et af sine 
kæreste ønsker . 
» Dem , fa’erinin ! «  sagde Lundsgård og slog Astrup på 
skulderen , så han ville være gledet ned af sofaen og ind 
under bordet , hvis han ikke med sin ene fod havde fået 
støtte mod et af bordbenene .  » Ja , for d e kan vise drengen 
byen og alle dens herligheder . . . . . . . . . . . . . « 
» Det kan jeg ! Jeg har tilbragt hele min ungdom i 
København , å det var en herlig tid ! Gudbevares , hvor man 
kan more sig i den by , og nu er det naturligvis blevet meget 
bedre , for det er jo en halv snes år , siden jeg var der , ja 
det blev akkurat elleve år siden den første januar . Ja , du 
milde himmel , at tænke sig , at jeg har tilbragt så mange 
år i denne lille by  .  .  . , ikke for det , det er jo et meget rart 
lille sted , men når man som jeg har været vant til at bevæge 
sig i store forhold og er født til det , netop født til store 
forhold og stor virkekreds , så falder dette her i det små ! 

å , jeg husker endnu det afskedsgilde , mine kammerater gjorde 
for mig , det var udmærket , det begyndte hos Vincent på 
Gammelholm og endte på stationen . « 
» På stationen ? « 
» Ja , for der var en af selskabet , som absolut ville have 
en gammel frøken og hendes tjenestepige , som vi mødte på 
gaden , til at danse lanciers med os  .  .  .  . « 
» Det var s’gu vist dem selv ! « 
» Næ , det  .  .  . hm , det tror jeg dog ikke ! Men forresten 
tør jeg ikke sige det bestemt , for jeg kan ikke huske rigtig 
tydelig , hvad der foregik efter dyrestegen . Ja , er det ikke 
mærkeligt , at fire timer sådan kan forsvinde helt af ens liv ? 
Den 28de december 1872 fra kl . 10—2 er ikke andet for 
mig end en lakune . Jeg kom først til mig selv , da jeg stod 
på stationen og holdt en tale til overbetjenten om , at jeg 
aldrig mere skulle ulejlige hovedstadens politi , da , efterdi 
og såsom jeg drog til fremmede lande og riger , og så 
sluttede jeg med at invitere hele selskabet på kneckbeinere , 
hvad der forresten nær havde bevirket , at jeg ikke var kommen 
længere end til Nyborg af mangel på rejsepenge . « 
» Nå , hvad siger de så om at rejse med drengen ? « 
» Ja , lyst fattes det mig skam ikke på , men de ved , 
min gode Lundsgård , et lille embede , en stor børneflok , mange 
munde og kun en portemonnaie  .  .  .  . « 
» Jeg betaler naturligvis ! « 
» Det forandrer sagen , så er der intet i vejen fra min 
side , «  udbrød postmesteren glad , men fortrød øjeblikkelig , at 
han ikke havde gjort sig lidt kostbarere , og tilføjede derfor , 
» jeg tænker nok , jeg kan få permission , skønt hvem skal 
besørge embedet ? « 

» Å , lad de deres kone om det , hun er jo vant til det . 
Når de bare kan få permission af hende , så går det 
andet nok , «  lo Lundsgård . 
Postmesteren rømmede sig skarpt , han holdt ikke af denne 
uforbeholdne udtalelse , thi den anden havde ret . Dette må 
dog ikke forstås , som om hr . Postmester Astrup i nogen 
særlig grad stod under sin kones kommando , men hun var i 
virkeligheden ligeså meget embedsmand som han , eller rettere 
mand og kone dannede et slags pionsortium til varetagelsen 
af embedet . Da nemlig for nogle år siden den lille postekspedition 
skulle ophøjes til også at være telegrafstation , lagde 
hun sig efter telegrafien , fik da også embedet og skaffede 
derved familiens pengekasse en højst kærkommen , årlig tilvækst . 
Da den lille postmester holdt særdeles meget af penge , 
fik han fra dette øjeblik en virkelig respekt for konen , som 
han hidtil kun havde anset for begavet i retning af at give 
penge ud ; respekten steg , da han så , at hun ligefrem kunne 
arbejde , og da han trods sit geskæftige væsen og al sin vimsen 
om dog var en temmelig lad natur , gik efterhånden alt 
arbejdet , både hvad telegrafvæsenet og postekspeditionen angår , 
over på fruen , som mærkelig nok alligevel aldrig havde 
travlt , medens hendes mand syntes nær ved at segne under den 
daglige overlæsselse og stedse klagede gudsjammerlig over alle 
sine bryderier til enhver , der ville høre derpå . 
For at oprette det knæk , hans værdighed som menneske 
og embedsmand havde fået ved Lundsgårds respektstridige 
udtalelse , påbegyndte postmesteren nu et længere foredrag om 
sit embedes vanskeligheder og sluttede dette med at trække et 
nyt reglement om konvoluteringen og forseglingen af pengebreve 
op af lommen og forelægge Lundsgård forskellige opgaver 

i denne retning . Proprietæren kom imidlertid meget slet 
fra denne eksamen , da postmesteren straks opdagede en eller anden 
fejl ved hvert pengebrev , Lundsgård afsendte og derfor 
øjeblikkelig konfiskerede det . Ved hver sådan konfiskation så 
den lille postmester ligeså stolt ud , som om han virkelig til 
sin egen fordel havde indkasseret alle disse .beløb , som heller 
ikke vare småsager , da postmesteren aldrig lod proprietæren 
afsende mindre end 1000 kroner . Hvis denne behagelige 
underholdning skulle have vare ret længe , ville der ikke været 
gået lang tid , inden proprietæren var bleven nødt til at gå 
fra sin gård og hele herligheden og melde sig til fattigvæsenet , 
men heldigvis kaldte telegrafen i det samme . 
Postmesteren for op som stukken af en bremse og råbte 
til konen :  » Amalie , hører du ? De kalder ! De kalder ! «  den 
stilfærdige Fru Lundsgård , der slet ikke havde hørt nogen 
kalde , gerådede i stærk affekt og spurgte :  » Hvem ? Hvor ? 
Hvad er det ? «  , og medens postmesterinden sindig gik til sit 
arbejde , målte manden stuen med små , trippende trin og 
spurgte triumferende Lundsgård , om denne så kunne se , hvor 
meget man havde at gøre , når — som han spøgefuldt tilføjede 
— ens liv hænger i en telegraftråd . 
Fru Astrup vendte straks tilbage med et telegram i 
hånden . 
» Hvad er det ? Hvem er det til ? «  spurgte manden . 
» Ikke til dig ! «  svarede konen kort .  » Værs’god , hr . 
Lundsgård ! Der er telegram til dem . « 
» Hvad ? «  sagde proprietæren overrasket , men uden så 
meget som at røre sig ,  » Telegram til mig ? Kom hid med 
det ! « 
» Javel , først budpenge , min gode Lundsgård  ! Budpenge 

for tre Fjerdingvej , det er 99 øre . «  råbte den lille postmester 
gemytlig og rakte hånden ud . 
» Værs’god ! der har de en daler ! «  svarede proprietæren 
og gav ham et så forsvarligt klask i hånden , at den lille 
herre gik forover og nær havde hugget næsen mod bordpladen . 

» Det er fra drengen , «  fortsatte Lundsgård , som imidlertid 
havde fået telegrammet af fruen ,  » han kommer hertil med 
diligencen i aften . « 
» Gudskelov ! «  sagde Fru Lundsgård på sin stilfærdige 
måde , og et moderligt smil forskønnede hele den lille skikkelse . 

» Det passer udmærket ! «  råbte postmesteren og gned sine 
hænder af fornøjelse ,  » så bliver de her og spiser til aften 
og tager fyren hjem med dem , og så kan vi så brillant 
træffe aftale om , hvornår turen skal gå for sig . « 
» Det er et ord ! «  slog Lundsgård til . 
Fru Astrup , der forundret spurgte , hvad det var for en 
rejse , der var tale om , blev nu sat ind i planen af Fru Lundsgård , 
og da hun hørte til de hustruer , der gerne unde deres 
mænd al mulig fornøjelse uden at gøre fordring på nogen 
sådan for sig selv , blev hun meget glad på mandens vegne . 
Imidlertid hviskedee Lundsgård — som han sagde — med 
postmesteren , men denne hvisken var dog stærk nok til , at 
enhver , der havde opholdt sig selv på det fjerneste sted i det 
lille posthus , kunne have hørt , hvorledes han kun forpligtede 
Astrup til at passe på sønnen i en henseende , da han forlangte 
drengen ligeså fri tilbage , som han sendte ham derover , 
i retning af forlovelser eller den slags vidtløftigheder , han 
ville fanden klinke ham ikke vide noget af nogen karambolage , 

han havde tænkt sig , at der skulle blive et parti af Jens og 
Christen Olesens datter , Karen Margrethe , der boede lige sønder 
for hans gård , så niente han også nok , at det med det 
samme ville give sig med det vrøvl , han lå i med Christen 
Olesen om disse her fiskerettigheder i åen . Postmesteren 
lovede at levere den unge mand tilbage uden nogen gylden 
lænke på højre hånds fjerde finger og — så vidt han kunne 
gøre noget dertil — også uden skjulte fejl i hjertet . 
Derpå skiltes selskabet ; de to damer gik i visitter og 
drak et utal kopper kaffe , proprietæren gik ærinder i byen , 
men lod sig ikke nøje med så lette drikkevarer , og postmesteren 
blev alene tilbage på kontoret , hvor han trolig svedte og 
ligeså trolig bragte forvirring i alle brevpakkerne , men fandt 
en stor trøst i at skælde de ulykkelige landpostbude ud for 
forvirringen . 
Klokken lidt over seks samledes de to ægtepar igen , og 
en halv times tid senere oplivedes byen som sædvanlig af den 
eneste daglige afbrydelse i den landlige stilhed , diligencens 
ankomst . Det gulmalede skrog med den sorte kasse bagpå 
kom støt rullende hen ad chausseen , og den rødklædte kusk 
blæste på et gammelt , trangbrystet posthorn et af disse stykker , 
der i ældre tider vakte rejselængsler i digterens bryst , 
men som nu ved den uendelige Melodi mindede en del om 
fremtidsmusikken , med hvilken stykket tillige havde det tilfælles , 
at der aldrig kom den tone , man ventede , men derimod en 
ganske anden , i reglen den fjernest liggende , hvilket ikke undlod 
at berede tilhørerne den ene overraskelse efter den anden 
og endogså fremkaldte protester fra alle byens hunde , der 
hylede postillonens præstationer ud på det grundigste . 
Postmesteren var i egen høje person trådt ud i gadedøren 

og vinkede ad kusken , at han skulle skynde sig , men 
uden resultat . Treven og sendrægtig kom diligencen kørende 
og gjorde holdt på det sædvanlige sted , men den unge Lundsgård 
stak hovedet ud af vinduet og oplivede hele den søvnige 
befordring ved sit unge , friske ansigt . 
» Velkommen Jens ! «  råbte postmesteren ,  » de gamle er 
derinde , skynd dig , min dreng ! « 
Drengen sprang ud og viste sig at være et godt hoved 
højere end den lille Astrup , som selv blev ganske flov , da han 
så , at  » Drengen «  var bleven voksen i de fire år , han ikke 
havde set ham , og derfor lidt genert tilføjede :  » Ja , jeg bliver 
s’gu ved at sige du , ikke sandt du ? « 
» Naturligvis , hr . Postmester ! « 
» Nå , kom nu ! « 
Postmesteren introducerede derpå Jens i selskabet og var 
nu så stolt af hans voksne udseende , som om han selv havde 
været mester for det . Den lille moder omfavnede og kyssede 
sin store søn , så godt det lod sig gøre , og strålede over 
hele ansigtet af glæde og stolthed , og selv faderen gav 
drengen et Kys , men spyttede straks stærkt , idet han udbrød : 
» Jeg tror minsæl , du har lagt dig knebelsbart til ! «  , men han 
var dog egentlig slet ikke utilfreds dermed . 
Der var også god grund til at være fornøjet med Jens . 
Han var bleven høj og velvoksen , rank og bredskuldret , men 
alligevel søgte figuren forgæves i forbindelse med den lille , 
let rødlige knebelsbart at overtyde en om , at Jens var bleven 
en mand , man så endnu barnet i de bløde ansigtstræk , det 
vindende , godlidende smil og den sarte sundhedsblussen på 
kinderne . 
Såsnart postmesteren havde fået posten vel ekspederet , 

hvilket medtog noget længere tid end sædvanlig , da han flere 
gange måtte ud for at indskærpe kusken endelig at passe nøje 
på , da der var et pengebrev med 12 kr . 50 øre med , satte 
man sig til aftensbordet , der havde et vist landligt , solidt , men 
dog noget ensformigt præg , idet det indlededes med en varm 
æggekage med store skiver bævrende flæsk uden den mindste 
formildende stribe magert , hvorpå man gik over til de kolde 
variationer over samme ttema , ribbenssteg , skinke , sylte , 
medisterpølse , røget svinehoved . Flæskekarbonade , spegepølse , 
osv . Postmesteren , som var byens første humorist , gjorde en 
undskyldning for denne svinagtige servering , men gjorde tillige 
opmærksom på den fordel , at man netop på grund heraf 
kunne tåle så mange flere bægere , henholdsvis af solbærrom 
for damerne og Jens , og Ålborg akvavit for herrerne , og 
Lundsgård , der ret kunne goutere den slags vittigheder , havde 
allerede drukket den første hele og den tredje halve snaps , før 
han erklærede sig for totalafholdsmand . 
Efter bordet kom købmandens bedste cigarer til seks øre , 
der virkelig vare særdeles gode og måtte smage enhver , frem 
og straks efter sammes prima gammel rom til en krone , der 
var overordentlig respektabel og uden spor af afsmag , og medens 
herrerne , hvortil Jens nu regnedes , røg og drak , diskuterede 
hele selskabet i det bedste humør den projekterede tur . 
Postmesteren blev selvfølgelig betragtet som autoritet ; han 
havde — som Lundsgård sagde — aldrig fået københavneren 
ud af hovedet , hvilket den gode proprietær beviste ved , at 
postmesteren selv i det forskrækkeligste søle aldrig havde været 
at bevæge til at tage et par træsko på sine fødder , men 
altid mødte op i blanklæders . 
» Hvornår mener de egentlig talt , at ekspeditionen skal 

gå for sig ? «  spurgte Lundsgård den lille postmester ,  » se , 
det forstår sig , det skal jo hverken være i morgen eller iovermorgen 
 .  .  . « 
» Nej , naturligvis ! «  afbrød hans kone ham ,  » vi vil da nok 
beholde Jens hjemme i nogen tid for os selv . Det vil du jo 
også nok , ikke sandt , Jens ? « 
Sønnen nikkede til svar så trofast og kærlig til sin moder , 
at hun fik listet sin lille magre hånd til at klappe sønnens 
store , kraftige højre , hvormed han støttede sig på sofårmen , 
medens han sad og vippede på sin stol . 
Postmesteren havde imidlertid været ude i kontoret for 
at hente den lange , grøntindrammede almanak ; thi denne var 
ham ganske uundværlig , når han blot skulle tage en bestemmelse 
udover den dag i morgen , og den var stedse holdt nøjagtig 
å jour ved overstregeisen af hver tilbagelagt uge med en 
vældig blækstreg , hvilke zigzagformede streger så ud som diminutive 
lynnedslag nedad hver spalte . Han fandt derfor 
meget hurtig ud af tidsregningen og sagde , idet han med cigaren 
fulgte ned langs datoerne . 
» Se , i dag skriver vi jo den 19de April , og så har vi jo 
den 26de næste torsdag . « 
Skjøndt dette faktum kunne synes temmelig selvfølgeligt , 
blev det dog modtaget som en overraskende nyhed af de andre , 
og hans kone bøjede sig endogså over hans skulder for med 
strikkepinden at kontrollere rigtigheden af hans udsagn . 
Jens kunne imidlertid umulig få lov til at rejse den 26de , 
da det dagen efter var tante Bines fødselsdag , og så plejede 
hele familien at være samlet hos hende , og da postmesteren 
og kone den påfølgende søndag skulle til barselgilde hos bagerens , 
blev den første maj fastslået for afrejsen . 

» Den første maj — det er fortræffeligt ! «  udbrød postmesteren 
begejstret ,  » Maj er netop den allerbedste måned til 
at se København i . De spiller endnu i tteatrene , der er nok 
lidt varmt , men herregud , så kan man næste formiddag tage 
en tur i skoven , der er s’gu koldt nok på den årstid . Hehe ! 
Og tivoli er åbent , frederiksberghave er allerkjønnest om 
foråret , inden der endnu er vokset al den masse smørrebrødspapir 
op , og inde i byen er der endnu næsten ingen kridtede 
vinduer , for de gør virkelig et trist indtryk , det er ligesom 
der var lig i huset , og Langelinie — tænk , hvor der er frisk 
derude , når det blæser ind fra søen . hvor netop alle skibene , 
som har ligget stille hele vinteren , sejler omkaps for at blive 
første mand , og i maj begynder de rejsende at komme , man 
ser tyske turister med guldbriller og store skæg og så deres 
badecker i hånden , og de går og ser så hovne ud og måler 
de gamle , kære bygninger på Østergade , og så er der 
hele skarer af svenske bønder i deres løjerlige dragter af de 
besynderligste farver og så alle sammen med disse mærkværdige 
kasketter på hovedet , og så er der allerede begyndt at 
komme blomsterbuketter på Amagertorv , og folk kører i åben 
droschke — maj er netop den bedste måned for en tur til København , 
den allerbedste ! « 
Den lille postmesters begejstring smittede det øvrige selskab , 
og Lundsgård gav sig endog til at synge på en til dels 
af ham selv komponeret Melodi :  » I dag er første maj , i dag er 
første tralala , i dag er første maj . «  endnu en times tid diskuteredes 
rejsen ; Jens fik forskellige faderlige pålæg om nøje 
at se efter alle nye maskiner på landbovæsenets område og 
endelig vogte sig for de falske fruentimmer og diverse moderlige 
formaninger om at tage sig godt i agt for sporvognene 

og passe godt på rendestenene , og postmesteren blev allerede 
belemret af konen mød et par hundrede småkommissioner af 
ting , som det enten var umuligt at få i den udørk , hvor de 
boede , eller som kunne fås så rasende billig i København . 
Klokken ti begyndte den lille Fru Lundsgård at sige i 
sin stilfærdige tone til manden , at klokken var halv elleve , og 
at der ingen måne var , — hvilket er meget bestemmende for 
hjemkjørselen på landet — og en halv times tid senere rullede 
også den lette jagtvogn op for døren ; fatter og mutter 
blev pakkede ligeså godt ind som før , og det var også nødvendigt , 
thi den ufortrødne vestenvind , denne Jyllands daglige 
fejekost , som tyndslider landets lyngtæppe , fejer alle buske 
og træer påskrå i samme retning og altid river nogle 
blade af med det samme , var igen begyndt at tage fat og 
blæste på en højst respektstridig måde den kongelige embedskasket 
af den lille postmester , så snart han stak hovedet ud 
af gadedøren , så at han måtte løbe væddeløb med den , til 
den standsede ved smedens store slibesten . Så snart Lundsgård 
greb tømmerne , satte hestene afsted med et Spring , så 
det så ud , som om passagererne fik rygraden knækket , og 
vognen var allerede et godt stykke borte , før man hørte et 
svagt farvel fra de kørende . 
Medens konen satte flasker og glas til side , gik postmesteren , 
dampende på resten af sin cigar , op og ned ad de 
smalle strimler gulvtæppetøj , der dannede ligesom forbindelsesbroer 
mellem stuens forskellige døre , og bad konen erindre , 
at han lige fra den første gang , han havde været sammen med 
Lundsgård , havde sagt , at det var den fortræffeligste mand i 
flere Miles omkreds der på egnen . Lidt efter gik så ægteparret 
tilsengs , og medens konen straks faldt i søvn , lå manden 

længe og spekulerede og spekulerede ; omsider sov han dog 
også ind , men drømte hele natten om , at han kørte omkring 
med Jens i Københavns gader på Lundsgårds lette jagtvogn 
og havde møje med at holde kasketten på hovedet , og at han 
til sidst endte på politistationen , fordi han ved højlys dag havde 
danset lanciers med Fru Lundsgård på Amagertorv . 
I . 
I de fjorten dage , der var til afrejsen , herskede der 
megen travlhed og liv på proprietærens store gård . Den 
lette jagtvogn var stadig i brug , thi Jens skulle jo præsenteres 
hos nærmere og fjernere naboer , først og fremmest 
naturligvis hos Olesens ; og alle syntes godt om Jens , ikke 
mindst Karen Margrethe , som blev meget forlegen og helt rød 
i hovedet , da hun så , hvor stor og køn hendes fordums 
legekammerat var bleven . De unge mennesker havde jo været 
børn , da de sidst sås , og nu vare de begge blevne voksne . 
De syntes både , at de kendte hinanden , og at de ikke kendte 
hinanden , men det var netop så tillokkende . Hun kunne så 
godt forstå , at det var den samme Jens , der stedse havde taget 
hende i forsvar , når hendes brødre drillede hende , men at 
det også var ham , der så mange gange havde kysset hende , 
både med og mod hendes villie , nej , det kunne hun umulig 
forestille sig , og han kunne så godt se , at det var den samme 
lille pige med de små fletninger ned ad nakken , der nu stod 
for ham som en ung kvinde , blot tifold smukkere og mere 
indtagende , end han havde tænkt sig , at hun nogensinde ville 
blive , men at det også var den samme , som han havde haft 
2 

mod til at kaste om i stakken og rulle nedad den stejle 
lyngbakke med , det kunne han ikke få i sit hoved . Så 
var der også det tiltalende pirrende i uvisheden , om de skulle 
sige du eller de til hinanden  ; han ville jo nok have foretrukket . 
At hun straks havde sagt du , mest fordi han tænkte på , 
hvor jaloux alle de andre unge mænd der på egnen ville 
blive , når de hørte ham sige du til hende ; men han syntes , 
det klædte hende så sødt , da hun efter så længe som muligt 
at have undgået at bruge noget som helst pronomen endelig tiltalte 
ham med et lille forvirret de , at han ikke tænkte på at 
forlange nogen forandring . 
Da Lundsgård med kone sad med Olesens foran havestuen 
og så de to unge gå som i gamle dage side om 
side ned ad lunden til , vare de også ualmindelig tilfredse 
med det unge par , og Lundsgård benyttede lejligheden , 
medens Olesens ikke så det , til at give sin kone et puf i 
siden , der nær havde fået fiskebenene i hendes snøreliv til 
at trænge ind i kødet på den lille kone , men hun var så 
vant til sin stærke mands noget robuste opmærksomheder , at 
hun slet ikke tænkte derpå . Imidlertid må det tilføjes , at 
det var en stor sorg for forældrene , at Jens rejste fra dem 
den første maj uden at have gjort Karen Margrethe noget 
endeligt forslag i retning af forlovelsen ; navnlig var det hans 
fader aldeles uforståeligt , hvad han betænkte sig på , og hvor 
han kunne være så meget sammen med sådan en køn og rar 
pige , uden at det blev til noget , især da det var af stor betydning 
at få dette fiskerettighedsspørgsmål klaret så snart 
som muligt . 
Ikke mindre travlt end ude på proprietærens gård var 
der i det lille posthus inde i byen . Hver dag greb postmesteren 

med febrilsk Iver efter de københavnske aviser , dels 
for at studere i avertissementerne , hvilke forlystelser der for 
tiden gaves i hovedstaden , og dels for af erindringslisterne at 
udgranske , hvilke seværdigheder man absolut måtte aflægge et 
besøg ; han havde skrevet direkte til København efter en udklipbog , 
og heri klæbede han samvittighedsfuldt ind hver liste 
og hvert avertissement , der frembød noget nyt , og utallige vare 
de skemaer , han lagde over , hvorledes hver time i døgnet 
skulle anvendes , de budgetter , han opstillede så særdeles minutiøst 
lige til drikkepenge til opvarteren og barberpengo til sig 
hver dag og til Jens hveranden , og de lister over kommissioner , 
han forfattede , hvilke næsten i antallet af ærinder kunne 
måle sig med leporellos bekendte liste . Allerede fire dage 
før begyndte han at pakke den store kuffert , som han havde 
lånt af distriktslægens hustru , der engang havde fået den , 
da hun skulle opholde sig et år i syden , og da denne blev 
tømt og på ny pakket to gange hver dag , vil man forstå , at 
han ikke kunne få lejlighed til at ofre ret megen tid på 
kontoret , hvor hans kone rolig og stille som altid besørgede 
alle forretningerne . 
Endelig kom den første maj . Skønt man først skulle 
rejse om eftermiddagen , var den lille postmester på benene 
en time før sædvanlig om morgenen og tilbragte hele dagen 
med at vimse ud og ind efter de mærkeligste småting , som 
han havde glemt . Han kredsede uafladelig rundt om den store 
kuffert , der var anbragt på stole midt på dagligstuens gulv , 
dukkede snart med den halve krop ned i den og smuttede 
snart over til købmanden efter mere indpakningspapir og 
snart ud i kontoret for at spørge sin kone , om hun var vis 
på , at han havde husket at få det eller det med . Tid til at 
2* 

spise havde han selvfølgelig ikke , hans frokost stod på buffeten , 
og han gjorde små afstikkere herhen for at tage sig en enkelt 
mundfuld af smørrebrødet og en slurk øl , men han var langtfra 
bleven færdig med den , da middagsmaden kom på bordet , 
og det var ham ganske umuligt at blive siddende ved den . 
Fra klokken fire begyndte han hvert femte minut at løbe 
ud i gadedøren og kigge ned ad vejen efter Jens , og skønt 
der var hele to timer , til de skulle afsted , forsikrede han hver 
gang alle husets beboere , at han var vis på , at Jens kom 
for sent , det kendte han nok , og i den sidste time var han 
fuldt og fast overbevist om , at samme unge mand var kommen 
ulykkelig af dage ved at vælte med den lette , da Lundsgårds 
altid kørte aldeles uforsvarlig . 
Jens kom imidlertid mere end tidsnok , og hans ro dannede 
en komisk modsætning til den lille postmesters ilterhed . 
» Nå , gudskelov , du endelig kommer ! «  udbrød Astrup 
ved synet af ham og føjede ironisk til ,  » jeg troede såmænd , 
du var . bleven helt borte og havde glemt , det var i dag , vi 
skulle afsted . « 
» Å , der er jo over en halv time til det . Jeg skulle 
også først et ærinde over til købmanden for fader . « 
» Nej , på ingen måde , det får du sandelig ikke lov til ! 
Jeg har heller aldrig hørt mage  .  .  . Kom nu blot indenfor , 
så kan vi få købmanden herover ; han har ingenting at 
forsømme dermed , han skal ikke til København  .  .  . Hvor er 
din bagage ? « 
» Her ! «  svarede Jens og holdt en vadsæk op for postmesteren . 

» Hvor ?  .  .  . Der ?  . . . Er det hele din bagage ? « 

» Ja , her er mit sorte tøj og en hel masse linned . Hvad 
skulle jeg med mere ? « 
Postmesteren rystede højst betænkelig på hovedet og 
forudsagde , at det ville gå galt , hvad han da forresten også 
påstod , han nok havde tænkt sig . 
Alt gik imidlertid foreløbig godt ; tre kvarter efter rullede 
diligencen bort med de to kjøbenhavnsrejsende , og de vare 
ikke komne stort mere end en mil fra den lille landsby , da 
postmesteren af sin håndtaske fremdrog en større pakke 
smørrebrød , som konen selv havde skåret til dem , og en lille 
rejseflaske med et tinbæger ovenpå og en halv flaske Sherry 
indeni , thi det gjaldt om at styrke sig til den forestående 
rejses besværligheder , og de to rejsefæller spiste glad og drak 
på et godt udfald af turen . 
De overnattede i den nærmeste købstad , og tidlig den 
næste morgen gik de ombord på det dampskib , som skulle 
bringe dem direkte til den store hovedstad og dens mange 
herligheder . 
Det var en frisk forårsmorgen med solskin og en let 
kølig luftning . Solstrålerne hoppede muntert fra den ene 
bølgetop til den næste , begge fjordens kyster lå smilende 
med de unge , grønne marker , og de store skove stod friske 
med deres blanke stammer i det jomfruelige løvspring , og 
lammenes brægen forude afbrød så fornøjelig den herskende 
stilhed . 
Vore to rejsende sad oppe på dækket og nød naturen , 
for postmesterens vedkommende forhøjet ved en af købmandens 
bedste cigarer , medens Jens til afsked dampede løs på en 
kort pibe , som postmesteren havde forbudt ham nogensinde at 
komme frem med i hovedstaden på grund af dens provinsielle 

udseende med det jammerlige maleri på pibehovedet af en 
grøn jæger og en brun hund . 
De havde vel siddet der en times tid , da de blev opmærksomme 
på en af de medrejsende , som for lidt siden var kommen 
op på dækket og nu vedblev at kredse om dem . Det var 
en middelhøj , fyldig herre , som fyldte endnu mere , fordi han til 
trods for årstiden var iført en elegant skindpels ; han havde 
et rundt , alt andet end blegt ansigt , der strålede af godt 
humør og så så gemytligt og jovialt ud , at man slet ikke 
lagde mærke til hans øvrige skikkelse ; en fin , bekvem rejsehue 
af et lidt lapset udseende sad lidt på siden af hovedet og 
gav ham et letsindigt , glad forsorent udseende , og de lange 
hår på pelskraven bævrede så muntert i vinden ; der var 
ligesom liv over hele figuren , man kom i godt humør af at 
se på ham . Postmesteren og Jens lod som sagt til i høj grad 
at tiltrække sig hans opmærksomhed , snart betragtede han dem 
fra den ene side og snart fra den anden , og snart stod han 
stille ved den modsatte ræling og stirrede på dem ; især syntes 
det dog at være postmesteren , han interesserede sig for . Denne 
så ned ad sig , hver gang den fremmede betragtede ham , da 
han antog , at der var et eller andet galt ved påklædningen ; 
da han imidlertid ikke selv kunne opdage nogen fejl , og da 
Jens , som han spurgte ad , også forsikrede , at alt var i orden , 
så han over på den ubekendte med et stift blik , som tydelig 
sagde : jeg finder det højst upassende at stå sådan og 
stirre på et menneske , man ikke kender , men glor du på 
mig , min gode mand , så glor jeg igen på dig . Pludselig 
tog den fremmede en rask beslutning og gik lige over mod 
postmesteren og spurgte med en meget stærk , men yderst velvillig 
stemme :  » Undskyld , men er det ikke hr . Astrup ? « 

» Jo , det er såmænd ! «  svarede postmesteren ligeså velvillig . 

» Kan du ikke kende mig igen ? « 
» Nej  .  .  . jo  .  .  . jeg synes  .  .  . «  , stammede Astrup en 
del generet over ikke at kende sin dusbroder igen , men tillige 
stolt over at kunne vise Jens , at han var sådan en kendt 
personlighed , som havde så mange bekendte , at han ikke kunne 
huske dem alle . 
» Du er s’gu en rar fyr ! «  udbrød den fremmede efter en 
pause ,  » ja , må jeg så præsentere dig Peter  .  .  . « 
» Bonnesen ! «  supplerede postmesteren ,  » nu ser jeg , hvem 
det er ! Ja , du må s’gu undskylde , men det var de store 
bakkenbarter , dem havde du ikke , sidst vi sås ,  . . . Du ser 
jo ud som en storgrosserer . « 
» Jeg har også slået mig på handelen , «  svarede Bonnesen 
og rystede hjertelig postmesterens hånd ;  » jeg rejser i 
kolonial og vin . « 
» Å , du er handelsrejsende ? « 
» Ja !  .  .  . Hør , det kan da umulig være en sønneke , den 
unge mand , du der har med ? « 
Postmesteren benægtede dette leende , fortalte , hvem Jens 
var , og hvorhen de rejste , og Bonnesen trykkede straks Jens 
venskabelig i hånden . 
De to venner , der så uformodet havde truffet hinanden , 
begyndte nu at tale om gamle dage , et æmne , der aldrig er 
videre lysteligt for tilhørerne , og Jens ville netop rejse sig 
for at gå , da opvarteren kom og underrettede herrerne om , 
at frokostbordet var dækket , og de tre herrer fulgtes nu ad 
ned i spisesalonen . 
Ved frokosten opførte Bonnesen sig med den rutine , der 

er handelsrejsende egen ; ved et eneste overblik så han , hvad 
der var på bordet , og lavede sig derefter sin spiseseddel . 
Astrup ville helst spise af det alt sammen ; det var virkelig 
også så længe siden , han havde set en sådan opdækning , 
at man ikke kunne fortænke ham deri . Da han imidlertid indså 
umuligheden af at gøre hvert enkelt fad selv en nok så 
lille visit , opgav han det for sit eget vedkommende , men indbød 
med stor liberalitet Jens til et sådant forsøg . Denne 
sad i begyndelsen meget genert og blev ved at spise løs af de 
to nærmeste assietter , og da indholdet af den ene var marinerede 
sild og af den anden stikkelsbærkompot , ville det jo være blevet 
en aparte frokost , hvis ikke postmesteren havde hjulpet ham ved , 
hver gang hans tallerken var tom , at hviske :  » Skal du ikke have 
noget af den oksetunge , hvad ? Prøv den ! Eller lidt ål i 
gelée , hvad siger du til det ? Du må huske på , det koster 
lige meget , hvor meget du spiser ! Eller vil du ikke smage 
på koteletten , hvad , med pickles til , du skal tage af blomkålen 
i glasset , det er det fineste . Du skal bare ikke genere 
dig ! Ser du , på et dampskib er der altid nok af alting ; 
såsnart et fad bliver tomt , vips , snapper opvarteren det og 
kommer straks ind med det helt fuldt igen . «  og Jens gjorde 
ikke opfordringerne til skamme , han spiste og spiste , som kun 
et menneske på en og tyve år kan gøre . 
Skibet var imidlertid kommet ud i rum sø og begyndte at 
rulle ikke så lidt . 
» Det skal du ikke bryde dig om , Jens ! «  sagde postmesteren . 

» Nej , mig generer det ikke . « 
» Det var jo godt ! Ja , mig heller ikke ! Å gud , jeg 
har sejlet så meget i mine dage ; jeg mærker  « slet ikke noget 

til det , det er for mig ikke anderledes , end om jeg sad hjemme 
i gyngestolen , det er netop behageligt !  .  .  . Hahaha ! Der er 
mange mennesker , som slet ikke kan tåle at høre tale om 
mad , når de sejler , men jeg — å , gudbevares !  . . . Jeg 
tror , jeg skal have mig et stykke laks til , den er så dejlig 
fed ! « 
Med disse ord strakte den lille postmester sin gaffel ud , 
men da skibet i det samme duvede ned , plantede han i stedet for 
i den røgede laks gaffelen midt i en urtepotte , der pyntede 
bordet ved siden af . 
» Halløj ! Hvad er det ? Vil du stikke asparges i urtepotten ? « 
Råbte Bonnesen og lo , så det klukkede i ham . 
Skibet hævede sig derpå igen , og dette bevirkede , at 
Astrup ved et ufrivilligt ryk fik gaffelen tilbage og uddelte en 
regn af jord over de nærmestsiddende . 
» Ih gud , jeg beder mangfoldig undskylde ! «  sagde postmesteren 
til dem , der havde været genstand for jordpåkastelsen . 
 » Jeg kan ikke begribe , hvordan det gik til . « 
» Vi er kommen ud i Kattegat , skal jeg sige dem , min 
herre ! «  bemærkede kaptejnen tørt ,  » og den ruller lidt i dag . « 
» Det plejer ellers aldrig at genere mig , «  forsikrede Astrup 
lidt spag og fik laksen praktiseret hen til sig , hvorpå han 
igen havde et lille uheld med peberbøssen , idet han tjattede 
med den som en , der havde st . Veitsdans , og opfyldte luften 
med små peberskyer , så der begyndte en almindelig nysen 
og Hosten rundtomkring ham . 
Skibet gik stedse stærkere og stærkere , og enkelte blege 
skikkelser forlod meget pludselig bordet uden at sige velbekomme , 
ja undertiden endogså med en påfaldende foragt for 
det stykke smørrebrød , de lige havde fået begyndt på . Jens 

så forundret på denne hastige forsvinden , men blev underrettet 
om årsagen af postmesteren , der hviskedee  » Søsyge « 
Til ham . 
» Tror du ikke «  , spurgte Bonnesen ,  » at et glas portvin 
var godt til at stå imod med ? «  , og uden at oppebie postmesterens 
svar bestilte han en flaske af den bedste . 
Den kom straks . Kaptejnen blev indbudt til at drikke et 
glas med , og man klinkede til stor skade for dugen , der navnlig 
rødmede stærkt i nærheden af postmesteren . 
» Hør , hr . Kaptajn , «  begyndte denne ,  » sig mig engang , 
hvor det kan være , at de altid på dampskibe holder sådan 
forfærdelig store stykker ost ? De er vist på et halvt lispund 
stykket . « 
» Det skal jeg såmænd forklare dem ! «  svarede den adspurgte 
lunt .  » Det kommer af , at vi begynder på spisningen 
sådan , så vi altid kommer ud i rum sø , inden folk kommer 
til osten , og så er der , som de ser , så mange , der falder 
fra . De stykker ost har såmænd varet fra juleaften , for det er 
sjeldent , folk holder så længe ud ved bordet . « 
» Det er meget godt ! Haha ! «  lo den lille postmester .  » Men 
os slipper de ikke for , jeg ville netop have et stykke ost . « 
» Må jeg række dem den ? « 
» Tak ! « 
Nu skulle uheldet , at der blandt de forskellige sorter 
ost befandt sig en næsten hel eidammerost , og da disse oste 
på grund af deres kuglerunde form altid — endogså på 
landjorden — er nogle højst lumske og upålidelige fyre , var 
det ikke så underligt , at denne ost under skibets slingren 
voldte den gode postmester en hel del ulejlighed . Han havde 
næppe fået fadet , før eidammerosten tog fat på at rulle på 

en underfundig måde , og da postmesteren ikke ganske var 
herre over sine bevægelser , producerede han sig en kort tid 
som en akrobat , der spiller med en stor boldt på et fad , og 
sluttede med pludselig med en voldsom kraft at slynge osten 
hen pålangs ad bordet ligesom en keglekugle hen ad en 
planke ; osten raserede bordet for alt , hvad der stod på dens 
vej , tallerkener , fade , glas o . s . v . , og endte med at rive en 
plat-de-menage med sig , hvorpå den i skøn forening med 
denne omsider fandt hvile i skødet på den eneste dame , der 
havde holdt stand ved bordet . 
» Men du gode gud ! «  råbte postmesteren og for op og 
hen imod damen ,  » De kom da vel ikke til skade ? « 
» Jeg ikke , «  svarede damen meget spidst ,  » men jeg tror 
nok , at min kjole har fået , hvad den har godt af . « 
» Det er dog frygteligt «  , stammede forbryderen .  » Det var 
mig ganske umuligt at styre den . Jeg har heller aldrig kendt 
mage , så det skib vipper . « 
Jens var imidlertid sprungen til med en karaffel vand og 
en serviet , og da det heldigvis viste sig , at der kun havde 
været lidt eddike i plat-de-menagen , var der ikke sket nogen 
større ulykke ; men damen vedblev dog , medens hun vaskede 
pletten af , at måle den ulykkelige postmester , der stod helt 
ynkelig og fortabt og gned sin næse ligeså ivrig , som hun 
gned sin kjole . 
Da damen var færdig , kom hun med en meget hvas bemærkning 
om , at det vist var bedst , hun gik sin vej , da det 
lod til at være farligt at blive , eftersom man ikke kunne være 
sikker for visse mennesker — en bemærkning , som hvem der 
ville , kunne tage sig af . Jens tilbød at følge damen hen i 
kahytten , hvad hun med tak tog imod , hvorpå hun forsvandt . 

hendes bortgang frelste i yderste øjeblik Bonnesen , der 
lod , som om han samlede forskellige ting op under bordet , fra 
at dø af mangel på luft , og han kom nu op , blå i ansigtet , 
og busede ud i en latter , som kun blev heftigere , fordi Astrup 
aldeles ikke kunne finde , at der var noget som helst at le af . 
Postmesteren havde imidlertid tabt appetitten til osten , 
og da de andre vare færdige , foreslog kaptejnen Bonnesen og 
Astrup at drikke kaffe i hans kahyt . Man begav sig da på 
vej ; den lille postmester var knap kommen op på dækket , 
før han i stærkt løb stak over til båden , hvor han med hænderne 
på bådens ræling puttede næsen så dybt ned , som 
om han ville overbevise sig om , at båden virkelig var i sødygtig 
stand . 
» De behøver ikke at se efter , «  råbte kaptejnen efter ham , 
» der er s'gu ingen huller i den . « 
Astrup fik ikke tid til at agte på forsikringen , thi idet 
han slap sit tag i båden , styrede han med rivende fart over 
mod damesalonen , mod hvis rude han på en meget indiskret 
måde trykkede sin næse flad , hvorefter han , som om han 
havde gjort en forfærdelig opdagelse , tumlede et skridt tilbage 
og sank om i en tom barnevogn , der sprængte sin fortøjning 
og gav sig til at rulle afsted med ham . Til lykke fik kaptejnen 
tag i vognen , halede den lille , forfjamskede postmester 
op og tog ham under armen med de ord : 
» Nej , stop lidt , min gode’ det er nok bedst , de får 
lods ombord . « 
Medens kaptejnen trak afsted med ham , forsikrede Astrup , 
at han ellers plejede at stå så udmærket på et skibsdæk , 
han havde været ude i ti gange så stærk søgang , så det var 
ham aldeles ubegribeligt , hvordan dette uheld var gået til . 

kaffen var næppe kommen på bordet , og cigarerne vare 
knap blevne tændte , før den lille postmester blev uhyggelig 
bleg . Han stirrede om sig med forvirrede , glansløse øjne , smilede 
dæmonisk til de andre , tørrede sveden af sin pande , men 
han var ikke den mand , der så let gav sig ; han syntes netop 
at være i det fortrinligste humør , lo himmelhøjt af de andres 
historier , talte selv særdeles højt og livlig og var i det hele 
ikke den mindste smule forceret . 
» Puh ! «  blæste dog omsider den ulykkelige ,  » jeg synes , her 
er voldsomt varmt  .  .  . Hvad , er her ikke ?  .  .  . Eller det er 
måske cigaren , der er for stærk  .  .  . « 
» Tror du ikke , det er kaffen ? «  spurgte Bonnesen skadefro ; 
han hørte nemlig til den slags kraftnaturer , der aldrig 
generes af slige småting som søsyge , svimmelhed o . s . v . 
» Å , jeg ved godt , hvad du mener  .  .  . men det er nu 
cigaren , det er vist en havaneser , dem har jeg aldrig kunnet 
tåle  .  .  . « 
» Ja , for søgangen er det naturligvis ikke ? « 
» Nej , gu’ er det ikke nej ! Det er latterligt at du vil 
tro , at den smule rullen skulle genere mig  .  .  . Du glemmer 
nok aldeles , hvor jeg har været vant til at plaske på søen 
fra barn af ; min fader var jo toldassistent , og hver gang han 
havde vagt dernede ved kvæsthusbroen , så lå vi drenge altid 
og pjaskede i færgebådene . « 
» Ja , ja , godt ord igen ! Jeg sagde det blot , fordi jeg 
fornylig har hørt et middel mod søsyge , som skal være ganske 
udmærket  .  .  . « 
» Hvad er det ? Hvad er det ? «  afbrød postmesteren ham 
meget spændt , og det syntes næsten , at håbet om at kunne 

afvende faren gengav hans kinder lidt af deres almindelige 
farve . 
» Man skal lade varme noget hvidtøl og komme dygtig 
meget sukker deri  .  .  . « 
» Føj for Pokker ! Det er jo nok til at få kvalme af ! « 
Indflettede kaptejnen . 
» Jamen nu kommer det , der skal hjælpe . « 
» Nå , hvad er det ? «  spurgte postmesteren , atter ligbleg i 
ansigtet og med et sygeligt smil . 
» Når øllet og sukkeret begynder at koge , tager man et 
tællelys  . . . Du ved af de gammeldags spiddelys  . . . og det 
rører man rundt i øllet , til tællen smelter , og man kun beholder 
vægen tilbage . Når man drikker det  .  .  . « 
Længere kom Bonnesen ikke i sin recept ; Astrup rev med 
et kraftigt ryk døren op og styrtede med ville blikke og 
vanvittige fagter hen mod rælingen og ofrede til den vrede 
gud . Et par minutter efter kom han tilbage og erklærede , at 
nu var han rask , det var Bonnesens modbydelige fortælling , 
der havde været skyld i det hele . Han holdt derpå stand 
fem minutter , men styrtede derpå ligeså pludselig afsted , 
vendte igen straks tilbage og havde nu fundet ud af , at det 
var den sindsbevægelse , han var kommen i dengang med osten ; 
han kunne ikke tåle heftige sindsbevægelser , navnlig lige efter 
at have spist . Da han havde fortsat sålunde en times tid , 
foreslog Bonnesen ham at gå ned og lægge sig , og da Astrup 
efterhånden var sunken sammen som en klud , lod han sig lede 
ned af Bonnesen , der ved hjælp af sit bekendtskab til opvarteren 
skaffede Astrup en separatkahyt . 
Den lille postmester blev lagt på sofaen , men hver gang 
vennen vendte sig om for at gå , trillede han regelmæssig ned 

på gulvet , hvad der dog ikke generede ham selv i mindste 
måde , da han kun bad Bonnesen om at gå og lade ham dø 
i fred dette tillod dennes venskab dog ikke ; ved hjælp af 
et par plaidremme fik han Astrup spændt fast til væggen , 
tog derpå nogle morfindråber frem og gav den lille postmester 
en sådan indsprøjtning , at denne , der troede , stikket 
havde en ganske anden grund , akkurat fik tid til at fremstamme : 
 » Du ! Her er væggetøj ! «  , før han slumrede blidelig 
ind . 
Et par timer senere blev han atter vækket af Bonnesens 
muntre stemme . 
» Nu kan du godt stå op , «  sagde vennen ,  » nu har vi 
ikke mere bølgerne påtvers af skibet . Kom op på dækket , 
det er dejlig friskt vejr , og der er ikke længe , til vi skal spise 
til middag . Du må se at skaffe nogen appetit , for vi skal 
have en brillant ung lammesteg ; jeg har været nede at se på 
den , og jeg sagde til opvarteren om at sørge for , at vi fik 
nyrestykket . « 
Under disse bemærkninger havde han spændt postmesteren 
løs ; denne satte sig op og mærkede virkelig , at skibet 
næsten ikke bevægede sig . Efter at han var bleven rigtig vågen 
ved at have stået på hovedet i vandfadet , gjaldt hans første 
tanke Jens , og han spurgte derfor : 
» Hvor har du Jens ? « 
» Ham har jeg s’gu ikke set noget til . Jeg har fået mig 
en  » 66 «  med styrmanden . « 
» Men , du gode gud , hvor er drengen henne ? « 
Hans skræk for , hvor den ham betroede yngling var bleven 
af , satte ham straks i aktivitet , og han begav sig , ledsaget 
af Bonnesen , ud på en ekspedition for at finde den forsvundne . 

de søgte længe forgæves både nede og oppe , både for og 
agter , men Jens var intetsteds at finde . Endelig hørte Astrup 
ved at passere forbi damesalonen en munter støj , efterfulgt af 
en ungdommelig latter af flere stemmer . 
» Der har vi ham ! «  råbte postmesteren glad og bankede 
på døren . Han blev ikke lidt overrasket , da han trådte ind og 
opdagede Jens fordybet i med to unge damer at spille hunden efter 
haren ved hjælp af små tvebakker på en inddelt voxdugsbakke . 
» Nå , her sidder du , og vi  .  .  . «  begyndte Astrup noget 
skarpt , men blev straks afbrudt af Jens . 
» Vil de spille med ? De får lov til at spise de tvebakker , 
de slår . « 
Astrups vrede gik straks over , ikke så meget på grund 
af Jens’ tilbud , som fordi denne straks præsenterede ham for 
frøknerne Søeborg ; og synet af de to unge , livlige og glade 
pigebørn kunne også nok have formildet selv en for kvindelig 
skønhed mindre modtagelig postmester end vor ven . 
Bekendtskabet var altså gjort , og det viste sig nu , at de 
unge piger vare døtre af den dame , som Astrup havde forsøgt 
at undlive ved hjælp af eidammerosten . Han beklagede 
meget sit uheld , men da de unge piger vare så elskværdige 
at betro ham , at der slet ingen skade var sket , og at de næsten 
kunne ønske , at kjolen var bleven spoleret , da det var et gammelt 
eksemplar , der slet ikke klædte deres moder , og som de 
begge vare så umanerlig kede af at se på , fik postmesteren 
snart en følelse af , at han havde handlet rettest i at sende 
en hel dej flere sager ned i det moderlige skød . 
De unge damer forsvandt nu et øjeblik for at vække moderen , 
der havde lagt sig lidt til ro , og imedens udbredte Jens 
sig i lovtaler over dem begge , men især dog over den 

højeste af dem . Han havde aldrig i sit liv set noget så 
fuldkomment , sådan et par glimrende øjne , sådan en indbydende 
lille mund og sådan en sød lille næse , som hun kunne 
rynke så morsomt , når hun tabte i spillet , og hvor klædte 
så ikke den store , opsmækkede hat hende ; han fandt , hun lignede 
det gamle kobberstik af den hollandske dame , som hang 
hjemme over kommoden hos hans bedstemoder , og det billede 
havde han altid syntes så udmærket om , og så sluttede han 
med at spørge postmesteren , om denne troede , de fik de unge 
damer at se ofte i København , og om det ikke gik an , at de 
gik derop og gjorde visit , men blev helt ulykkelig , da Astrup 
erklærede , at det kunne der ikke være tale om . 
Da døtrene kom tilbage med moderen , var denne slet ikke 
glad ved at erfare , at de havde stiftet bekendtskab med Astrup , 
hvem hun betragtede som en meget uvederhæftig person , som 
man ikke kunne betro så meget som en eidammerost ; i førstningen 
var hun meget spansk imod ham , og hver gang han rørte 
ved en eller anden genstand , syntes hun at antage , at han 
ville kyle den efter hende , og sad parat til at dække sig . Men 
da den lille postmester , så snart der blev kaldt til bords , trådte 
frem og bød hende armen med en humoristisk undskyldning 
for den skødesynd , han havde begået ved at trille osten ned 
i hendes skød , formildedes Fru Søeborg , og da han senere hen 
ved bordet trakterede med en flaske chateau d’yquem , som 
han erfarede var hendes yndlingsvin , drak hun et forglemmelsens 
og forsoningens bæger med ham . 
Jens var i den syvende himmel , da han havde fået , den 
høje med de glimrende øjne og den søde lille næse til bords , 
thi Bonnesen havde været så taktfuld af hensyn til Jens at 
byde den anden frk . Søeborg armen . Og Jens var så elsk- 
3 

værdig , at den høje efter bordet erklærede , at hun ikke for 
meget godt ville have byttet kavalleer med søsteren , skønt 
denne forsikrede , at hun aldrig havde haft en så morsom 
herre til bords som Bonnesen , der havde fortalt hende den ene 
lystige historie efter den anden . Da man gik fra bordet , blev 
Jens til sidst tilbage , og hvis der havde været nogen tilstede , 
ville man have set ham liste den blomst ud af sit knaphul , 
som den høje egenhændig havde sat deri , og ligeså forsigtig 
lægge den ind mellem de første blade i den lille notitsbog , 
som Astrup havde foræret ham til at skrive sine rejseerindringer 
op i , og efter Jens’ mening — og da også efter vor — 
opvejede den lille blomst mange tæt beskrevne sider . 
Selskabet drak kaffe på dækket , thi man var kommen 
ind i Øresund , der lå fredeligt og roligt , uvidende om de høje 
bølger og stærke brydninger i de store have udenfor . Solen 
sank længere og længere ned på himlen og byggede strålende 
fepaladser langs Sjællands kyst , og inden man nåde København , 
begyndte himlen at tænde lys hist og her , akkurat ligesom 
inde ved byen , hvor man også så det ene lys efter det 
andet springe frem . 
Omsider lagde skibet til bolværket , selskabet skiltes ad , 
og hvert parti kørte bort i sin droschke ; men medens Jens 
med vemod så efter den med damerne i , nikkede den lille 
postmester til Bonnesens droschke , hvis kusk på grund af de 
mægtige kufferter og prøvekasser sad halvt udenfor bukken og 
dinglede med det ene ben i luften til fare for de forbigående , 
og råbte , vinkende med hånden , til Bonnesen :  » Altså 
klokken ni i aften i national ! « 

Iii . 
Postmesteren lænede sig med stor værdighed i det ene 
hjørne af droschken og holdt et dybt filosofisk foredrag for 
Jens , om hvor store alle byens forhold syntes en , når man 
kom fra sådan en lille by som han , idet det forekom ham , at 
den nuværende kvæsthusbro var dobbelt så bred som den 
gamle , hvilket dog var en komplet umulighed , da der jo var 
vand på begge sider af broen , således som der altid havde 
været . 
Kusken , hvem det ikke før , trods flere forespørgsler , var 
lykkedes at få at vide , hvor de ville hen . lænede sig nu 
halvt ned i vognen og udbad sig meget bestemt denne oplysning . 

» Ja , lille ven , «  svarede postmesteren , thi som så mange 
sMå M ennesker holdt ban Meget af at tiltale sine MedMennesker , 
selv om de vare nok så store , med dette adjektiv .  » De 
kan jo køre os til hotel Royal . « 
» Hotel Royal ? «  spurgte kusken , trækkende på det . 
» Ja , hotel Royal , det kender de vel nok ? Ved stranden , 
hjørnet af Fortunstræde , lige overfor slottet , «  lød svaret fra postmesteren , 
som derpå betroede Jens , at det måtte være en 
meget ny droschkekusk , og at man egentlig burde melde ham 
til politiet , når han ikke vidste bedre besked .  » Men «  , vedblev 
han højt til kusken ,  » kør om ad Østergade ! Det kunne 
more mig at se den . « 
Droschkehesten , der i begyndelsen havde taget fat , som 
om den agtede at løbe væddeløb med sine kammerater , var 
imidlertid kommen over i det sædvanlige , adstadige trav , og 
passagererne havde derfor særdeles god tid til at se sig om . 
3* 

» Du , Jens ! «  begyndte postmesteren ,  » dette er st . Annæplads . 
Den er ikke en smule forandret , ikke en smule , den 
ser ud akkurat , som jeg havde forladt den i går . Jeg tror tilforladelig 
ikke . Træerne er voksede i de elleve år , og de forbandede 
pakkasser , der ligger og fylder op , de har s’gu ligget 
der i al den tid , det er jeg vis på . Og så taler man om 
byens enorme fremskridt . «  postmesteren lo foragtelig , men 
blev pludselig meget ivrig og rykkede Jens i ærmet .  » Kan 
du se der mellem de træer , derinde ? « 
» Javel , «  svarede Jens , som syntes at være optagen af noget 
forude .  » Hvad der ? Der er jo ingenting at se . « 
» Nej ikke nu , det har du ret i ! Men der stod i sin tid 
Oehlenschlægers statue , før den blev flyttet hen foran det 
kongelige tteater . « 
Det lod ikke til , at stedets forhenværende vigtighed imponerede 
Jens synderlig , og man drejede ind i Strandstræde , 
hvor postmesteren trods skumringen kendte hvert eneste hus , 
hvert eneste , der var ikke så meget som en rude forandret , 
og han lod til at ane , at alle udsagn om byens forandrede 
udseende vare lutter fabel og opdigtelse . 
» Og se der , «  udbrød postmesteren , da de kom ud på 
kongens Nytorv ,  » der har du sandkisterne ! Hvad Pokker er det 
kusk , jeg synes der er kommet vinduer i sandkisten ? « 
Kusken , der gik ind på postmesterens betragtning af 
bethelskibet , oplyste ham om , at det var en foranstaltning af 
magistraten af hensyn til de mange vildfarne sømænd , der 
vandrede omkring i mørket , hvad Astrup fandt overordentlig 
smukt og menneskekærligt . 
Lidt efter gjorde han Jens opmærksom på  » Hesten «  , fortalte 
ham dens allegoriske betydning , som ban selv aldrig havde 

anet , medens han boede i hovedstaden , men som han nu var 
bleven oplyst om af en beskrivelse over byen , som han i anledning 
af turen havde studeret , og blev meget indigneret , da 
Jens forvekslede hesten med sorte hest , som han havde hørt faderen 
tale om . Derpå lænede postmesteren sig tilbage med 
korslagte arme , betragtende det kongelige tteater med en 
meget alvorlig mine , og rømmede sig med en betænkelig brummen , 
der betød så meget som , at nu fik tteatret være , som 
det var , da det engang var bygget således , men at han ellers 
nok kunne have ønsket forskellige , meget betydelige forandringer . 

Jens der havde været nær ved at vride halsen af led for 
at se bagud over droschken , spurgte nu , hvad den gade derhenne 
hed , men postmesteren , der var fordybet i arkitektoniske 
betragtninger , ville først ikke svare , men erklærede dog på en 
fornyet forespørgsel , at det var Gothersgade , skønt han ikke 
kunne begribe , hvorfor det interesserede Jens . 
» Jo , «  svarede denne ,  » for så bor hun i Gothersgade . « 
» Hvem ? Hvem bor i Gothersgade ? « 
» Frøken Søeborg ! Hendes droschke kørte derom ad , jeg 
har passet på den hele tiden . « 
» Og derfor tror du , hun bor i Gothersgade ? Hvor det 
dog er er mageløs naivetet ! «  udbrød postmesteren og måtte 
lette sin hat for at komme til at klø sig i sin hanekam af 
fortvivlelse .  » Hun kan jo køre hundrede tusinde steder hen 
ad den vej . « 
Det store antal forknyttede Jens , som modløs hviskedee : 
» Kan hun virkelig ? « 
» Ja , ser du , nu kører vi ned ad Østergade , men derfor 
skal vi ikke bo i den gade ; og forresten må jeg sige dig . at 

du gør bedst i at slå hende af tankerne ; der er ikke spor 
af sandsynlighed for , at du nogensinde mere får hende at se . « 
Den bestemthed , hvormed dette blev sagt . bragte Jens til 
at sukke ; han sad tavs resten af vejen , hørte hverken , i hvilken 
ekstase postmesteren faldt over den nye Peder Madsens 
gang , eller så , hvorledes den brave mand sad og nikkede til 
husene i den øvrige del af Østergade som til nogle gamle , 
kære bekendte . 
» Det er et flot hus , vi kommer til at bo i , hvad Jens ? « 
Sagde postmesteren stolt , da vognen holdt for det forhenværende 
hbtel Royal . Kusken sprang af bukken , satte efter Astrups 
ordre kufferten og vadsækken ind i porten og fik sin betaling » 
Hvorpå postmesteren allernådigst afskedigede ham , skønt 
kusken spurgte , om han ikke skulle blive holdende efter dem . 
» Blive holdende efter os ? Jeg kan ikke begribe , hvad 
manden mente  .  .  . Å , nu er jeg med ! Han hørte før , at vi 
om lidt skal ud i  » National «   .  .  . Ja , de københavnske 
droschkekuske er virkelig meget opmærksomme , de har forbedret 
dem ikke så lidt  .  .  . Hør , det er egentlig underligt , at 
der ingen portner er eller nogen til at tage imod en !  .  .  . 
Lad os gå op i hotellet ! «  med disse ord forlod postmesteren 
porten , hvor de havde stået noget og set sig om , og steg , 
efterfulgt af Jens , op ad trappen . 
Da de vare komne op ad en halv snes trin , befandt de 
sig i stueetagen , men heller ikke her var nogen at se . 
» Du Jens ! «  sagde postmesteren efter at nave drejet sig 
til alle sider ,  » jeg har aldrig kendt sådan et hotel , her er 
ikke et menneske at opdage . « 
» Der sidder en dame der bagved , «  hviskedee Jens og pegede 

hen mod et skillerum , i hvilken der var en åbning omtrent 
som et billetkontor . 
» Rigtigt ! Det er noget nyt , det er naturligvis hotellets 
kontor . « 
Postmesteren stilede hen mod den omtalte åbning , tog 
kavallermæssig hatten af , da han nærmede sig den unge dame , 
og sagde i sin høfligste tone : 
» Godaften , frøken ! Jeg ville gerne have et par værelser ! « 

» Et par værelser ? «  svarede den unge pige og så op . 
» Hvor mener de ? « 
» Ja , det gør ikke så nøje  . . . Er det for prisens skyld , 
de spørger , så bryd dem blot ikke om den  . . . de må 
gerne være på første sal ! « 
» Jeg forstår ikke rigtig  .  .  . Vil de indlægge billet ? « 
» Indlægge billet  . . . nej , det har jeg dog egentlig ikke 
tænkt på !  .  .  . Hvorpå mener de , at jeg skulle indlægge 
billet ? « 
» På værelserne , naturligvis ! « 
» På værelserne , nej der havde jeg rigtignok tænkt på 
at bo . « 
Den unge pige , der var begyndt på samtalen i en træt , 
forretningsmæssig tone , havde efterhånden fået en munter 
mine og spurgte nu med et lystigt smil : 
» Hvad er det egentlig for værelser , de taler om ? Er det 
nogle , de har set averteret i bladet ? « 
» Averteret i bladet — nej ! Hvad skulle det være for et 
blad ? « 
» Nationaltidende , dagstelegrafen eller aftenposten . « 

» Nej , der bliver ikke holdt noget af de blade i min 
ekspedition . « 
» Jamen så fatter jeg slet ikke  . . . Vil de ikke sige mig , 
hvor de værelser skulle ligge ? « 
» Helst ud til gaden , men det gør forresten slet ikke så 
nøje  .  .  . « 
» Jamen hvor i byen skulle de ligge ? « 
» Hvor i byen ? Hvor i byen ? «  gentog postmesteren og 
så hjælpeløs om på Jens . 
» Ja , for så kunne jeg måske finde dem til dem . « 
» Så kunne de måske finde dem til os , «  stammede postmesteren 
og så meget betuttet ud ved tanken om , at den unge 
dame skulle begynde at løbe byen rundt for at finde værelser 
til ham og Jens . 
Den unge pige var bristefærdig af latter , og da Jens 
kom til at se på hende , brast begge de unge på en gang ud 
i latter , medens Astrup drejede sit lille hoved gesvindt fra 
deh ene side til den anden for at se , hvad der var at le af . 
» Det er vist en fejltagelse af dem , hr . Postmester ! « 
Sagde Jens og spurgte derpå den unge pige , om det var et 
hotel , de befandt dem i . Da hun havde underrettet dem om , 
at det var et aviskontor , styrtede postmesteren straks uden at 
tage afsked ned ad trapperne og stod yderst flov og ventede 
på Jens nede i porten . 
Heldigvis havde droschkekusken trods Astrups påstand om 
det unyttige deri ventet på dem , og lidt efter sad de to 
rejsende igen på deres forrige pladser i droschken og kørte 
til det nærmeste hotel . Astrup havde givet kusken lov til 
vælge , hvilket hotel han ville ; det gjorde jo ikke så nøje , 
sagde postmesteren til Jens , eftersom de rimeligvis kun blev 

der en eller to dage , da Bonnesen havde foreslået , at de skulle 
flytte ind i det pensionat , hvor han boede , og hvor der vistnok 
var plads til dem , og han havde lovet at spørge sig for og 
sige dem besked om aftenen . 
Det varede ikke mange minutter , inden vognen igen 
gjorde holdt , denne gang foran et virkeligt hotel , og modtagelsen 
her var en hel anden . En guldgalloneret portner , som Jens 
først på grund af uniformen antog for Københavns kommanderende 
general , lukkede vogndøren op for dem med stor værdighed 
og en mine , som om han ville sige , at han slet ikke 
behøvede dette , og nedlod sig derpå til egenhændig at tage 
overfrakkerne , hvormed han begav sig ind i porten ; her ringede 
han allarm på en klokke , der gjorde et sådant spektakel , 
at Jens troede , at hotellet stod i lys lue , en tro , der 
blev yderligere bestyrket , da flere tjenere , piger og karle kom 
farende åndeløse ned ad trapperne , mandfolkene i Spring på 
3—4 trin . Uden at spørge snappede hver sin ting ; et par 
karle tog kufferten , en tredje vadsækken , en tjener bortførte 
rejsetaskerne , en anden overfrakkerne , ja selv Jens’ lille pibe , 
som han trods postmesterens opfordring ikke havde fået tid 
til at gemme , blev reven ud af hånden på ham . 
Postmesteren var i førstningen ligeså forvirret som Jens , 
men da han så , at det således skulle være , satte han en 
mine op , som om det var ham den mest dagligdags ting at 
blive opvartet af en halv snes personer , og fulgte sindig efter 
den kjoleklædte herre , som bukkende ilede foran med et  » denne 
vej , mine herrer «  , idet den lille postmester gjorde alt for at 
tvinge sine ben til en værdig gang , skønt han havde haft den 
største lyst til at trippe omkaps med de andre op ad trappen . 
Snart stod de i de anviste værelser , og lige i det øjeblik , 

de blev ene , for Jens hen og begyndte en undersøgelse af værelsernes 
møbler , Gardiner og tæpper ; han havde aldrig set 
et par så fine sale , end ikke stadsestuerne på herregården 
i nærheden af hans faders gård kunne tænke på at måle 
sig med dem , han ville nu slet ikke tale om deres egne Stuer . 
Astrup nød hans beundring , som om han selv var den egentlige 
ophavsmand til hotellets montering , men vogtede sig vel for 
at tilkendegive sit eget bifald og indskrænkede sig til i en 
nedladende tone at bemærke , at her virkelig var ret komfortabelt , 
ret komfortabelt . 
Vore rejsende skred nu til at pakke deres nødvendigste 
sager ud og gøre toilette , hvilket tog ikke så lidt tid . da 
postmesteren var meget rådvild , om han skulle tage sort 
frakke på eller ej , eftersom han ikke kunne huske , om man 
beholdt overtøjet på i  » National «  eller tog det af . men snart 
mente jo og snart nej og en gang endogså syntes at kunne 
erindre , at han havde læst i en Avis , at folk mødte i kjole 
og hvidt slips på denne anstalt . Da han heller ikke kunne 
få nogen oplysning herom hos Jens , besluttede han sig til at 
møde i rejsedragt , og derpå satte toget sig i bevægelse i så 
god tid , at Jens antog , at det aftalte mødested lå en milsvej 
derfra . 
Det var imidlertid ikke en smule for tidligt , thi der var 
undervejs særdeles meget at observere for den forhenværende 
københavner . og da denne fandt sig beføjet til at stå stille , 
hver gang han opdagede det mindste nye , vil man fatte , at 
spasereturen tog en hel del tid længere end nødvendigt . 
Hans første stoppeplads var lige overfor helliggejstes kirke ; 
han forklarede her Jens , at denne kirke i hans tid havde 
været grå og ikke haft slet så mange eller slet så høje 

tårne ; nu var den imidlertid bleven rød og havde fået tårnene , 
og det var det , man kaldte en restauration . Om et par 
hundrede år opdagede nemlig nogle vise mænd så igen , at 
kirken engang havde været grå og uden tårne , og så blev 
den restaureret derefter ; på den måde blev det ved at gå , 
og herved fik byens udseende på dette sted altid en behagelig 
afveksling . Postmesteren tog derpå kortere ophold overfor 
forskellige privatbygninger , hvis modernisering han ikke vidste , 
om han kunne billige , og da han tillige skulle undersøge indholdet 
af ethvert oplyst vindue og samtidig passe på Jens , 
som , så snart han blev opmærksom på noget på den anden 
side af gaden , ytrede tilbøjelighed til at gøre ufrivillige hovedkulds 
visitter i de nærmeste kældere , er det ikke til at undres 
over , at den lille mand måtte tage sit lommetørklæde op for 
at tørre sveden af sit ansigt , da rejsefællerne omsider stod 
ved enden af Frederiksberggade . 
» Det er synd ! Det er minsæl synd ! «  råbte Astrup så 
højt , at Jens ganske forfærdet spurgte , hvad han mente .  » At 
de har revet volden ned , mener jeg «  , fortsatte postmesteren , 
» de rare , gamle volde med de hyggelige alleer og det smukke 
græs , — der var nok forbandet mange mælkebøtter deri , men 
det er lige meget — det er synd og skam alligevel ! « 
» Men jeg kan slet ikke se noget til nogen vold  .  .  . « 
» Nej , det kan jeg s’gu heller ikke , for . for det første er 
de væk , og for det andet er her jo et ravnemørke , så det er 
forfærdeligt . « 
Postmesteren talte sandt . Den store plads foran dem lå 
i dybt mørke , kun oplyst af enkelte gaslygter hist og her , som 
beskinnede en lille rundkreds nedenunder sig . Vore rejsende 
vare vel vante til det jyske mørke , der ved vintertide godt 

kunne hamle op med det bekendte ægyptiske , men dog forekom 
dette dem at være værre ; de enkelte lyspletter forvirrede dem , 
og dertil kom det uvante Mylr af fodgængere , medens vogne 
for forbi på kryds og tværs i alle retninger , og sporvognskuskene 
kimede advarende med klokkerne : de blev løbne på 
ærmet af folk , som havde hastværk , og kørte over fødderne 
af barnevogne , som forvildede tjenestepiger kom halende med , 
og begge blev de drejede rundt som to toppe af de forbigående , 
snart med en halv omdrejning til højre og snart med 
en hel til venstre , thi de havde været så betænksomme at 
blive stående på det mest befærdede sted . 
» Ja , det nytter ikke noget at stå stille her . Vi må 
over , og vi skal over ! «  sagde Astrup , og da han i det samme 
syntes , at der var kommet en lille standsning i virvaret , tilråbte 
han Jens et  » Ko'in med ! «  , greb ham i armen og styrede 
resolut ud i mørket med så lange skridt , som hans korte 
ben tillod ham . 
» Der kommer en vogn til højre ! «  råbte Jens . 
» Der kommer en vogn til venstre ! «  råbte postmesteren 
samtidig . 
Begge sagde sandt , og faren var ikke så lille , men 
Astrup overså med den øvede københavners blik situationen , 
slap jens' arm , skreg med generalstemme :  » Til lygtepælen ! « 
Og for afsted mod den nærmeste lygtepæl med sådan en 
fart , at han , da han nåde derhen , omfavnede pælen , som om 
det var en kær , gammel ven , han efter mange Års forløb 
atter trykkede til sit bryst . Jens , der var fulgt lige i hælene 
på postmesteren , ankom også lykkelig til samlingsstedet , 
hvor de to rejsende stod lidt og trak vejret , inden de vovede 

sig ud igen , og nu gik det hele torvet over fra den ene lygtepæl 
til den anden , som om de legede kispus . 
Uden uheld nåde de fortovet i Vesterbros passage og 
gik nu langsomt og med anstand hen ad dette som folk , der 
ikke vare til at bevæge til at påskynde deres gang af hensyn 
til nogen fare . Det tog dog nogen tid 'at nå  » National «  , 
da postmesteren undervejs anstillede betragtninger over , hvorvidt 
de nu vare nåde til det sted , hvor i gamle dage Vesterbros 
vagt havde ligget , og da han tillige antog enhver kafé , 
de passerede , for det aftalte mødested . 
Omsider trådte de dog ind i salen . De blev så blændede 
af de mange lys , så forvirrede af de mange mennesker 
og så forstyrrede af den larmende musik , at de målløse blev 
stående indenfor døren uden at agte på flere uegennyttige 
tilbud fra forskellige opvartere om at skaffe dem pladser 
på særlig udmærkede steder . De vare endnu ikke komne til 
besindelse , da en af disse galante herrer gjorde dem opmærksom 
på , at den herre , der sad derovre ved den modsatte væg , 
vist ville have fat i dem , og nu opdagede de virkelig Bonnesen , 
som havde rejst sig op og uden i mindste måde at generes 
af , at de nærmestsiddcnde så meget fornærmede og misbilligende 
på ham , med høj røst anråbte dem og vinkede ad dem med 
hånden . 
Med besvær fik de skubbet sig frem mellem stole og 
borde , og da de kom hen til Bonnesen , så de , at han præsiderede 
ved et bord , hvor et par damer og en herre havde 
plads . 
» Kom med et par stole til og mere smørrebrød og to 
erlangere ! «  råbte Bonnesen til opvarteren og fortsatte til 
vore rejsende :  » Og kom nu i og bliv præsenterede for selskabet ! 

jeg har taget eliten af pensionatet med , så bliver i 
hurtigere bekendt med dem . « 
Såsnart stolene vare komne , foregik da præsentationen . 
Der var først og fremmest pensionatets indehaver , enkefru 
klejn , en midaldrende kone med nogle anstrengte rynker i 
panden , som om hun altid spekulerede over et eller andet meget 
vanskeligt problem , hvad der også senere viste sig at være 
tilfældet , da hun førte mellemregningen med sine pensionærer 
udelukkende i hovedet , men for øvrigt var hun en meget velvillig 
kone , og vore rejsende havde ikke den mindste følelse 
af , at det var af egoistiske grunde , hun ønskede dem hjerteligt 
velkommen til hovedstaden . 
Så var der frøken fanget , en meget livlig ungmø på 
et par og tredive år med et vist frejdigt og determineret 
væsen , således som unge damer få det , som i en tidlig alder 
komme til at stå ene i livet , men uden at der var noget ubehageligt 
ved denne frøkenens frejdighed . Hun havde formue 
nok til at leve af og var derfor ganske tilfreds med verden 
undtagen i en henseende , den nemlig , at det ikke var lykkedes 
hende at blive en øm og kærlig husmoder , hvortil hun efter 
egen mening egnede sig ganske fortrinlig . 
Den tilstedeværende herre var en bøj , mager mand i sorte 
klæder af et sjattet udseende , ikke på grund af ælde , men 
af mangel på façon ; han havde et så pålideligt og troværdigt 
udtryk i sit godmodige ansigt , at han ville have kunnet 
binde enhver de værste historier på ærmet , hvis han havde 
havt lyst dertil . Han lod imidlertid til ligeså lidt at tænke 
på det som overhovedet at have lyst til at sige noget som helst 
og så kun en gang imellem forskende på den lille postmester , 
der var kommen til at sidde ved siden af ham . 

da man havde afspist , henvendte postmesteren sig til denne 
herre med følgende spørgsmål : 
» Undskyld , højstærede , jeg er så fri at spørge dem , 
hvilken stilling de indtager her i samfundet ? Min ven Bonnesen 
præsenterede dem kun som hr . Sinding  .  .  . « 
» Jeg skal sige dem . jeg har virkelig heller ingen titel , « 
Svarede den tiltalte i en godmodig , meget tør tone ,  » jeg er 
nemlig meget ærgerrig af mig ; det eneste , det kunne tiltale 
mig at blive , er gehejmekonferensråd med rang i 1 . Klasse a , 
1 . Bænk nr . 1 med ret til at bære samme , men da jeg aldeles 
ingen udsigt har hertil , så hører jeg naturligvis til dem , der 
stemmer for at afskaffe titler og rang . « 
» Ja , gudbevares , det var slet ikke således ment ! Jeg 
håber ikke , de tager mig det ilde op ; jeg mente blot med 
hensyn til deres levevej  .  .  . « 
» Ja , den er det meget vanskeligt at opgive , det tager tid , 
for jeg har en snes stykker . Jeg er f . Eks . et stykke af en 
rentier . Alle mine lommepenge «  — her klappede Sinding 
på en umådelig tom lomme —  » det er formue , ren kapital , 
har ikke kostet mig spor af arbejde . Jeg sagde derfor også 
til Bonnesen , da han ville have mig med herud i aften , at 
ban gjorde vel i at forsyne sig godt med moneter , da han 
vidste , hvor dyrt det altid blev , når jeg var med . « 
Bonnesen , der syntes at more sig kostelig over et eller 
andet , bekræftede dette , og Sinding fortsatte : 
» Så er jeg også lidt af en grundejer . Jeg har en lille 
grund ude på Nørrebro , imellem kapelvejen og jagtvejen , ikke 
meget stor , ganske vist , men der er dog plads nok til mig ; 
men jeg vil ganske ærlig tilstå , at jeg vil håbe , det vil 
vare længe , inden jeg skulle synke ned til at blive jordbruger 

derude . Så har jeg en meget vigtig ansættelse ved et af 
vore største blade , jeg må hver aften læse det meget nøje 
igennem , ikke et punktum , ikke et komma får lov til at 
passere , uden at jeg har set efter , om det står på sin rette 
plads . Og så nedlader jeg mig også undertiden til at oversætte 
fraklipningsfeuilletonen ; det er mig , der har æren af at 
have introduceret på dansk  » Det hemmelighedsfulde mord i 
rue de faubourg nr . 176 , fjerde sal , anden dør til venstre «  — 
ja , den kender de naturligvis . « 
Den lille postmester rynkede panden og så et øjeblik 
meget dybsindig ud ; han syntes nok . han havde hørt titlen før , 
men forresten var det jo ikke muligt at følge med i den udkant , 
hvor han boede . 
» Så underviser jeg i sang efter den kellerske mettode . 
Men forresten ernærer jeg mig ved alt , hvad der tilfældig-forefalder ; 
i denne vinter har jeg f . Eks . haft en udmærket indtægt 
som patient hos en tandlæge . « 
» Som patient hos en tandlæge ? »  spurgte postmesteren og 
trak øjenbrynene helt op til hanekammen . 
» Ja , simulant , forstår sig ! Ser de , det var en ung 
mand , som ikke havde videre at bestille , og så fik jeg to 
kroner om dagen for at sidde i venteværelset i konsultationstiden . 
Såsnart der kom nogen , gav jeg mig til at spasere 
op og ned ad gulvet med mit store uldne tørklæde trukket op 
for munden og med lommetørklædet til kinden og hylende af 
alle kræfter :  » Uh ! Uh ! sikke nogle smerter i den forbandede 
kindtand !  .  .  . Å , du hellige Kristoffer , jeg holder det ikke 
ud . jeg går fra forstanden ! «  så åbnede doktoren døren 
og sagde :  » Den næste ! «  — den næste , det var altid mig . 
Jeg gik ind , kom en minut efter tilbage , grinende over hele 

ansigtet , fejlede ikke det mindste , mageløst greb , den doktor 
havde på det , kunne næsten ikke mærke noget , og så lod 
jeg , som jeg gik , nynnende :  » Nu er den borte , den grusomme 
smerte ! Mange , mange tak ! « 
» Det var da den besynderligste levevej , jeg i mit liv har 
hørt ! « 
» Å , sådan er der mange ! Engang levede jeg af at gøre 
reklame for noget sundhedspeber , som en grosserer havde bragt 
i handelen ; jeg bestilte ikke andet end at gå fra det ene konditori 
til det andet og forlange smørrebrød med laks . — når 
det så kom , forlangte jeg meget højt sundhedspeberbøssen . — 
» Vi ’ar ik’ sunde peber , «  svarede opvarteren . —  » Hvad for 
noget , «  råbte jeg ,  » har de ikke sundhedspeber ? Så vil jeg 
ikke have det smørrebrød ! Jeg spiser aldrig laks uden det 
peber , det må de se at anskaffe , det er ganske udmærket ! Har 
de ingen appetit , eller lider de af suitesyge , har de ansats 
til fedme , eller frygter de for at blive mager , er de plaget 
af søvnløshed , eller lider de af sovesyge — da brug sundhedspeber ! « 

» Det er dog nogle højst aparte næringsveje !  .  .  . Jeg har 
aldrig hørt mage ! « 
» Å gud , det er slet ikke de mærkeligste  . . . De ville 
naturligvis ikke tro det , når jeg f . Eks . fortalte dem , at jeg 
engang har ernæret mig som lænkehund  .  .  . « 
Dette var for meget for postmesteren , hvis forbavselse , 
da han i det samme ville drikke resten af sit øl , skaffede sig 
luft ned i glasset , så indholdet sprøjtede om til alle sider , 
men han agtede ligeså lidt herpå som på , at hans ansigt 
dryppede af øl , og udbusede :  » Som lænkehund ? « 
» Ja , jeg sagde jo nok , de ikke ville tro mig , men det er 
4 

dog sandt ! Jeg skal sige dem , der boede engang to enlige 
damer i et afsides hus ude i pilealleen . De to gamle sjæle 
var forfærdelig angst for alle de banditter , der strejfer omkring 
derude om aftenen , og så gav de mig frit logis , opvartning 
og kaffe om morgenen , mod at jeg , hver gang nogen nærmede 
sig huset , gav mig til at gø af alle kræfter . Jeg gjøer nemlig 
ganske udmærket , aldeles skuffende — nu skal de høre ! « 
Og Sinding gav sig virkelig til at gø så godt , at flere 
af de omsiddende og et par opvartere gav sig til at vende og 
dreje hovederne for at opdage den fredsforstyrrende hund . 
» Nej hør , dette her går virkelig alt for tørt til , «  afbrød 
Bonnesen Sindings produktioner .  » Må jeg ikke byde selskabet 
et glas af et eller andet ? « 
» Å tak ! «  svarede Sinding halvt uvillig ,  » det skulle blot 
være for at drikke det , ellers bryder jeg mig ikke om det . « 
» Hvad mener de , Fru klejn ? Kan de ikke foreslå 
noget ? « 
Pensionatsbestyrerinden svarede , at hun vidste virkelig 
ikke , om det gik an , det måtte i al fald være noget , der ikke 
var for stærkt , men hun brød sig sandelig ikke om det ringeste . 
» Nå—å , «  sagde Bonnesen ,  » jeg ved nok , hvad de sidder 
og spekulerer på ! Det er vist en lille Major , de tænker 
på  ? « 
Postmesteren henvendte sig til Sinding for at få at vide , 
hvad det var for en Major . 
» Det var en , der faldt i sidste krig , «  begyndte den adspurgte , 
 » det er derfor , konen ser så melankolsk ud  .  .  . « 
» Nej , nu skal du værs’god holde op med din snak ! « 
Sagde Bonnesen og forklarede Astrup , at en Major var en slags 
toddy .  » Hvor er der en opvarter ? « 

der står en derhenne , «  svarede Sinding og tilråbte i 
det samme denne :  » Hej , de der ! Christian , Peter , Jakob , 
nikodemus . Cæsar . Spinoza , caligula ! « 
Opvarteren kom , skønt der ikke er nogen sandsynlighed 
for , at det var hans døbenavn , Sinding havde nævnet ; de omtalte 
majorer blev bestilte og opmarscherede også efter kort 
tids forløb i to geledder . Bonnesen opfordrede selskabet til 
uden tøven at hugge ind på majorerne og bad derpå sine 
husfæller om at klinke med de to vordende pensionærer på 
et fornøjeligt og behageligt samliv i den tid , disse tilbragte i 
hovedstaden . 
Fru klejn , der hidtil ikke havde deltaget i samtalen , da 
hun havde været meget optagen af forskellige regneopgaver , 
hun havde givet sig selv om havte udlæg for diverse pensionærer , 
gjorde nu i fortrolighed Astrup opmærksom på , at han 
og den unge hr . Lundsgård måtte tage til takke hos hende ; 
det var jo ikke noget hotel , men hun troede at kunne sige , 
at livet i hendes pensionat nærmede sig så meget som muligt 
til idealet af et familieliv med opretstående pianoforte ,  » Berlingeren « 
Og  » Dagbladet «  , og to retter mad , om søndagen tre ; 
hun tog ellers aldrig mod pensionærer på kortere tid end en 
måned , men det var Bonnesen , der havde overtalt hende , for 
ham kunne hun ikke nægte noget ; hun anså ham for den 
mest pekuniære gentleman , hun nogensinde havde kendt , han 
havde endnu aldrig i den tid , han havde boet hos hende , 
ladet nogen regning retouchere , men altid betalt straks , hvad 
hun navnlig ikke kunne sige om Sinding , der altid bad dem 
komme igen en anden gang , men hun lovede at gøre sit 
bedste i de fjorten dage og håbede nok , hun skulle få Ros 
af dem begge og fire kroner om dagen af hver , hvad hun 
4* 

ikke mente , nogen ville anse for optrækkeri , når smørret 
kostede 1 krone og 10 , og det ene værelse vendte ud til gaden 
og det andet til gården . Den lille postmester fandt det rasende 
billigt og mente , at han og Jens netop derved kunne forlænge 
deres ophold ikke så lidt udover den fastsatte tid . 
Lige fra begyndelsen af sammenkomsten havde frk . Fanget , 
der straks beredvillig havde gjort plads til Jens ved siden af 
sig , bemægtiget sig denne yngling ganske for sig selv , dels 
fordi hun ved første øjekast var bleven indtagen i Jens’ ydre , 
og dels fordi hun hørte , at han var søn af en proprietær , thi 
i sin livlige fantasi forvandlede hun straks Lundsgårds beskedne 
gård til et pragtfuldt herresæde med middelalderlige , lueforgyldte 
tårnspir og brede borggrave med et passende antal 
hvidskinnende svaner . Jens havde heller ikke grund til andet 
end at være tilfreds med frøkenens bekendtskab , thi han havde 
i løbet af meget kort tid fået de mest detaillerede oplysninger 
om så godt som hele det tilstedeværende publikums 
familieforhold og livsvilkår ; hun var begyndt med de nærværende 
offentlige eller bekendte personer , men viste sig snart at 
vide så god besked om hver enkelt familie , at Jens , hvis 
slige filosofiske betragtninger havde ligget for ham , kunne haft 
god anledning til at anstille en sammenligning mellem konversationsthemaer 
i den lille jyske landsby og hovedstaden og 
ganske sikkert ville være kommen til det resultat , at folk i 
hovedstaden slet ikke stod tilbage for landsbyens ludvånere 
hverken i henseende til nøjagtig underretning om næstens 
levevis eller med hensyn til letfærdig omgang med medborgernes 
rygte . Imidlertid var frøkenen næsten udtømt på stof , 
da et nyt selskabs indtræden i salen atter afgav et velkomment 
æmne . 

det var en større , meget larmende gruppe damer og 
herrer , og af den meget animerede stemning var det umiskendeligt , 
at det ikke var længe siden , de havde rejst sig fra 
et godt middagsbord ; alle opvarterne rejste hovederne og spidsede 
øre , så snart de hørte selskabets støj , omtrent som kavalleriheste , 
der høre signalet til fremad , og de , der på nogen 
måde kunne , ilede da også hen for at tilbyde deres tjeneste 
til den unge mand , der gik i spidsen . Han var køn , havde 
et fint , regelmæssigt ansigt med en lille koket knebelsbart og 
var klædt efter den allersidste mode , men bar den noget outrerede 
dragt med den frihed og lethed , der adskiller en gentleman 
fra en skræddersvend ; der var slet ikke noget lapset ved 
den nonchalence , hvormed han svingede den korte , tynde spaserestok , 
og der var intet simpelt ved hans måde at bære 
hatten påskrå ned på den ene side . Der var kun noget 
aparte ved ham , noget , man lagde mærke til , og Jens , der 
grundede på , om han ikke før havde set den unge mand , 
fandt omsider ud af , at han i høj grad lignede den ene af de 
kolorerede broncelysestager , forestillende en parisisk modeherre , 
som Jens havde set hjemme hos godsejerens søn efter dennes 
sidste besøg i Paris . 
» Hvem er det ? «  spurgte Jens frøkenen . 
» Det er den unge Oxenthal , «  svarede frk . Fanget ,  » en søn 
af den store godsejer , de ved . « 
Skjøndt denne oplysning var mindre betydende for Jens , 
der aldrig i sit liv havde anet den store godsejers eksistens , 
lod han dog , som den fuldstændig tilfredsstillede ham . 
» Det er en frygtelig roué ! «  fortsatte frøkenen med den 
blanding af interesse og misbilligelse , som den slags unge 
herrer altid vække hos damer , der ikke kende dem .  » Han 

kommer herind til byen hveranden måned og bestiller så 
ikke andet i en fjorten dags tid end at slå en enorm masse 
penge ihjel ; han er da nok også i gæld til op over begge 
øren , men køn er han , synes de ikke ? « 
» Jo , det er da vist , jegsynes ! «  svaredejens og røbede en 
høj grad af mangel på dannelse ved ikke at være det mindste 
jaloux . 
» Faderen er nok også meget fortvivlet over det liv , han 
fører ; der har været tale om at gøre ham arveløs , «  hviskedee 
frøkenen , thi det omtalte selskab passerede just forbi  .  .  . 
» Så de — han nikkede ved gud til Sinding ! Ja , den Sinding 
kender også alle sådanne personager ! Men kan de forresten 
forstå , at sådan et vakkert ungt menneske som denne Oxenthal 
ikke gifter sig ? Han må jo kunne få ti for en , sådan 
en dejlig gård , hans fader har , og så skal han selv på 
bunden være et godt menneske . « 
» Jeg troede , det var hans kone eller hans forlovede , der 
gik ved siden af ham . « 
Frk . Fanget kastede et hastigt sideblik på Jens for at 
se . om der skulle være en frivol betydning i hans ord , men 
det blik , hvormed han besvarede hendes øjekast , bevidnede så 
fuldkomment hans uskyldighed , at hun indskrænkede sig til 
med den ubeskriveligste foragt at sige :  » Hun ! « 
» Ja , hvem er ellers de damer , der er med dem ? « 
» Det er ikke damer ! «  lød efter en pause frøkenens forlegne 
svar 
skjøndt Jens ikke rigtig fattede meningen , anede han dog , 
at samtalen var kommen ind på et farligt gebet , og tav 
derfor genert , medens frøkenen vendte tilbage til sin tidligere 
påstand om . at den unge Oxenthal burde gifte sig , hvilken 

sætning hun derpå gav almengyldighed til at gælde om alle 
sønner af proprietærer . 
» Nej hør , frøken fanget ! «  afbrød Bonnesen hendes interessante 
underholdning ,  » De får ikke lov til sådan at beholde 
den unge Lundsgård for dem alene hele aftenen . « 
» Jeg ? «  svarede frøkenen indigneret over beskyldningen . 
» De sidder da ikke og sætter den unge mand fluer i hovedet ? « 
Spurgte Sinding og sang derpå med smeltende foredrag : 
 » Men vogt dig , vogt dig , unger .vend , for den falske 
havfrus tale . « 
» Uh , hvor de er ækel ! Jeg kan ikke begribe , hvor de 
kan falde på sådan noget ? De ved jo godt , der er ingen fare 
ved en gammel pige som mig  .  .  . « 
» Ingen fare ? Tal ikke således ! De er en grusom kvinde , 
en petroleuse  ! Hvor mange hjerter har de ikke stukket i brand 
ved deres øjnes fængstof og deres tales flydende , brændende 
strøm ? Har de glemt den svære handelsagent , der af ulykkelig 
kærlighed til dem mistede sin førlighed i den grad , at 
han til sidst trådte i sin vest , når han gik op ad trappen , og 
husker de ikke den unge musiker , der sukkede forgæves for 
dem i hele to år og satte sin forsmåede kærlighed i musik 
i 75 romancer opus 1 , alle sammen med det omkvæd :  » Jeg 
el—la , la , la—sker dig ! « 
» Gud , hvor de er en drillepind ! «  svarede frøkenen iden 
yndigste forvirring og vendte sig derpå til Jens .  » De skal 
ikke høre efter , hvad han siger ! De kan nok forstå , at det 
skal være spøg  . . . og desuden kunne jeg jo godt være deres 
moder  « 
Frk . Fanget sendte Jens et par øjne , der strålede afen 
alt andet end moderlig ømhed . Jens kom til at tænke på 

sin lille , stilfærdige moder ovre i Jylland og smilede ved sammenligningen 
mellem hende og den glimrende , livfulde dame , 
der sad ved hans side , men var straks på det rene med , at 
han ikke ville bytte for nogen pris . 
Postmesteren kom her med en efter hans mening fint udspekuleret 
allusion til en ung mand , hvis hjerte samme dag 
havde lidt havari i Kattegat på overfarten til København , og 
blev meget overrasket , da hele selskabet øjeblikkelig forstod 
den og fæstede blikket på Jens , der blev så rød i hovedet , 
at den lille postmester fortrød , hvad han havde sagt . 
Bonnesen erklærede , at det var en utilladelig måde at stikke 
en rival ud på , thi det var jo klart , at Astrup kun var kommen 
med denne oplysning for at nedsætte den unge Lundsgård 
i frøkenens øjne og således selv blive ene hane i kurven , 
men forresten anbefalede han Astrup til frøkenen som et ganske 
overordentlig godt parti , både fra karakterens side og med 
hensyn til det materielle , hvorfor han med stor foragt for alt , 
hvad der hedder anciennetet , lod postmesteren springe de fleste 
af sine kolleger i Jylland forbi og rykkede hans embede op i 
første klasse , idet han ikke alene med stor liberalitet gav 
postmesteren det så længe forgæves påregnede dyrtidstillæg , 
men adskilligt mere . 
Astrup gik ind på spøgen ; han tænkte , at det kunne 
have sine behagelige sider at optræde som ungkarl under opholdet 
i hovedstaden , og blev straks befæstet i denne antagelse 
ved at se den interesse , frk . Fanget , der hidtil så godt som 
ikke havde lagt mærke til hans nærværelse , med et fik for 
ham . Med en rutine som en gammel fisker trak hun næsten 
umærkelig den snøre , hun havde haft ude efter Jens , op 
og kastede den ud på den anden side af bordet , hvor fisken 

havde slået , og hendes interesse for jyske herregårde tabte 
sig på samme tid . som der viste sig en levende forkærlighed 
for posthuse sammesteds med røde postkasser og dito skilte 
med gule posthorn . 
Den lille postmester var kommen helt ud af øvelsen i at 
gøre kur ovre i sin landsby , hvor de små forhold gjorde 
kontrollen med ham så generende let . Det gik pludselig op 
for ham , at han i elleve år ikke havde haft en samtale under 
fire øjne med andre kvindelige væsener end sin kone . 
Selskaberne der vare aldrig større end , at konversationen var 
fælles mellem alle de tilstedeværende ; der kendtes ikke noget 
til disse små fortrolige samtaler mellem mand og kvinde , som , 
selv om de bevæge sig på temmelig hverdagsagtige områder , 
dog kunne have noget pikant ved sig , netop fordi man kun er 
to ; der var et håndtryk et håndtryk , hjerteligt nok kunne 
det være , men aldrig mere , man kunne for den sags skyld ligeså 
gerne have trykket et dørgreb eller en postestang i hånden 
 ; og skønt der på sin vis var hvisket nok i krogene , 
var den interessante , tillokkende hvisken i vindusfordybninger 
en umulighed , alene af den grund , at der ikke fandtes en 
eneste sådan i noget af de små huse . 
Astrup var derfor i begyndelsen en hel del i forlegenhed 
med , hvorledes han skulle bære sig ad , og viste derfor en tilbageholdenhed , 
som måske netop var det bedste middel til at 
o 
ægge frk . Fanget , som blev elskværdigere og elskværdigere 
imod postmesteren , i en sådan grad endog , at Jens , der ikke 
rigtig forstod , hvad det hele ville sige , var lige ved at røbe 
hemmeligheden , men blev tvungen til tavshed af et forsvarligt 
spark på skinnebenene fra postmesteren . Efterhånden dukkede 
der dog flere og flere træk , hvorved han i fordums dage 

havde gjort lykke hos damerne , op hos denne i ungkarlestanden 
tilbagesatte ægtemand , og navnlig gengav det ham en 
betydelig grad af hans selvsikkerhed , at han var så udspekuleret 
at få sin handske trukken af under bordet og derpå 
få den om hans falskhed vidnende forlovelsesring listet af 
fingeren og praktiseret op i vestelommen . 
» Hvad Pokker sidder du og spekulerer på ? «  spurgte 
Bonnesen Sinding ,  » nu har du i den sidste halve time ikke 
sagt et ord . « 
» Å , jeg sidder og anstiller meteorologiske iagttagelser . « 
» Nå , og hvordan lyder så resultatet ? « 
» Et stærkt maksimum nærmer sig efter at have passeret 
en del af halvøen det øvrige Jylland . Fra en enkelt poststation 
meldes nedslag med voldsom varme . « 
» Er det det hele ? « 
» Vil du have mere ? Ja , så bliver det af en hel anden 
tønde ! «  svarede Sinding og rørte rundt i det isvand , der var 
blevet tilbage i hans glas .  » En større samling grød- og 
sjapis har i løbet af aftenen samlet sig og umuliggør al 
trafik gennem indløbet til Hals . Ingen udsigt til snarlig 
forandring . « 
» Nu forstår jeg ; du vil have mere at drikke ! Halløj 
der ! « 
Det sidste gjaldt opvarteren med de mærkelige fornavne ; 
han kom springende , og da damerne ikke ville nyde mere , blev 
der til herrerne bestilt sodavand med små formildende kognaker 
for ikke at forkøle deres kære maver . Opvarteren 
vendte kort efter tilbage , balancerende på højre hånds fingerspidser 
med en stor bakke , som han derpå med behørigt 
rabalder placerede på bordet i nærheden af frk . Fanget . Da 

opvarteren derefter selv tog plads umiddelbart bag frøkenen 
og begyndte at løsne ståltråden på en flaske , var der jo 
ganske vist en sådan fare for hendes unge liv , at ingen kan 
fortænke hende i , at hun efter affyringen af den første prop 
for op med et skrig , erklærende , at ingen menneskelig magt 
fik hende til at blive et sekund længere på den side af bordet , 
og flygtede over på den anden side , hvor hun tilfældigvis 
fandt en lille plads ved siden af postmesteren , som hun akkurat 
kunne knibe sig ind på . Hun sad her som en forskræmt , 
svagelig fugl , og ved hvert knald af en prop fandt hun det 
nødvendigt i sin fortryllende angst at gribe den lille postmester 
i armen for straks bagefter at le deraf , da hun i grunden 
slet ikke vidste , hvad hun var bange for . Da sodavandet 
til sidst sydede og boblede i det glas , postmesteren skulle have , 
havde denne snedige kvindebedårer da også fået den forskræmte 
fugl så vidt beroliget , at han fik den til at nippe 
lidt af skummet i hans glas . Frøkenen fandt , at det smagte 
afskylig , og kunne ikke begribe , at herrerne kunne drikke 
sådan noget stærkt stads uden bunker af sukker , hvorfor 
postmesteren erklærede , at det netop smagte godt således , og 
følte sig umådelig mandhaftig , skønt han i sit hjerte var 
enig i hendes anskuelse , at et større kvantu m sukker ganske 
vist ville have forhøjet velsmagen betydelig . 
Klokken var imidlertid bleven meget over elleve , og Fru 
klejn manede til opbrud , da hun skulle tidlig op næste morgen 
for at gøre værelserne i stand til de nye pensionærer og 
just var i det ikke usædvanlige tilfælde at have en stuepige , 
som hun aldeles ikke kunne stole på , og en kokkepige , der 
var endnu mere upålidelig end stuepigen . Selskabet brød derfor 
op og vendte tilbage til byen — som postmesteren udtrykte 

sig , da han fra gammel tid betragtede alt , hvad der lå udenfor 
enden af Frederiksberggade , som noget , der aldeles ulovlig 
prætenderede at høre med til København . 
Ligesom Bonnesen ved middagen på dampskibet havde 
taget den mindste frk . Søeborg til bords , for at Jens kunne få 
den høje med de glimrende øjne og den søde lille næse med 
de klædelige rynker , således bød han nu Fru klejn sin arm , 
for at Astrup kunne være så lykkelig at byde frk . Fanget sin , 
som hun dog kun tog efter en moden overvejelse af , om det 
virkelig også gik an , og Sinding gik bagefter med Jens , der 
syntes , at denne mærkelige mand , af hvis konversation han 
ikke forstod halvdelen , var noget uforbeholden i sine komplimenter 
om de forbigående damer , da han ikke tog i betænkning 
endog temmelig højt at erklære , at han fandt hver enlig 
dame , de mødte , umådelig sød . 
Da de stod foran gadedøren i det hus , hvor pensionatet 
var beliggende , blev Sinding pludselig greben af en usædvanlig 
kærlighed til sine medmennesker , in specie Astrup og Jens , 
og påstod , at det på ingen måde gik an , at ^bonnesen og 
han lod de to fremmede gå alene hjem til hotellet gennem 
de øde gader , da der på hvert hjørne lurede banditter , parate 
til at bryde frem og overfalde dem . Skønt postmesteren 
protesterede , da han godt kendte vejen og ikke var en smule 
bange for at gå alene indrømmede Bonnesen dog også straks 
nødvendigheden af ledsagelsen , og han lukkede derfor damerne 
ind , som godt turde gå alene op ad trappen , når herrerne 
ville blive stående , til de vare komne op på tredje sal . 

Iv . 
Aldrig så snart havde damerne med et  » Mange tak , nu er vi 
oppe ! «  bevidnet , at de vare slupne uskadte op , og Bonnesen 
drejet nøglen om i låsen , før Sinding greb postmesteren under 
armen og gav sig til at løbe ned ad gaden med ham i en 
voldsom fart , idet han råbte til Bonnesen :  » Karriere ! Vi kan 
nok komme ind på Kjøbmagergade ! « 
Bonnesen bemægtigede sig på samme måde Jens , deret 
øjeblik havde stået tvivlrådig over sin ældre vens bortførelse 
og tænkt på , om han ikke skulle løbe efter Sinding og slå 
ham til jorden , og fulgte pustende og stønnende efter de to 
andre . Således fortsattes den ville jagt i nogle minutter , 
uden at hverken postmesteren eller Jens fik noget svar på 
deres forbavsede , forpustede spørgsmål om , hvad det betød , 
hvor de skulle hen , osv . , og de fire herrer standsede ikke 
deres løb , før de trådte ind i et konditori på Kjøbmagergade , 
hvor en konditordreng just var i færd med at sætte skodderne 
for døren . 
» Puh , det kneb ! «  råbte Sinding .  » En halv minut senere , 
og vi var kommen for sent ind — som det hedder i væddeløbssproget 
— og havde tabt vort indskud og forfeit , som jeg 
slet ikke ved , hvad er , men som lyder godt og er frygteligt at 
tabe . Lad os få fire præmietoddyer , vært « 
» Meget gerne ! «  svarede værten med en sirupsød stemme 
med fremmed accent og bøjede sig ærbødig ned over disken , 
hvorpå han med stor rutine svingede sig rundt i den bøjede 
stilling og råbte ud af en lem til køkkenet :  » Fire vand til 
toddy ! «  , men denne gang havde stemmen mistet hele sin 

hed og fået en afgjort lighed med den ubehagelige , skærende 
lyd , der frembringes ved at rive et stykke shirting over . 
» Er der nogle bekendte derinde ? «  spurgte Bonnesen . 
» Jo , hr . Bonnesen , der er temmelig adskillige ! «  lød svaret 
med den tidligere fløjlsbløde stemme . 
» Ah ! «  sagde postmesteren med kendermine .  » De er 
schweizer  ? « 
» Nej , jeg er fra Walby  .  .  . « 
» Fra Walby ?  . . . Er det et sted i graubunden ? « 
» Nej , det ligger herude ved Frederiksberg , til tjeneste . 
Men jeg har i tolv år været hos schweizerne . « 
Postmesteren blev noget lang i ansigtet og så misbilligende 
på den unge forknytte og forkuede skikkelse , der sandelig 
selv var uden skyld , da han som en dreng på en halv 
snes år først og fremmest havde lært , at det var en nødvendig 
betingelse for at blive en god opvarter at radbrække sit 
modersmål så meget som muligt . Foruden denne lingvistiske 
fuldkommenhed havde han tillige under sin opvarteruddannelse 
lært en anden , den nemlig at tage sig en slurk baiersk øl 
for at holde sig frisk , hvilket navnlig om aftenen medførte 
små besøg ved ølaftapningsapparatet med kortere og kortere 
mellemrum , til han til sidst blev så frisk , at der virkelig ikke 
var den mindste tanke hos ham . 
Under anførsel af Sinding gik toget gennem et par værelser , 
hvor der kun sad nogle enkelte herrer , som vare gledne 
halvt ned af stolene af søvnighed og øjensynlig manglede den 
fornødne energi til at rejse sig og gå hjem i seng . De kom 
derefter gennem endnu et værelse , der kun var oplyst af et 
eneste gasblus , som endda var skruet ned på halv , men Sinding 
fandt alligevel med stor husvanthed døren til det allerhelligste , 

og nu trådte selskabet ind i en lille stue , hvis 
atmosfære var opfyldt af tobaksskyer , blandede med duften af 
diverse toddyer og andre drikkevarer . 
Ved forskellige småborde sad en del yngre mennesker i 
grupper på tre—fire stykker og snakkede og lo og pludrede 
imellem hinanden , så det hele dannede en ejendommelig modsætning 
til den øvrige stilhed i de værelser , selskabet lige 
havde passeret . Det var imidlertid tydeligt , at alle de tilstedeværende 
kendte hinanden , thi hvert øjeblik så man en 
eller anden forlade dem , han sad sammen med , og tage plads 
ved et andet bord for at give sig i snak med de derved siddende . 

vort selskab havde , efter at Bonnesen og Sinding havde 
vekslet kammeratlige nik med de forskellige grupper , taget plads 
ved et bord ved et af vinduerne , og værten selv bragte kort 
efter de forlangte præmietoddyer , vuggende bakken med glassene 
på i den ene hånd , som om han havde udset sig en 
eller anden plet i loftet , hvor han passende kunne kyle 
den op . 
Postmesteren , som øjensynlig var bleven skuffet over med 
så mange omstændigheder at være bleven ført ind i et ganske 
almindeligt konditoriværelse , var nær ved at vride hovedet af 
led for at se snart til højre og snart til venstre , snart op i loftet 
og snart ned i gulvet , som om han ventede , at der et eller 
andet sted pludselig skulle vise sig noget højst mærkværdigt . 
Da hans forventning imidlertid vedblivende ikke blev opfyldt , 
kunne han til sidst ikke dy sig for at spørge :  » Hør sig mig 
engang , hvad skal vi egentlig her ? « 
» Begå nattesæde ! «  lød Sindings lakoniske svar . 
Astrup forstod ikke rigtig meningen og sagde derfor : 

» Nå ! «  med en betoning , som om han havde fået den fuldstændigste 
oplysning om grunden til deres tilstedeværelse . 
» Ja , du forstår nok meningen ? «  var Bonnesen så god ’ 
at tilføje .  » Der kan naturligvis ikke være tale om andet den 
første aften , man er i København . I er jo ikke kommen herover 
for at sove , og her plejer hver aften at træffes en hel del 
unge mennesker , som efter dagens anstrengelser muntrer sig 
ved et lille bæger . Er du med  ? « 
» Javel ! Solder ! «  svarede den lille postmester , hvis øjne 
strålede , dels fordi han denne gang fattede meningen og dels 
over udsigten til at opfriske ungdomsminder ved et muntert 
gilde . 
» Solder — fy . fy , føj ! Det var da en ækel simpel udtale , 
de har ! «  brummede Sinding .  » Lad os hellere sige : kvæger 
sig — det lyder meget bedre ! « 
» Om forladelse , som de vil !  .  .  . Men må jeg spørge , 
om denne samling af kvægende ynglinge er en forening ? « 
» Ja ! En forening af ånd , intelligens , urbanitet og elskværdighed 
— ligesom jeg selv ! «  svarede Sinding med klædelig 
beskedenhed . 
Bonnesen supplerede denne forklaring med , at dette værelse 
ved en stiltiende overenskomst med værten var forbeholdt 
et meget stort , næsten ubegrænset antal af kunstnere , skuespillere , 
literater , musikere , journalister , osv . , som hver havde 
ret til at introducere ligeså mange besøgende , han ville , og 
at hver sådan besøgende efter en eneste sammenkomst betragtedes 
som medlem og altså igen kunne indføre en ny 
skare besøgende , så at det i grunden ikke kunne anses for 
så særdeles vanskeligt at blive medlem af denne forening . 
Postmesteren var nu på det rene med , hvorledes dette 

forholdt sig , og spurgte , om der var nogle bekendte mænd , 
navnlig skuespillere , tilstede . 
» Her er ikke andet end bekendte mænd  ! «  svarede Sinding 
og fortalte hviskende :  » Ser de , de tre her ved siden af 
os er skuespillere — en stor og to små , meget små endogså 
— det er den store mands protegéer , de har nemlig indset , 
at den eneste måde , de kan komme frem på , er ved at 
beundre nummer et , så falder der dog en gang imellem en 
rolle , som han ikke selv gider spille , af til dem . Når man 
ser , hvordan de lader , som de morer sig over hans grinagtige 
historier , som de har hørt over hundrede gange , og når man 
hører den hjertelige latter , de kan sætte op over hans vittigheder , 
så skulle man ikke tro , de kun har så lidt talent for 
komediespil , som de virkelig har . De fire larmende og diskuterende 
herrer , der sidder ved siden af dem , er nogle yngre 
musikere , som øjensynlig har været på koncert i aften og nu 
komponerer om på alle de opførte sager af ældre eller yngre 
mestre . Ved det næste bord er pressen repræsenteret , den 
livlig gestikulerende herre , der står for enden af bordet , 
er selve redaktøren ; han giver et åndrigt vue over situationen , 
de to tilhørere er et par yngre medarbejdere , som 
øver sig i at høre på politiske foredrag uden at falde i 
søvn . Så kommer et par unge kunstnere , der har fået fat 
i en ældre velhaver ; han sidder og venter på , at der skal 
begynde at blive morsomt , for kunstnerne er ikke videre underholdende . 
De to herrer , som sidder henne i krogen og glor 
lige ud for sig uden at sige et ord , er to af byens vittigste 
hoveder , men de mangler for øjeblikket en til at lade det gå 
ud over . « 
» Jeg synes . Du er bitter , «  sagde Bonnesen . 

» Bitter ? Gud , det er jo mine bedste venner , jeg taler 
om ! Nej . jeg præsenterede bare selskabet for hr . Astrup , for 
så er det gjort , når vi senere kommer i lag med dem . « 
» Tror de virkelig , vi kommer sammen med dem ? «  spurgte 
Astrup , allerede i tanken nydende den misundelse , det ville 
vække hos de indfødte i den lille jyske landsby , når de hørte , 
hvormange bekendte mænds personlige bekendtskab han havde 
gjort . 
» Ja , jeg vil vædde med dem om , at det ikke varer et 
kvarter , før vi rykker sammen . « 
Astrup forberedte sig på sammenkomsten ved at tage en 
stor mundfuld af sit glas , men havde nær fået den i den forkerte 
Hals , da han i det samme hørte en aparte kradsen på 
ruden bagved sig . 
» Hvad var det ? «  sagde han hostende og med tårer i 
øjnene . 
» Hvilket ? «  spurgte de andre , som ikke havde hørt 
noget . 
» Der lød sådan en underlig lyd på ruden  .  .  . hør , 
der er det igen  ! « 
» Det er formodentlig en kat ude i gården , som er kravlet 
op til vinduet , «  mente Bonnesen . 
Lyden blev nu tydeligere ; en sagte , meget forsigtig banken 
på ruden lod sig høre . 
» Se , hvad det er ! «  sagde Sinding . 
Postmesteren rejste sig , spærrede med to fingre et par 
af persiennens ribber fra hinanden og sagde derpå : 
» Det ser højst mærkeligt ud ! Der står en 3 — 4 herrer 
derude i gården og vinker og gør tegn  « 
» Lad mig komme til at se ! «  sagde Sinding , skubbede postmesteren 

til side og rullede persiennen op .  » Nå , det er de 
gale spektakler ! « 
Han lukkede derpå det ene vindue op , og til postmesterens 
og Jens’ store forbavselse kom der øjeblikkelig et ungt 
menneske kravlende ind ad det . 
» Bliv bare ved at snakke , og lad som ingenting ! «  sagde 
den ad denne aparte vej indtrædende yngling til de tilstedeværende , 
da der ganske naturlig var blevet en almindelig pause 
på grund af hændelsen ved vinduet . 
» Javel , «  sagde Sinding til den nærmeste gruppe ,  » Halløj , 
i skuespillere ! Folket mumler i koulissen ! « 
Folket ø : alle de tilstedeværende , gav sig til at mumle , 
så det lød , som der var en såre livlig konversation , og under 
denne steg endnu tre ynglinge ind ad vinduet , hvorpå dette 
igen blev lukket og persiennen rullet ned . 
» Hvad Pokker skal det betyde at komme den vej ? « 
Spurgte Sinding den først indkomne herre , i hvem Jens med 
største forundring genkendte den unge Oxenthal . 
» Å , «  svarede denne ,  » den dumrian af en vært ville ikke 
lukke os ind , skønt den ikke var mere end et par minutter over 
tolv . og så fik jeg fat i privatvægteren og fik ham til at lukke 
porten op . « 
» Det er brillant , ganske udmærket ! «  lo den ene skuespiller . 
 » Sæt jer nu ned her ved dette bord , så får i nogle 
tomme glas for jer og lader , som i har været her ligeså 
længe som vi andre ! « 
Dette blev arrangeret i en fart , akkurat tilpas , inden værten 
kom ind med nogle tidligere rekvirerede varer . Da han 
havde anbragt disse på bestemmelsesstedet , kom han til at 
slå sine øjne lidt op , og de søvnigtunge øjenlåg gled lang- 
5* 

somt næsten helt op , da han så Oxenthal sidde ved bordet 
ved siden af . 
» Hvad ?  .  .  . Hvordan sidder de der ? «  spurgte værten 
forbavset . 
» Jo tak , jeg sidder ganske godt ! «  svarede Oxenthal overensstemmende 
med sandheden . 
» Nej , jeg mener , hvorfra kommer de s’gu her ? « 
» Det synes jeg egentlig er et noget nærgående spørgsmål , 
min gode vært ! « 
» Ja undskyld , jeg er ikke sådan at forstå !  .  .  . Der 
var før nogle herrer ude på gaden , som bankede på , men 
det var for sent , og nu troede jeg , det var dem , som ikke 
kom ind . « 
» Når jeg ikke var kommen ind , så kunne jeg jo ikke 
sidde her . « 
Det indlysende i denne bemærkning bedøvede fuldstændig 
den stakkels konditors på denne tid af døgnet ikke pålidelige 
hjerne , men der blev dog en lille tvivl tilbage , og under 
sin grublen over , hvorledes det egentlig hang sammen , stod han 
og vred viskestykket mellem hænderne , som om han ventede 
at kunne vride sandheden ud af det . 
» Kom nu bare med de kolde arrakstoddyer , jeg bestilte , « 
Afbrød Oxenthal hans spekulationer . 
» Der er ikke bestilt kolde arrakstoddyer hos mig , «  svarede 
værten bestemt , thi i den henseende stolede han fuldkomment 
på sin hjerne , han glemte aldrig en bestilling . 
» Nu har jeg aldrig hørt så galt ! «  kom skuespilleren den 
unge godsejer til undsætning ,  » det er ikke to minutter , siden 
de blev forlangt  .  .  . kolde arrakstoddyer , de ved jo nok af 

den slags ikke med varmt vand , men med is  .  .  . Hørte du 
ikke også det , Sinding ? « 
» Jo , jeg hørte nok før , da Oxenthal kom , at han sagde , 
det kneb for ham at komme ind , og at han af glæde over at 
være sammen med så mange fortræffelige og udmærkede mænd 
bød samtlige tilstedeværende et glas , men om de blev bestilt , 
ved jeg ikke . « 
Denne forklaring blev afgiven med den største troværdighed 
og straks med glæde greben af konditoren , som følte sig 
overbevist om , at det var gået således til , og derpå med 
denne bestilling skyndte sig ud til buffetten , hvor han øjeblikkelig 
tyede hen til ølapparatet , da han havde en følelse af , at 
hovedet ikke var rigtig frisk på ham . 
Det lille intermezzo havde givet humøret et mægtigt opsving , 
og under spøg og latter over den vellykkede mystifikation 
af værten rykkedes de små borde sammen til et stort , 
og de forskellige grupper blandedes mellem hinanden . Der 
foregik ikke nogen egentlig præsentation af Astrup og Jens , der 
vare de eneste ukendte i forsamlingen , men det varede ikke 
fem minutter , før alle vidste , hvem de vare , og efter en halv 
times forløb tiltaltes de af det øvrige selskab på den kammeratligste 
måde med  » Postmester «  og  » Lundsgård «  , som om 
der var gået et halvt år , siden bekendtskabet stiftedes . 
Ved den almindelige sammenslutning vare vore fire bekendte 
blevne delte i to partier , idet Sinding og Astrup havde 
fået plads ved den ene ende af det nydannede bord , medens 
Bonnesen og Jens vare blevne trængte længere ned . Den lille 
postmester var særdeles glad ved sin plads ; han sad , omgiven 
af skuespillere og de vittige hoveder , det haglede ned over 
ham med lystige indfald , snurrige replikker og meget hasarderede 

brandere , og han kunne have samlet et forråd af 
komiske anekdoter og morsomme småhistorier , stort nok til 
at forsyne den lille landsby og flere Miles omkreds med underholdning 
i et par vintre , hvis han kunne have erindret dem 
alle . Han lo , så hans lommetørklæde blev gauske vådt af 
at aftørre tårerne , og hans hanekam drejede sig uafladelig 
fra den ene side til den anden , thi han ville have alle historierne 
med ; om hver ny , han hørte , syntes han , at det var den 
bedste , der endnu var fortalt , besluttede endelig at huske den , 
og for at hjælpe på sin hukommelse råbte han jevnlig ned 
til Jens :  » Husk mig på de to skoledrenge og droschkehesten , 
når vi kommer hjem ! «  eller :  » Huskendelig på , at jeg i morgen 
fortæller dig en mageløs historie om en mand med en 
flad tallerken ! «  eller lignende gådefulde hentydninger , som 
næste dag vare nær ved at bringe ham til vanvid , da det var 
ham komplet umuligt at erindre pointet i en eneste historie . 

Jens var som sagt kommen til at sidde længere nede ved 
bordet , og her var hverken så megen latter eller så meget 
spektakel som ved bordenden , skønt det gik livligt og muntert 
nok til . Han havde fået Oxenthal til sidekammerat og 
var i førstningen slet ikke videre glad ved dette naboskab , da 
det skudsmål , frk . Fanget havde givet den unge godsejer , ikke 
havde givet Jens lyst til at gøre hans bekendtskab ; men 
Oxenthal viste sig at være i besiddelse af en overordentlig 
smittende elskværdighed , han talte så åbent og naturlig , 
uden omsvøb , som om han længe havde kendt Jens , han havde 
et så vindende smil , og navnlig var hans mund så køn — 
Jens syntes formelig , det så ud , som om hans tænder lo — , 
at Jens umulig kunne tro andet end , at frøkenen havde gjort 

ham alt for sort . Der er mellem unge mænd , der have den 
samme tilbøjelighed til straks at blive forelskede i ethvert kønt 
pigeansigt , og som besidde den lykkelige evne at behage damerne , 
noget vist sympathetisk , der gør , at de føle sig tiltrukne 
af hinanden , noget hemmelighedsfuldt frimureragtigt , 
der bevirker , at de hurtig finde hinanden , og således gik det 
også Oxenthal og Jens , der — hver på sin vis rigtignok — 
beundrede og elskede kvinderne . Oxenthal havde nemlig med 
den lethed , der er karakteristisk for folk , som er vante til 
at bevæge sig meget i livet og blandt mange forskellige slags 
mennesker , efter en kort underholdning om landbovæsenet fået 
bragt samtalen hen på det væsen , der interesserede ham ulige 
mere , nemlig kvinden , og specielt de københavnske damer . 
Her var et felt , hvor Jens kunne tale med ; han udtrykte på 
sin jevne , ligefremme måde en så sand beundring og begejstring 
for de københavnerinder , han havde set , lige fra dem på 
dampskibet -• han sagde ikke specielt hende — og den lille 
jomfru i aviskontoret , der havde let så muntert , at han 
måtte le med , og til de mange elegante damer i  » National «  , 
som han syntes alle strålede og smilede af skønhed og ungdom . 
At Oxenthal , der i begyndelsen morede sig over den naive , 
unge mand , virkelig kom til at holde af ham og endte med at 
blive ganske misundelig over hans ufordærvede friskhed . 
De drak derfor med hinanden på et nærmere bekendtskab , 
hvad der lod til at skulle gå hurtig i opfyldelse , da det 
viste sig , at Oxenthal logerede på samme hotel som Jens og 
Astrup . 
Der var imidlertid blevet tømt flere af de små arrakstoddyer , 
thi endnu førend det første glas var drukket ud , marscherede 
værten med assistance af opvarteren op med en frisk 

forsyning , og det lod til at være en så selvfølgelig sag , at 
ingen spurgte , hvor toddyerne kom fra , eller hvem der betalte ; 
man afleverede det tømte glas og fik et fyldt istedet , dermed 
var det i orden . Da der imidlertid opstod en pause i denne 
toddy-afløsning , kom postmesteren i tanker om . at det vistnok 
måtte anses for passende , om Jens og han gav deres del til 
gildet , og han begyndte nu for at vække Jens’ opmærksomhed 
og få dennes samtykke at rømme sig på en meget påfaldende 
måde , blinke mystisk med øjnene , rynke panden på en 
diabolsk måde , pege på sit glas og beskrive cirkler og 
underlige figurer i luften og i det hele gøre så mange 
dikkedarer , at de fleste troede . Toddyerne vare stegne manden 
til hovedet . 
Jens så først meget forbavset på sin ældre vens sære 
opførsel , men det gik snart op for ham , at den i luften beskrevne 
cirkel betød  » en omgang «  , og han nikkede derfor naturligvis 
til postmesteren . Denne slog derefter til lyd på sit 
glas , og der indtrådte en antydning af en pause i den herskende 
larm . 
» Vil de have fat i en opvarter ? «  spurgte Sinding . 
» Nej ! «  svarede postmesteren bestemt og rejste sig højtidelig , 
 » jeg ville gerne sige et par ord  . . . » 
» Holde en tale ? «  udbrød Sinding .  » Det er udmærket ! 
Jeg har ikke hørt en ordentlig tale , siden min bedstemoders 
poppedreng afgik ved døden med de ord :  » Der er i himlen 
en poppedreng , så smuk ! «   .  .  . Stille dernede ! Postmesteren 
vil tale ! «  råbte han kraftig og fortsatte syngende : 
» En tale vil han holde — lad gå ! 
Men hele talen lyder som så : « 

han stoppede til Astrups forundring så pludselig op , at 
han så sig nødsaget til at tilføje : 
» Værs’god ! Kør med lammene ! « 
» Nej , nej , nej !  .  .  . Det er slet ikke nogen tale , jeg vil 
holde , «  stammede postmesteren forvirret ,  » det kunne sandelig 
aldrig falde mig ind i et selskab af mænd , der er så begavede 
og — og — (  » begloede «  , foreslog det ene vittige hovede , men 
postmesteren foretrak det temmelig tautologiske udtryk : )  » udmærket 
begavede . Jeg ville blot med et par ord takke dem 
for den velvilje og forekommenhed , hvormed de har optaget 
min unge ven og mig i deres kreds , så godt som uden at 
spørge , hvem vi var . «  ( her gav en af musikerne sig til at 
synge :  » Her spørges ej om rang og stand «  , medens et juridisk 
medlem stillede forslag om for fremtiden , ligesom i andre fine 
foreninger , at hænge de besøgende op i to dage på den 
sorte tavle , der endnu prydede væggen som et vidnesbyrd om 
værelsets tidligere brug som billardstue , men postmesteren 
fortsatte ufortrødent : )  » Jeg ved , hvor eksklusive københavnerne 
ellers er lige overfor os provinsbeboere , for jeg er selv en gammel 
københavner og  . . . og derfor «   .  .  . ( postmesteren ledte 
efter ord , hvorfor en stemme opfordrede den gamle københavner 
til bare at hænge i ; det gjorde han også : )  » derfor ved 
jeg det ! Vi har forladt vor lille , hyggelige ravnekrog med dens 
indsnevrede synskreds og småstadsagtige Duft for at fylde 
vore lunger med den friske , kvægende Duft på vort lands  . .  . 
Vort lands parnas , om jeg så må sige «   .  .  . (  » Værs’god ! « 
Lød det fra flere kanter , og taleren benyttede sig straks af tilladelsen 
og gentog : )  » vort lands parnas og tage os et bad i 
hovedstadens foryngende strømme . «  ( her fremkom der en sådan 
masse advarsler både mod vandet fra Københavns vandværk 

og det ved ryssensten , at det varede en længere stund , 
inden postmesteren fik lov til at slutte : )  » Jeg tømmer dette 
glas med en tak og tillader mig at spørge , da de allerede har 
budt os så meget at drikke , at jeg sandelig er ganske genert ! « 
.  .  . ( hertil bemærkede det andet vittige hovede , at han lod 
sig byde overordentlig meget i den retning , før han gjorde 
indsigelser , og endelig endte taleren : )  » Jeg tillader mig altså 
at spørge de herrer , om de ikke vil gøre os den fornøjelse 
at drikke en lille bolle med os ? « 
Slutningen gjorde stor virkning ; fra alle de unge lød der 
et enstemmigt bifald , og den eneste betænkelighed ved sagen 
opstod af tvivlen , om værten virkelig ejede en bolle , hvad der 
foranledigede det vittige hovede til at spørge postmesteren , om 
han ikke kunne nøjes med to tvebakker . Sinding beklagede , 
at foreningen ikke havde anet , at der ville blive sådan en 
fest , da man så selvfølgelig ville have sørget for en passende , 
smag- og pragtfuld , kunstnerisk udsmykning af lokalerne , 
og derpå gik han i forening med Astrup ud for at se , 
om værten kunne stille noget , der lignede en bolle , på 
benene . 
Da de nogen tid efter atter viste sig med punschen i en 
gammel , klinket og enøret terrin , der ellers gjorde tjeneste 
som opbevaringssted for æg , overraskedes de ved , at den forønskede 
dekoration af værelset var bleven realiseret . På dø 
hvide gaskupler havde den ene kunstner tegnet nogle særdeles 
dristige karrikaturer af flere af de tilstedeværende , medens 
den anden var optrådt som hurtigmaler ved på den omtalte 
sorte tavle at tegne en idealiseret gengivelse af poststationen 
i Jylland af slet ikke så ringe virkning , naturligvis , da den 
var tegnet ved hjælp af kridt , i et snelandskab , og de to vittige 

hoveder havde ved tilføjelser og udslettelser givet samtlige 
på væggen hængende opslag allusion til festen som f . Eks . 
Ved at forandre  » Små postejer «  til  » Leve den små post-ejer 
Astrup ! «  men hovedinteressen havde dog dekorationen af 
kakkelovnen ; her havde nemlig skuespilleren viist sin færdighed 
i at kostumere og maskere , idet han ved rødkridt og en brændt 
prop havde forvandlet den antikke buste , der stod ovenpå den 
runde kakkelovn , til en temmelig nøjagtig kopi af postmesteren 
selv , hvortil det naturligvis bidrog ikke så lidt , at der var 
anvendt selve originalens hat . Halstørklæde og overfrakke . 
Bonnesen blev sat til at forestå udskænkningen af bollens 
indhold , da han antoges at have en speciel færdighed heri , 
eftersom han var vinrejsende ; han fandtes også at kunne 
sørge særdeles godt for de andres glas uden at glemme sit 
eget , da han , hver gang han skænkede i for en anden , selv 
tog , hvad der blev tilbage i skeen , ligesom de urtekræmmersvende , 
der bruge deres mund som det bedste og nærmest ved 
hånden værende gemmested for alle de spiselige sager , de 
få tilovers ved afvejningerne ; men for øvrigt passede han i 
det hele godt til pladsen ved sit røde , smilende ansigt og 
glade , gemytlige ydre . Bollens indhold blev ved første glas 
erklæret for særdeles velsmagende , hvad der ikke forhindrede , 
at det blev stærkt kritiseret ved andet glas , og her spurgte 
den ældre velhaver , som fandt punschen alt for sød , om han 
ikke måtte komme en flaske rhinskvin i bollen , hvad der 
allernådigst blev bevilget ; da man derpå igen havde drukket 
lidt , fandt Oxenthal punschen for sur og udbad sig og fik 
tilladelse til at hælde en flaske banko i , hvilket havde den 
uheldige virkning atter at gøre punschen så sød , at der udkrævedes 
mere rhinskvin , og således fortsattes det , så at 

selskabet godt for den sags skyld kunne have siddet ved 
bollen den dag i dag uden at have fået den tømt . Som en 
følge af , at det ved hver ny tilsætning anså «  for nødvendigt 
at tømme sit glas for at smage på den nye brygning , befandt 
alle sig meget hurtig på et særdeles livligt stadium ; larmen 
og spektaklet tiltog for hvert minut , det var ganske nødvendigt 
at brøle , så stærkt man kunne , så meget mere , som folk 
følte en speciel trang til at fortælle historier til eller diskutere 
med dem , der sad længst fjernet fra dem . 
Ingen brød sig om , hvad de andre sagde , men fortsatte 
sine meddelelser , ligegyldigt om nogen hørte derpå . En af 
de små skuespillere havde fået fat i redaktøren og beklagede 
sig i stærke udtryk over , at der for nylig havde stået i hans 
blad om skuespilleren , at han var pudsig , hvilket var en ærekrænkende 
fornærmelse , hvorfor han erklærede bladet for en 
ussel , slet og elendig Avis , hvad redaktøren velvilligst lovede 
at erindre ved første lejlighed . En ung sportsman af godsejerens 
følge , der på en vis tid af aftenen stedse fik umådelige 
kræfter , målte arme og lægge med en jevnaldrende 
marinemaler , som havde samme svaghed eller styrke , og gav 
denne sidste lov til at knække arme og ben på ham , hvis 
han måtte få en lignende frihed til at behandle marinemalerens 
lemmer på samme måde . En af musikerne forlangte 
den ene gang efter den anden hos opvarteren to violiner , en 
Viola og en violoncel , da det var ham meget magtpåliggende 
øjeblikkelig at få spillet en nylig komponeret strygekvartet i 
es ; men erklærede sig dog villig til at nøjes med , at opvarteren 
skaffede et flygel , da kvartetten også var udsat firhændig . 
De to unge journalister , der efter længe at have 
gjort sig kostbare endelig havde udkrammet nyhederne i bladets 

morgennummer , vare de eneste , der forholdt sig rolige , 
da ingen ville høre tale om politik , og de sad så iagttagende , 
som skulle de referere hele festen . En ung kunstner ville 
endelig hælde punsch i pullen på sin bulehat og stikke ild i 
punchen , medens han vandrede om med hatten på hovedet 
for at ligne ildånden i  » Mer end Perler og guld «  , hvilken 
for øjeblikket forekom ham at være den mest efterlignelsesværdige 
person , han kunne huske . Skuespilleren opfordrede 
Oxenthal til at forsvinde ad samme vej , han var kommen , for 
at de kunne få mere grin med værten og sige , at Oxenthal 
slet ikke havde været der ; den unge godsejer var straks parat 
til at stige ud ad vinduet , men blev dog holdt tilbage af nogle 
fornuftige , som mente , at det ikke var klogt således at lukke 
denne vej , som måske i fremtiden kunne komme til nytte . 
Omsider hævedes dog gildet , og man kom ud på gaden , 
hvor gaslygterne allerede vare slukkede , og hvor husene i det 
gryende , gråkolde dagslys så så alvorlige og truende ud og 
syntes at stirre på selskabet med deres mange ruder , der 
tog sig ud som ligeså mange øjne , kastende bebrejdende og 
forbitrede blikke . Gadernes mennesketomhed fremhævedes kun 
af den enlige politibetjent , der slentrede afsted , daskende sine 
hænder mod hinanden og spekulerende over , hvor verdens 
goder dog vare ulige fordelte , idet de , der kunne ligge i deres 
varme seng , ikke ville , og de , der hellere end gerne ville , 
ikke kunne , og den tyndklædte , skuffende aviskone , der på 
sine slæber gled langs husrækken , kiggende over skulderen 
tilbage på de fine herrer og tænkende på sine unge dage , 
da hun lidt selv havde været i sådant et kompagni . Hvert 
skridt gav buldrende genlyd fra den anden side af gaden , og 
hvert latterudbrud fik gensvar i en uhyggelig spøgelselatter , 

som syntes at rulle hen ad tvergaderne for at udbrede sig over 
hele byen og undertiden gav en vagtsom butikshund anledning 
til lydelig at protestere mod denne sene hjemvenden . 
Men selskabet hverken så eller hørte sligt , det drev muntert 
afsted , og på hjørnet af Amagertorv lød det højrøstet :  » Godnat , 
og tak for i aften ! «  nogle gik lige hjem , flere skulle 
hen på den tidlige morgenkafé og have den afsluttende kop 
kaffe med frisk hvedebrød , og andre drev op og ned ad gaderne , 
fortsættende deres ørkesløse diskussion om småting , 
som aldeles ikke interesserede dem . 
Astrup , Jens og Oxenthal fulgtes ad til hotellet , og Jens ’ 
fandt det fornødent at tage postmesteren under armen , da den 
lille mand under en forklaring af , hvor urimelig meget han 
kunne tåle af stærke drikkevarer , gentagne gange gjorde 
attentat på at tage fod bad i rendestenen med støvler på . 
Den unge godsejer gik vel med lidt sluttede knæ . men var udmærket 
humoristisk oplagt og gjorde diverse liberale tilbud om 
at banke frugthandlere op for at traktere med pærer eller om 
at tænde gaslygterne for egen regning , og han fortsatte med 
disse mærkelige indfald , efter at de vare komne ind på hotellet , 
hvor det kostede hele den lille postmesters autoritet at afholde 
ham fra at ringe samtlige rejsende sammen til tabte 
d’hote med den store klokke , da det ligefrem ville være ham 
en fornøjelse at se så mange som muligt til en lille middag 
lige på stedet , jo flere jo bedre ; bare gemytligt . 
De tre skiltes ved postmesterens dør , og den lille mand 
formanede flere gange Jens til ikke at sove over sig :  » Skønt 
klokken er så mange , Jens , står vi alligevel op klokken otte , 
præcis klokken otte ! Mau må ikke spilde tiden , når man 
er i København ! Godnat , hr . Oxenthal ! Godnat , Jens ! «  det 

var lidt vanskeligt for postmesteren at finde sig tilrette i sit 
nye værelse , eftersom han så bestemt erindrede , at sengen 
stod til højre og klædeskabet til venstre , da han forlod værelset , 
men nu vare flyttede om , og tillige var det en højst besynderlig 
støvleknægt , som han stadig gled nedad , hvad der bevirkede , 
at han meddelte sin ene fod flere forsvarlige spark uden derved 
at få støvlen af den anden . 
Han var derfor ikke kommen længere end til at stå på 
hovedet i sin kuffert efter en natskjorte , thi det havde ikke 
været ham muligt at finde den , han havde været så forsynlig 
at lægge frem , da han afbrødes af en sagte banken på døren 
og et  » Sover de ? «  da han havde besvaret dette benægtende , 
kom den unge Oxenthal busende ind . halvkvalt af latter . 
» Ved de , hvad jeg nu har gjort ? «  spurgte han . 
» Nej ! «  svarede postmesteren ,  » det er vel igen nogle gale 
streger ? « 
» Ja ! Hahaha ! Naturligvis ! Jeg har byttet alle støvlerne , 
der stod udenfor værelserne , om  .  .  . Hahaha !  .  .  . Små 
damesko med lange vandstøvler og ny herrestøvler med gamle 
børnesko  .  .  . Hahaha ! Det bliver mageløst i morgen tidlig ! 
Tænk dem et hurlumhej !  » Hvor fanden er mine støvler 
henne ? «  —  » Gud , det er virkelig ikke mine , de lange ridestøvler ! « 
—  . . . Du søde kineser , sikken et styr ! «  stadig 
leende forlod han værelset ligeså pludselig , som han var 
kommen , medens den lille postmester med den højeste misbilligelse 
af den slags flovser gik i seng . 

v . 
Skjøndt vor ven Astrup var kommen så sent i seng , 
vågnede han dog tidlig næste morgen . Han gabede , fik med 
besvær øjnene helt op , skønt han havde en følelse af , at 
der hvilede noget meget tungt på øjenlågene , og så på 
sit ur .  .  .  » Aha ! det var dejligt , fem minutter i syv ! Så 
har vi endnu en hel time at ligge i ! «  tænkte han , vendte sig 
om på den anden side , gabede igen , lukkede øjnene , hvad 
der gik meget lettere end åbningen af dem før , og sov 
straks ind . 
Noget senere gentog den samme scene sig , en gaben , et 
blik af de søvndrukne øjne .  » Ikke endnu otte ! «  , atter en 
omdrejning og en gaben med påfølgende indslumring . 
Der gik derpå igen en stund , hvor der ikke hørtes 
andet end postmesterens regelmæssige vejrtrækning , så vågnede 
han på ny , og denne gang var han vågen . Atter vandrede 
hans blik hen på uret .  » Fem minutter i syv ? Hvad 
Pokker , «  mumlede han ,  » det var den jo også sidst , jeg så 
på den . «  efter i nogen tid at have søgt at klare dette 
fænomen ved at spekulere over , om han havde sovet , siden han 
sidst så på uret , eller ej , fandt han på at undersøge , om 
skylden ikke skulle ligge hos hans kære kronometer . Dette 
viste sig ganske rigtig at være tilfældet , thi uret stod simpelthen 
 ; i et nu var postmesteren ude af sengen og henne 
ved servanten , hvor han ved hjælp af sin svamp tog en længere 
række styrtebade i nakkehulen . Påklædningen gik for 
sig med overordentlig hastighed , thi ved at kigge ud på 
gaden og se det liv og røre , som allerede herskede der , var 
han kommen i tanker om , at han vist havde sovet over sig , 

— sl- 
og han var derfor meget ærgerlig på sig selv ; det var ikke i 
alle de år , han havde været i Jylland , arriveret ham en 
eneste gang at glemme at trække uret op . Så snart det lod 
sig gøre , ringede han på pigen , bestilte kaffe og spurgte , 
hvad klokken var . 
» Straks elleve ! «  svarede pigen og forsvandt med et smæk 
med døren , som postmesteren tilskrev en alvorlig misbilligelse 
af hans sene opstandelse . 
» Straks elleve ! «  gentog han heftig ,  » Gudfader bevares ! 
På denne tid begynder de at lave middagsmad hjemme i Jylland 
 !  . . . Og så at tænke sig , at Jens ligger ganske rolig 
og snuer derinde ; det er jo en skandale ! « 
Han for ind i værelset ved siden af , hvor hans første 
forbavselse gjaldt det åbentstående vindue , da han troede , at 
Jens havde sovet for åbent vindue , og hans anden og ulige 
større den redte seng , som ikke så ud til nogensinde at have 
rummet noget sovende væsen . Han løftede sengetæppet for at 
se , om Jens dog ikke skulle ligge der , men da dette viste sig 
ikke at være tilfældet , stirrede han rådvild om i stuen . Han 
stod endnu således , da pigen kom med kaffen . 
» Hvor  .  .  . hvor er min unge ven henne ? «  spurgte han 
med hænderne i siden og med en betoning , som om han ville 
gøre pigen ansvarlig for Jens’ forsvinden . 
» Det ved jeg virkelig ikke  . . . den unge herre gik ud 
klokken halvni ! «  svarede pigen og forsvandt med nok et smæk 
med døren , som viste , at hun endnu ikke havde tilgivet postmesteren . 

denne satte sig til at drikke kaffe , men havde ikke nogen 
stor nydelse , hverken af hvad han spiste eller drak , idet han 
ved hver mundfuld mumlede :  » Gik ud klokken halvni — og 
6 

nu er den elleve ! «  og derefter sank hen i en grublen , der 
nærmest gik ud på at repetere for sig selv alle de gyseligste 
ulykkestilfælde , han nogensinde havde hørt eller læst vare foregåede 
i København , og disse blandede sig på en besynderlig 
måde sammen med de forskellige kådheder og løjer fra 
gårsdagens gilde . 
Han var endnu ikke kommen på det rene med , om han 
skulle antage , at Jens var bleven knust af et nedfaldende 
patent-stillads , hvis fortrin han lod til at formode lå i den 
hastighed , hvormed de uden varsel rutschede ned på de forbigående , 
eller om Jens var bleven kvæstet af en nedstyrtet 
gesims , da den savnede yngling trådte ind ad døren , tilsyneladende 
fuldstændig i behold , omend et par fortrydelige rynker 
i panden nok varslede , at der var et eller andet i vejen . 
» Men du min skaber ! «  udbrød den lille postmester . 
» Hvor i al verden har du dog været henne ? Her har jeg 
siddet i en angst for dig , som ikke er til at beskrive . « 
Som bekendt have folk altid en lille svaghed for at overdrive 
i en sådan situation , og en med sagerne ubekendt 
ville ganske sikkert have fået indtrykket af , at postmesteren 
havde siddet på samme plet og været angst uafbrudt i mindst 
en månedstid . 
» Å , jeg har været ude at spasere , «  svarede Jens rolig . 
» De sov så godt , da jeg var inde hos dem , at jeg ikke nænnede 
at vække dem . « 
» Været ude at spasere ? «  svarede postmesteren , slet ikke 
tilfreds med denne Jens’ hensynsfuldhed .  » Uden at sige et 
ord derom  .  .  . hm ! Hvor har du så spaseret , om jeg må 
spørge ? « 

» I  . . . i Gothersgade , «  mumlede Jens og trak forlegen i 
den lille knebelsbart . 
» Gothersgade ? Det var da en besynderlig gade at vælge 
.  .  . Hvor var du mere ? « 
» Jeg var ikke flere steder ! « 
» Hvad ? Har du i halvtredie time gået op og ned ad 
Gothersgade ? Hvad Pokker har du bestilt der ?  .  .  . Nej , sig 
mig nu , hvor du ellers har været henne ? « 
» Jeg forsikrer , jeg har ikke været andre steder !  .  .  . 
Det er jo en gruelig lang gade , den er vist over en mil 
lang ! « 
Jens talte i en nølende , usikker tone , som om der var 
noget , han ville skjule , og han derfor helst ville bort fra denne 
samtale . Postmesteren så op på ham med det samme inkvisitoriske 
blik , som han hjemme i Jylland tilkastede et stakkels 
landpostbud , der var kommet for sent og gav det dårlige 
føre skylden , medens postmesteren havde ham mistænkt for at 
være falden ind i en kro undervejs ; Jens modstod ikke det 
skarpe blik , men blev rød i hovedet , og på en gang gik der 
et lys op for postmesteren . 
» Å —å ! Gothersgade !  . . . Nu fatter jeg det ! «  udbrød 
han , stolt over sin opdagelse .  » Det var der , du troede , frøken 
Søeborg boede  . . . det er efter hende , du er gået ! Ja , så 
forstår jeg , der kunne gå så lang tid med dertil . « 
» Ja , «  svarede Jens frimodig , da han så sin hemmelighed 
røbet ,  » jeg mente , at jeg ligeså gerne kunne spasere derud 
som ethvert andet sted , så kunne jeg måske møde hende eller 
se hende ved et vindue . « 
» Nå , opdagede du hende så  ? « 
» Nej , jeg gjorde ikke . « 

» Det kunne jeg have sagt dig iforvejen !  . . . Og nu har 
du spildt halvtredie time på de narrestreger . « 
Det var nu ikke så besynderligt , at det havde taget 
nogen tid for Jens at komme igennem den omtalte gade . 
Han havde nemlig taget fat ved kongens Nytorv og var begyndt 
med på det omhyggeligste at undersøge hvert eneste 
vindue i det første hus i Gothersgade , var derpå gået videre 
til det andet og havde fortsat således , da han kun , for hver 
gang han ikke opdagede nogen frk . Søeborg , følte sig yderligere 
bestyrket i sin overbevisning om , at det næste vindue var det 
rigtige , og at han der ville se bemeldte unge dame komme 
tilsyne og med den yndigste forvirring nikke til ham med 
ejerindens bekendte hovede med de glimrende øjne og den 
søde lille næse . Han blev imidlertid forhindret i at fortsætte 
hele gaden igennem på den måde , thi da han var kommen 
til det femte hus , opdagede han , at en ældre , langsomt gående 
mand , der en stund havde stået ude på gaden og fulgt ham 
med øjnene , skrævede over rendestenen og meget ugenert 
stillede sig op ved siden af ham . hvorpå han gav sig til at 
glo på det samme hus som Jens med den mest spændte og 
alvorlige mine . —  » Med forlov ! «  sagde manden lidt efter ,  » er 
der ildløs ? «  —  » Ildløs ? «  , svarede Jens forundret ,  » hvor  .  .  . 
Hvor skulle der være ildløs ? «  —  » Derovre i det sted ! Ryger 
det ud af nogen af vinduerne ? «  —  » Å , det er slet ikke det , 
jeg ser efter ! «  brummede Jens affærdigende . — men manden 
blev ligegodt stående ved hans side og stirrede blot endnu 
mere spændt på , hvad der egentlig var at se efter . Straks 
derpå opdagede Jens , at han på sin anden side havde fået 
en lille , tarvelig klædt kone , som havde sat sin kurv fra sig 
og spørgende så først på ham og derpå over på huset . — 

» Kan de se den ? «  , spurgte hun endelig . —  » Hvad for en 
den ? «  , sagde Jens . —  » Kanarifuglen ? «  —  » Kanarifuglen ? «  , 
gentog Jens , der troede , at konen var gal . —  » Ja , jeg troede , 
det var en kanarifugl , der var fløjet fra dem og nu sad derovre . « 
—  » Nej , gu’ er det ikke nej ! «  , udbrød Jens heftig ; 
men det battede ikke mere på konen , end den første affærdigelse 
havde gjort på manden , hun rørte sig heller ikke af 
pletten , men betragtede huset med åben mund . Lidt efter 
kom butiksdrengen til , som var i færd med at åbne cigarbutikken 
bag dem , men med beredvillig opofrelse straks opgav 
dette arbejde for at slutte sig til gruppen : så forøgedes 
denne med et bybud , der kom kørende med en trillevogn , 
men øjeblikkelig satte denne af på gaden for at gøre de 
andre selskab , og så lukkede en ung kontorist , som sad ved 
vinduespulten på første sal i det betragtede hus , vinduet op 
. og lænede sig så langt ud af samme for at se opad stedet , 
at han nær var styrtet ud og på den måde havde afgivet 
en plausibel grund til det ikke så ringe opløb , der efterhånden 
havde samlet sig . Jens fandt det rådeligst at fortrække 
og overlade forsamlingen selv at vælge mellem de 
utrolig mange gisninger om ildebrand , kanarifugle , nedstyrtede 
børn , o . s . v . Han gik langsomt videre , seende nøje på hver 
ung dame , der kom forbi , og af og til kiggende op til vinduerne , 
når han opdagede et sted , som han syntes så ud til 
at afgive en særlig passende beboelse for Fru Søeborg og 
døtre . Da ban var vedbleven at gå ligeud i en efter hans 
mening grumme lang tid , fik han den ide , at han vist var 
kommen ind i en anden gade , hvorfor han spurgte en forbigående , 
om det var Gothersgade . — jo , det var Gothersgade ! 
— Jens drev videre , spekulerende over , at postmesteren dog 

vist ikke havde overdrevet , da han sagde , at man kunne komme 
hundrede tusinde steder hen ad denne gade . Der kom flere 
og flere folk på gaden ; hver gang Jens stod stille , blev han 
rendt på af karle med pakker eller piger med kurve , og i 
intet af tilfældene var det hverken videre venlige blikke eller 
synderlig høflige udråb , der ledsagede disse sammenstød . Nu 
kunne det da umulig længere være Gothersgade , mente Jens 
og spurgte sig igen for . — jo , det var fremdeles Gothersgade ! 
— han fortsatte sin vandring , men den blev besværligere og 
besværligere , vognrummelen og færdselen tog til og gjorde 
ham ør i hovedet ; hvert øjeblik forudså han en voldsom 
karambolage mellem de forskellige køretøjer eller en overkørsel 
af de over gaden smuttende skolebørn , og dertil kom , 
at han jevnlig måtte gøre små excursioner tilbage eller over 
på den anden side , da det forekom ham , at den eller den 
unge pige , der ubemærket var sluppen ham forbi , lignede 
hende på gangen eller havde hendes hat eller overstykke 
på , thi det var blevet ham meget vanskeligt at følge med i 
den tætte folkestimmel . Da han så sig om , opdagede han en 
stor smuk have og sluttede heraf , at han var kommen ud på 
landet , langt udenfor byen : han spurgte atter en forbigående , 
hvad dette var . — det var botanisk have . — jamen , hvad 
det kaldtes , hvor han gik . — det var endnu fremdeles Gothersgade . 
— han havde den største lyst til at vende karlen en 
ordentlig jysk lussing , da han anså det for en københavnsk 
vittighed , som han ikke forstod ; men han styrede sig dog og 
besluttede at få rigtig besked hos den første politibetjent , han 
mødte . Beskeden blev dog ikke anderledes , men han fik anvisning 
på at sætte sig op i en sporvogn . Dette gjorde da 
Jens , og på den måde lykkedes det ham at komme tilbage 

til kongens Nytorv , træt og modløs over ikke at have haft det 
mindste udbytte i den påregnede retning , idet han heller ikke 
på tilbagekjørselen fik et glimt at se af sin elskede og i det 
hele ikke opdagede andet mærkeligt end , at der endnu stod 
en hel flok mennesker og gloede opad det femte hus i 
Gothersgade . 
Alt dette fortalte Jens imidlertid naturligvis ikke Astrup 
et ord om ; han bad kun om at få noget frokost , da han var 
frygtelig sulten , hvad man ikke , når man kendte hans bedrifter , 
kunne undres over . Frokosten kom ; Astrup lod , som 
grunden til hans mangel på appetit var den skrækkelige 
angst , han havde udstået , og omtalte ikke det mere sandsynlige , 
at det kom af , at han lige havde fået sin morgenkaffe ; 
men det gjorde nu heller ingenting , thi Jens havde appetit 
og spiste for dem begge . 
Astrup vedblev under måltidet at anmode Jens om at 
slå frk . Søeborg af tankerne ; der var så såre lidt sandsynlighed 
for , at de ville få hende at se , og i al fald fik 
Jens ikke ham til at traske ud med på opdagelse efter hende ; 
men Jens ville ikke love ham noget som helst ; han stolede på 
sin lykke . Til sidst så postmesteren , som begyndte at finde 
Jens’ standhaftighed meget farlig , sig nødt til at spille sin 
sidste trumf ud ; han erindrede Jens om Karen Margrethe . 
Jens bad ham bestemt ikke at nævne hende , men postmesteren , 
der havde talt sig varm , endte med ligeud at erklære det for 
utilladeligt af Jens at løbe efter københavnske pigebørn , når 
han vidste , der sad en god og smuk lille pige ovre i Jylland 
og ventede på ham . • 
» Er de så vis på det ? «  spurgte Jens kort . 
» Ja ! Og jeg ved , at det er både dine og hendes forældres 

ønske , at det bliver til noget , og det helst så snart 
som muligt ! « 
» Ja tak , jeg ved det nok !  .  .  . For disse fiskerettigheders 
skyld , ikke sandt ?  .  .  . Men når vi to nu ikke bryder 
os om denne dumme trætte  . . . og når nu hverken hun eller 
jeg har det samme ønske som vore forældre — hvad så ? « 
» Det mener du ikke !  .  .  . Det er blot , fordi du ikke har 
truffet hende — den anden — , at du er gnaven ! «  bemærkede 
postmesteren , men afsluttede hermed yderligere forhandlinger 
om dette ttema , da han ikke fandt øjeblikket rigtig 
belejligt . 
Efter måltidet foreslog postmesteren , at de skulle gå 
ud at se sig lidt om i byen , de skulle jo ikke flytte ind i 
pensionatet før om eftermiddagen , og han havde ment , at de 
skulle tilbringe aftenen i det kongelige tteater . Skønt 
postmesteren endte med en meget skarp , ironisk bemærkning 
om , at Jens formodentlig havde rendt sig træt på sin morgentur , 
erklærede Jens sig dog parat til straks at bryde op , og 
vore to rejsende begav sig derpå ud på vandring . 
Turen gik først ned til det kongelige tteater , hvor der 
skulle købes billetter . Postmesteren gik vigtig , som om han 
var særdeles godt kendt med forholdene , hen til den midterste 
af de tre åbne gitterdøre og tog et tag i den , men hvadenten 
han trak til sig , eller han rendte skulderen imod den , 
lod den sig ikke rokke . Lidt mindre vigtig gjorde han derpå 
et forsøg på at åbne den højre dør , og da den heller ikke 
ville gå op , prøvede han betydelig mindre vigtig sin lykke 
med den venstre dør med samme negative resultat . Han 
ilede derpå hen og studerede plakaten . 
» Jo vist havde jeg ret , naturligvis ! «  sagde han til Jens . 

» Kan du se , der står det :  » Til ordinære priser fra klokken 
tolv «   . . . og nu er den straks et kvarter på et , og der er 
ikke åbent endnu ! Det er en skandale ! Det skal jeg dog 
fortælle min ven , redaktøren  .  .  . Men hvad skal vi gøre ? 
Hvor længe skal vi blive stående her , man ved jo ikke , hvornår 
de finder for godt at lukke op ? « 
Jens havde imidlertid fået øje på de velbekendte tavler , 
der bekjendtgjør , at alt er udsolgt , og gjorde postmesteren 
opmærksom på sin opdagelse . 
» Det var dog ærgerligt ! «  sagde den lille mand og lettede 
på sin hat for at klø sig i sin hanekam , hvor han altid 
syntes at udlade sin ærgrelse .  » Hvad skal vi så gøre ? — 
— Havde jeg bare tænkt på det i aftes , så kunne jeg have 
fået en af mine venner , skuespillerne , til at skaffe os billetter 
 .  .  . Hm ! Ja , her kan det jo ikke nytte at blive 
stående ! « 
De gik ned på torvet , spekulerende over , hvad der var 
at gøre ved sagen , og seende ned i jorden , så at de ikke 
lagde mærke til , at de splittede to føre herrer ad , som stod 
ude på torvet i en tilsyneladende meget interessant samtale . 
På en gang lød det både for postmesteren og Jens’ øren : 
» Ønsker herrerne billetter til i aften ? «  postmesteren så op , 
men da der ikke var andre mennesker at opdage i nærheden 
end de to føre herrer , sagde han : 
» Undskyld , jeg syntes , de talte noget om billetter til i 
aften ? « 
De to føre herrer standsede ikke , men kredsede på en 
hemmelighedsfuld måde omkring Astrup og Jens , omtrent som 
et par theaterskurke bevæge sig om offeret , og ligeså visse på 
at henlede alles opmærksomhed på sig ved den besynderlige 

opførsel , og da de derhos blinkede på en mystisk måde og 
lod høre en gådefuld rømmen , fik postmesteren mod til at 
spørge , om de havde nogle billetter , skønt han egentlig 
generede sig for at rette dette spørgsmål til de fine herrer . 
» Nej . jeg har ingen hos mig , «  sagde den ene ,  » men jeg 
kan sige dem , hvor de kan få nogle . « 
» Hvortil vil de have ? «  spurgte den anden . 
» Ja , det gør såmænd ikke så nøje , «  svarede postmesteren 
meget forbindtlig .  » Jeg vil være dem meget forbunden . 
Når de blot kan overlade mig to billetter  .  .  . « 
Postmesteren kom ikke videre , thi med et forsvandt begge 
herrer hver i sin retning , som om de pludselig havde fået 
forretninger ved den modsatte- ende af kongens Nytorv . 
» Det var da højst besynderligt ! «  bemærkede postmesteren 
til Jens .  » Kan du begribe , hvad der gik af dem ? — hvorfor 
tror du , den politibetjent ser sådan på os ? « 
Betjenten gik videre , og vore to rejsende stod endnu og 
grundede over , hvad det var , der var foregået , da den ene af 
de føre herrer vendte tilbage og . idet han strejfede forbi , 
hviskedee :  » Gå hen i cigarbutikken i lille Kongensgade ! « 
Han gik selv den antydede vej , og Astrup og Jens fulgte 
efter . Da de vare komne ind i butikken , forsvandt på en 
gang det hemmelighedsfulde skær , der hidtil havde hvilet over 
den føre herre , og han udtalte sig med meget høj og meget 
gnaven stemme . 
» Jeg har ingen gode pladser på gulvet , de er væk ! 
Men her er nok til etagerne , ikke sandt . Frederik ? « 
De sidste ord gjaldt den anden føre herre , der allerede 
befandt sig i butikken , skønt postmesteren for et par minutter 
siden havde set ham ile over mod Nyhavn med største hast . 

» Her er to udmærket gode pladser til balkonen , «  svarede 
nævnte Frederik på forespørgslen . 
» Balkonen ? Nej  .  .  . nej tak ! «  bemærkede postmesteren , 
» Balkonen er jo helt oppe ved loftet . « 
» Hvad er det ? Det er jo den allerfineste etage ! «  lød det 
i kor fra de to føre herrer . 
» Så ? Nej , det kan de bilde andre ind og ikke mig ! « 
Svarede Astrup .  » Jeg er nok fra provinserne , men så meget 
ved jeg da , at balkonen er den øverste etage  . . . Ja , jeg er 
en gammel københavner , skal jeg sige dem , en gammel københavner , 
forstår de ! « 
» Nå ja . «  svarede den første føre herre , som om han var 
meget skuffet over at være bleven opdaget ,  » når de ved så 
god besked , så kan det jo ikke nytte  .  .  . Men så er her to 
til anden etage ! « 
» Ja , det er noget andet , det lader sig høre !  .  .  . Det er 
vel ikke for langt henne på siden ? « 
» Nej , det er netop lige midt for , ikke sandt , Frederik ? « 
» Jo , det er ligeså midt for , som det kunne være kongelogen 
selv . « 
De to udmærkede pladser blev købte og betalte — lidt 
højere , syntes postmesteren , nok end den almindelige pris , men 
dog ikke så meget , at det var værd at gøre ophævelser for , 
thi han var glad ved købet og stolt over at have haft lejlighed 
til at vise Jens , at han ikke var sådan til at rende 
med , dertil kendte han alt for godt byen fra gamle dage . 
Vore to hovedstadsgjæster vandrede udad Bredgade , da 
postmesteren ingen ro havde på sig , før han havde fået set 
sin kære Langelinie ; thi skønt han ikke gav sig ud for at 
være nogen meget poetisk natur , elskede han dog havet , og 

det var et af hans største savn ovre i Jylland , at der milevidt 
om den lille landsby ikke fandtes andre søer end dem , regnen 
og sneen ved vintertide vare så gode at improvisere på 
markerne , og hvor anselige disse søer end kunne være , så 
var der dog — som han engang i en humoristisk tale havde 
sagt — ligeså stor forskel på dem og rigtige søer som på 
den kirsebærvin , hans kone selv lavede , og ægte Cherry cordial , 
for ikke at tale om , at de vare det rene vand mod havet . 
Det var ikke nogen ilmarsch , de to spaserende satte op ; 
deres vandring havde sandt at sige i tempo ikke så lidt tilfælles 
med Jens’ morgentur i Gothersgade . Men nu var det 
postmesteren , der standsede for at betragte husene , ikke for 
nogen ung dames skyld , men for at se , om der var foretaget 
væsentlige forandringer ved dem , og hver gang en sådan opdagedes , 
var det jo nødvendigt at rive det nye hus ned og 
bygge det gamle op — i tankerne naturligvis — for at finde 
ud af , om han også kunne billige den skete forandring . I 
begyndelsen af gaden vare disse ombygninger heldigvis ikke 
så hyppige , men efterhånden som de nærmede sig marmorkirken , 
blev de talrigere og talrigere ; navnlig tog det megen 
tid for den gode postmester at få anbragt alle de stenhuggerværksteder 
med tilhørende fotografiske atelierer , som han påstod 
tidligere havde optaget hele den ene side af gaden fra 
Moltkes palais til kadetakademiet , og utallige vare de gravmonumenter , 
han rejste og atter sløjfede på denne strækning . 
Ved selve marmorkirken gjordes der et længere ophold , da den 
måtte beses fra alle sider , for at Astrup kunne forvisse sig 
om , at den ville komme til at svare til den glimrende tegning , 
han havde set af den i et af de illustrerede blade , og da han 
omsider erklærede sig for så temmelig tilfreds i denne retning , 

måtte de gå et godt stykke ned ad Frederiksgade for at få 
det rette overblik over taget , thi han ville dog nok se , hvor 
han helst skulle ønske , at den kasserolle og det fyrfad , som 
konen og han havde skænket for at få taget kobbertækt . fik 
sin plads . 
Endelig nåde de Langelinie . Postmesteren havde ikke 
overdrevet i sin beskrivelse ; Jens blev ganske overvældet af 
dens skønhed . I det glimrende solskin var der så frit og 
luftigt , og spaserestien lå så indbydende , skønt det gule 
grus var så sirlig revet , at det næsten var synd at trykke sit 
fodspor deri ; træerne og grønsværet stod så frisk og grønt 
i forårsvæxten , vandet boltrede sig så lystig i små klare 
bølger , der plaskede op mod Trekroner som en opfordring til 
ikke at ligge der så alvorlig og bøs , og store skibe og små 
både , tunge dampskibe og lette lystsejlere smuttede forbi 
hinanden og ind og ud mellem hinanden . Der var liv i dette 
billede , og dog var der så stille og fredsommeligt , hvor de 
gik , som om de vare langt fra den store by ; thi det var 
Langelinies hviletid , morgengjæsterne vare for længst vendte tilbage 
til byen , og de middagsbesøgende havde endnu ikke begyndt 
at indfinde sig : man så kun enkelte svage rekonvalescenter 
og gamle holmens folk , og stilheden afbrødes kun , 
når en sømand kom gående og stillede sig op ude ved 
kanten for med hænderne for munden at råbe sin skude an . * 
Astrup og Jens satte sig på en bænk og blev længe 
siddende uden at tale til hinanden , men deres tanker gik samme 
vej , hjem til Jylland , og begge anstillede sammenligning mellem 
den tyngende melankolske stilhed , som hvilede der over de ensomme 
banker og livløse flader , og den , der herskede her så 
nær ved livet . 

» Nu begynder folk at komme , «  sagde Astrup , da et par 
unge piger passerede forbi , fulgte i tilbørlig afstand af et par 
unge herrer . 
» Hvilke folk ? «  spurgte Jens . 
» Beaumonden ! «  svarede Astrup og røbede ved at bruge 
dette gammeldags udtryk sit ubekjendtskab med det nyere 
fransk-danske sprogs  » Hele København «  . —  » Jeg vil vædde 
på , at klokken er to  . . . Ganske rigtig ! Vil du se , fem 
minutter over to !  . . . Nu går vi hjem ad Bredgade , så får 
vi strømmen imod os , det er netop det rigtige !  .  .  . Jeg forsikrer 
dig for , du vil ikke kende gaden igen ; du fandt vist 
før , at den var mennesketom , men nu skal du se wass anders ! 
Bredgade er i det hele en mærkelig gade . Til daglig brug 
er den noget nær den kedeligste gade , der findes i hele byen , 
men når det er godt vejr , så skal alle mennesker derud i 
middagsstunden mellem to og fire . Den er , om jeg så må 
sige , Københavns stadsestue ; under almindelige omstændigheder 
sætter ikke en sjæl sin fod i den , og kedsommelighedens overtræk 
hviler over alt ligesom det møbelsirts overtræk over de 
fine stole i stadsestuen ; men når beaumonden tager imod eller 
holder åbent hus , så vrimler der af folk i de fine Stuer , 
man sætter hinanden stævne , hilser på hinanden og er altid 
vis på at træffe bekendte . « 
Jens fattede ikke ganske den lille postmesters åndrige 
parallel , men han forbavsedes dog over alle de spaserende , 
der dukkede op , uden at han kunne begribe , hvor de kom fra , 
og hvis antal voksede , jo længere han kom ned ad gaden , men 
han havde langtfra den glæde deraf som hans ledsager , han 
interesserede sig kun for de unge damer , da han nærede det 
lønlige håb pludselig at opdage frk . Søeborg og kun følte sig 

skuffet , da det ikke gik i opfyldelse . Han var jo ikke københavner ; 
han forstod ikke de betydningsfulde hilsener , der 
blev vekslede mellem de unge balkavalerer og deres damer fra 
gårsaftenen  ; han så ligesålidt stoltheden hos moderen , der 
præsenterede sine døtre , som han opfattede forskellen i hendes 
hilsen til den velsete og den forsmåede kurmager ; han kunne ikke 
opdage noget mærkeligt ved det lykkelige , nyforlovede par , som 
folk vendte sig efter for at se , hvorledes de passede sammen 
i højden , og hvordan de gik sammen med hinanden under 
armen ; han kunne ikke begribe den opsigt , det nye ægtepar 
vakte ved at følges kærlig ad . thi han vidste jo ikke , at det 
velvillige rygte for nylig havde separeret dem fra bord og 
seng ; han så ikke de unge pigers begejstrede blik , når de 
mødte den feterede skuespiller , eller de unge herrers lidt vel 
frejdige stirren på skuespillerinden . Men alt dette så og 
nød postmesteren . Han kunne vel have ønsket at have været 
lidt bedre a jour med begivenhederne , men han forstod dog så 
meget , at han nok kunne konstruere resten af de forskellige 
småhistorier , og de slutninger , han på egen hånd fabrikerede , 
var ofte ligeså sande og sandsynlige som de , rygtet 
forfattede . 
Da postmesteren og Jens vare komne tilbage til hesten 
på kongens Nytorv , gik de over på den mod det kongelige 
tteater vendende side , da postmesteren nok ville betragte bygningen 
i fuldt dagslys , eftersom den ikke var trådt tilstrækkelig 
frem i skumringen i går . Han stillede sig derfor op med 
ryggen mod gelænderet efter på det bestemteste at have forkastet 
Jens’ forslag om at tage plads på en af bænkene , da 
han straks havde opdaget , at dette måtte anses for yderst simpelt . 
Og nu optog han sit arkitektoniske foredrag fra i går , 

hvilket han i det hele fastholdt ; navnlig gav han sig selv ret 
i den bemærkning , at tteatret trykkede torvet , hvilket udtryk 
han gentog så ofte og med en sådan vægt , at Jens hver gang 
kiggede efter den bule , som han mente , tteatret havde trykket 
i torvet , uden dog at kunne opdage samme . 
» Jog tror , det begynder at regne . «  sagde Astrup og slog 
den nye paraply op , som han havde været inde at købe undervejs . 
 » Det er udmærket , så får jeg brug for den  .  .  . jeg 
troer nok , at det vil more fuldmægtigen derhjemme at høre , 
at hans paraply er bleven indviet på kongens Nytorv — for 
det er til ham , jeg har købt den , det er en kommission ! « 
Uden at indlade sig på nogen betænkning over spørgsmålet 
om , hvorvidt det kunne antages at ville more fuldmægtigen , 
foreslog Jens postmesteren at slå paraplyen ned , da det 
ikke regnede . 
» Jo vist regner det ! Jeg har allerede fået flere stænk . « 
» Det er jo umuligt , det er jo det dejligste solskin ! « 
» Det er det også , «  indrømmede postmesteren , som kiggede 
ud under paraplyen ,  » men det regner alligevel . « 
» Å , der er jo ikke en sky på himlen , og stenbroen er 
jo helt tør . « 
» Det er den også , «  indrømmede igen postmesteren ,  » men 
hvad kalder du det ? « 
Med disse ord viste han Jens sin hånd , som han havde 
strakt ud , og som virkelig var bedækket med nogle få dråber . 
» Det var da besynderligt , «  svarede Jens , bøjede sig for 
dette faktum og krøb ind til postmesteren under fuldmægtigens 
paraply . 
Under denne meningsudveksling , der var ført temmelig 
højt , havde postmesteren nok lagt mærke til , at de forbigående 

så på ham og Jens og derpå trak på smilebåndet , 
men da dette vedblev , og alle , som passerede forbi , 
lod til at blive i særdeles godt humør , blev han fortrydelig . 
Det nyttede ikke , at han satte sin allerstrengeste mine op og 
heftede sit blik stift på de forbigående ; så snart de kom til 
at se på ham og Jens , begyndte de at more sig ; de unge 
herrer lo meget ugenert højt og hviskedee til hinanden , og 
de unge damer puffede til hinanden og skyndte sig forbi , røde 
i hovedet af at tilbageholde deres latter . 
» Hvad Pokker kan der være i vejen ? «  spurgte . Postmesteren 
og mønstrede både sin og Jens’ klædedragt . • 
» Ja , noget er der , hvad det så er ! « 
» Der må være noget galt ved paraplyen , skønt jeg ikke 
kan opdage noget . Gå udenfor og se , om du kan opdage , 
hvad det er ! « 
Jens gik udenfor paraplyen og vendte derpå ansigtet 
mod plænen , men næppe havde han gjort det , før han også 
stak i at le . 
» Hvad Pokker er der så morsomt ved den paraply ? « 
Råbte postmesteren ærgerlig . 
» Det er slet ikke paraplyen  .  .  . Hahaha !  .  .  . Ved de , 
hvor regnen kommer fra ? « 
» Hvor regnen kommer fra ? Hvad er det for et dumt 
spørgsmål  ? « 
» Fra den lille tingest , der snurrer rundt derinde i 
haven . « 
Postmesteren slog paraplyen ned og opdagede nu også 
den lille turbine , der drejede lystig og geskæftig rundt for at 
vande plænen . Han blev noget lang i ansigtet , men kunne 
7 

slet ikke indse , at der havde været nogen som helst grund til at 
le af , at han havde taget fejl og slået paraplyen op . 
» Det er mærkværdigt , så folk er lattermilde her i København «  , 
svarede han ,  » ovre hos os ville ikke en eneste have 
taget notits af det  .  .  . Hvad Pokker går du og griner af ? 
Hold op med den dumme latter ! « 
Jens måtte adlyde , thi hans lille ledsager var virkelig 
bleven vred , men det kostede Jens møje , og endnu længe efter 
afviskede han en gang imellem , når postmesteren ikke så det , 
en lille tåre . 
De spaserede flere gange frem og tilbage mellem kongens 
Nytorv og Skovbogade i en overordentlig adstadig pasgang ; 
postmesteren bevægede sig med en for Jens forbavsende færdighed 
mellem de passerendes klynger , medens denne yngling 
selv ikke kom slet så godt fra det ; han løb stadig bus på 
folk , skilte , så snart han kunne se lejlighed dertil , de spaserende , 
der fulgtes ad , fra hinanden og var altid parat til at 
deltage i den bekendte anden tur af française , idet han , 
når en veg af vejen for ham , stedse gik til den samme side , 
hvor de derpå gjorde et par pas-de-basques for hinanden for 
lidt efter at følges ad til den anden side for at gøre de samme 
trin , inden det lykkedes vedkommende at slippe forbi Jens . 
Foruden at Jens på denne måde fik opfrisket sin danseundervisning , 
erfarede han , at det ikke var fint at vende om 
ved rutens endepunkter således , at folk opdagede det , men 
at det udkrævedes i kort tid at beundre de udstillede sager i 
et eller andet vindue , før man gik tilbage . 
Efterhånden udtyndedes de spaserendes rækker , og postmesteren 
overraskede sin ledsager ved heraf at slutte , at klokken 
var fire . Da det viste sig , at postmesteren havde ret , 

gik de derfor op på en af byens flotteste restaurationer , 
hvor postmesteren satte Jens i en ubeskrivelig forvirring ved 
at række ham den alenlange spiseseddel og bede ham vælge . 
Jens havde aldrig anet , at der eksisterede så mange retter , og 
efterat han havde prostitueret sig grundig ved forskellige forespørgsler 
som f . Eks . , om fisketunge var tungen af forskellige 
fisk , hvad han ikke var utilbøjelig til at anse for noget yderst 
delikat , nedlagde han det ham betroede hverv i postmesterens 
hænder , og denne gamle københavner viste sig også at være 
betydelig mere skikket til at udføre det , skønt sandheden 
byder at tilstå , at han undertiden valgte en ret , om hvis beskaffenhed 
han ikke var ganske overbevist , hvorfor han også 
på Jens’ spørgsmål , om hvad de nu skulle have , flere gange 
diplomatisk svarede :  » Ja , nu skal du bare se ! «  og endda var 
glad , når han efter at have smagt på maden kunne give Jens 
en nogenlunde fyldestgørende forklaring af sammes bestanddele . 
Vi . 
Efter middagen begav de sig hjem til hotellet for at 
pakke deres kufferter , og en halv time efter forlod de dette 
sted i en droschke for at forlægge deres residens fra hotellets 
elegante sale til pensionatets tarveligere , men — som Fru 
klejn udtrykte sig — med mere familiær hygge udstyrede 
værelser . 
I pensionatet modtoges de af fruen og frk . Fanget og 
førtes ind i den med det omtalte opretstående udstyrede 

dagligstue , hvor fruen trakterede dem med kaffe af hendes 
egen berømte tillavning , suppleret med nogle fine likører , som 
Bonnesen mødte op med og erklærede for ganske nødvendige , 
for at man ikke skulle få hjertebanken . De gjorde her bekendtskab 
med flere af pensionærerne , og samtalen gik meget 
let og livlig , takket være likørerne , der serveredes i fruens 
elegante stel , som kun havde den fejl , at glassene vare så 
lilleputagtige , at Bonnesen , hver gang han greb efter sit glas , 
var bange for at få det op under neglen , hvorfor der også 
måtte drikkes ud flere gange , før man kunne smage , man 
havde fået noget . 
Efter en timestids behagelige underholdning begav de to 
fremmede sig på vej til tteatret , bevæbnede med Fru Kleins 
og frk . Fangels kikkerter , hvilken sidste postmesteren senere 
opdagede havde en lille skavank , idet det ene glas var løst , 
hvad der gjorde den lille mand meget nervøs , da alle de på 
scenen optrædende personer en gang imellem pludselig dejsede 
bagover , som om de havde fået ligfald , så at han til sidst 
måtte nøjes med at anvende kikkerten som en skibskikkert , 
ved kun at se igennem det ene glas og holde fingren på det 
andet øje . 
De vare komne i særdeles god tid i tteatret , hvilket kom 
dem til gode , da det kostede dem megen møje at finde deres 
pladser . Astrup var nemlig naturligvis ukendt med hele den 
nye sindrige udstyrelse med trappegange , men da han fandt , 
at det ville være en falliterklæring lige overfor Jens at spørge 
sig for , tilbragte de først en længere tid med at vandre op 
og ned ad trapper og ud og ind gennem døre uden nogensinde 
at blive klar på , hvor de egentlig befandt sig . Omsider 
måtte dog Astrup give sig , og han spurgte et par herrer , som 

stod med deres kontramærke i munden og trak handsker på , 
om dette var anden etage . 
» Nej , det er balkonen ! «  lød svaret i den hånlige tone , 
hvormed folk , der have billet til bedre pladser , tilrettevise 
dem , der skulle sidde på ringere . 
» Balkonen ! «  sagde Astrup .  » Vi er kommen for højt op , 
Jens , vi må ned igen ! « 
Jens fulgte villig den lille postmester , der ilede ned ad 
den nærmeste sidetrappe . Da de vare komne ned ad den , 
mente postmesteren , der stadig stod i den formening , at balkonen 
var den øverste etage , at de nu vare ved anden etage , 
hvorfor han igen spurgte sig for . 
» Nej , det er første parket ! «  lød svaret endnu hånligere . 
» Første parket ? «  gentog han forbavset , da det var det , 
han mindst af alt havde ventet .  » Jeg turde ikke spørge dem , 
hvor jeg går hen til anden etage . « 
» Derhen , «  svarede den adspurgte og forsvandt ind i tteatret , 
hvor postmesteren hørte , at orkesteret begyndte at stemme 
instrumenterne . 
Postmesteren gik i den påpegede retning med Jens , først 
ligeud , så ned ad nogle trapper , og da de ikke kunne komme 
længere ned , op ad en trappe ; her stod en kontrollør , som 
syntes at gumle på den sidste mundfuld af sin aftensmad . 
» Er dette anden etage ? « 
» Nej , det er parterret ! « 
» Parterret , du gode gud , nu har jeg aldrig hørt så galt ! 
Hvor går vi da hen til anden etage ? « 
» Ned ad trappen her , op ad trappen til højre ind gennem 
døren til venstre og opad trappen der . « 
» Hvadbehager ? « 

kontrolløren gentog sin ramse , postmesteren så betuttet 
på Jens og denne betuttet på hin , og så begav de sig 
videre på vandring . Igen gik det op ad trapper og ind 
gennem døre , ned ad trapper og ud gennem døre , over 
gange og langs ad korridorer . Postmesteren gik nu til den 
modsatte yderlighed og spurgte alle og enhver , de mødte , om 
vej , folk havde travlt , thi tiden nærmede sig , og han fik derfor 
korte svar ; nogle anbefalede dem at gå til højre , andre 
mente , de stod sig ved at gå til venstre . Forpustet og hed i 
hovedet trippede postmesteren afsted , fulgt af Jens , der ikke 
forstod en smule af det hele . 
» Vi kommer for sent , det er vist begyndt , «  pustede postmesteren 
og hastede videre hen ad en lang , tom gang .  » Jeg 
har heller aldrig kendt mage til masser af trapper , de er 
ligefrem gjorte , for at folk kan brænde inde !  .  .  . Når jeg 
bare kunne komme ned til indgangen , så kunne vi begynde 
forfra , og så tror jeg nok , jeg kunne klare det !  . . . Og så 
er her ingen mennesker , man kan spørge sig for hos  .  . . Nå , 
gudskelov , der kommer en familie ! « 
En mand og en kone kom åndeløs farende ud af en dør , 
fulgte af tre yngre skabninger , som så ud til først for ganske 
nylig at have opnået den lovbefalede theateralder . 
» Hvoy går vi hen til anden etage  ? «  råbte postmesteren , 
længe førend de nåde familien . 
» Ja , spørg mig om det ! «  svarede manden kort .  » Her 
render jeg selv og mutter og kan ikke finde parterret . « 
» Parterret ? «  svarede postmesteren overlegen .  » Det er let 
at finde ! Der var vi før ; det er  . . . det er  . . . Ja , det er 
ikke sådan at forklare , men det er derhenne ad den ret- 
ning . « 

m- 
— 103 — 
» Tak for god besked ! «  råbte manden og for videre med 
familien . 
» Nu begynder ouverturen ! Afsted ! «  brølede postmesteren 
og ville haste videre . 
» Det kan jo ikke nytte noget , «  sagdejens rolig ,  » vi ved 
jo ikke , hvor vi skal gå hen ! « 
» Jamen hvad skal vi gøre ? Vi kan jo dog ikke blive 
stående her ! Jeg har en gang i mit liv været oppe i kancellibygningen , 
men dette er meget værre , meget værre ! « 
» Kunne vi ikke få den kontrollør til at hjælpe os derhen ? « 

postmesteren syntes om Jens’ ide , han fik virkelig også 
overtalt den pågældende embedsmand til at følge dem så 
langt på vej , at de ikke kunne tage fejl , og lidt efter stod 
de på gangen udenfor deres loge , hvor de i en fart skilte 
sig af med overtøjet . 
Tæppet var netop gået op , da de trådte ind i logen , 
og den bratte overgang fra lyset på gangen til mørket på 
tilskuerpladsen blændede dem ganske . Det var ikke den mest 
gæstfri modtagelse , hvormed de hilstes af de i logen tilstedeværende , 
der blev en almindelig tyssen , de fleste vendte sig 
om og målte de ankommende fra top til tå med de mest 
indignerede blikke , et par yngre medborgere blev enige om , 
at de aldrig havde oplevet mage til uforskammethed , og to 
ældre damer mente , at tteatret burde lukkes under forestillingen , 
ligesom de havde hørt , at nogle præster nu brugte at 
lukke kirken under konfirmationshan diingen . Postmesteren 
stod urokkelig under alle disse angreb , og da Jens opfordrede 
ham til at gå videre ved at puffe ham blidt i ryggen , sagde 
han blot temmelig højt :  » Jeg tør ikke ! Jeg kan ikke se noget som helst ! « 

hvilken erklæring øjeblikkelig efterfulgtes af flere 
ironiske tilbud fra sidelogerne om lån af tændstiksæsker og 
opfordringer til theaterdirektionen om at skrue gassen op . 
Der måtte jo imidlertid gøres noget , og postmesteren , der 
ved den sidste lysstråle fra døren havde været så heldig at 
opdage noget , som han antog for en skinnende , rund kugle 
på et gelænder , anbragte derpå , for at støtte sig , sin hånd 
på denne kugle med et forsvarligt tryk . Han blev ikke lidt 
overrasket ved at høre kuglen brøle :  » Av for fanden ! Hvad 
er dette her for noget ? «  og gjorde nu den opdagelse , at kuglen 
var en ærværdig tteatergængers skaldede hovede , som 
han havde presset sådan ned mellem ejermandens skuldre , at 
manden var nær ved at få det i vrangstruben .  » Ih gud , jeg 
beder om forladelse ! Jeg troede  .  .  . «  længere kom postmesteren 
ikke , thi berøvet sin støtte med hånden trimlede 
han ned ad trinene uden mindste begreb om , hvad han trådte 
på , og standsede ikke , før han med et brag stødte mod 
balustraden . 
» Nu er jeg nede ! «  lød hans noget overflødige bemærkning 
op til Jens , og derpå advarede han de omkringsiddende ved 
et :  » Der kommer en til ! « 
Jens havde imidlertid fundet det rådeligst at sætte sig 
ned på det øverste trin og på denne måde stage sig ned 
fra det ene trin til det andet , hvilket i og for sig nok kunne 
være en praktisk fremgangsmåde , men senere af Astrup blev 
karakteriseret som en det kongelige tteaters værdighed i høj 
grad krænkende mettode . 
» Hvor er det , de spiller komedie ? «  hviskedee Jens , da de 
endelig vare komne til sæde 
der var nok nogen grund til spørgsmålet , thi de kunne 

fra deres pladser kun overse en lille trekant af scenen og på 
den befandt der sig for øjeblikket ingen af de optrædende . 
» Det er dernede ! «  hviskedee Astrup tilbage .  » Det er uforskammet ! 
Den slyngel har narret os med pladserne , det er helt 
henne på siden . « 
En almindelig hyssen umuliggjorde imidlertid en videre 
debatteren af sagen ; der var ikke andet for at gøre end at 
finde sig tilrette så godt som muligt , og efter møget kort tids 
forløb vare de to bedragne provinsialistør blevne så skjævhovede , 
som om de begge led af et stærkt anfald af fåresyge . 

foruden denne noget generende omstændighed var der en 
anden , som næsten endnu mere hindrede Jens i den fulde nydelse 
af forestillingen . Postmesteren , for hvem de fleste skuespillere 
og skuespillerinder vare ukendte , nye kræfter , var 
nemlig meget utilfreds med disses udførelse af de dem betroede 
roller , og han anså det for rigtigst at meddele Jens 
sin skuffelse ; hver gang publikum gav sit bifald tilkende , 
rystede han foragtelig på hovedet , purrede sig misbilligende i 
sin hanekam og betroede Jens , at det var ingenting mod i hans 
ungdom , eller opfordrede Jens til at tænke sig Fru Nielsen 
eller Michael Wiehe i den og den rolle — et tankeeksperiment , 
som det ville have været noget vanskeligt for denne yngling 
at anstille , da disse kunstnere var døde , længe før Jens havde 
lært at gå på sine ben , endsige at gå på komedie — og 
postmesteren syntes først at få noget udbytte af forestillingen , 
efterat det var lykkedes ham at få alle de væsentligere roller 
i stykket besatte med forskellige koryfæer med den behørige 
anciennetet . 
Såsnart tæppet gik ned efter første akt , henvendte 

postmesteren sig til sin naboerske i sidelogen ; det var en 
mager , tarvelig klædt kone med et noget ordinært udtryk i 
ansigtet og en mægtig sort tyils kappe med nogle i botanisk 
henseende højst interessante misvæxter af blomster ; skønt 
kappen var særdeles stor i omfang , formåede den dog ikke 
at skjule de ubevoksede steder på siden af hovedet , hvilke 
grinede frem under tyllen ligesom i visse skabe med offentlige 
bekjendtgjørelser de hvide opslag skinne gennem ståltrådsgitteret . 
Forøvrigt var konen som så mange folk af de 
tarveligere klasser meget villig til at indlade sig på en passiar , 
ihvorvel samtalen begyndte mindre behagelig , thi da 
Astrup gjorde undskyldning , fordi han og Jens vare komne 
noget sent , svarede hun spidst , at det var hun så vant til , 
eftersom det var en sjoverloge , han sad i ; et udtryk , som 
Astrup fandt temmelig upoleret , indtil han til sin store overraskelse 
erfarede , at de to fine herrer , der havde overladt ham 
billetterne , ikke vare andet end et par af de mest bekendte 
billetsjovere . Konen vidste overordentlig god besked , ikke alene 
om tteatret og alt , hvad dertil hørte , men også om den 
største del af publikum , og hun gav alle mulige oplysninger 
med den samme blanding af beredvillighed og stolthed , hvormed 
samlere fremvise deres samlinger , og udpegede ligesom 
disse de værdifuldeste stykker , navnlig dem , der sad på yderpladserne 
i parkettet og i skuespillerindelogen . I pauserne 
mellem sisse officielle meddelelser indviede hun Astrup i sine 
mere private forhold , såsom at hun og datteren — en opløben 
ung dame ved hendes side , der sukkede sværmerisk , hver 
gang elskeren viste sig , og i de andre scener gnaskede brændte 
mandler og chocoladepastiller af et meget krøllet , uappetitligt 
aviskræmmerhus , — havde abonneret på to halve , da de så 

mageløs tilpas havde vundet noget dækketøj og sådan noget 
pilleri , som de ingen verdens brug havde for , i et af industrilotterierne , 
men begribeligvis meget hellere ville have abonneret 
hos frk . Johansen , den dame med den røde hårpynt , der for 
øjeblikket sad bagved på klappen , men ellers levede af musikinformationer , 
hvorfor det jo også var nødvendigt , at hun fulgte 
med i tteatret , navnlig til operaer , hvoraf hun kunne nynne 
alle de rigtige melodier med , og som selv engang havde tænkt 
på at gå til tteatret med sin rigtig brillante stemme , når 
det ikke var , fordi hun var kommen for sent til det til at lære 
det rigtig med alle disse kuløraturer . 
Til gengæld fortalte Astrup hende , at de vare fra Jylland , 
men at han forresten var en gammel københavner , en 
rigtig god , gammel københavner , og meddelte hende de vanskeligheder , 
hvormed det havde været forbundet for dem at komme 
i tteatret , først fordi de ingen billetter kunne få , og dernæst 
fordi de ikke kunne finde deres pladser . Dette sidste foranledigede 
den velvillige kone til at tilbyde sig som vejviser i 
næste mellemakt , som netop var den rigtige til at se den nye 
foyer og alle de fine dekorationer , da der så var flest folk , 
og hun tilføjede en forsikring om , at hun kendte trapperne i 
tteatret ligeså godt som sin egen køkkentrappe , hvad der 
ville sige ikke så ganske lidt , da hun tilbragte en ikke så 
ringe tid af sit liv på denne sidste med konversation og 
intriguer sammen med den øvrige kvindelige befolkning af 
huset . 
I mellemakten gik de altså under den kloge kones anførsel 
ned i foyeren . De kom tidlig ; der havde endnu kun 
indfundet sig enkelte par af unge piger og yngre herrer , der 
med raske , lange skridt målte korridoren fra den ene ende 

til den anden og drejede så hurtig omkring , at den hele Marsch , 
de satte op , fremkaldte glade barndomsminder hos postmesteren , 
som kun syntes , at der manglede , de skulle synge :  » Vi har 
fået lov af far og mor at gå på bø-ørsen ! «  efterhånden 
fyldtes dog gangen ; der dannede sig hist og her større 
spærrende grupper af unge damer , som pludrede i munden 
på hinanden og lo af ingen verdens ting , blot det , at de traf 
hinanden , var nok til at vække latter ; her vandrede en samling 
unge æsttetikere op og ned , heftig gestikulerende med 
armene og diskuterende de sceniske præstationer så højt , at 
man skulle tro , det var beregnet på at høres af en større tilhørerkreds , 
hvad det måske også var ; her spaserede arm i 
arm to unge piger , smukke og glade , og hver af dem havde 
ved siden sin unge , kurgjørende kavaler , der var så fordybet 
i samtalen med og beskuelsen af hende , at han slet ikke ænsede 
alle de nejninger , som de damer , han passerede , gjorde , 
ikke så meget af hensyn til ham som af hensyn til deres 
kjoler , hvis rynker han ubekymret trådte fra ; her kom et par 
ældre fyldige damer indad døren , pustende og stønnende på 
grund af de mange trapper , de havde arbejdet sig op ad , og 
foreløbig ude af stand til at svare ved andet end velvillige 
smil og forekommende nik ; her stod to alvorlige forretningsmænd 
opad væggen , fordybede i en interessant samtale , uden 
at agte på de støjende omgivelser og stirrende mørkt ned i 
gulvet , som om de skulle hente deres næste replik op fra en 
derværende souffleur , her stavrede nogle provinsfolk afsted og 
rendte bus på overalt , da de vare ivrig beskæftigede med at 
undersøge loftsdekorationen , og her var det endelig lykkedes 
en ung mand , medens moderen var optagen af en del ældre 
veninder , at komme til at tale lidt i Enrum med datteren , 

som stod forlegen og bed i sin vifte . Larmen tog til for hvert 
minut , og trængselen blev tættere og tættere , talen steg og 
faldt , som de hinanden afløsende udhalers futten i et fyrværkeri , 
og latterudbrud spruttede løs snart hist snart her som 
pludselig opdukkende og ligeså hastig forsvindende sværmerraketter . 

Astrup befandt sig i sit es i al denne forvirring , og 
hans velvære forøgedes ikke så lidt , da Jens betroede ham , at 
han var lidt fortumlet i hovedet af støjen .  » Jeg kan godt 
forstå det , «  sagde postmesteren ,  » når man er født på landet 
og altid har levet derude , så gør sådan et spektakel en 
konfus ; men når man som jeg er en gammel københavner , 
så befinder man sig netop derved i sit element . Mange 
mennesker , liv , larm , trængsel , virvar — store forhold ! 
Store forhold , det er det , jeg er skabt til at leve i . « 
I det samme gav et elektrisk apparat sig til at ringe 
på en myndig , arrig måde , hvorpå en uniformeret mand 
straks faldt ind med at kime på en større og stærkere allarmklokke ; 
alle mennesker kom i bevægelse . Ligesom de lededukker , 
der er indrettede til at trække i snore , gjorde de 
først på stedet nogle forvirrede , meningsløse fagter med arme 
og ben , drejede hovederne med hastige bevægelser fra den ene 
side til den anden og styrtede derpå afsted til højre eller til venstre . 

» Min gud , hvad er der på færde ? «  spurgte Astrup deres 
vejviserske , da han ikke fattede det pludselige oprør , alle kom 
i .  » Er der ildløs , eller hvor er det galt ? « 
» Der ! Se derhenne ! «  råbte Jens uden at svare Astrup 
og vendte sig til højre for at komme bort . 
» Det er ikke andet end signalet til , at nu begynder de 

igen , «  beroligede konen Astrup og tilføjede , da hun så Jens 
skynde sig afsted :  » Men sig dog til den unge herre , at vi skal 
slet ikke den vej ! « 
» Halløj , Jens , det er galt ! «  råbte postmesteren efter 
ham . 
» Nej vist ikke nej ! «  svarede Jens tilbage og kæmpede sig 
frem i trængselen . 
» Hvad er det , han mener ? Se , hvor han har travlt  .  .  . 
Vi må efter ham ! « 
Med disse ord banede postmesteren sig vej , så godt han 
kunne , efter Jens , og konen og datteren fulgte efter postmesteren , 
stadig protesterende og forsikrende , at det var en 
forfærdelig omvej . 
» Hvor blev han nu af ? «  spurgte postmesteren og vendte 
sig om . 
» Han løb ud af den dør , «  svarede konen .  » Men hvad 
går der af mennesket ? « 
» Jeg kan ikke begribe det ! Han må være bleven vild . . . 
Han er vist bange for at brænde inde , fordi jeg spurgte , om 
der var ildløs . « 
Afsted stormede selskabet , først Jens , der havde et godt 
forspring , så postmesteren , derpå konen og bagest datteren ; 
da de sidste vare komne igennem den omtalte dør , så de 
akkurat Jens dreje om et hjørne og løbe opad nogle trapper . 
» Der er ingen fare ! «  brølede postmesteren . 
» Det er til den forkerte side , «  skreg konen . 
» Vi kommer for sent til vore pladser ! «  hvinede datteren . 
Men Jens hørte intet , han løb så hastig , det var ham 
muligt . Man var imidlertid kommen ud på gangen bag første 
etages loger ; Jens rev resolut en af logedørene op og ville 

— Iii — 
styrte ind , men han stødte panden imod noget , så han tumlede 
tilbage . 
» Halløj ! Riv mig ikke af pinden ! «  lød en gemytlig stemme 
inde fra logen , og den unge mand , som Jens havde gjort attentat 
på at lette ned fra hans klapplads , stak hovedet ud og 
spurgte , hvad Jens havde sådant et hastværk for , og hvor han 
ville hen . 
Jens svarede , han ville ind i logen , men den unge mand 
lo og sagde , han tog fejl , han kunne ikke komme ind der , de 
havde virkelig ingen plads til ham . Jens gjorde imidlertid 
endnu et forsøg på at trænge ind , men heldigvis var postmesteren 
nu kommen til , han trak Jens tilbage ved frakkeskøderne , 
og døren til logen blev smækket i . 
» Rolig . Jens ! Hør rolig på mig ! «  sagde postmesteren og 
lagde begge sine hænder på ynglingens skuldre . 
» Fat dem , unge mand ! «  sagde konen , og datteren sluttede 
sig til denne opfordring ved at nikke mildt til Jens . 
» Jeg giver dig mit æresord på , at der ingenting er 
påfærde , «  forsikrede postmesteren alvorsfuld . 
Jens , som stod og gned sin pande , så højst forundret fra 
den ene til den anden i anledning af disse højtidelige erklæringer 
og spurgte , hvad de mente . 
Postmesteren mente ildløs , men der var ingen . 
» Jamen hvem tror da , der er ildløs  ? «  forespurgte Jens sig . 
» Det gør du ! « 
» Jeg ? Nej  .  .  . ! «  Jens kunne ikke fortsætte , thi han 
brast i latter ved at se de andres forfjamskede ansigter . 
» Jamen hvad løb de da for , min herre , «  spurgte konen 
forundret , og postmesteren gentog irriteret :  » Ja , det må jeg 
også spørge om , hvad løb du da for , min herre ? « 

» Å , det var af en ganske anden grund , «  svarede Jens 
og ville slå det hen , men den unge , opløbne dame , hvis næse 
ellers ikke udmærkede sig ved finhed hverken i form eller 
farve eller nogen som helst anden retning , lagde pludselig for 
dagen , at hun besad en meget fin næse , så snart der var tale 
om kærlighed , ved at spørge Jens , om det da var efter de to 
unge piger , der vare smuttede ind i logen lige før Jens’ ankomst , 
at han havde løbet . 
Jens blev så rød i hovedet , at han ikke behøvede at give 
noget svar ; datteren fik med et interesse for Jens , og moderen 
mumlede godmodig noget i kappebåndene om unge mennesker 
og altid den samme geschichte , men postmesteren blev 
vred for alvor og busede ud :  » Nej det er pinedød for galt , 
Jens ! Får du ikke alene mig , men også disse fremmede damer 
til at løbe grassat her efter dig for de narrestregers skyld ! 
Var det nu igen frøken  .  .  . « 
» Ja , «  afbrød Jens ham kort , da han ikke ønskede , at hendes 
navn skulle nævnes ,  » jeg tror i det mindste , det var hende . « 
» Kom frue , lad os gå op på vore pladser ! «  sagde postmesteren , 
idet han med den dybeste harme vendte Jens ryggen 
og gik foran med fruen . 
Jens fulgte bagefter med den unge dame med den fine 
næse og benyttede lejligheden til undervejs at forhøre sig ad , 
om hun kendte noget til de to omtalte unge piger , men han 
opnåede ikke her at få nogen oplysning , da hun ikke vidste , 
hvem det var , men så meget kunne hun sige ham , at det var 
ingen af de faste abonnenter , for så havde hun ganske sikkert 
vidst besked om dem , og hun var ikke langt fra at gøre undskyldninger , 
fordi hun ikke vidste , hvem det faldt abonnenterne 
ind at forære deres pladser til . 

men postmesteren var så vred , at han under hele resten 
af forestillingen ikke henvendte et eneste ord til Jens , hvilket 
denne for øvrigt ikke sørgede videre stærkt over , da han derved 
slap for de tidligere omtalte tankeeksperimenter om , hvorledes 
de ham ubekendte kunstnere ville have sagt de forskellige 
replikker . 
Efter forestillingens slutning ville Jens naturligvis ned 
for at se at finde frk . Søeborg , men Astrup nedlagde et så 
bestemt forbud , -at Jens resigneret gav afkald herpå , så meget 
mere som han for sig selv måtte erkende , at der ikke var 
spor af sandsynlighed for at træffe hende , da han var aldeles 
uvidende om . hvor han skulle gå hen . 
Astrups gnavenhed holdt sig , da de kom ud af tteatret ; 
han ville tidlig i seng , og de gik derfor over til å Porta for 
at spise til aften i stedet for som egentlig påtænkt at begive sig 
hen på Kjøbmagergade . Det kom dog til at vare noget længere 
end påregnet , thi for det første var kaféen så overfyldt , 
at det kneb både med at få plads og med at få det rekvirerede 
smørrebrød , skønt de fik mange tilbud af de forskellige 
opvartere om andre leverancer , som disse kom løbende 
med uden at kunne finde bestillerne heraf , og da de dernæst 
havde spist og stod i færd med at bryde op , trådte netop et 
par af skuespillerne og journalisterne fra den foregående aften 
ind i lokalet , og efter at have set sig lidt om efter plads udbad 
de sig lov til at sætte sig ved samme bord . Dette bevilgedes 
selvfølgelig med glæde , og postmesteren så med stolthed , 
hvorledes Jens og han øjeblikkelig steg ikke alene i 
gæsternes , men også i opvarternes agtelse . 
Hvorledes det så videre udviklede sig , er det overflødigt 
at fortælle , men det må dog berettes , at vore rejsende meget 
8 

hurtig opgav enhver tanke om at komme tidlig i seng og 
af hensyn hertil ligeså godt kunne være gåde hen på kaféen 
på Kjøbmagergade , samt at postmesteren gjorde den interessante 
opdagelse , at det var skik på flere kaféer i København 
at rykke bordene sammen på et temmelig silde tidspunkt af 
dagen . 
Vil . 
I Fru Kleins pensionat var det indrettet således , at frokostbordet 
stod dækket fra kl . 10—12 , og i den tid kom og 
gik pensionærerne , som det konvenerede dem bedst . Samtlige 
kvindelige beboere vare meget præcise til at møde på slaget 
halv elleve og blev siddende længe ved bordet , hvorimod herrerne 
kom drattende en for en , slugte deres mad i en fart og 
forsvandt . Den sidste var altid Sinding , som stedse først 
nåde at komme , lige som der skulle tages af bordet , til fortvivlelse 
for husmoderen og pigen og slet ikke til fordel for 
sig selv , da de bedste stykker mærkværdig nok aldrig vare tilbage , 
og enkelte retter vel endogså vare helt forsvundne , thi 
det gjaldt ikke om Fru Kleins pensionat , hvad Astrup havde 
sagt om frokosten på dampskibe , at når et fad var tømt , 
vips blev det taget ud og et fyldt sat i stedet . 
Astrup og Jens mødte den første formiddag ligeså præcis 
som damerne og fik plads mellem Fru klejn og frk . Fanget , 
hvilket betragtedes som en så stor hæder , at et par af 
damerne hviskende forespurgte hos hinanden , om de to nye 
herrer vare prinser af et eller andet i udlandet regerende 
fyrstehus , siden de blev satte således til højbords , og et andet 

par løb om og søgte efter deres pladser ved bordet , da de 
affekterede , at alt var så forandret , at de slet ikke kunne 
finde sig tilrette . Fru klejn var ulykkelig herover , forudså 
allerede flere opsigelser og gav sig øjeblikkelig til at regne ud , 
hvorledes sagerne ville stille sig ved en sådan afgang i indtægterne , 
medens frk . Fanget indskrænkede sig til at sende 
spottende blikke til de pågældende , være dobbelt opmærksom 
mod de fremmede og ved højrøstet latter og forøget livlighed 
vise , hvor udmærket godt hun syntes om disse . 
Postmesteren søgte forgæves at råde bod på denne lille 
misstemning ved at få en almindelig samtale igang ; men dette 
var ikke gørligt , da damerne udgjorde flere partier , og hvert 
parti havde sin mening , modsat alle de andres og meget bestemt 
og uforanderlig . End ikke om et så almindeligt æmne 
som vejret kunne der opnås nogen enighed , thi da postmesteren 
kom med den uskyldige bemærkning , at det var godt 
vejr til at se sig om i , erklærede en dame , at det havde været 
en ækel , råkold blæst , dengang hun åbnede sit vindue , hvilket 
foranledigede frk . Fanget til at le ringeagtende og påstå , 
at det var fuldstændig sommer ligesom i hundedagene , 
hvorpå en ældre dame optrådte som spåkone og forudsagde 
et ualmindelig heftigt regnskyl inden en halv time , og en yngre 
dito bekendtgjorde , at hun agtede at tage sin skindkåbe på , 
når hun gik ud . 
Frk . Fanget hviskedee til Astrup , at han ikke skulle bryde 
sig om , hvad de sagde , for således skændtes de altid , og da 
Fru klejn , som på grund af sine regnestykker ikke havde 
fulgt med , i det samme spurgte ham , om han ikke fandt , at 
konversationen gik akkurat ligeså ugenert som i en familie , 
bekræftede han dette , da han nok mindedes nogle familier , hvor 
8* 

de forskellige medlemmer førte en samtale på samme behagelige 
måde . 
I anledning af de nye pensionærer var anretningen lidt 
flottere end sædvanlig , og da frk . Holst , en midaldrende , skrutrygget 
dame , som altid lå i strid med frk . Fanget og somoftest 
med de fleste andre husfæller , opdagede en dåse sardiner , 
udbad hun sig oplysning om , hvem der havde fødselsdag , 
eller hvad der ellers var på færde . Fru klejn blev ulykkelig 
over snærten og forsikrede spagfærdig , at der ikke var noget 
påfærde , men frk . Fanget rykkede hende til undsætning , hun 
kunne så godt forstå , at frk . Holst ærgrede sig , da det jo 
var en bekendt sag , at denne dame aldrig spiste sardiner , 
hvilket frk . Holst straks på stedet modbeviste ved at tage de 
to største fisk og fortære døm med skind og ben , , hvorpå 
frk . Fanget i en højst godmodig tone bad om dåsen , hvis der 
var mere i den . 
Astrup opdagede snart , at samme lille , skrutryggede dame 
just ikke var det elskværdigste væsen at sidde til bords med . 
Hun stirrede misundelig med sine stilkede øjne på hver mundfuld , 
de andre puttede i munden , og lignede en edderkop , der 
sad på lur , thi så snart hun så , at en eller anden kastede 
sit blik på et fad , for hun løs på fadet , slog med sine 
arme en klo i resten af beholdningen og kvækkede derpå 
skadefro beklagende til den narrede :  » Å gud , de ville måske 
have haft det ? Havde jeg bare vidst det  .  .  . jeg brød mig 
såmænd aldeles ikke om det ! «  frk . Fanget , der naturligvis 
for længe siden havde opdaget dette , morede sig med at hviske 
til Astrup :  » Nu skal de se , nu skal jeg få frk . Holst til at 
spise frikadellerne ! «  hun kastede derpå nogle kærlige blikke 
til nævnte ret , og øjeblikkelig slog frk . Holst ned på fadet , 

spiddede med to korte , rasende stød de to sidste frikadeller 
på sin gaffel og vendte sig derpå med et ondskabsfuldt blik 
til frk . Fanget .  » De ville da vel ikke have haft dem ? De 
kan så godt få den ene , må jeg ikke give dem den ? «  — 
» Nej gud mange tak ! Jeg tænkte såmænd slet ikke på dem , « 
Svarede frk . Fanget og værgede sin tallerken for den tilbudte 
gave , og lidt efter fortsatte hun hviskende til Astrup :  » Jeg 
kan få den lille skruptudse til at spise , hvad det skal være , 
på den måde ! Når hun nu har proppet sig med dem , så 
skal hun have noget af det salte kød , det er så skrækkelig 
sejt ! « 
Da kaffen blev serveret , var det igen galt . Frk . Holst 
spurgte , om frk . Fanget havde det prærogativ fælles med regerende 
dronninger , at der altid skulle bydes dem først af alt , 
thi pigen havde også i går budt hendes højhed , frk . Fanget , 
først ; og da derpå turen kom til frk . Holst , tillod hun sig 
med mangfoldige bestemte og forurettede hovednik at anmode 
om , at hendes kop for fremtiden , ikke i dag , i dag kunne det 
naturligvis være det samme , men om den ikke nok for fremtiden 
måtte blive skænket helt fuld , da der var visse personer , 
som ikke undså sig for , når der blev budt dem først , at tage 
de fulde kopper og overlade slatterne til andre , der vistnok 
havde den selvsamme ret som disse personer . 
Bonnesen aflagde som de andre herrer et meget kortvarigt 
besøg ved bordet ; han kom mere forpustet og rød i hovedet 
end sædvanlig , spiste sin mad i overordentlig store mundfulde 
og så ved hver på sit ur , som om han kontrollerede , hvor 
lang tid det fog at tygge den , og lod endelig ved sin bortgang 
det halve af sin kaffe stå , fordi den var ham for varm , 
og han ikke havde tid til at vente på , at den skulle blive 

kold . Astrup søgte forgæves at indlede en samtale med ham , 
han svarede i øster , når Astrup spurgte i Vester , men var 
selv den første til at le deraf , når misforståelse ! ) opdagedes , 
og forklarede det af sin umådelige travlhed , han havde allerede 
været en halv snes steder og skulle endnu en hel inden 
middag . Alligevel påtog han sig med største tjenstvillighed 
at skaffe forskellige af damerne diverse småting , som han i 
sin egenskab af handelsrejsende kunne levere dem billigere , 
end de kunne købe dem , og tillige overtog han trods Astrups 
indsigelser om det urimelige i at volde ham ulejlighed at sørge 
for billetter til de to nye pensionærer , Sinding og sig selv til 
et af privattteatrene ; han havde nemlig det princip — sagde 
han — straks de første aftener efter sin ankomst til hovedstaden 
at gå disse théatre rundt , så var det besørget , og så 
slap man for at tænke mere på dem i den første tid , da de 
som bekendt vedblev at terpe det samme stykke hver aften , 
sålænge det ville give mønt , hvad han fandt var en meget 
priselig og forståelig skik , da den mindede ham om hans egen 
metier , der bestod i at holde ud i hver by , så længe der var 
noget at presse ud af den citron . Udviklingen af denne sag 
havde taget så lang tid , at han lige efter den så sig nødsaget 
til at springe op fra bordet , fare ud i entréen og løbe 
ned ad trapperne , trækkende sin overfrakke på og tyggende 
den sidste bid undervejs . 
Efter frokosten gik man ind i dagligstuen med undtagelse 
af Fru klejn , der gik ud på rekognoscering efter , om Sinding 
snart kunne ventes til frokosten , og her ilede den unge dame , 
der ville tage skindkåben på , når hun gik ud , straks hen til 
det opretstående og gav sig til at hamre løs på det , formodentlig 
for at varme sig . Hendes præstationer havde en 

dobbelt virkning ; først tog konversationen et mægtigt opsving , 
og enhver skreg så højt , som om han talte til et auditorium af 
tunghøre , og derpå flygtede de fleste damer ind på deres 
værelser efter at have indset det forfængelige i deres håb om 
at kunne tage tonen fra Hornung & Møller , ligesom Per degn 
i sin tid kunne tage den fra alle de andre degne på bjerget . 
Den unge virtuosinde , som aldrig i selskab var at formå til 
at vise sit talent , da hun forsikrede , at det var hende rent 
umuligt at spille , når bare et eneste menneske hørte derpå , 
tog det ikke desto mindre meget unådigt op , at så mange tilhørere 
forlod lokalet , rejste sig krænket og trak sig tilbage i 
fornærmet majestæt , således at frk . Fanget , Astrup og Jens 
til sidst vare i enebesiddelse af dagligstuen . 
Frøkenen havde taget plads ved Fru Kleins sybord og arbejdede 
på et diminutivt hækletøj med nogle små , rappe 
hånddrejninger , som postmesteren blev ganske ør i hovedet 
af at se på . Hendes tunge gik ligeså geskæftig som hæklenålen , 
der iøvrigt selv ved sin vimse bugten frem og tilbage 
og spillen op og ned i luften mindede om en lille , kløftet 
slangetunge , og hun for fra det ene æmne til det andet , så 
det hverken ville have været postmesteren eller Jens muligt 
fem minutter efter at sige , hvad hun egentlig havde talt om . 
Efter i nogen tid at have anstillet moralske betragtninger 
over den værste af alle dødssynderne , misundelsen , nærmest 
foranlediget ved , at samtlige øvrige damer , der ikke således 
som Fru klejn og hin havde været inviterede ud på  » National « 
Iforgårs , havde tilbragt hele g-årsdagen med at debattere 
det spørgsmål , om der virkelig kom damer på nævnte etablissement , 
kom hun til at spørge om , hvor herrerne havde 
tænkt at tilbringe deres dag , og tilbød sin assistance , hvis de 

på nogen måde havde brug for den , hvad der dog vel næppe 
var tænkeligt , og hvis de da ikke hørte til den Art af hovedstadsbesøgende , 
som kun tænker på at traske om på musæer 
og samlinger . 
Som galant kavaler svarede Astrup , at byens seværdigheder 
kun ville få så meget større tiltrækning , når han 
nødden , ledsaget af en så skøn dame , til svar hvorpå frøkenen 
truede med at jage hæklenålen dybt , frygtelig dybt ind 
i armen på ham , hvis han kom med mere af den slags , og 
hvad det andet punkt angik , gjorde han opmærksom på , at 
han som gammel københavner havde studeret musæerne og 
samlingerne så grundig som ganske ungt menneske , da hans 
forældre hver søndag formiddag havde sendt ham hen på et 
sådant sted , hvor horats’ forlangende om  » at gavne og fornøje « 
Fyldestgjordes på så særdeles konvenable betingelser i 
pekuniær henseende , og som en følge heraf anså han sig for 
at være fritagen , for nogensinde mere i sin øvrige levetid at 
sætte sine ben på den slags anstalter . Forresten havde han 
tænkt på at anvende formiddagen til at aflægge visitter hos 
en del ældre bekendte , hvis frøkenen ikke havde et andet bestemt 
forslag at gøre ham . 
Det havde frk . Fanget ikke , og hun mente desuden også , 
at det var behageligst for ham' at få sådan noget som visitter 
fra hånden så snart som muligt . 
En halv time senere gik postmesteren pyntet og pudset 
nedad trappen , trækkende de stålgrå handsker på , thi 
han fulgte dog så meget med literaturen , at han vidste , at 
handsker absolut bør være stålgrå , når det skal være rigtig 
fint . 

Viii . 
Såsnart postmesteren havde forladt pensionatet for at 
begive sig ud på sine omtalte visitter , foreslog Jens , hvem 
Sinding jo havde lovet at tage sig af , denne husfælle at gå 
en tur . Sinding , der i sit værelse havde strakt sin lange krop 
henad chaise-longuen , ud over hvis endestykke hans ben ragede 
ligesom et par læssetræer på en høstvogn , forsikrede , at 
han netop havde tænkt sig en umådelig lang spaseretur på 
et par mil eller sådan noget , men at han desværre i øjeblikket 
var forhindret i at iværksætte denne sunde legemsøvelse , 
eftersom han havde været nødt til at sende sine støvler til 
skomageren , da han iaftes havde opdaget , at han ved at gå 
to gange op og ned ad gulvet i konditoriet havde høvlet flere 
af plankerne hule , fordi hans støvler havde hængt i den mindste 
splint og oprevet lange stykker af plankerne . Da Jens imidlertid 
ikke ville nøjes med hans tilbud om at beskrive de 
steder , de skulle have gæstet ,' så nøjagtig , at Jens kunne 
finde vej der , selv efter at gassen var tændt , mindedes Sinding , 
at han var i det heldige tilfælde at passe støvler med Bonnesen , 
og han gik ind på dennes værelse for at gøre et udvalg 
blandt de derværende tre par støvler , og sandheden byder 
at tilstå , at han ikke var så beskeden at tage de dårligste . 
Efter endnu at have aflagt et besøg på bonuesens værelse 
for at finde et par handsker gik Sinding ned ad gaden 
med Jens . Sinding tilstod , at han var lidt skjørhovedet , eftersom 
det mærkværdigvis var trukket lidt ud på Kjøbmagergade 
aftenen før , og da han derfor trængte til stilhed , førte han 
Jens ned i det lille tiloversblevne stykke af kirsebærgangen 
mellem Vesterbro og ryssensten . Da de vare komne til det 

rækværk , der afspærrer den privilegerede del af denne spaseresti 
for profane besøg , udbrød Sinding : 
» Å , det var dog forbistret ! Nu er her lukket af  . . . og 
jeg har ingen nøgle med . « 
» Kan vi da ikke komme ind ? « 
» Jo , naturligvis , de ser jo nok , at her står malet på 
rækværket :  » Nøglen fås i stadens kontor «  , så vi 
kunne bare gå derop og hente den ; men det er så langt 
borte , så jeg tror , det er mere økonomisk at gå over rækværket . 
Sådan lidt morgengymnastik har man godt af ! « 
Med disse ord kravlede Sinding over rækværket , og Jens 
fulgte efter i et Spring , hvilket vakte den førstes udelte beundring . 

» Her er kønt ! «  sagde Jens , da de havde gået et 
stykke . 
» Ja . stille , landlig fred hviler over landskabet , «  svarede 
Sinding .  » Det er en stump idyl midt i hovedstaden . Det 
minder om de åløb ved de store herregårde , som unge digtere 
sværme for at glide nedad i en lille båd med hovedet i 
den elskedes skød , medens de små fugle synge :  » Elsk mig 
lidt og elsk mig længe ! «  i de gamle piletræer , hvis grene 
hænge ned over den spejlklare flade , så bladene kunne nysse 
de legende vover — det var poetisk , hvad ? « 
Skjøndt Sindings poesi ikke gjorde noget dybt indtryk på 
Jens , indrømmede han dog atter , at stedet var meget smukt . 
» Dejligt ! «  fortsatte Sinding .  » Man skal se det om morgenen 
 ; gud ved , hvor mange gange jeg har gået herned ad 
og så rundt om tømmerpladsen ; det er et dejligt sted for 
tømmermænd !  . . . Og så er alle mennesker , man møder her , 
så rene , for de kommer lige fra ryssensten . De tykke , blussende 

herrer , der bevæge sig så sindig , have været nede at 
skolde sig i et tredive graders bad og gå nu og puste og 
dampe , medens de blegnæsede , iltre handelsfolk have fået sig 
et koldt styrtebad og fare derfra med en fart som en kat , der 
af en fejltagelse har været undei- posten ; og så er der noget 
pikant ved at møde unge piger , når de kommer fra bad , de 
ser så forførende friske ud , og så er de altid en smule undselige , 
det klæder dem så Pokkers godt . « 
Jens blev pludselig ivrig med at spørge , om de mødte 
mange unge piger , og var allerede vis på ved næste omdrejning 
at løbe lige mod frk . Søeborg , da Sinding til hans fortvivlelse 
påstod , at han ikke gik et skridt videre , og stærkt 
fordømte sit eget hang til lapseri , der havde forledet ham 
til at tage Bonnesens nye støvler i stedet for de gamle magelige ; 
men da Sinding forklarede Jens , at det var meget bekvemmere 
at tage plads på en bænk og lade de unge damer passere 
Revue forbi dem , gav Jens efter , og de satte sig på en 
bænk . 
» Der er altså en ung københavnerinde . der allerede har 
gjort indtryk med ø ? «  spurgte Sinding . 
Jens blev flov , men da den anden lovede ham sin assistance , 
og da Jens med et fik det håb , at Sinding kendte 
hende , rykkede han efterhånden ud med sin lille historie . 
» Det er Pokkers få oplysninger , de kan give , unge mand , 
men vi skal nok få fat i hende . « 
» De kender hende altså ikke ? « 
» Nej , men det skal de ikke blive fortvivlet over ; vi finder 
hende nok ! « 
» København er sådan en stor by . « 
» København er en lille by , en ravnekrog ! Det vil sige , 

det rigtige København  .  .  . alle folk kender hinanden  .  .  . 
Jeg vil forpligte mig til i løbet af to dage at skaffe dem 
alle tilfredsstillende oplysninger om frøken Søeborg , hendes 
familie , bopæl , osv . « 
Sinding talte med en sådan sikkerhed , at Jens ikke var 
langt fra at anse ham for en troldmand , men to dage forekom 
ham en urimelig lang tid , og han sukkede så dybt , at Sinding 
udbrød : 
» For himlens skyld , de hører da ikke til disse romantiske 
elskere med måneskin og hjertekvababbelse ? Vogt dem endelig 
for det ! Tag et advarende eksempel af mig , jeg er selv 
bleven et offer for romantikken . I min tid var nemlig den 
maner at skrive på godt latin , og disse niddinge af forfattere 
indbildte nu mig og andre godtroende ynglinge , at kvinden var 
i besiddelse af så mange , overmenneskelig guddommelige egenskaber , 
at vi mandfolk var det elendigste havannaudskud i 
sammenligning med dem . Og så tænkte jeg som så , når det 
virkelig er sandt , at du ikke er værdig til at løse en af disse 
helgeninders skotvinge , hvorfor skal du så risikere at gå hen 
og komme under tøflen ? Da så tilmed hun -- med stort h , 
de forstår nok , hende jeg elskede — da hun så fandt på 
at tage en anden uden at spørge mig om forlov , så sagde 
jeg til mig selv :  » Der er ikke noget ved den kasko , lad gå 
til mellemhånden ! «   .  .  . Jeg har i det hele aldrig gjort lykke 
hos damerne ; jeg tror , jeg er for grotesk i min komik . « 
Som alle unge mennesker var Jens meget nysgerrig i dette 
kapitel , og da det forekom ham , at der var noget forceret i 
Sindings munterhed , spurgte han med umådelig interesse :  » De 
har altså været ulykkelig forelsket ? « 

» Ja , en gang ! «  lød det nølende svar i en dyb alvorstone . 

» Ah !  .  .  . Hvad gjorde de da ? «  spurgte Jens spændt . 
» Jeg skød mig ! «  svarede Sinding med ligeså urokkelig 
alvor som før . 
» Skød dem ? «  råbte Jens , som først måtte sunde sig 
lidt ovenpå denne forbavsende oplysning , hvorpå han surmulende 
tilføjede :  » Å , de er også en underlig en ; de kan 
ikke være alvorlig i fem minutter . « 
» Ja herregud , således er jeg nu engang skabt ; når 
jeg får sådan et indfald , så må det frem , om det skal ud 
af mine sideben . Men lad mig nu få hele geschichten mit 
umstænden ; jeg lover dem , jeg skal være så alvorlig som en 
ligvognshest i den travle tid . « 
Jens måtte nu fortælle alt ; Sinding hørte efter med samme 
betænksomme mine , hvormed en doktor følger en patients forklaringer , 
og udspurgte ligesom en sådan om en mængde småting , 
der forekom Jens ganske betydningsløse . 
» Det er udmærket , «  udbrød Sinding , da Jens havde sluttet . 
 » Det er aldeles som en komedie ! Elskeren i stykket er 
bestemt for en anden end den , han elsker ; de grumme forældre 
have givet den unge mand en hovmester med for at våge 
over ham , men gud Amor beskytter ham og lader ham træffe 
en snu og forslagen person — det er mig ! Den unge mand 
tager denne person i sin tjeneste , og denne hjælper ham ved 
sin utrolige snedighed til sit hjertes udkårne  .  .  . Gud , hvor 
det er rart , at sådan noget virkelig passerer endnu  .  .  . Så snart 
jeg kommer hjem , skal jeg se efter hos Holberg , hvordan 
Henrik i reglen bar sig ad . Det har altid været mit højeste 
ønske at komme til at spille en sådan rolle ; jeg tror nok , 

den ligger for mig  ,  .  .  » Ej monsieur Leander , det er min tro 
ikke værd at fortvivle for så lidet , jeg skal nok finde på 
noget anslag ! «  så går Henrik med korslagte arme rask trippende 
frem og tilbage langs lamperækken  . . . Av for Pokker , 
de forbandede støvler ! Jeg tror ikke , det forekommer i noget 
stykke , at Henrik har for små sko på . « 
Sinding var nemlig sprungen op og havde for at tydeliggøre 
scenen givet sig til at gå op og ned , men måtte pludselig 
afbryde forestillingen for at sætte sig ned igen , tage sin 
ene fod i hånden og trykke den ømt , som om han kondolerede 
den af ganske hjerte . 
» Nå , hvad befaler min herre mig først afgøre ? «  spurgte 
Sinding , undertrykkende sin smerte .  » Når det bare ikke er 
løbende forretninger , skal jeg straks på stedet udføre det . « 
» Ja se , allerførst må jeg ud i Elsdyrsgade . « 
» I Elsdyrsgade ? «  råbte Sinding med en så fortvivlet 
stemme , at Jens forknyt spurgte , om det var meget langt fra , 
hvor de for øjeblikket befandt sig . 
» Å nej , bare et par mil ! « 
» Et par mil ? « 
» Nå ja , det er måske lidt vel rigelig beregnet , som 
manden sagde , da opvarteren præsenterede ham regningen ; 
men heldigvis er der jo noget , der hedder sporvogne , og for en 
lille , rund tiøre kan man komme langt frem her i verden  .  .  . 
Men sig mig , hvad vi skal i denne gamle del af København ? « 

» Jeg skal træffe en ung mand , som jeg har noget at 
sige  .  .  . « 
» Retfærdige himmel ! Det er da ikke en rival , som de vil 
udfordre ? « 

» Nej , dog ikke ! «  lo Jens .  » Jeg kan ikke sige dem mit 
ærinde til ham , for det er en hemmelighed , som jeg ikke tør 
røbe  .  .  . « 
» Men hans navn er dog vel ingen hemmelighed ? « 
» Nej , det er en medicinsk student Vissing . « 
» Vissing  . . . da ikke Villiam Vissing ? « 
» Jo ! Kender de ham ? « 
» Om jeg kender Vissing , min gamle dusbroder ? Han er 
nok en hel del yngre student end jeg , men der var en tid , 
hvor vi sås næsten daglig  .  .  . « 
» På universitetet ? « 
» Ja . det var dog ikke så meget i universitetets hellige 
haller som i visse andre haller der i nærheden , hvor vi med 
stor udholdenhed studerede visse små , hvide kuglers bevægelser 
henover et givet plans flade ; jeg var ofte på parti med 
ham , og vi fik lidt opgaver , som vi kun kunne klare med Mas . 
Ja , det er nu et par år siden , og jeg vidste slet ikke , hvor 
han var bleven af ; på en gang trak han sig tilbage med afslag 
— han læser nok til eksamen . « 
Under denne samtale vare de to spaserende komne op 
på volden ved uden videre at begive sig op ad skråningen 
på den for Sinding meget magelige måde , at Jens gik iforvejen 
og halede den stærkt haltende Sinding efter sig ved hjælp 
af dennes stok , og nu steg de ned i filosofgangen , hvor Sinding 
forberedte Jens på , at de ville komme til at vente en 
halv times tid på en sporvogn , thi det var en kjendsgjerning , 
at de københavnske sporvogne altid kørte i den modsatte retning 
af den , man ønskede . 
Sindings meddelelse om sporvognens drilagtighed viste sig 
dog meget snart at være en skammelig bagvaskelse , og Sinding 

blev så forbavset over , at den første sporvogn virkelig kørte 
ad den vej , de skulle , og ikke var nogen kristianshavner . at 
han erklærede at ville skrive en artikel herom i bladet med 
overskrift : storartet held . De krøb ovenpå , fordi Sinding 
fandt , at der var så rart højt til loftet , og efter at denne kapitalist 
havde været så flot at betale for Jens , der jo altid 
efter hans proposition kunne gøre gengæld en anden gang 
ved f . Eks . at give vogn til skoven , ankom de lykkelig og vel 
til grønningen . 
De begav sig nu hen i Nyboder , hvis små huse vakte 
minder hos Jens om de legetøjshuse , hvoraf han i sin barndom 
havde opbygget blomstrende byer på dagligstuebordet 
med amerikansk hurtighed , og hvoraf de fleste havde haft den 
samme skønne , gule farve . De vare begyndte på deres vandring 
midt ad gaden , men Sinding stoppede meget snart , da 
han ikke turde bevæge sig videre på de små , spidse brosten 
af lutter frygt for at skære Bonnesens støvler itu på dem , 
og de trak sig ind på fliserne , idet Sinding meget omhyggelig 
udsøgte sig de små , græsbevoxede oaser , hvor der var så 
rart blødt . Her blev Sinding atter herre over sine bevægelser , 
og han gjorde nu Jens opmærksom på Nyboders ejendommelige 
fysiognomi med den enkelte gammeldags post , der 
stod ude på gaden og var aflåset , de små mærkværdige udsalgsboder 
med klukflasken , tvebakkerne og brystsukkerstængerne 
i vinduet , og den åbenstående dør , der gav et indblik 
i køkkenet , hvor konen altid stod ved vaskeballen , medens 
pattebørnene vare anbragte på dørtærskelen , som de morede 
sig med at krybe ind og ud over ligesom hundehvalpene ved 
et hundehus , de mange urtepotter med de mærkeligste landskaber 
og buketter , som stod i vinduerne med store skinnende , 

blomster , især kaktus , og så frem for alt det gammeldags , 
hyggelige familieliv på gaden , hvor de gamle pensionister 
stod , støttede til deres stokke , og varmede sig i solen , medens 
konerne fik en lille passiar ved posten , og børnene lå og 
legede midt på gaden , ubekymrede for vogne eller nogen som helst 
anden færdsel . 
Da Sinding var ubekendt både med Nyboders zoologi og 
botanik , varede det noget , inden de fandt Elsdyrsgade , men da 
de først vare komne ind i den , var det jo meget let at finde 
husnummeret , eftersom numrerne her fulgte en aldeles modsat 
ordning af den , der brugtes i hele det øvrige København . 
Sinding , som var midt i en udvikling om det utrolige antal 
børn , der fandtes i denne del af byen , fik et fuldgyldigt bevis 
på sin påstands sandhed , idet der , da han lukkede den 
pågældende dør op , væltede tre unger ud på gaden , som 
om huset var fyldt til randen med slige væsener . 
De klatrede op ad den stejle , smalle trappe , thi Vissing 
boede på første sal , og et muntert kom ind lød som svar på 
Sindings banken på den med Vissings visitkort forsynede dør . 
Det lavtloftede værelse , de trådte ind i , var ikke videre overdådig 
udstyret med møbler , men var til gengæld rigelig 
forsynet med aparte vægdekorationer , bestående dels af forskellige , 
kolorerede fremstillinger af diverse opsprættede dele 
af det menneskelige legeme og dels af en del knokler og skeletdele 
in natura , der vare arrangerede ligesom de af jægere så 
yndede ophængninger af jagttrofæer , hvad der gav det lille rum en 
uhyggelig lighed med en menneskeæders telt . Ejermanden af alle 
disse anatomiske herligheder sad i skjorteærmer oppe på det lille 
bord med fødderne anbragte på en stol og studerede i en bog . 
» Halløj ! Sinding , er det virkelig dig ? Hvad fanden vil 
9 

du ?  .  .  . Om forladelse , jeg mener hjertelig velkommen ! «  udbrød 
Vissing ved synet af de indtrædende , sprang ned fra sit 
ophøjede sæde , stak fødderne i sine morgensko , som han havde 
skubbet af , og gav sig til at hale op i sine benklæder og ned 
i sin vest , thi den unge mand havde altid meget besvær med at 
få de to nævnte klædningsstykker til at slutte sig til hinanden og 
forhindre skjorten fra at vælte ud ligesom flødeskum i en flødebolle . 
» Idet jeg takker for den festlige modtagelse , der er bleven 
mig og min suite tildel , skal jeg kun oplyse dig om , at vort 
besøg aldeles ikke skyldes mit initiativ , men derimod skriver sig 
fra denne unge mand . Må jeg præsentere dig hr . Jens 
Lundsgård , som har en stor hemmelighed at tale med dig om . « 
» Det er slet ikke sådan noget , jeg har at sige dem , « 
Begyndte Jens , der blev forvirret over Sindings højtidelige sprog , 
» jeg er nemlig kommen fra Jylland  .  .  . « 
» Fra Jylland ? «  spurgte Vissing . 
» Ja , min fader er nabo til Olesens , hvor de jo tilbragte 
juleferien . « 
» Kom her , sæt dem ned !  .  .  . Hvordan står det til derovre ? 
 .  .  . Må jeg ikke byde dem en pibe ? Jeg har desværre 
ikke cigarer  . . . De har det vel godt hos Olesens ? « 
Vissing for omkring , så vidt det lille rum tillod det , og 
Sinding bemægtigede sig straks en pibe , medens Jens frabad sig 
en sådan , mest fordi han så , at Sinding gav sig til at stoppe 
den med tobak af et gjennemsavet kranie , der gjorde tjeneste 
som tobaksdåse . 
» Her bor du forresten rigtig rart , «  sagde Sinding .  » Jeg 
har altid sværmet for sådanne små , lave værelser , de er så 
hyggelige . « 

» Ja ikke sandt ? Der er sådan noget kahytsagtigt ved 
dem . « 
» Å ja , man har en følelse , som om man befandt sig i 
en kuffert . Det ville nu ikke være noget for mig , for jeg 
kunne da ikke trække skjorte på herinde uden ved at lægge 
den på gulvet og kravle ind i den , men for småfolk er her 
ret hensigtsmæssigt  .  .  . det er heldigt , du ingen hængelampe 
har , for så måtte du da spørge familien nedenunder , om du 
måtte få lov til at slå hul i gulvet . « 
Vissing ænsede ikke vennens kritiske vurdering af lejligheden , 
men skaffede plads i sofaen til Jens ved at rykke en 
hel del knive , tænger og andre torturinstrumenter til side og 
viskede derpå bordet , hvor der var flere rande af spiritusglas 
med diverse indbydende præparater i , af med sin hånd , hvilken 
han derpå igen tørrede af i sit kort studsede , mørke 
hår , der lignede de bekendte svinehårs-penneviskere og gjorde 
tjeneste ikke alene som en sådan , men også som støvekost , karklud , 
neglebørste og endnu flere nyttige husholdningsrekvisiter . 
Under denne sin virksomhed havde Vissing uafbrudt stirret på 
Jens og sagde nu : 
» Hør , jeg synes bestemt , jeg har set dem en gang før . « 
» Så ? «  svarede Jens .  » Da er det dog første gang , jeg 
er i København , og jeg var jo ikke hjemme i julen , da de var 
ovre på vor egn . « 
» Nej . jeg kan heller ikke begribe , hvor det er , men det 
forekommer mig  .  .  . Vent lidt ! De var da ikke i tteatret i 
aftes  ? « 
» Jo , i det kongelige tteater . « 
» Hahaha ! Så var det dem , der kom styrtende ind i 

logen til os og var lige ved at lette mig af den klap , jeg sad 
og dinglede på . « 
» Var det dem ?  .  .  . Jeg beder dem så mange gange om 
forladelse ; jeg  .  .  . jeg tog fejl  .  .  . « 
Jens stoppede i det ; han ville ikke fortælle , hvorfor han 
var faret således ind i logen , ikke fordi han generede sig 
ligeoverfor Vissing , men fordi han var bange for , at Sinding 
skulle le ad ham ; der opstod derfor en lille trykket pause . 
» Nå , «  sagde Vissing for at sige noget ,  » De har vel altså 
fornylig talt med Olesens ? « 
» Ja , det er da vist , og jeg har mange hilsener til dem 
fra hele familien , især  .  .  . især  .  .  . « 
Jens stoppede atter i det , og der indtrådte på ny en 
pavse . 
» Jeg mærker nok , jeg er tilovers ! «  udbrød Sinding ,  » jeg 
føler mig som det femte hjul til et dampskib . Jeg antager 
ikke , at de herrer bliver alt for bedrøvede , når jeg meddeler 
dem , at jeg for en kort tid agter at trække mig tilbage til 
det forreste gemak — jeg mener trappegangen ; — men jeg 
vil sige jer en ting : i er så gode at ruppe jer lidt med 
jeres hemmeligheder , så det ikke varer alt for længe , inden i 
kan råbe kom frit til mig . « 
Med disse ord forføjede Sinding sig ud på trappegangen , 
og hans antagelse viste sig at være rigtig , idet de unge mennesker 
slet ikke tog sig hans bortgang nær , men straks rykkede 
sammen i sofaen og gav sig til at udøse deres hjerter for hinanden , 
som om de vare gode gamle bekendte . 
Vi ville imidlertid være ligeså diskrete som Sinding og 
slet ikke gøre noget forsøg på at aflure de to ynglinge deres 
store handlinger , dels fordi de så bestemt have frabedt sig 

vidner til deres samtale , og dels for ikke at berøve denne fortælling 
noget af dens overordentlig spændende handling . Så 
meget kunne vi dog sige , at Jens og Vissing gensidig fandt 
så stort behag i hinanden , at de efter få minutters forløb 
fuldstændig glemte Sindings tilværelse , og der vildé sikkert være 
hengået adskillige timer , inden han havde fået lov til at 
komme frit , hvis han ikke selv havde fremskyndet en afslutning 
af deres fortrolige meddelelser . 
Såsnart Sinding var kommen ud på trappegangen , så 
han sig om for at indrette sig så hyggelig som muligt på 
sit midlertidige opholdssted ; han tog først plads på det næstnederste 
trin af en primitiv stige , der førte op til loftet , men 
da han havde siddet der et par minutter , rejste han sig op for 
at overbevise sig om , at han ikke af en fejltagelse havde sat 
sig på æggen af en økse eller noget andet skarpt , thi han 
havde en følelse af , at der var skåret en stor trekant ud af 
hans kød på det pågældende sted , og han fik nu indrettet 
sig et mageligere sæde ved at trække en pakkasse hen til stigen , 
så denne kunne tjene til rygstød , medens han brugte en 
omvendt Balle til skammel . 
Her havde han det efter omstændighederne ret godt og 
manglede blot nogle bløde hynder for at kunne bilde sig ind , 
at han lå som en tvrkisk sultan på en divan og nød en 
lang pibe . Da der var gået en halv snes minutter , blev han 
imidlertid ked af at vente , og han begyndte at henlede de 
andres opmærksomhed på sig ved at fløjte , hvilket var en 
noget vanskelig operation , da han i hver sextendedels pause i 
melodien måtte tage fire fire- og tresindstyvedeles sut på piben 
for at holde ild i den . I førstningen fløjtede han meget 
delikat små stemningsfulde melodier , der vare vel afpassede 

til situationen , som  » Hytten er lukket «  ,  » Giv tid «  , osv , , men 
da det ikke hjalp , stemmede han stærkere i og gav sig til at 
fløjte de nyeste boulevardmelodier stærkere og mere skærende 
end den største virtuos blandt skomagerdrenge . Pludselig blev 
døren nede i stueetagen reven op , og nybodersmanden , som 
havde lagt sig for at tage en middagsskraber , tørnede ud i 
skjorteærmer og brølede op ad trappen , at hvis den fløjten 
ikke øjeblikkelig holdt op , skulle han kalfatre koncertgiverens 
agterspejl , thi manden stod i den formening , at det var hans 
ældste lovende pode , der producerede sig . Skønt Sinding 
måske nok kunne trænge til at kalfatres på det angivne sted 
formedelst det indsnit . Stigens trin havde gjort i ham , fandt 
han dog ikke grund til at tage mod tilbudet , men tav stille 
uden at have opnået at vække sine unge venners opmærksomhed . 

efter at have ventet så længe , til han antog , at nybodersmanden 
var slumret blidelig ind , gav han sig til at anstille 
forsøg med en af sine andre færdigheder , nemlig sit talent 
for at gjøe . Først lød det , som en stor hund kom løbende ude 
på gaden og nærmede sig med en gemytlig , godmodig gøen , 
men på en gang for en lille arrig vindbeutel af en hund 
ud fra en gadedør og jog med bjæffen og snærren lige i hælene 
på den store , som først aldeles ikke ænsede den lilles 
angreb , men dog efterhånden gav sig til at knurre og til sidst 
blev tvungen til at bide fra sig . Og nu begyndte en reglementeret 
slagsmålsscene mellem de to køtere , der var så 
naturlig gjort , at de små børn nede ved trappens fod tog 
på at vræle af fuld Hals , da de vare overtydede om , at de 
om kort tid ville blive bidte ihjel på stedet , og moderen forlod 
vaskeballen og greb en gulvskrubbe for at få de forbandede 

hunde , der på en gådefuld måde vare slupne ind i 
huset , jagede ud igen . De eneste , der ikke hørte noget , vare 
Jens og Vissing , de sad i sofaen og talte rolig videre 
sammen . 
Sinding gjorde igen en pause for at spekulere på noget 
mere virkningsfuldt , og med et rejste han sig , sparkede ballen 
og kassen ned ad den første trappeopsats og gik derpå jamrende 
sig højt ned ad trapperne og lagde sig rolig mellem 
ballen og kassen , stadig udstødende hjerteskærende smerteskrig . 
Denne gang lykkedes det ; Vissing og Jens kom styrtende ud af 
værelset for at se , hvad der var på færde , og ilede ned for 
at hjælpe deres ven op . Halv båren af dem blev Sinding 
ledet op på Vissings værelse og lagt på sofaen . 
» Hvordan Pokker gik det dog til ? «  spurgte Vissing . 
» Å , «  svarede Sinding ,  » jeg tror , jeg var falden i søvn 
af at vente på jer . « 
Jens , der var bleven frygtelig angst , kom med det i slige 
tilfælde almindelige spørgsmål , om han nu havde det bedre , 
skjøndt det ikke er let at indse , hvoraf denne bedring skulle 
være kommen . 
» Jo , «  svarede Sinding med mat stemme , idet han strakte 
sig magelig på sengen ,  » nu har jeg det bedre ! Jeg ligger i det mindste 
ikke så lidt bedre end dernede . « 
» Har du stødt dig nogen steder ? «  spurgte Vissing med 
hele en ung mediciners urokkelige tillid til sig selv .  » Hvor 
føler du smerte ? « 
» I fødderne . « 
» Der er da vel ikke nogen fraktur ? «  sagde Vissing og 
begyndte at vrikke Sindings ene fod frem og tilbage . 
» Av for fanden ! Det gør s’gu ondt ! « 

» Gør det ondt der , det er godt — så skal vi nok finde , 
hvor det er ! « 
» Ja , jeg tvivler ikke på , at da var mand for at finde et 
helt ankelbrud og for at holde mig i sengen en 5 — 6 uger , 
men der vanker ingen praksis denne gang , min gode doktor , 
for jeg fejler ingenting  .  .  . « 
» Javel , det ved vi bedre ! Hvorfra skulle ellers smerterne 
i fødderne komme ? « 
» Tror du ikke , det var muligt , at de skriver sig fra , at 
det er min ven Bonnesens støvler , jeg har på , og at disse er 
lovlig små til mig ?  . . . Du kan se , jeg kan godt bevæge 
benene ! « 
Med disse ord gav han Vissing , som uavde vendt sig om 
for at tage nogle af sine nye instrumenter , et kraftigt spark 
bagpå og sprang med det samme selv op , hvorpå han gik 
til bekendelse af , at hele hans fald nedad trappen havde 
været komediespil for at afbryde Vissings og Jens’ underholdning . 

Vissing følte sig krænket i sin værdighed som mediciner , 
men Jens var så glad over , at Sinding ikke var kommen til 
skade , at Vissings vrede snart gikover , og alle tre lo ad hinanden . 

kort efter opdagede Sinding , at klokken var så mange , 
at Jens og han måtte trække sig tilbage , hvis de ville komme 
tidsnok til Fru Kleins to retter ordentlig og proper tillavet 
middagsmad , og de forlod Vissing med løfte om snart igen at 
se ud i Nyboder . 
Sinding var ikke videre hurtig tilbens , og det gik ikke 
raskere , fordi han bevægede overkroppen stærkt , skønt han 
øjensynlig mente , at det forøgede hastigheden ikke så lidt . 

han gjorde undskyldninger for Jens for det langsomme tempo , 
men holdt ham skadesløs ved at anstille forskellige filosofiske 
betragtninger over for småt fodtøjs indvirkning på gemyttet . 

» Der gives intet . «  sagde han ,  » som kræver mere sjælsstyrke 
end at have støvler på , der kniber en ; man bliver 
ubillig og grusom mod sine medskabninger !  .  .  . Skønt jeg 
aldeles ikke har den ære at kende Bonnesens skomager , finder 
jeg dog lindring i det håb , at han — hvis der er nogen 
retfærdighed i himlen — vil komme til at gå igen til evige 
tider med for små støvler . Og når jeg så engang møder 
ham i paradiset , så vil jeg sørge for at have fortovsret og 
ikke gå af vejen for ham , men jage ham ud af fliserne med 
et Fur og et nips , som man bruger i Paradis ; det er nu akkurat , 
som det går her i verden , for vil de se , om der er en 
eneste , der går til side for mig , skønt de ser , jeg har ondt 
ved at gå . Nej , der er ingen rot , mine kære bysbørn holder 
så striks på , som fortovsretten . Se bare , hvor vigtige 
de går , som om de ejede hele gaden , blot fordi de har den 
smule rendesten på deres højre hånd . Vil de nu tjene mig 
i at se de to tykke damer , som triller afsted der foran os med 
den mest irriterende langsomhed , de spærrer hele fortovet , vi 
må ud på gaden for at komme forbi dem . Jeg er det godmodigste 
menneske af verden , men jeg har en ustyrlig lyst 
til at give dem et spark , så de røg ud i zoologisk have til 
de andre vraltegjæs !  .  .  . Goddag , hr . Grosserer , goddag ! 
Sikken han styrter afsted ! Hvorfor tror de , han gør det ? « 
» Å , for hans støvler generer ham vel ikke , «  mente Jens , 
som ikke kunne lade være at more sig over den andens 
misanttropiske bitterheder . 

» Javel , tak  !  .  .  . Nej , det er blot for at bilde folk ind , 
at han har så voldsomt at bestille . « 
Sinding og Jens vare imidlertid komne et godt stykke op 
ad store Kongensgade og nærmede sig dronningens Tvergade , 
da den sidste uden at sige et ord pludselig stak i løb . 
» Halløj  ! Stop ! «  skreg Sinding og fægtede i luften med 
armene efter at have gjort et afmægtigt forsøg på at følge 
efter . 
I den nærmeste kælderhals stod en lille , menneskekærlig 
børstenbinder og røg sin eftermiddagspibe , der var så kort , 
at røgen syntes at stige fra pibehovedet lige op i hans brede 
næseboer og derpå komme ud af hans mund igen . Da denne 
tjenstvillige sjæl så Sindings frugtesløse anstrengelse for at 
holde Jens tilbage , humpede han barhovedet og på sine gamle 
slæber afsted for at indhente Jens , som drejede om ad dronningens 
Tvergade , medens Sinding med stor ro opgav forfølgelsen 
og slentrede videre , spekulerende på , hvad der var gået 
af den unge jyde . 
Da Sinding lidt efter kom til hjørnet af dronningens Tvergade , 
blev han overrasket ved at se en storartet sammenstimlen 
af mennesker og havde nær tabt næse og mund , da hoben 
veg til side , og han så Jens blive ført midt nedad gaden i 
triumftog med en politibetjent ved den ene og den lille børstenbinder 
ved den anden arm . 
Sagen var nemlig den , at børstenbinderen , som ikke kunne 
vinde ind på Jens , havde råbt :  » Stop ham ! «  til en opløben 
snedkerdreng , som øjeblikkelig smed sine tøfler og pilede afsted 
med det samme råb .  » Stop ham ! «  brølede sælgekonen , 
der kom trækkende med sin vogn under udførelsen af sin livarie 
om holstensk sild ,  » Stop ham ! «  skreg bagersvendene , som 

stod og drev i porten med bare arme og deres hvide kalotter ; 
» Stop ham ! «  hvinede det gamle fattiglem og truede i luften 
med sin stok ad Jens ,  » Stop ham ! Stop ham ! «  lød det videre 
nedad gaden , og afsted gik den ville jagt efter Jens , der uden 
at ane uråd løb videre så stærkt , han kunne . 
Heldet eller uheldet — som man vil — skulle nu , at 
det sjældne tilfælde indtraf , at der virkelig viste sig en politibetjent , 
da der var noget på færde , men som formildende 
omstændighed kan det anføres , at det ikke var den patrouillerende 
betjent , men en tilfældig passerende , som drejede om 
hjørnet af Borgergade og med et blik overså situationen . 
Han sprang frem og spændte ben for Jens , der blev så vred 
over denne ubelejlige standsning og mildest talt , uhøflige fremgangsmåde . 
At han greb fat i betjenten og rev ham med sig 
om på gaden ; en utrolig masse mænd og drenge mylrede 
frem fra porte , gadedøre , kældere og sidegader , styrtede over 
Jens og greb den farlige forbryder .  » Det er en tyveknægt ! « 
Lød de forvirrede stemmer mellem hinanden .  » Han har stjålet 
en frakke i store Kongensgade !  .  .  . Han har myrdet en 
gammel kone i Bredgade !  .  .  . På stationen med ham , på 
stationen med ham ! «  dette blev vedtaget med stor majoritet , 
og Jens blev transporteret afsted mellem betjenten og børstenbinderen , 
der troede , han havde gjort en heltegerning , og vigtig 
fortalte de nærmeste , at han var den første , der havde opdaget 
tyveknægten og sat efter ham , thi i stridens hedø havde børstenbinderen 
aldeles glemt begyndelsen . 
På dette stadium var det , at Sinding kom til ; med stort 
besvær lykkedes det ham at få børstenbinderen til at sige 
sandheden og derved fri Jens ud af politiets kløer , skønt 
der var og blev det mistænkelige tilbage , at Jens ikke godvillig 

havde ladet sig spænde ben for , men trukket betjenten med i 
faldet , hvad der stærkt nærmede sig overfald på en i uniform 
værende øvrighedsperson . 
For at redde sig ud af vrimlen steg Sinding og Jens op 
i en droschke , der blev fulgt et godt stykke på vej af en flok 
hujende drenge , som først blev kede af at danne eskorte , da 
de så , der ikke blev mere sjov ud af det . 
» Hvad Pokker løb de egentlig efter ? «  spurgte Sinding , da 
de havde kørt lidt . 
» Å , det var ingenting ! «  svarede Jens forlegen og ville 
slå det hen . 
» Nej værs’god , herud med sproget ! « 
» Ja , når de vil love mig ikke at sige det til Astrup , 
så var det , fordi jeg så frøken Søeborg og hendes moder 
køre ned ad den gade i en åben droschke  « 
» Hahaha ! De er brillant ! Gudbevares , hvor jeg godt kan 
lide dem for det !  .  .  . Men hør , de må s’gu betale denne 
droschke , det er ikke mere end billigt . Det tænkte jeg ikke 
på , da jeg før ovenpå sporvognen sagde , at de ved næste 
lejlighed kunne give vogn , at det skulle gå så snart i opfyldelse 
 ! « 
Ix . 
På grund af episoden med Jens’ anholdelse nåde han 
og Sinding først til pensionatet , efter at de øvrige beboere vare 
gåde til bords , hvad der gav den lille , skrutryggede frk . Holst 
anledning til i den mest deltagende tone at spørge , om fisken 

ikke i den lange ventetid var kogt ud . Den troskyldige Jens 
benægtede dette på det kraftigste , hvorimod Sinding nok fandt , 
at der var en bismag af galde , som han dog ikke vidste , om 
han turde tilskrive fisken . Forøvrigt oplivede samme elskværdige 
dame middagen ved snart at beklage , at agurkerne vare 
blevne bløde , hvad der jo slet ikke var så løjerligt på den 
årstid , men dog ikke forhøjede deres velsmag , snart at gøre 
Fru klejn ulykkelig ved at spørge , om det virkelig  . var nye 
gulerødder , der allerede vare så store , og snart at holde regnskab 
over , hvormange kartofler hver af de tilstedeværende spiste , 
ikke fordi hun misundte nogen de kartofler , da hun selv ikke 
holdt af den gemyse , når den var overgemt og havde været 
så uheldig at få frost i vinterens løb . men kun fordi det 
morede hende at se , hvor smag og behag var forskellig . 
Frk . Fanget havde ikke tid til at tage frk . Holst under 
behandling , thi hun var alt for optagen af at konversere postmesteren , 
som forholdt sig temmelig tavs ; hun viste til fulde , 
hvilken flink lille husmoder hun ville kunpe blive , ved at sørge 
for ham på det bedste . Hun rakte ham saltkarret , når hun 
så , hans øje søgte det . hun anbefalede ham de bedste stykker 
af stegen , hun forhørte hveranden minut , om der ikke var 
noget , han manglede , og ramsede ved disse lejligheder indholdet 
af plat-de-menagen op , og hvor klædte det hende ikke fortryllende , 
når hun med ungdommelig rødmen blev forvirret , fordi 
hun virkelig ikke vidste , om det var hans eller hendes brød , 
der lå imellem dem . Til sidst anstillede hun en prøve med 
ham , om han ville blive en god ægtemand , ved hjælp af det 
bekendte afgørende faktum , om han holdt af syltetøj eller ej , 
og da postmesteren med heroisk foragt for sit velbefindende 
resten af dagen konsumerede store kvantiteter både af 

ribsgeléen og kirsebærmarmeladen , erklærede hun sig meget 
tilfreds med ham og havde gerne straks taget ham til mand — 
hvad hun forresten også uden mindste betænkning havde gjort , 
selv om han så aldrig havde rørt ved det mindste af syltetøjet . 

» Fik du så billetter til tteatret ? «  spurgte postmesteren 
Bonnesen . 
» Billetter  .  .  . Død og pine , det er s’gu sandt !  .  .  . Dem 
har jeg glemt !4 svarede den adspurgte . 
» Det var jo rart ! Og nu er det vel for sent til at få 
nogle ordentlige ! « 
» Ja , det er det ! « 
Postmesteren blev vred og erklærede skarpt , at han aldrig 
glemte noget , og det skønt en mand i hans embede måtte 
have tusinde af ting i hovedet hver dag , men Bonnesen tog 
sig det meget rolig og syntes endogså at finde det særdeles 
morsomt , at man kunne glemme sådan noget , hvad der foranledigede 
Sinding til at meddele selskabet , at Bonnesen hørte 
til de tjenstvillige mennesker , der påtage sig alt uden at 
påtage sig at huske , hvad de påtage sig , hvilken meddelelse 
øjeblikkelig havde den følge , at samtlige damer , for hvem 
Bonnesen skulle udføre forskiellige kommissioner , faldt over 
denne og forlangte erklæringer af ham om , at han dog for 
guds skyld ikke havde glemt dem . Bonnesen afgav stadig 
leende de mest beroligende forsikringer i så henseende , og 
på Astrups spørgsmål om , hvad de da skulle foretage sig om 
aftenen , svarede han , idet man rejste sig fra bordet , at det 
fandt de nok ud af . 
Man gik ind i dagligstuen , og her gik Sinding til Bonnesens 
udelte forbavselse omkring og var elskværdig , idet han 

konverserede damerne en for en med en overlegenhed , som 
om det var en fyrstelig person , der efter taflet følte det som 
sin pligt at henvende et par venskabelige ord til hver enkelt . 
Opholdet her varede dog ikke længe , thi den unge dame , der 
lod til at have opfundet den nye hygiejniske regel , at musik 
befordrede fordøjelsesprocessen , gav sig igen til at hamre løs 
på det opretstående , så alle de øvrige flygtede snarest 
muligt . 
Herrerne begav sig ind på Bonnesens værelse for at nyde 
deres kaffe og cigar i ro . Bonnesen gjorde et forsøg på at 
drille Sinding for hans optræden som det galante pindsvin 
ligeoverfor damerne , men denne afgav den beroligende forklaring , 
at han kun havde søgt en oplysning , som han imidlertid 
ikke havde kunnet få af dem , han fik talt med ; men 
samtalen døde snart hen , og hver af herrerne hengav sig til 
den tvivlsomme , men efter en middag meget yndede beskæftigelse , 
at være beskæftiget med sine egne tanker . 
Pludselig afbrødes den herskende stilhed af en larmende 
trippen , ledsaget af et flerstemmigt skænderi og skrigeri ude 
i korridoren . 
» Min gud , hvad er der på færde ? «  udbrød postmesteren , 
som var bleven så søvnig , at han havde gjort flere attentater 
på at brænde hul i sine benklæder med cigaren , men nu 
vågnede op .  » Skal jeg ikke se , hvad der er i vejen ? « 
» Behøves ikke ! «  svarede Sinding rolig .  » Hvad er klokken ? « 

» Klokken ?  .  .  . Den er halvsex  .  .  . men hvad kommer 
det det ved ? « 
» Jo for jeg skal sige dem , så er det aftenberlingeren , 
der kommer . « 

»  aften berling eren  ?  . . . . Er det den , der gør sådan et 
spektakel ? « 
» Nej det var synd at sige ; men forstår de , det er 
damerne , som slås om at få den først . Den scene gentager 
sig hver aften . Jeg skal nemlig sige dem , at feuilletonen er 
meget spændende , og så gælder det jo om at være førstemand 
til at læse den , dels af interesse for , om den unge lord endelig 
har fået øjnene op for , at hans kone bedrager ham , og 
dels fordi den , der først har læst feuilletonen , er så venskabelig 
at fortælle de andre , hvad der står i den , skønt de 
protesterer og holder sig for ørerne for ikke at få det at vide 
på denne uauthentiske måde . « 
Det lod til , at Sinding havde ret , thi der var atter blevet 
ganske stille i korridoren . Herrerne tog fat på den tankebeskjæftigelse , 
hvor de slap , men dette blev Bonnesen for meget ; 
han rejste sig op , skammede dem ud , fordi de sad der og sov , 
navnlig de to , som vare komne herover for at se sig om , og 
endte med at sige , at nu havde han fundet ud af , hvor de 
skulle tilbringe aftenen eller i det mindste en del af den , hvorpå 
han indbød dem til at være hans gæster på en tur til 
zoologisk have og spurgte , om de havde noget imod , at han 
tog Fru klejn og frk . Fanget med . 
Ideen tiltalte ikke alene de tilstedeværende , men også de 
to fraværende , da indbydelsen blev overbragt dem , og en halv 
time efter kørte to droschker ud ad Frederiksberg til med 
selskabet . 
Den lille postmester havde ikke glemt , hvorledes man 
skulle gerere sig , når man kørte til Frederiksberg i åben 
droschke ; han sad flot henslængt i det ene hjørne med armen 
hvilende på den nedslåede kalesche , hvad der iøvrigt på 

grund af hans ringe højde slet ikke var ham ubetinget behageligt , 
man han havde gerne stukket et ben ud af hver dør 
eller stået på hovedet på 'et af sæderne , hvis han havde 
turdet håbe derved at give droschken det udseende af en selvejervogn . 
Som det var hans ivrigste formål at bibringe den . 
Med usigelig medlidenhed så han ned på de fodgængere , de 
passerede , og ynkede de stakler , som måtte trave afsted der 
i hede og trængsel , thi for øjeblikket var det hans oprigtige , 
faste beslutning aldrig mere at gå et eneste skridt i dette 
liv , og imedens dampede han vældig på sin cigar , plaprede 
væk og lo overdrevent højt over de mindste bagateller , alt sammen 
for at de gående kunne blive rigtig tilgavns misundelige 
over , hvor mageløst han havde det . Når droschken gjorde en 
standsning eller blev tvungen til at køre langsommere , var 
han ikke langt fra at springe op og befale den foran kørende 
arbejdsvogn øjeblikkelig at vige til side , og det eneste , der 
kunne tæmme hans overmod , var at møde en selvejervogn eller 
en hyrevogn med to heste , så fik han stedse pludselig øje 
på noget meget interessant til den anden side , som han gjorde 
de andre opmærksomme på , og som ganske optog ham , til vognen 
var passeret . Frk . Fanget sad i det andet hjørne og 
vuggede sig i behagelige drømme ; hun forestillede sig , at hun 
kørte om i byen for at præsentere sin forlovede , og nu gjorde 
hun prøve på , hvilke stillinger hun skulle indtage , og hvorledes 
hun skulle hilse på sine veninder , og navnlig var det 
hende vanskeligt til de ældre , uforlovede stakler at finde en 
hilsen , som ikke var alt for medlidende og dog triumferende nok . 
» Hvor er farimagsvejen bleven af ? «  udbrød Astrup , så snart 
de vare komne forbi jernbanestationen , og kiggede for- 
10 

bavset om .  » Og trommesalen  . . . . Det er sandt , den er 
jo væk ! « 
» Ja , og farimagsvejen er rykket et stykke længere ud , « 
Svarede Bonnesen . 
» Hm  .  .  . så  . . . se . se !  . Vil du tro mig , jeg savner 
både farimagsvejen og trommesalen . « 
» Det er vist snarere Glacisholm og acciseboden , du savner , 
for de andre har du aldrig haft noget at gøre med , 
men der var du jo en temmelig stadig gæst , da der var sangerinder . « 

både Bonnesen og frk . Fanget lo af Astrup , der blev 
en del generet over at blive således røbet og ville slå 
det hen . Dette fik han dog ikke lov til af frøkenen , som 
absolut ville vide nøjere besked om de to nævnte anstalter og 
talte så frit med , at postmesteren blev slået af den forandring , 
der var foregået på dette område , thi i hans tid 
havde det været enhver ung piges pligt i det mindste at lade , 
som hun ikke anede eksistensen af slige væsener som sangerinder . 

de kørte videre , men heller ikke Vesterbrogade tiltalte 
den gamle københavner ; han syntes ikke om de store , moderne 
huse på 5—6 etager , og han havde møje med at konstruere 
gaden , som den forhen så ud med de lave steder , gennem 
hvis åbentstående port man så ind i den udstrakte slagtergård 
med båsene og de bindingsværks staldlænger . Han blev 
ærgerlig , byen forekom ham at være bleven for hovedstadsagtig , 
for ens , for kedelig ; Vesterbro var ikke mere den gamle 
karakteristiske Vesterbro , den kunne ligeså gerne hedde Gothersgade , 
Krystalgade eller have hvilketsomhelst andet navn . 
Han så ingen slagterdreng komme galopperende ud af en port 

med en kalv , der for afsted med de vildeste krumspring , fordi 
drengen brugte dens hale som håndtaget på en lirekasse ; 
han hørte ingen hvinende pift i fingrene , og han spejdede 
forgæves efter den mindste dråbe blod i rendestenen . Til 
hans store glæde og overraskelse eksisterede dog  » Sorte hest « 
Endnu , han havde ikke været forberedt derpå , thi — som han 
sagde — hvor skulle man vente , at folk , som rev oehlenschlågers 
fødehus ned og nøjedes med at sætte en lille marmortavle 
på den nye vældige kaserne , skulle vise pietet for en 
sort hest , det undrede ham kun , at der ikke var sat en legetøjshest 
med en pibe istedet . 
Under sådanne melankolske betragtninger nåde selskabet 
ud til bestemmelsesstedet . Det var klart og varmt solskinsvejr , 
zoologisk have lå og strålede i hele sin skønhed , som 
ikke er så ringe endda , og frem for alt så den så sirlig og 
pyntelig ud , at man kom til at tænke på et køkken lørdagaften , 
når alt er skuret og pudset ; i det ene bed stod de hvide 
blomstergrupper så snorlige og med så nøjagtige mellemrum 
som en lang række tallerkener , og i det andet skinnede gule 
og røde blomsterpartier som messing- og kobbertøj , plænerne 
så ud , som støvekosten for et øjeblik siden var gået hen 
over dem , og gangene lignede et renvasket gulv bestrøet med 
det hvideste sand fra de mange frugttræer . Der var hyggeligt 
og stille derude , kun en gang imellem hørte man sangsvanen 
trompete sin ensformige Melodi eller et af de store rovdyr 
give et kort , utålmodigt brøl fra sig , der oversat på københavnsk 
betød så meget som :  » Opvarter ! Får jeg ikke snart 
den boeuf ? « 
Folk vandrede om i små grupper ; der var husvante 
hovedstadsbeboere , som gik på spor efter havens nyankomne 
10* 

befolkning , og tilbageholdne provinsfolk , som beundrede de 
førstes mod , når de lod nogle af dyrene tage brødet af 
hånden ; der var unge mennesker af begge køn , som stak 
deres stokke eller parasoller ind i hvert bur i den kærlige 
hensigt at opmuntre dets beboere lidt , og der var forældre , 
som blev satte i den skrækkeligste forlegenhed ved den appel , 
børnene rettede til deres naturhistoriske kundskaber . 
Vort selskab begav sig straks op til konditoriet og forsynede 
sig her så rigelig med brød , at det godt på stedet 
kunne have åbnet en lille bagerbutik , og herpå begav de 
sig rundt på vandring , i begyndelsen omhyggelig mønstrende 
dyrene i hvert indelukke , men snart tabende interessen for de 
mindste dyr og holdende sig til de store og stærkest farvede . 
Den velvillige Fru klejn bombarderede ethvert dyr — ligegyldigt 
hvilket — med store brødstumper , da hun lod til at betragte 
de forskellige skabninger som nogle ulykkelige , forsultne 
pensionærer , der blev holdte på smal kost ; det nyttede 
ikke , at konen blev oplysi om . at rovdyrene ikke spiste brød , 
hun trøstede sig med , at de spiste det nok . når selskabet var 
gået fra dem . Frk . Fanget derimod hørte til de mennesker , 
for hvem der i en zoologisk have ikke gaves noget mere fristende 
end plakaten :  » Må ikke fodres «  ; hvor hun så en sådan 
indskrift , skulle hun altid prøve , bare med en lille smule 
brød , det kunne da ved gud ikke skade , for dyret spiste såmænd 
ikke andet , end hvad det kunne tåle , og når dyret 
så tog brødet , råbte hun triumferende :  » Der kan de se , 
den spiser det virkelig ! «  Bonnesen gjorde forgæves indsigelser , 
og da han kunne en lille historie til enhver lejlighed , meddelte 
han her , hvorledes man i en zoologisk have i udlandet 
til sidst havde forandret påskriften :  » Må ikke fodres «  til 

» Spiser aldrig «  , hvilket havde det forventede resultat , at publikum 
ikke tilbød dyret noget , da folk tabte næse og mund 
over at se et dyr , der aldrig spiste , og straks tænkte på at 
anskaffe sig sådan et billigt husdyr . 
Postmesteren blev glad henrykt , hver gang han traf på et 
eller andet dyr , som han kunne kende igen , og det var med 
sandt vemod , han modtog den sørgelige efterretning , at hans 
store yndlingsbørn ,  » gamle nalle «  , var gået i sin bjørnegrav , 
men da ban så til gengæld opdagede den rigtige , gamle isbjørn , 
sjappende rundt om bassinet i samme forretningsmæssige 
luntetrav som altid , udbrød han ganske rørt :  » Å nej — 
herregud , lever den endnu ? Den må da være frygtelig gammel ! «  , 
som om den var bleven hundrede år ældre i den halve 
snes år , der yar forløben . Bonnesen var i udmærket humeur 
som altid og morede sig især over Jens , som var ligeså morsom 
at have med som et barn , der første gang ser en zoologisk 
have , og Sinding drev om og lod , som han kedede sig og slet 
ikke så på noget af hele stadsen , men observerede alligevel 
alting . 
I begyndelsen fulgtes vort selskab pænt ad , men lidt efter 
lidt delte det sig i tre par , og efter forskellige gange at have 
ventet på hinanden og derefter igen være skilte ad . opgav de 
efterhånden at passe på hinanden . Frk . Fanget havde lagt 
beslag på postmesteren og var ved en nærliggende tanke 
kommen fra de stakkels indespærrede dyr her til det fra hyrdedigtene 
så berømte , ubundne dyreliv på landet , og i sin 
livlige fantasi forsynede hun straks den lille postgård i Jylland 
med en sådan overflod af køer og får , høns og ænder , 
o . s . v . , at den ville være bleven mere overfyldt end nogen 
overfyldt Noahs ark , og at der næppe ville være blevet plads 

til postmesteren og hende som hr . og Fru Noah , hvad der 
spillede en ikke uvæsentlig rolle i arrangementet . Sinding 
havde taget sig af Fru klejn og proppede den godtroende 
kone med en mængde så mærkværdige træk af dyrenes liv , 
at konens forsikringer om . at hun aldrig i sit liv havde 
hørt mage , vare fuldkomment troværdige ; og Bonnesen og Jens 
havde sluttet sig sammen , thi som de to store børn , de vare , 
blev de stående udenfor abekatteburet og morede sig af 
hjertens lyst , længe efter at de andre vare blevne kede af at 
se på dyrenes spilopper og vare gåde videre . 
Da Bonnesen og Jens langt om længe havde fået nok a 
abekattene , opdagede de til deres store forbavselse , at den 
øvrige del af selskabet var forsvunden . Jens blev urolig og 
ville straks give sig til at lede efter dem , men Bonnesen beroligede 
ham med , at de kom nok , haven var ikke så stor , at 
de sådan kunne blive borte , og da der nu ikke var mere af 
interesse at se — hvilket var en stor usandhed af den gode 
Bonnesen , nærmest fremkaldt af magelighedshensyn — , så 
foreslog han , at Jens og han ganske rolig tog plads ved konditoriet , 
der havde den dobbelte fordel , dels at man derfra 
kunne overse det meste af haven , og dels at man der kunne 
få en sodavand med pommerants , hvad han trængte svært til 
på grund af en tør plet på tungen , en sygelig affektion , 
som han oftere var plaget af . De satte sig altså ganske rolig 
ved konditoriet og afventede de andres komme . 
Imedens dette foregik , havde nogle halvvoksne drenge af 
den rigtig elskværdige , københavnske slags med de fladskyggede 
kasketter ned i nakken og de forbudte cigarer i lange 
merskumsmalede trærør i længere tid moret sig med at bombardere 
lamaen med småsten . Denne sport havde i og for 

sig ikke tiltalt dyret videre , og det var blevet så meget 
ærgerligere ved , at dets plageånder havde været så forsigtige 
at stille sig uden for skudvidde , så det ikke kunne få anvendelse 
for sit eneste , noksom bekendte forsvarsmiddel . Så snart 
de fire øvrige af vort selskab , der igen vare trufne 
sammen , nærmede sig , boldt drengene imidlertid inde med deres 
løjer , og lamaen spankulerede’tilsyneladende meget fromt og 
skikkeligt om på sin indbegnede plads . 
» Ah ! «  udbrød den lille postmester ,  » Der har vi jo lamaen ! 
 . . . Se , se ; ser den sådan ud ? Jeg havde nu ikke 
tænkt mig den sådan , for i den  » Robinson Crusoe «  , jeg havde 
i min barndom , havde den meget mere lighed med et påskelam . 
Men det er alligevel højst interessant , for man kommer 
til at tænke på den stakkels sømand , som  .  .  . som  .  .  . « 
» Som kastet op på en øde , ubeboet 0 var overladt til 
sig selv og sine elskværdige naboer , menneskeæderne , «  var 
Sinding så god at supplere . 
» Hvad er det for en plakat , der står ? Må man heller 
ikke fodre lamaerne ? « 
Inden de andre kunne forhindre det , var den lille postmester 
løben lige hen til gitteret for at læse opslaget om ikke 
at nærme sig for meget , og lamaen , der i de nyankomne så 
flere fjender og derfor straks var begyndt at samle på spyt 
ved at bevæge kæberne på samme måde som en skoledreng , 
der er beskæftiget med en lignende indsamling , udsendte nu 
en tyk stråle med stor kraft og så godt sigte , at postmesteren 
blev ligeså fuldstændig berøvet vejr og syn , som om 
han havde fået et styrtebad over sig . Drengene istemmede 
et rungende hurra og forsvandt derpå til alle kanter , da 

Sinding vendte sig om mod dem , skønt han var meget mere 
tilsinds til at råbe med dem end til at tugte dem . 
» Sikke noget svineri ! «  gispede postmesteren og begyndte 
at tørre det værste af sit ansigt .  » Det forbandede dyr ! « 
Medens damerne kom Astrup til hjælp , trøstede Sinding 
ham med , at det vist var et forkert nummer , der stod på 
rækværket , da det øjensynlig ikke var en lama , men en gemen 
spyttegjøg . Frøken fanget viste den største medlidenhed og 
tog ikke i betragtning at ofre sit broderede lommetørklæde , 
der forresten på grund af dets diminutive størrelse øjensynlig 
ikke var bestemt til at benyttes af en lama , og Fru klejn 
faldt i forbavselse over , hvad det skulle betyde , at naturen 
lærte et dyr sådanne kunster , hvilket gav Sinding anledning 
til at opstille den sindrige hypottese , at lamaen først havde 
lært at spytte ved sin omgang med Robinson , da matroser som 
bekendt er meget tilbøjelige til denne idræt . Sporene af 
styrtebadet vare snart fjernede , og Astrup var kun bange for , 
at det skulle plette , men også her kunne Sinding yde trøst 
og beroligede med , at det kunne blive godt en gang endnu fra 
onsdag til fredag , hvortil han af hensyn til robinsonaden rettede 
den oprindelige teksts lørdag . 
Man skulle just til at forlade stedet , da Astrup opdagede 
to ældre damer , som havde stået ved zebrahuset og herfra 
været vidner til den passerede scene ; skønt damerne gjorde 
sig umage for at skjule det , var det dog tydeligt , at de havde 
moret sig over optrinet , hvilket irriterede den lille postmester 
så meget mere , som han opdagede , at den ene af damerne 
var Fru Søeborg . 
» Fru Søeborg ? «  sagde Fru klejn og vendte sig om .  » Ja , 
det er det også ! « 

» Fru Søeborg ? Hvilken en Fru Søeborg ? «  spurgte 
Sinding . 
» Å det var en dame , vi traf på dampskibet ! « 
» Kender de også Fru Søeborg ? «  henvendte Sinding til 
Fru klejn . 
» Ja vi har såmænd tidligere kendt hinanden godt , men 
nu er vi ikke kommen sammen i flere år , «  svarede Fru klejn 
og tilføjede derpå for at trøste Astrup :  » Men de skal forresten 
ikke bryde dem om hende , hun har altid været så 
skadefro af sig ! « 
» Men det er alligevel ikke gentilt at le af andres uheld  ! « 
Brummede postmesteren . 
» Men der er dog retfærdighed til i denne verden  .  .  . 
Ser de nemesis ? «  spurgte Sinding . 
De andre så sig om for at se , hvad han mente — Fru 
klejn så for sit vedkommende op i luften , da hun stod i den 
formening , at nemesis var navnet på en eller anden udenlandsk 
fugl — , medens Sinding nærmede sig Fru Søeborg og den 
anden dame og sagde i sin galan teste tone :  » Undskyld , at jeg 
tillader mig at gøre damerne opmærksomme på , at det ved 
opslag er forbudt at fodre zebraerne . « 
» Det har vi virkelig heller ikke gjort ! «  svarede begge 
damerne som med en mund . 
» Ja for jeg vil blot sige dem , at de bliver dømt til at 
betale en meget stor bøde , når det bliver opdaget , at de overtræder 
forbudet ! « 
» Men du gode gud , hvorved overtræder vi forbudet , 
hvorved ? « 
» Ved at stå der og lade zebraen æde deres dejlige , nye 
stråhat ! « 

begge damerne vendte sig som ved et ryk i en snor , og 
da zebraen ikke havde forudset denne pludselige bevægelse , 
beholdt den af Fru Søeborgs hat den buket aks , som havde 
fristet den til en nærmere undersøgelse af den botaniske mærkværdighed 
af fu’dmodne Hvedeax på denne årstid . Fru Søeborg 
og hendes veninde gav sig til at løbe , som om det 
skrækkelige dyr var lige i hælene på dem , og på den måde 
fik hverken postmesteren eller Fru klejn hilst på hende . 
Vort selskab savnede nu på  .een gang Bonnesen og Jens , 
men da Sinding med sjælden skarpsindighed gættede , hvor de 
kunne træffe Bonnesen , varede det ikke længe , inden alle vare 
samlede igen , og man begav sig nu ud af zoologisk have for at 
se at få fat på nogle droschker eller en sporvogn ved 
Frederiksberg runddel . • 
på vejen tog Sinding Jens til side og forbavsede denne 
højlig ved pludselig at sige :  » Hør , sig mig engang , er det den 
lyse eller den mørke af Søeborgs , de er charmeret i  ? « 
» Hvorfra ved de , at den ene er lys og den anden mørk ? 
Det har jeg jo ikke sagt dem noget om  « 
» Det er bare noget , jeg tænker mig ! Det er aldeles 
nødvendigt , hvis der skal blive noget ordentligt ud af romanen , 
at de to unge piger har hår af forskellig farve . Har 
de i nogen som helst bog truffet på to søstre , der begge vare 
lyse eller begge mørke ? « 
» Nej , jeg tror det ikke , «  indrømmedejens ,  » men forresten 
har de ret , og det er den lyse som jeg synes om . « 
» Det glæder mig , for det er naturligvis den bedste af 
dem ; hun er køn , ikke nogen regelmæssig skønhed , nej køn , 
og er i besiddelse af alle herlige egenskaber , hun er god , rar , 
elskværdig  .  .  . « 

» Hun er sød . er hun — mageløs sød ! « 
» Tak for det udtryk ! Hun er altså køn og sød !  .  .  . 
Se søsteren er måske nok en regelmæssig skønhed  .  .  . « 
» Nej aldeles ikke ! « 
» Nå , så siger vi , søsteren er også køn , men ikke nær 
så sød  .  .  . « 
» Ikke nær ! « 
» Jeg tænkte det næsten !  .  .  . Hun er sådan mere — 
skal vi sige mere af en grinebider ? « 
» Man skulle virkelig tro . De kendte dem ! « 
» Nej . det gør jeg dog ikke !  .  .  . Skal vi så sætte , at 
de er mellem sytten og nitten år gamle ? « 
» Ja sådan omtrent . « 
» Nej , ikke omtrent ! Den ældste er nitten , den yngste 
henad de atten ; passer det ? « 
» Udmærket ! « 
» Skal vi så endvidere sætte , at deres fader er grosserer 
og bor på kultorvet nr . 19 . Jeg synes , det lyder ganske 
godt : grosserer Søeborg , kultorvet nr . 19 , hvad ? Og når 
så faderen var en gemytlig mand , der nok havde lyst ti] at 
more sig , og moderen også var en ganske behagelig kone , 
måske med en lille tilsætning af sikkerhed og lidt vel megen 
lyst til at være med alle steder , det vil sige alle steder , 
hvor københavnerne bør og må være med , ville de så være 
tilfreds ? « 
» Jo fuldkommen ! « 
» Og de ville virkelig forlove dem med frøken Pouline ? « 
» Hvad  . . . De ved også hendes fornavn ? « 
» Jeg ved det hele ! Det forholder sig alt sammen , som jeg 
har sagt . « 

» Og jeg troede det var noget , de gik og lavede . « 
» Nej , det er ord til andet sandt !  .  .  . Jeg påstod i formiddags , 
at København var en lille by , hvor alle folk kendte 
hinanden , og jeg lovede som bevis inden to dage at skaffe 
dem de fornødne oplysninger om familien Søeborg , hvad siger 
de nu ? « 
» Jeg forstår slet ikke , hvorledes de har båret dem 
ad ?  .  .  . Vi har jo ikke været fra hinanden siden dengang  . .  . 
Hvor i al verden har de dog fået det at vide fra ? « 
» Ja , se det bliver nu foreløbig min hemmelighed ; og jeg 
håber , at jeg kan  .  .  . Nå . det er nu ikke værd at love 
for meget ! « 
» De er et mageløst menneske ! «  råbte Jens og var nær 
fløjet Sinding om halsen . 
» Lad os bare ikke overdrive ! Nu har jeg i de sexogtredive 
år , jeg har gået omkring her i verden , så ofte fået 
at vide , at jeg var en morsom fyr , en komisk fætter , en grinagtig 
snegl , o . s . v . ; men mageløs — uh nej , lad være ! Jeg 
bliver ganske flov ! « 
» Hør , kan det ikke gå an . at jeg uden videre går op 
til Søeborgs ? « 
» Hvis familien blot kendte så meget til dem , som jeg 
gør , ville jeg svare ja ; men at introducere sig i et hus , fordi 
man har sejlet på dampskib sammen med familiens damer — 
nej , unge mand ! « 
» Ja men jeg mener naturligvis under et eller andet påskud 
 .  .  . Jeg kunne jo f . Eks . spørge , om det ikke var derfra , 
der havde stået et værelse i avisen  .  .  . « 
» Ak nej , de ledige værelser , de bortfløjne kanariefugle , 
o . s . v . med påfølgende præsentation for familien tilhører en 

forsvunden tidsalder ; i vore dage ville resultatet kun blive , 
at de fik døren smækket i på deres næsetip af den impertinente 
tjenestepige  .  .  . Men man kunne måske nok finde på 
en anden mettode  .  .  . Tys , der er de andre !  . . . Og slottet , 
som er bygget i italiensk stil , blev benyttet som sommerresidens 
af kongerne , sidst af Frederik den sjette , hvis broncestatue vi 
om et øjeblik kommer til . « 
Med denne noget pludselige overgang afsluttede Sinding 
deres overvejelser til ligeså stor forundring for Jens som for 
de andre , der troede , at Sinding på hele vejen havde holdt 
historiske forelæsninger om Frederiksberg slot for den unge 
jyde . 
Da selskabet arriverede til runddelen , opdagede det , at 
tiden var løben således fra dem , at de ikke ville kunne komme 
tidsnok hjem til aftensbordet , og den flotte Bonnesen inviterede 
derfor straks til aften og tyrolere på  » Sommerlyst «  , hvor der 
netop optrådte et sådant sangerselskab . Herrerne vare straks 
villige , især Sinding , der efter hans eget sigende ligefrem sværmede 
for tyrolere ; men damerne anså det for nødvendigt at 
gøre en hel del ophævelser , skønt de måske havde nok så 
stor lyst som selve Sinding , de udbad sig først samtlige herrers 
højtidelige forsikringer om , at det var anstændigt , og 
stillede som betingelse , at de først ville have lov til at kigge 
ind i salen , om der var andre damer derinde . 
Da dette ved det foretagne eftersyn viste sig at være 
tilfældet , gik selskabet ind . Bonnesen ville absolut så nær 
som muligt , og medens det blev debatteret , hvor man skulle 
tage plads , trådte som sædvanlig en af tyrolerne frem for at 
annoncere det kommende nummer og lettede på hatten . 
Jens , som ikke kendte denne skik , men troede , det var en 

speciel opmærksomhed mod hans selskab , hilste meget forekommende 
igen . Den tykke tyroler gjengjældte jovialt Jens’ 
hilsen , og dette tiltalte Sinding så meget , at han også tog 
sin hat meget alvorlig og ærbødig af , hvilket foranledigede samtlige 
tyrolere til at blotte deres hoveder i dybeste underdanighed , 
medens tyrolerinderne stak hovederne sammen og fniste . 
Bonnesen brast som sædvanlig i latter , da han så denne 
scene , men frk . Fanget blev indigneret , da det ved gud i 
himlen var rædsomt flovt , sådan som alle mennesker så på 
dem , og hun erklærede bestemt , at hun på øjeblikket gik sin 
vej , hvis Sinding ikke opførte sig ordentlig . 
Medens tyrolerne istemmede den bebudede sang , satte vort 
selskab sig : da Bonnesen var kommen til at sidde inde i en 
krog , bad han Sinding kalde på en opvarter og bestille aftensmad , 
hvilket denne beredvillig efterkom ved meget højt at anråbe 
en af de tjenende ånder med et  » Opvarter , hallojdaidu . « 
Da Bonnesen var bekendt for sine gode drikkepenge og 
Sinding for sit gode humør , havde en lilla skare af opvartere 
fulgt deres bevægelser med interesse og luret på , at der skulle 
blive kaldt på dem . Sinding engagerede straks den første den 
bedste og sagde til ham :  » Kønnen si mir a bischer ! Butterbrod 
geben , zwanzig stuck mit dem besten , wass sikh auf die 
Alma gegiebt møgen werden kønnen , und dazu vier Seydel , zwei 
the und a klejnes Kummel . Aber geschwind , mej liebes 
schatzerl ! « 
Opvarteren forsvandt med servietten for munden for ikke 
at buse ud i latter , men frk . Fanget erklærede igen , at nu 
gik hun ganske bestemt . Det hjalp ikke , at Sinding forklarede 
hende , at det under de forhåndenværende omstændigheder var 
aldeles nødvendigt at tale tyrolsk , og det lykkedes kun ved 

postmesterens overtalelser at få den vrede frøken til at blive 
god igen og atter tage plads . ' 
under aftensmåltidet vovede Sinding ikke at åbne sin 
mund for andet end at spise , og efter det var han også så 
forsigtig , hver gang han ville give sit bifald tilkende , forud 
at indhente frk . Fangels tilladelse til at klappe eller sige bravo ; 
og han glemte det kun en gang , da nemlig under afsyngelsen 
af  » Andreas Hofers Tod «  den optrædende sanger med mægtig 
stemme gav ordre til at affyre den i bagværelset anbragte 
pistol med det bekendte  » Gebt Feuer ! «  , thi da derpå pistolen 
var så uheldig at klikke , men sangeren alligevel segnede om 
med det næste udråb  » Ach wie schiesst ihr schlecht ! «  , kunne 
Sinding ikke dye sig , men gav lydelig tilkende , at han var 
fuldstændig enig med Andreas Hofer . 
Først hen ad tolv brød selskabet op for at komme ind med 
den sidste sporvogn , hvilket også lykkedes , da herrerne satte 
sig ovenpå den , hvor Sinding hele Alleen igennem øvede sig 
på at jodle , hvad der medførte nogle så mærkværdige hyl , 
at de familier , der endnu vare oppe , styrtede til vinduerne for 
at se , hvor det gyselige mord foregik , og blev meget skuffede 
over næste dag ikke at læse noget i avisen om det skrækkelige 
overfald i Frederiksberg alle . 
X . 
Såsnart Jens var stået op næste morgen , kom han i 
tanker om , at det ikke gik an at opsætte sit besøg på kvægtorvet 
længere , da faderen i en lille efterskrift i det brev , Jens 

dagen før havde fået fra moderen , havde undret sig over , at 
Jens ikke allerede i sit første brev havde beskrevet denne nye 
institution , som gamle Lundsgård anså for det bedste og 
interessanteste nye i hele København . 
Jens gik ind til postmesteren og fik efter diverse ruskninger 
liv i den lille mand , som straks erklærede sig parat til 
at følge med og ikke var en smule morgengnaven , skønt han 
var bleven forstyrret midt i den herligste drøm , netop som han 
befandt sig i den effektfulde situation med sine hænder at have 
spærret gabet op på den største løve i zoologisk have for at 
drage den besvimede , men dejlige frk . Fanget uskadt frem fra 
dyrets tænder , medens løven med skrækindjagende brøl protesterede 
mod således at blive berøvet denne lækkerbisken . 
Postmesteren foreslog Jens at gå ind til Sinding og se at få 
ham med , da han vidste så god besked i byen , ikke for det , 
postmesteren var nok Karl for at klare det alene , gudbevares , 
for når man bare var en gammel københavner , så kendte 
man det nye København , selv om man aldrig havde set det , 
men Sinding var ganske rar at have med . og da Jens fandt 
det samme , gik han ind til denne . 
Sinding lå og sov de retfærdiges søvn , hvis det kan antages , 
at de retfærdige er i stand til at sove med den halve 
krop ud af sengen , thi Sindings overkrop var gleden så langt 
ud over sengekanten , at Jens troede , han var beskæftiget med 
at kigge ind under sengen efter en mus eller et andet forstyrrende 
væsen . Da denne undersøgelse imidlertid varede 
Jens mistænkelig længe , tog han blidt fat i Sinding og lagde 
ham op i sengen igen , uden at dette dog havde anden virkning 
end , at den sovende udstødte en misfornøjet brummen , som 
om han var kommen til at ligge meget dårlig . 

» Halløj ! «  råbte Jens .  » Kan de ikke vågne ? « 
» Hvad ? «  drævede Sinding og så på forstyrreren med et 
idiotisk blik .  » Nå , det er theen ! Ja tak , de må gerne 
tage den ud igen ; jeg bryder mig ikke om den ! « 
» Nej , vist ikke nej ; det er jo mig !  .  .  . Jeg ville blot 
spørge dem , om de ikke ville gå en tur med ? « 
Det aparte i dette forslag på denne tid af døgnet 
bragte Sinding så meget til besindelse , at han satte sig overrende 
i sengen , purrede op i sit hår og stirrede med stærkt 
klippende øjne på Jens . 
» Jeg spørger , om de vil gå en tur med ? « 
» Hvad  .  .  . hvad er klokken ? « 
» Straks otte ? « 
» Otte ?  .  .  . Hvor vil de hen på denne tid ? Der er ikke 
andre end mokka-mever , der har åbent  .  .  . « 
» Postmesteren og jeg vil ud på kvægtorvet  .  .  . « 
» På kvægtorvet ? «  gentog Sinding og faldt tilbage i 
sengen , fuldt og fast overtydet om , at han drømte . 
Jens gav imidlertid ikke fortabt , og hans udholdenhed 
kronedes da også til sidst således , at de efter en god halv 
timestid begav sig ned ad gaden — efter at Sinding havde 
aflagt flere besøg i Bonnesens værelse for at kompletere sin 
påklædning . Sinding gik i søvne det første stykke , og da han 
endelig vågnede op , så han sig om med spørgende blikke og 
udbrød : 
» Hvad Pokker er det for en gade ? Hvor er vi henne ? « 
» Kender de ikke Vimmelskaftet ? «  spurgte Astrup leende . 
» Vimmelskaftet ? Er dette Vimmelskaftet ? Men du store 
kineser , der plejer jo solen at skinne på den anden side af 
gaden . « 

» Ja , om eftermiddagen . « 
» Ja , jeg indrømmer , jeg har rigtignok aldrig set gaden i 
morgenbelysning  .  .  . Det forvirrer alle mine begreber  !  .  .  . 
Hør , tror de virkelig , der er lukket op på kvægtorvet på 
denne tid af natten ? « 
Det mente da både Astrup og Jens , og de gik videre , 
idet Sinding lovede sig selv for fremtiden at give sig til at 
studere byen i morgennegligé , dels fordi det var interessant at 
se folk åbne deres butikker , karlene feje gaden og de forbudte 
bærmevogne køre afsted med deres bævrende indhold , og 
dels fordi han så kunne håne alle disse mennesker , der lå 
og snuede til helt opad formiddagen og derved gik glip af den 
allerbedste tid af dagen . 
De gik ned ad den gamle tømmerpladsvej og drejede derpå 
om ad den gamle jernbanevold . Postmesteren havde sikkert 
ikke kendt stedet , når ikke den fra gasværket kommende behagelige 
Duft havde sagt ham . hvor han var . Først troede 
han . at den række grimme , klodsede huse , som så tydelig 
bare spor af at afgive boliger for en mængde småfamilier , 
var en del baghuse , der ved gadernes omlægning vare blevne 
blottede , så smudsige og lysskye så de ud ; men nogle butikker 
med et par kålhoveder og en lille kasse sand i vinduet og 
med det obligate rulleskilt udenfor og et enkelt etablissement , 
over hvis dør nogle primitivt malede bogstaver bekendtgjorde , 
at her dreves  » Detaielhandel «  , viste , at det virkelig var facaden 
af husene i' en af det nye Københavns gader , man så . For 
at trøste postmesteren for dette ubehagelige syn henledte Sinding 
hans opmærksomhed på nogle oplagspladser til den anden 
side , hvor der lå enorme bunker af de skønneste tilhugne brosten , 
da Sinding mente , det var en særdeles trøsterig tanke at 

tænke sig , hvor fortrinlig hovedstadens gader ville blive brolagte 
om en hundrede år eller så . 
Indenfor indgangen til kvægtorvet stod til begge sider 
opmarscherede to rækker drivere , mere eller mindre pjaltede 
og lasede , men alle i dragter , som andre mennesker gå af 
vejen for med undtagelse af unge kunstnere , der endog opflammes 
til begejstring , når de få øje på et rigtig vellykket 
eksemplar af sådan en klædedragt . De stod sløve og ventede 
på , at der skulle blive brug for dem , og med de messingplader , 
de bare på brystet , mindede de om to Rader flasker 
med vinmærker om halsen ; og stod der end ikke lignende indskrifter 
på drivernes skilte , så stod der så meget tydeligere 
øl og brændevin at læse i deres ansigter . 
Torvet havde et lejragtigt præg med de lave , baraklignende 
bygninger og de snorlige stræder derimellem , men der herskede 
en støj og et spektakel , som stærkt kontrasterede mod tavsheden 
på et sådant sted ; højrøstet tale , skændsmål . Tilråb 
til dyrene blandede sig med hidsige studebrøl , ængstelig 
lammebrægen og søvnig kalvebrummen , og folk trængte sig 
frem og tilbage mellem menneskemassen og dyrehoben . Jens 
fandt stort behag i det hele arrangement og så med kjenderblik 
på dyrene , medens postmesteren slet ikke var tilfreds ; 
han vidste selv ikke rigtig , hvad han havde at indvende , der 
var ham for pænt , det gik ham for ordentlig til , der var slet 
ikke det humør , som der havde været på den gamle trommesal . 
Sinding vandrede om og studerede befolkningen . Det 
interesserede ham at se alle disse slagtere og kreaturhandlere , 
der syntes med protest mod forbudet mod at oppuste kalvekød 
at have oppustet deres eget så meget som muligt ; flere 
af dem bare desuden , for at fremhæve deres skønne former , 
11* 

stramme benklæder og korte jakker , der sluttede så tæt , at 
man måtte frygte for , at de i næste øjeblik ville sprænges i 
alle sømmene og knapperne springe af og trille hen ad jorden . 
Hattene sad på snur , og i hånden havde disse herrer tynde 
stokke , hvormed de gav de forbigående dyr , der tiltalte dem 
mest , små velvillige svip , men i reglen havde deres ansigter 
det samme godmodige , i bevidstheden om deres fysiske styrke 
rolige udtryk som de mægtige hunde , der dvaskede afsted i 
hælene på deres herrer . Ved at høre små brudstykker af 
samtalerne mellem de unge slagtersvende , der i reglen havde 
et forvåget . noget blisset udseende , da de vare komne sent 
hjem fra danseboden , faldt det Sinding ind , at det i grunden 
er denne kreds af medborgere , der forsyne de rigtige københavnere 
med deres slang-udtryk , og han glædede sig over , 
hvor betegnende adjektivet  » sej «  var ikke alene for deres 
væsen , men også for deres tale . Deres tørre måde at være 
vittig på tiltalte ham , og han kom til at tænke på en historie , 
han engang havde hørt som ret betegnende for arten . Det 
var på et provinsmarked , at to kreaturhandlere vare blevne 
ærgerlige over , at bønderne holdt køerne i alt for høj pris , 
lad os f . Eks . sige 300 kroner ; de gik derfor lidt ud ad landevejen , 
ad hvilken bønderne kom trækkende med deres dyr , i 
det håb at få billigere køb . De mødte snart en Bonde med 
en ko .  » Hvad skal du have for den ? «  spurgte den ene . 
» 350 kr .’ . «  svarede bonden . Kreaturhandleren blev skuffet og 
gal i hovedet over , at bonden forlangte endnu mere end de 
andre , men han gav sig ikke til at skælde ud , han spurgte 
blot meget høflig :  » Mig for lov : kan den gøre kunster ? « 
Alt som tiden gik , blev der fuldere og fuldere på torvet . 
Den ene drift kreaturer blev dreven ind efter den anden under 

hæse råb og bandende trusler fra drivernes side og genstridige 
tilbageryk og protesterende brølen fra dyrene ; her 
jollede en af de store kvægtransportvogne afsted , proppet fuld 
med svin , som ved hvert stød , vognen gav , klaskede mod hinanden 
og derpå opløftede et hyl , som om de havde fået alle 
ribbenene stødte ind ; hist kom en driver langsomt trækkende 
med en tyr med ring i næsen og et reb fra det ene ben 
til hornene , der bevirkede , at den bevægede sig på en haltende , 
polichinelagtig måde ; og her kom to andre mænd , den 
ene piftende i fingrene og den anden svingende sin trøje i 
luften for at holde sammen på den flok lam , de drev og 
lammene løb brægende og fortumlede mellem hverandre , omtrent 
som en flok mennesker , der en varm sommersøndag skulle med 
klampenborgtoget , puffende til hinanden , halende afsted snart 
tilhøjre og snart til venstre , prøvende på at komme ind ad alle 
åbentstående døre , og alle stormende efter , når en enkelt 
viser forkert vej . 
Astrup , der var kommen bort fra de andre , havde imidlertid 
givet sig i snak med en Slagter , og som små folk i reglen 
gøre , havde han foretrukket at indlade sig med den største 
og tykkeste , han kunne finde . Denne var i førstningen temmelig 
tvær til at svare ; han så med mistænkelige blikke på 
Astrup , thi han kunne ikke straks regne ud , hvad det var for 
en herre , og hvad han havde at gøre her , og han vendte 
skrån med nogle foragtelige trækninger ved mundvigerne , 
hver gang Astrup kom med en bemærkning , der røbede hans 
mangel på fagmæssigt syn på dyrene . 
» Herregud , hvor den kalv er mager ! «  bemærkede postmesteren 
om en kalv , der blev trukken forbi . 
» Ja , det er en slem klumpesluger , «  svarede slagteren og 

tilføjede på den andens spørgende blik :  » Sådan kalder vi 
dem , der skal fedes for at få lidt syn på sig . « 
» Nå ! Ja , jeg forstod ikke  .  .  . Jeg skal sige dem , jeg 
er ikke her fra byen  .  .  . det vil sige , jeg har nok levet her 
i mange år — jeg er egentlig en gammel københavner , men 
nu bor jeg i Jylland . « 
» De er kanskesens landmand ? « 
» Nej , jeg er postmester ! « 
Det lod ikke til , at Astrups værdighed gjorde noget overvældende 
indtryk på slagteren ; men da Astrup i en halvt undskyldende 
tone bemærkede , at han kun var gået herud for at 
se den nye indretning , blev slagteren nogenlunde venlig og tilbød 
at føre udlændingen lidt omkring , thi skønt han havde 
hørt til oppositionen , så længe der var tale om et nyt kvægtorv . 
Var han dog nu ganske stolt af det . 
Postmesteren var et taknemmeligt menneske at vise om , 
han interesserede sig for alt og beundrede alt , og der ville 
upåtvivlelig være kommet et virkeligt venskab i stand mellem 
slagteren og ham , hvis han ikke ved synet af en slagtervogn , 
der kom forbi i skarpt trav , belæsset med bundne kalve , der 
blev rystede sammen som numrene i en lotteripose , havde 
ført talen hen på dette dyrplageri i særdeleshed og dyrplageri 
i almindelighed og lejlighedsvis berørt , at han var formand 
i selskabet til dyrenes beskyttelse hjemme på sin egn . 
Slagteren gav ham ret i , at det var skændigt at binde 
kalvenes ben sammen , det var naturligvis deraf , de blev så 
kalveknæede ; men skønt postmesteren godt forstod snærten 
heri , opgav han dog ikke sine dyrebeskyttende foredrag , da han 
mente , at der netop her var lejlighed for ham til praktisk at 
udbrede selskabets lærdomme . 

den kolossale Slagter så med ubeskrivelig foragt ned på 
den lille mand og førte ham derpå ind i en staldlænge , der 
for øjeblikket stod tom . Postmesteren så sig om , men kunne 
ikke bemærke anden forskel fra alle de andre staldbygninger , 
end at her ingen dyr var i den , hvorfor han spurgte sin ledsager , 
hvorfor han egentlig viste ham den . 
» Jo , «  svarede slagteren ,  » for her skal badeanstalten 
være . « 
» Badeanstalten ? « 
» Ja , for fremtiden skal nemlig ethvert kreatur have et 
varmt bad , ligesåsnart det arriverer . « 
» Virkelig ?  .  .  . Hvad skal det gøre godt for ? « 
» Renlighed og sundhed ! De ved nok , det bruger de også 
på hospitalerne ; der bliver jo også patienterne puttet i en 
Balle med varmt vand  . . . Og så skal jo hvert dyr have 
sin egen bås . « 
» Det er meget godt ! « 
» Det er det ! Hver sin bås med udpolstrede sider , begribeligvis 
 ! Der bliver jo desværre altid lidt fodkoldt for kavallererne , 
for man kan jo ikke godt lægge tæppe på 
gulvet . « 
» Nej , naturligvis ! « 
» Og give dem ble på , det er de s’gu for store til  .  . . . 
Men ellers får de det som på et hotel , første klasses hotel ! 
Og foder får de nok af , både morgen og aften , og tabte 
d’hote om middagen — men stående spisning , forståi' sig ! 
Og så bliver der elektrisk ringeapparat i hver bås , så de 
bare behøver at trykke på knappen med et af hornene , når 
de vil have fat i opvarteren . « 
Postmesteren syntes , at hans cicerone begyndte at blive 

temmelig vittig , og fikserede ham med et af disse bekendte blikke , 
som så mange landpostbude i Jylland vare sunkne sammen 
under ; men slagteren udholdt med en ubegribelig lethed den 
lille mands skarpe øje og så dertil så skrækkelig stærk ud , 
at postmesteren drejede sig rundt på hælen og gik foran ud 
i det frie . 
» Her skal den stå ! «  sagde slagteren , da de vare komne 
til en lille åben plads . 
Postmesteren stirrede på brostenene , men da det var 
ham umuligt af dem at finde ud af , hvad der engang i tiden 
skulle stå der , var han nødt til at spørge :  » Hvad for en 
den ? « 
» Guillotinen !  . . . De har måske nok hørt , at det er 
blevet os forbudt at bruge håndøkse mere til slagtning af 
kreaturerne ; vi skal absolut bruge faldøxe , for så går det i 
sådan gesvindighed , at hovedet dejser af , inden kroppen ser 
sig om  .  .  . Det var nu skade , at det ikke blev til noget med 
denne hersens elektricitet , for det ville dog immervæk have 
været plaser at få sådan elektrisk ringede svin . « 
Istedetfor at forlyste sig ved den kostelige tanke , at en 
ganske ubekendt Slagter dristede sig til at gøre forsøg på 
at være vittig på bekostning af en mand , der hjemme i Jylland 
var anerkendt ikke alene som byens , men også som den 
nærmeste omegns vittige hovede , blev postmesteren vred ; han 
stemmede hænderne i siden , betragtede sin ledsager med knusende 
foragt , hvad dog kun til dels lykkedes , da det som bekendt 
er meget vanskeligt at se foragtelig på et menneske , 
når ens øjne kun er i højde med vedkommendes nederste 
vesteknapper , og oplyste slagteren om , at han ingen aborre 
var . Dette erklærede denne gentleman sig villig til at tro , 

— i69 — 
når han selv sagde det ; men denne beredvillighed irriterede 
blot yderligere postmesteren , som med mange små , sikre 
hovednik fortalte , at han ikke ville finde sig deri . Den anden 
opfordrede ham til for alt i verden ikke at blive gnaven i 
ansigtet ; men da postmesteren kom med nogle ironiske hentydninger 
til det ædle slagterlav , følte det tilstedeværende 
medlem sig krænket på denne ærværdige institutions vegne , 
der lige havde fejret sit 200årige jubilæum . Det ene ord 
tog det andet , og det er ikke let at forudse , hvad enden ville 
være bleven på dette skænderi , der allerede var blevet temmelig 
højrøstet og havde begyndt at samle tilhørere , hvis det 
ikke i tide var blevet afbrudt på en meget uventet måde . 
I den anden ende af torvet var nemlig en tyr begyndt 
at blive urolig , formodentlig på grund af de talrige undersøgelser 
af dens legemsbygning med tilhørende berørelser , der 
vare blevne den tildel fra den tidlige morgenstund ; den stampede 
med sine forben i brostenene , snøftede på en vild , uheldvarslende 
måde og udstødte af og til korte , skarpe brøl , der 
mindede om [de afbrudte tordenskrald , som bebude et kommende 
uvejr . Med et pludseligt ryk rev den tovet ud af 
vogterens hånd og satte afsted i vild flugt ; kun lidt hindret 
i sin fart af en slagterdreng , der akkurat fik tid til at gribe 
fat i halen på den , og som nu blev trukken med , dinglende 
ved enden af halen , snart med det ene og snart med det 
andet ben på jorden og snart svævende frit i luften , kastet 
om fra højre til venstre , på samme måde som når en dreng 
galopperer afsted med en cigarkasse ved et stykke seglgarn 
uden at ænse , om denne hans ekvipage kører på siden eller 
på hovedet . 
Advarende råb lød hen over pladsen fra mennesker , som 

flygtede til alle sider , dyrene rundtomkring for forskræmte 
af vejen og bragte forvirring , hvor de kom hen , men tyren 
fortsatte sin ville fart uden at lade sig standse af de karle , 
som med opløftede arme stillede sig i vejen for den og ved 
Spring til siden i yderste øjeblik måtte frelse sig selv , og 
kun mere ophidset af de forfølgende mænds og hundes skrigen 
og gøen . 
Tyren stormede løs mod den gruppe , der havde dannet sig 
om postmesteren og slagteren , og det var i sidste øjeblik til 
at forhindre en skandale , at den kom ; thi slagteren havde just 
gjort vor lille ven et tilbud , om , hvis denne blev ved at skabe 
sig hjulbenet , aldeles gratis at traktere ham med pandemad , 
hvilket sidste udtryk postmesteren dels ved sin medfødte skarpsindighed 
og dels ved hjælp af et meget betegnende lille slag , 
som slagteren gjorde med hovedet , ganske rigtig forklarede sig 
som ensbetydende med at drikke en skalle . Han var imidlertid 
for opirret til at lade sig forknytte , han havde i dette øjeblik 
bundet an med , om det så havde været selve oldermanden for 
lavet . 
I det samme spredtes pludselig de omstående og gjorde 
plads for tyren , der styrede kursen lige imod de to stridslystne 
kæmper . Med en behændighed , man ikke skulle have tiltroet 
det svære menneske , frelste slagteren sig med et sidespring , 
medens postmesteren tabte kontenancen ved synet af den ny 
optrædende fjende , med hvem han trods alt sit mod dog ikke 
havde lyst til at drikke skaller . Han blev stående målløs 
og ville sikkert være kommen til at gøre en lille luftrejse , 
hvis han ikke med et kraftigt ryk var bleven reven tilbage , 
medens tyren for videre for snart efter at blive standset af et 
udspændt tov . Det ryk . Postmesteren fik , var så stærkt , 

at han gik bagover og satte sig på ryggen af en velnæret 
so . men dette sæde havde dog så øjensynlige fordele frem for 
pladsen på et par tyrehorn , at postmesteren var meget tilfreds 
med det , skønt soen hylede i ville sky , da den stod i 
den formening , at det var tyren , der dansede reel på ryggen 
af den . 
Postmesteren så op for at se , hvem det var . han skyldte 
sin frelse , og kom med et Spring på benene , da han opdagede 
frk . Fanget stå yndig rødmende og halvt undselig 
over sin udførte heltegerning . Sinding og Jens , der noget 
fra havde været vidne til scenen , kom nu også til , og det 
lykkedes hurtig Sinding at berolige slagteren ; thi til Jens’ 
store forbavselse viste det sig , at Sinding også kendte slagteren , 
og Jens kom til det resultat , at Sinding kendte alle 
mennesker i hele byen . 
» Men hvordan kommer de dog her , bedste frøken ? « 
Spurgte postmesteren . 
» Å , «  svarede den adspurgte lidt genert ,  » jeg var herude 
i nærheden  .  .  . min syjomfru bor i en af gaderne her ved 
torvet , og så  .  .  . så havde jeg i morges hørt , at de og de 
andre var gået herud , og så fik jeg lyst til at se , om de 
var her endnu , for jeg har aldrig set kvægtorvet . « 
» Og så løb de til for at frelse mig , da de så , jeg var 
i fare — det var heroisk gjort ! « 
Sandt at sige var frøkenen ikke så meget søgt hen til 
postmesteren for at redde ham , men meget mere for selv at 
blive reddet , thi hun var bleven helt fortumlet i hovedet ved 
straks ved sin indtrædelse på torvet at blive vidne til den 
ville jagt efter tyren ; dette fandt hun sig imidlertid ikke 
beføjet til at meddele de andre , og hun nøjedes derfor med at 

svare med et beskedent smil , som enhver kunne forklare sig , 
som han ville . Både postmesteren og Jens tolkede det da 
også til hendes fordel , medens Sinding både på hjemvejen 
og ved frokostbordet hjemme grublede over det mærkværdige 
tilfælde , der havde ført frøkenen ud i nærheden af kvægtorvet 
så tidlig på dagen . 
Såsnart man rejste sig fra frokosten , tog postmesteren 
afsked med de andre , da han nemlig havde en del indkøb 
at gøre hos en gammel ven , der var materialist , thi han var 
ganske naturlig bleven erindret om disse ærinder ude på 
kvægtorvet , da de for en stor del bestod i at købe kreaturvaskepulver 
til en halv snes af omegnens landmænd hjemme . 
Ni . 
Materialist Gottschalk vimsede om i sin butik med sædvanlig 
Iver , drejede med mangeårig øvelse om diskehjørnerne 
uden at støde på , rutschede ned ad de tre trappetrin , der 
førte ned til lageret bagved , med en sådan fart , at de i 
butikken værende damer regelmæssig udstødte små angstskrig 
i den tro , at manden styrtede nedad trapperne , og under 
denne virksomhed talte han uafbrudt til kunderne , hvis der 
var nogle , ellers til medhjælperen og drengen , og i nødsfald 
med sig selv . 
Det var . en fregnet , mager mand , der gik indad på det 
sted , hvor andre folk have deres mave  ; hans ansigt forskønnedes 
væsentlig af en bred , vidskelæderagtig mund med nogle 
enkelte sorte-grønne tandstumper og nogle lyse , forpjuskede 

hår , der hang udover panden og syntes , når han så i en 
krukke eller undersøgte en skuffe , at kigge nysgerrig med 
ned heri . 
Gottschalk havde hele livet igennem stedse været lige ved 
at blive til noget ; i skolen var han hver uge lige ved at 
rykke op fra den nederste bænk , var senere lige ved at blive 
student , havde på et hængende hår nær arvet en kolossal 
formue , var så nær som muligt ved at blive apotteker , men 
slog sig så ned som materialist og var i denne stilling lige 
ved at blive hovedrig , da han ville have været førstemand til 
at opfinde kreaturvaskepulveret , hvis ikke en halv snes andre 
vare komne ham i forkøbet med samme ide og havde skummet 
fløden , skønt deres vaskepulver selvfølgelig ikke kunne tåle 
sammenligning med hans . 
Den travle materialist var i fuld virksomhed og var netop 
ifærd med at danne hjørner i en stor papirspose , da postmesteren 
trådte ind i hans boutik . 
» Nej , hvad ser jeg ! Astrup !  .  .  . Hvordan har du det , 
gamle dreng ? «  udbrød Gottschalk og rakte i sin glæde over 
synet af sin ungdomsven denne hånden med posen på . 
» Udmærket ! «  svarede postmesteren , som blev i godt humør 
ved den hjertelige modtagelse . 
» Hør du , gå indenfor i kontoret  . . . . jeg kommer 
straks ! « 
Postmesteren gik ind , efter at vennen havde smækket døren 
op med en kraft , som om det var hans hensigt at sprænge 
hængslerne , og satte sig til hvile i den læderbetrukne , gammeldags 
sofa . Da han ikke havde andet at bestille , gav han 
sig til at spekulere over , hvad det var for en ejendommelig 
lugt , der herskede i værelset ; først syntes han , der lugtede af 

ingefær , men lidt efter forekom det ham , at det var kamfer , 
og derpå grublede han over , om det ikke var klor , indtil han 
til sidst blev enig med sig selv om , at det ganske bestemt var 
kanel , hvis det ikke var svovl . 
Gottschalk lod ikke vente længe på sig , men kom rygende 
ind til sin ven , som om han tog tilløb til et vældigt 
Spring . 
» Nå , hvad skal det være ?  .  .  . Sodavand ? «  spurgte han 
og råbte på postmesterens samtykkende nik ud i butikken : 
» To sodavenner , af de kolde fra kælderen ! « 
» Nå , «  vedblev han til vennen ,  » Du har det godt ? ser 
brillant ud !  .  .  . En cigar , hvad ? En udmærket en . som jeg 
kan anbefale : tolv kroner 100 , eller halvtreds 1000 ! Ikke 
stærk , kaster røgen brillant , Aske ligesom af det rene bøgebrænde ! 
 .  .  . Nå . Du lever godt derovre ? Konen har det 
godt ? Det går godt med embedet ? Og så har du gjort 
en lille afstikker herover ?  .  .  . Nu skal du smage en ekstra 
Kognak , tre stjerner , 4 kroner flasken , i partier billigere ; 
vil du lugte , sikken buket ! Violer , min ven , violer !  . . . Du 
undskylder , kære , der er bare en besked , jeg må sige ude i 
butikken , medens jeg husker den :  » Der skal også to pund 
boraks og seks potter af den nye seletøjsværte ud til Rasmussen ! « 
 .  .  . Nå , så du er kommen herover for at se dig lidt 
om ? Hvorlænge bliver du ? En halv snes dage vel , kan jeg 
tænke . Svup ! Der gik den prop ! Ikke spildt en dråbe — 
ja , man har jo øvelsen ! Siger bare : en , to , tre , svup ! Død 
og pine , om forladelse , kom der noget på dine benklæder ? 
Nå , det var jo ikke noget , det pletter heller ikke , og selv om 
det plettede , så har jeg en brillant pletsæbe , som jeg kan 
anbefale , ikke mere end 35 øre stykket , tager pletter af alt , 

af tøj , møbler og selv af rødspætter  .  .  . Det er en butiksvittighed , 
forstår du ! « 
Det havde ikke været vor jyske ven , der dog ellers var 
ganske godt skåren for tungebåndet , muligt at få indført et 
eneste ord , og det var kun ved hastig at gribe ind , da Gottschalk 
nu var nødt til at trække vejret , at det lykkedes ham 
dels at få gjort sine bestillinger og dels at få spurgt , hvorledes 
handelen gik . 
» Å , så siidelig ! Der er ikke noget tilovers til kuldbøtter , 
men der er jo heller ingen fornøjelse ved at drikke 
champagne hver dag , vel  ?  .  .  . Men nu har jeg forresten 
fundet på noget , som jeg venter at gøre min lykke ved . 
Det er en ny toiletsæbe  .  .  . Hvad siger du om  » Pilatus 
sæbe «  ? Er det ikke et brillant navn ? « 
» Å jo ! Hvorfor er det egentlig bedre end så mange 
andre ? Hvordan har du fundet på det ? « 
» Jo . for Pilatus er den første , om hvem man læser , at 
han vaskede sine hænder . Er det ikke sandt ? Jeg venter 
også at tjene mig en formue alene på navnet . « 
Gottschalk kom i tanker om nok et ærinde , bad undskylde 
og gjorde et lille løb ud i butikken , og postmesteren , der 
vidste , at det ikke var let at få sagt noget , når vennen 
først fik begyndt at tale , var så snedig , da denne straks efter 
vendte tilbage , at foregribe hans mulige udtalelser ved at spørge , 
hvorledes deres fælles gamle venner havde det . 
» Jeg omgås næsten ingen af dem , «  lød svaret .  » De er 
allesammen bleven så skrækkelig store på det , med tjenere 
og køretøjer og middage på en halv snes retter og formiddagsvisitter 
med hatten i hånden og ingenting i glasset , det 

er ikke noget for mig !  .  .  . Den eneste , jeg endnu en gang 
imellem slår et lille slag med , det er fløjte-carl . « 
» Fløjte-carl ? « 
» Ja , kan du ikke huske ham ? Tykke Carl , som altid 
gik og fløjtede , både når han var glad , og når han var gal 
i skrallen  .  .  . 
» Jo , det er s’gu sandt ! Nu husker jeg ham !  .  .  . Hvorledes 
har han det , og hvordan går det ham ? « 
» Ja , han har prøvet på meget her i livet  . . . Du kan 
nok huske , han forsøgte i en tidlig alder som skønånd , men 
jeg tror nok , han studerede folkelivet lidt vel grundig  .  .  . « 
» Man sagde , han slog nogle svære volter  .  .  . « 
» Gebommerligt ! Så fik jo familien også sat et frimærke 
på ham og sendt ham til Amerika , og der var han så et 
par årstid og prøvede på alting , var først guldgraver og 
så ølkusk og så tandlæge og så opvarter på en floddamper , 
og gud ved hvad . Så blev han syg , kunne ikke 
tåle klimaet og kom så tilbage uden en øre i lommen  . .  . « 
» Men hvad er han da nu ? « 
» Nu sidder han s’gu godt i det ! Han er grosserer , eller 
hvad man vil kalde det  .  .  . han kalder sig selv for direktør ; 
han har sådan et slags bureau med de nyeste amerikanske 
opfindelser , damp , elektricitet o . s . v . « 
» Nå , humbug ! « 
» Nej , på ingen måde ! Rigtig solid , han har allerede 
penge  .  .  . « 
» Se , se ! Det var jo morsomt at høre !  .  .  . Men hvordan 
er han ellers ? « 
» Fuldstændig den gamle ; gemytlig , med på noderne . . . 

han er bare bleven lidt republikansk , siden han var udenvælts . « 

» Jeg kunne s’gu have lyst til at se op til ham . « 
» Det skal du gøre ! Du vil blive brillant modtaget , det 
svarer undertegnede for , ærbødigst C . E . gottsChalk . « 
Medhjælperen kom i det samme ind fra butikken og gik 
hen og hviskedee sin principal noget i øret , hvorpå man hørte 
denne sige :  » Ja død og pine , det er sandt ! De kan sige , 
at  .  .  . Nej , bed ham hellere vente ! Sig , jeg kommer straks ! « 
» Jeg forstyrrer nok ? «  sagde postmesteren , da medhjælperen 
var forsvunden .  » Nu har jeg også optaget din tid 
så længe . « 
» Ja , du ved nok , sådan går det altid . Ellers plejer der 
aldrig at være noget at gøre på denne tid , men så kommer 
det , når man mindst ønsker det . « 
» Det kender jeg så godt fra mit embede !  .  .  . Nå , 
tak for skænken !  . . . Og hør , så sig mig , hvor fløjte-carl 
bor , jeg tror , jeg går derhen med det samme , der er tid 
nok før middag . « 
» Ja , jeg må også have din adresse  . . . Vi skal vel 
tømme et bæger sammen , inden du rejser . « 
De to venner udvekslede de pågældende adresser , og 
postmesteren begav sig straks hen til den glemte ungdomsven . 
På hans ringen åbnedes døren af en opløben yngling , hvis 
påklædning var en mellemting mellem et tjenerliberi og en 
kontorbudedragt og derfor måtte siges med en sjælden nøjagtighed 
at angive den unge mands stilling her i samfundet . 

» Er  . . . Er Herren tilstede ? «  spurgte postmesteren med 
12 

et lille ophold , da han greb sig i , at han nær havde spurgt , 
om fløjte-carl var hjemme . 
» Det tror jeg nok ! Vil Herren træde herind ? « 
Postmesteren blev lukket ind i et kabinet . Fra værelset 
ved siden af , til hvilket døren stod åben , hørte han muntre 
damestemmer , og da han frygtede for , at hans indtræden ikke 
var bleven hørt , rømmede han sig først svagt , men derpå 
stærkere . 
En ung pige trådte ind fra sideværelset og gik ham et 
par skridt i møde , men blev pludselig stående og udbrød :  » Nej , 
er det dem , hr . Postmester ? « 
» Ih , gudbevares . Frøken Søeborg , er det ikke frøken 
Søeborg ? « 
» Kom , moder ! Hr . Postmester Astrup er her ! «  råbte den 
unge pige ind i det andet værelse , hvad der havde til følge , 
at ikke alene Fru Søeborg , men også den anden frk . Søeborg 
viste sig i døren . Fruen hilste meget stift og så forbavset 
på postmesteren , der blev ganske forvirret i det og stammede : 
» Undskyld ! Goddag , Fru Søeborg !  .  .  . Jeg er meget overrasket 
over , at de er den Fru Søeborg , der er gift med Søeborg  . . . 
Om forladelse ! Jeg mener , jeg vidste ikke af , at deres mand 
hed Søeborg  . . . Ja , det vil sige , det vidste jeg nok — naturligvis , 
men det er slet ikke falden mig ind , at døn mand jeg 
søgte , hed Søeborg , og at de var Fru Søeborg , som jeg nu ser , 
de er  .  . « 
I fortvivlelse over ikke at kunne udtrykke , hvad han 
mente , greb den lille postmester til sin sædvanlige udvej : at 
ruske sig selv i hanekammen , og han så så ulykkelig ud over 
situationen , at de to unge piger brast i latter , medens moderen 
sendte dem et bebrejdende blik , skønt hun selv ikke var 

langt fra at følge deres eksempel . Hun bød Astrup ind i dagligstuen , 
og her kom han så meget til sig selv , at han kunne 
fortælle sammenhængen , naturligvis med udeladelse af vennens 
gamle øgenavn . 
» Så begriber jeg deres overraskelse , «  sagde fruen . 
» Men det var da et morsomt træf , at de er en ven af Carl . 
Ja han kommer nok straks ! « 
Den sidste forsikring var noget overflødig for postmesteren , 
thi han havde allerede hørt en sig nærmende fløjten , og det 
var ham ikke vanskeligt at sige sig selv , hvem der anmeldte 
sit komme på denne måde . I det samme kom også Søeborg 
ind og trykkede postmesteren hjertelig i hånden , da han straks 
genkendte ham . Søeborg havde et ganske karakteristisk ansigt , 
det var af den slags , man huskede ; trækkene vare stærkt 
markerede , navnlig vare både næse og øjenbryn fremtrædende , 
men det , der gav ansigtet dets ejendommelige udseende , var den 
modsætning , hvori over- og underansigtet stod til hinanden . 
Den brede pande , der — som det hed i gamle dage — var 
furet af lidenskabelighedens og et vildt levnets rynker , gav 
nemlig denne ansigtsdel et strengt , alvorligt udtryk , der stod 
i fuldstændig modstrid med det lystige udseende , som en skæv , 
om apopleksi mindende trækning ved den højre mundvig bibragte 
underansigtet ; det så ud , som om alvor og latter 
altid kæmpede i dette ansigt , og folk , som ikke kendte ham , 
antog da også altid , enten at alanden lige havde fået sig en 
hjertelig latter og nu søgte at lægge ansigtet i alvorlige folder 
igen , eller at han for et øjeblik siden havde været frygtelig 
vred over et eller andet , men nu var mest tilbøjelig til at 
tage sagen fra den lystige side . 
Hans kone og døtre satte ham naturligvis straks ind i 

situationen ; de fandt det så særdeles mærkeligt , at den mand , 
de havde truffet på dampskibet , var en ven af ham ; 
han blev ikke nær så overrasket , men sagde :  » Jeg tænkte 
skam på , om det ikke var dig , da de fortalte , de havde været 
sammen med en postmester Astrup  .  .  . Ikke sandt , kan i 
ikke nok huske det ? Jeg sagde , det vist måtte være en af 
mine ungdomsvenner . « 
Husets damer attesterede højtidelig sandheden heraf med 
en forretningsmæssighed , som viste , at de vare vante til på 
overhovedets opfordring at bekræfte genpartens rigtighed . 
Fra dette udgangspunkt kom Søeborg med lethed op på 
sin kæphest , de skrækkelig små forhold herhjemme , og galopperede 
straks på dette sit yndlingsdyr over til Amerika , hvor 
han tumlede sig snart på de vidtstrakte stepper , snart i 
kæmpebyerne og snart i guldgravernes feltlejre , så den lille 
postmester blev ganske skamfuld over nogensinde at have 
næret den tåbelige tro , at der eksisterede store forhold i 
København . 
Damerne , der havde hørt disse rejseskildringer et par 
tusinde gange , havde imedens taget fat på deres håndarbejde ; 
moderen havde sat sig ved bordet foran sofaen , i hvilken herrerne 
havde lejret sig , medens døtrene havde taget deres enklaver 
o : pladserne ved vinduerne i besiddelse . De havde 
nemlig hver sit vindue ; en lille stol med broderet sæde og 
ryg , en blød skammel til at sætte de små fødder på og et 
spinkelbenet sybord udgjorde deres hele kongerige , og her ttronede 
de hele dagen , efter deres egen forsikring arbejdende af 
al kraft , men efter moderens udsagn drivende tiden hen med 
at se på gaden . Men hvor blev der ikke af rette vedkommende 
våget over territoriets hellighed — det kunne ligeså 

lidt falde Pouline ind at sætte sig ved Cajas vindue eller omvendt , 
som en hofdame kunne få den formastelige tanke at 
tage plads på dronningens ttrone — og med hvor stor omhu 
passede ikke hver på nøglen til sit sybord , thi dette var tillige 
deres gehejmearkiv , hvor alle deres hemmeligheder hvilede , 
gemte for profane blikke , de tørrede blomster fra det bal 
eller den skovtur , de små fortrolige breve fra de forskellige 
veninder , og alle de andre småting , så intetsigende for alle 
andre , men så veltalende for ejerinden . 
De sad tavse , bøjede over sytøjet , og deres profil tegnede 
sig så smukt mod dagslyset , at postmesteren betroede sig selv , 
at det egentlig slet ikke var så underligt , at Jens var bleven 
forelsket ; havde han selv været i Jens’ alder , var han vis på , 
det ville være gået ham akkurat ligesådan , kun ville det 
have voldet ham en del besvær at afgøre , hvem af de to han 
skulle have givet fortrinet . 
Af og til kastede de et resigneret blik hen på faderen 
— de vidste , det var en lang historie , når han var inde på 
sit yndlingsttema — og en gang imellem gjorde de forsøg på 
at få samtalen ledet hen på et andet æmne ved at spørge 
postmesteren , hvorledes han morede sig i København , om han 
kunne kende byen igen , o . s . v . Men det var dog egentlig 
ikke dette , de ville spørge ham om ; begge kredsede om et 
helt andet spørgsmål . De savnede Jens og ville gerne vide , 
hvor han var henne ; det var sagen . Pouline var sikkert den 
mest nysgerrige , men det var søsteren , der endelig tog mod 
til sig og spurgte postmesteren derom . Denne svarede i en 
ligegyldig tone , at Jens vist var hjemme i pensionatet . 
» De skulle have taget ham med , «  sagde Fru Søeborg . og 

begge døtrene tilkendegav ved små , umærkelige nik , at de 
fuldstændig vare af moderens mening . 
» Ja , det var nok en rar ung fyr ! «  bemærkede Søeborg — 
Pouline kunne være bleven vred på faderen for den tone , 
hvori han talte om den unge Lundsgård . 
» En rar ung fyr  . . . . det var et sjældent elskværdigt 
menneske ! «  rettede fruen ham —- Pouline kunne have kysset 
hende for de ord . 
» Å ja !  . . . Å ja ! «  supplerede postmesteren .  » Rigtig 
god , men noget ubetydelig og meget ung ! «  — Pouline kunne 
have kastet ham sytøjet ( med synålen i ) i hovedet . 
» Du sagde , du bor i pensionat  .  .  . Hvor ? « 
» Hos en Fru klejn , en meget rar og behagelig dame . . . 
Ja , det er sandt , fruen kender hende vist ? « 
» Ja vist så , meget godt  .  .  . Det kunne more mig igen 
at træffe hende , det er så mange år siden  . . . Nu forstår 
jeg , at de var sammen med hende i zoologisk have i går  .  . . « 
» Hør du ! «  afbrød manden hende .  » Min kone fortalte en 
mageløs historie om lamaen derude  .  .  . « 
» Så ? «  sagde postmesteren med et stift blik på fruen , 
som blev synlig generet . 
Søeborg begyndte at fortælle den mageløse historie , men 
kom ikke langt ind i den , da hans ven afbrød ham med døn 
erklæring , at han kendte den særdeles godt , men tvivlede på 
at Søeborg havde hørt det morsomste af det hele , nemlig at 
zebraen på samme tid spiste hatten af hovedet på en af de 
damer , der stod og morede sig over vedkommende herres uforskyldte 
uheld med lamaen . Både Søeborg og døtre gav sig 
til at le og overraskedes ikke lidt ved at høre fruen påstå , 
at der aldeles ingen grund var til latter . 

ri  » Det var måske dig ? «  spurgte manden . 
» Ja , det var netop ! « 
» De undskylder , Fru , «  sagde postmesteren ,  » men det var 
kun simpel retorsion ! Da de havde fortalt om lamaen  .  . . « 
» Det var måske dig ? « 
» Ja  .  .  . Har din kone ikke sagt det  .  .  . « 
» Nej ! « 
» Ih du gode gud , om forladelse !  .  .  . Det lader til , jeg 
stadig skal komme galt afsted lige overfor dem . « 
Postmesteren sendte fruen et så ynkeligt blik , at hun 
kom til at le , og de ufrivillige afsløringer af hinandens ulykker 
endte under megen munterhed såvel fra parterne selv som fra 
de andre . 
Noget efter tog postmesteren afsked fra den elskværdige 
familie , og han blev fulgt til døren under mange anmodninger 
fra damerne om snart at gøre visitten om , medens Søeborg 
truede ham med , at hvis han ikke kom med det allerførste , 
ville de sende bud efter ham , de vidste jo nu , hvor de kunne 
finde ham . 
På hjemvejen gik postmesteren og glædede sig over , at 
Jens ikke havde været med ; thi det fulgte af sig selv , at han 
ikke med et ord ville omtale denne mærkelige visit til den 
forelskede yngling — ja måske nok engang i en lang , lang 
fremtid , når Jens og Karen Margrethe havde været gifte i mange 
år , så ville han drille Karen Margrethe med , at hun dog 
egentlig kunne takke ham for , at hun havde fået Jens , og 
så fremhæve sin troskab mod hende ved ikke at fortælle Jens 
om denne visit på bekostning af den unge mand , der forliebede 
sig i den første københavnerinde , han så . Så nødig 
han ville , besluttede han derfor også selv at holde sig borte 

fra Søeborgs så vidt muligt og navnlig ikke forcere omgangen 
med dem . 
Da han kom hjem , blev han modtagen af frøken fanget , 
som meddelte ham , at hun havde skaffet herrerne billetter til 
tteatret , med en vigtighed , som om hun havde udført det 
største kunststykke af verden . Dette hæderfulde hverv var 
nemlig blevet frataget Bonnesen , da han dagen forud havde 
konstateret sin mageløse upålidelighed , og overdraget til frøkenen , 
som fulgte privattteatrene med langt større interesse 
end det kongelige tteater , fordi hun var veninde med en af 
primadonnaerne , som hun — tænk en gang ! -- havde 
lov til at kalde ved fornavn . Og en i sandhed opofrende og 
uegennyttig veninde var frk . Fanget , hun sørgede næsten mere 
end vedkommende skuespillerinde , når aviskritikken gik denne 
imod , og var mindst ligeså vigtig , når udførelsen af en 
rolle blev til en succes ; hun sendte primadonnaen blomster 
og smykker trods nogen mandlig beundrer , og skønt pengene 
ellers ikke sad løse hos frøkenen , betragtedes det dog som en 
selvfølge , at hun , når de vare sammen , stadig afholdt alle 
løbende udgifter til konditorer , droschker , o . s . v . Til gengæld 
for disse ydelser var kunstnerinden så god at tage 
frøkenen med på råd ved arrangementet af de forskellige 
toiletter , hun skulle bruge på scenen , og ikke så ganske 
sjeldent overlod hun helt og holdent frøkenen at sy en eller 
anden dragt , aldeles ikke for at spare udgiften til en dameskrædderinde , 
men fordi frk . Fanget virkelig havde sådan en 
sjelden smag og altid fik det til at sidde så superbt . For 
med det samme at blive færdig med denne lille ejendommelighed 
hos frøkenen kan det tilføjes , at hun kendte  .alle kontrollørerne 
i vedkommende tteater og hilste på dem med meget 

fortrolig-nedladende nik , og at hun så hvert nyt stykke , til 
hun kunne det udenad , og til sidst kun morede sig , hver gang 
der blev sagt noget , som ikke stod i stykket . 
Ved middagen diverterede frk . Holst selskabet med en ny 
variation på sin utilfredshed , denne gang i indirekte form . 
Nævnte dame var nemlig ikke fri for at være lidt kræsen , og 
dagens retter , grød og fisk , vare meget langt fra at kunne 
kaldes hendes livretter ; i den anledning opfandt hun en halvfætter , 
der levede her i byen som ungkarl og kendte alle 
restaurationer og en god del private middagsabonnementer , og 
hun plagede nu den stakkels , skikkelige Fru klejn med beretningen 
om , hvilke lukulliske måltider denne mystiske halvfætter 
indtog på forskellige steder til fabelagtig billige priser . Den 
gode kone gav sig straks til i hovedet at opstille forskellige 
kjøkkenregnskaber , så hun blev ganske ør og endte med at 
erklære sig ude af stand til at fatte det ; hun kunne ikke begribe , 
hvorledes de folk bar sig ad , og når man vidste , hvad alting 
kostede , ville enhver husmoder give hende ret i , at man 
ikke kunne levere det samme , når det skulle være propert og 
ordentlig tillavet og have en lille smule kraft i sig , til den 
dobbelte pris . Uden egentlig at ville det , kom Sinding frk . 
Holst til hjælp ved at erindre om en ejendommelig slags beværtninger , 
de såkaldte  » Billigheder «  , hvor maden og øllet 
ere lige fortræffelige , og hvor det ikke er muligt for noget menneske , 
han være nok så udrustet med den mest glubende appetit 
og heftigste tørst , at drive sin regning op over halvanden 
krone . Han talte med en sådan begejstring om levemåden 
på disse steder , at postmesteren højtidelig tilkendegav , at 
han ikke ville forlade byen , før han havde besøgt et sådant 
sted . Sinding indbød straks ikke alene postmesteren , men også 

Jens og Bonnesen til efter tteatret at være hans gæster , 
hvilken indbydelse blev modtagen med megen tak , ikke mindst 
af Bonnesen , der var i højeste grad forbavset over Sindings 
flothed ; men da han tillod sig at komme med en ironisk hentydning 
hertil , svarede Sinding , at han ikke var af dem , dør 
altid lod sig traktere , og dette svar blev afgivet i en så alvorlig , 
krænket tone , at Bonnesen ikke fandt anledning til at 
drøfte dette spørgsmål videre . 
I tteatret fandt herrerne straks deres pladser , takket være 
Bonnesens og Sindings lokalkendskab , skønt postmesteren 
gjorde , hvad han kunne , for at blive borte fra de andre , og 
særlig havde han en stærk tendens til at forsøge på at echappere 
ad alle de reserveudgange , ved hvis hjælp tteatret skulle 
kunne rømmes i en utrolig kort tid . Allerede straks i første 
mellemakt troede postmesteren , at der var noget galt på færde 
 ; thi så snart tæppet var faldet , for en stor del herrer 
af publikum op fra deres pladser og forsvandt skyndsomt ud 
ad alle døre . Da dette gentog sig i hver mellemakt , spurgte 
postmesteren , om der måske den aften blev gjort prøve på , 
hvor hurtig tteatret kunne tømmes , men blev underrettet om , 
at dette dog ikke var tilfældet , men at det af en overvejende 
del af privattteatrenes herrepublikum ansås for nødvendigt i 
hver mellemakt at indtage en bajer eller en lignende oplivende 
forfriskning . 
Forøvrigt havde postmesteren ikke så stor fornøjelse af 
forestillingen , som han havde ventet . Der blev nemlig opført 
en meget overgiven farce med adskillige allusioner til de sidste 
dages begivenheder såvel fra forfatterens som fra skuespillernes 
side , og postmesteren kunne hverken opfatte spøgen i farcen 
eller pointerne i allusionerne . I begyndelsen henvendte han 

sig . hver gang publikum brød ud i latter , til Bonnesen om en 
forklaring , men da denne i reglen ikke var sluttet , før der 
kom en ny hentydning , blev det jo noget generende for begge , 
og han hørte derfor op hermed og sad blot og ærgrede sig 
over de mange ting , han ikke forstod . Bonnesen , der , som man 
siger , var en ualmindelig god griner , irriterede ham , men da 
han ikke havde mod til at bebrejde vennen dennes lystighed , 
lod han sin harme gå ud over Jens , som ganske vist heller 
ikke forstod alt , hvad der blev sagt , men som i stedet for at 
tage sig dette nær lo med , fordi han syntes , det lød så muntert 
at høre så mange mennesker le . Og det var dette , som 
gjorde postmesteren ærgerlig ; han gjorde Jens opmærksom på , 
at han opførte sig meget tåbeligt , der var ikke noget så 
dumt som at le , når man ikke vidste , hvad man lo af , og han 
forsikrede Jens om . at der overhovedet slet ingen grund var 
til at more sig over det tøjeri , de gav , nej den gang han 
levede , i København , da var der stykker , som det var værd at 
le af . 
Efter forestillingens slutning begav man sig på vej til 
den såkaldte  » Billighed «  , og Bonnesen og Sinding , som førte 
troppen an og undervejs syntes at more sig kostelig over et 
eller andet — postmesteren mente , det var stykket , de endnu gik 
og lo af , og han spurgte ikke derom , for ikke at komme til at 
ærgre sig mere endnu — standsede udenfor et stort hus i en 
af hovedgaderne . 
» Her ser de de gæstfrie saloner med de omtalte kødgryder ! « 
Sagde Sinding og pegede på kælderen , over hvis 
dør der med store bogstaver stod malet ølhalle , og hvis eneste 
vindue var prydet med et rullegardin , hvorpå der med stærke 
farver var afbildet en højfyrstelig person af et mildest talt 

noget fordrukkent ydre , som iført hermelins kongekåbe og 
med kronen noget letsindig på tre hår red overskrævs på 
en øltønde og holdt et skummende krus øl i den højre hånd . 
» Er  .  .  . er det dernede ? «  spurgte postmesteren noget 
skuffet . 
» Ja ! Jeg håber ikke , de taber modet på grund af 
stedets uanselige ydre ? Jeg vil i forvejen sige dem , at de 
ikke må vente at komme til at spise på sølv og drikke af 
guldpokaler ; de ved , hvad de er indbudt på ! « 
» Javel , «  svarede vor lille ven gemytlig ,  » jeg skal nok 
sørge for , at de ikke slipper med halvanden krone for mig  !  .  .  . 
Nå ja , lad os gå derned ! « 
Postmesteren havde allerede foden på det første trin ned 
til kælderen , da Sinding trak ham tilbage og udbrød :  » Nej , 
død og pine , hvad tænker de på  ? Det går s’gu ikke an at 
gå den vej ! « 
» Går det ikke an ? « 
» Nej , min kære landboer , hvad tror de folk i hovedstaden 
ville sige om en , når de så , man gik ned på sådan 
et billigt sted ? « 
» Nå  .  .  . jamen hvordan kommer vi da derned ? « 
» Bare ikke fra gaden ! «  hviskedee Sinding og tilføjede til 
oplysning for de forbigående med meget høj stemme :  » Jeg 
synes , der er lys oppe hos uhrmageren ; skal vi gå op og se 
på det ur med det samme ? « 
Uden at oppebie svar gik han foran op ad gadedøren og 
lod , som han gik ind til uhrmageren , men drejede pludselig 
om og løb ned ad en trappe , som førte til en anden indgang 
til ølhallen . 
De andre fulgte efter , og de trådte nu ind i lokalet , 

som bestod af tre lange rum , eller egentlig kun et rum , afdelt 
ved to rækker jernpiller . I det forreste rum var en 
lang disk , på hvilken foruden øltræerne de forskellige madvarer 
stod opstillede , renlig arrangerede , pyntede med grønt og 
særdeles indbydende at se på , og bag disken færdedes tre nette 
jomfruer i tarvelige kjoler med store hvide forklæder for , ved 
deres beskedne , tilbagetrukne væsen langtfra mindende om opvartningsjomfruer , 
hvad de da heller ikke vare ; thi opvartningen 
besørgedes af en 4 — 5 halvvoksne opvartere i trøje og med grønne 
skjødskind , hvilket øjeblikkelig mindede postmesteren om alleenberg 
og sommerlyst i gamle dage . 
I det øvrige lokale stod stole og borde langs væggene 
meget tæt op ad hinanden , og bordene stræbte , så godt det 
var dem muligt , at se ud . som om de vare af fuldt mahognitræ , 
skjøndt den slidte røde maling på flere af dem røbede fyrretræet , 
og her sad gæsterne meget nær på hinanden , nogle 
med hattene på hovedet , og enkelte i arbejdsdragt . Det var 
hovedsagelig ældre , små håndværksmestre , som stilfærdig nød 
deres øl , og yngre svende , som lo højt af den historie , spasmageren 
iblandt dem gav tilbedste , eller diskuterede alvorlig og 
højrøstet , med slag i bordene , som viste deres kraftige hænder 
og åbenbarede de voksdugs manchetter , der skulle skjule skjortens 
mindre rene linninger . 
Publikum var altså ikke overdrevent fint , og det var derfor 
ingenlunde sjældent at høre en ordre til opvarteren blive 
given i den fortrolige , gemytlige form :  » Halløj du , Jensen ! 
Kan du give os et par bajere til her ! «  men der var dog 
også folk udenfor håndværksstanden  ; små bestillingsmænd , 
som efter at have halvsultet hele dagen spiste sig mæt her om 
aftenen og derpå fik deres domino om extra-bajerne ; vigtige 

seminarister , som sad og brallede op og bildte sig ind at være 
stedets matadorer ; unge akademielever , som studerede folketyper 
og fandt de forskellige gæsters dragter og figurer 
» Fandens morsomme , «  osv . Der var varmt i lokalet , og luften 
var ikke synderlig god ; lugten af spise-og drikkevarerne blandedes 
med tobaksrøgen og suppleredes af den lugt fra værkstederne , 
som hang i håndværkernes klæder . 
Vort selskab gik ind i den inderste stue , hvor der kun 
sad enkelte enlige gæster , og medens de andre tog plads ved 
et bord , kaldte Sinding en opvarter til side og indviede denne 
i den plan , Bonnesen og han selv havde udklækket undervejs , 
og som nok egnede sig til at give den lille postmester respekt 
for de billige beværtninger , da den bestod i intet mindre end 
at servere dobbelte portioner af alt , hvad postmesteren forlangte . 
Opvarteren syntes meget godt om ideen og gav sit 
bifald tilkende ved at grine over hele ansigtet og gnide sig 
meget stærkt på den ene albue , medens Sinding vendte tilbage 
til sit selskab . 
» Nå , mine herrer , «  begyndte han ,  » tør jeg så bede dem 
udvælge , hvad de ønsker !  . . . De vil se , at den udsøgte , men 
ikke overdrevent righoldige menu er optegnet på tavlen der 
på væggen  .  .  . Værten er nemlig en mand af den gamle 
skole' og ynder ikke den ny , moderne skik , at folk dagen efter 
et gilde render om med spisesedlen i lommen og viser , hvad 
de fik der og der i går . « 
Sindings gæster så hen på det påpegede sted , hvor 
der var ophængt en ramme , i hvilken små indskudsplader angav 
de retter , der fandtes , og priserne på samme ; Astrup 
kunne ikke lade være at læse højt :  » Rødspætter 20 øre , ål 
i gelée 25 øre , flæskesteg 25 øre  .  .  . Det er rasende billigt , 

det må jeg sige ! Det forstår sig , hvis det er nogenlunde store 
portioner . « 
» Om det er ? «  svarede Sinding krænket .  » Nu kan de jo 
se ad !  .  .  . Nå , hvad ønsker de så ? Lidt fisk til at begynde 
med ? « 
» Ja tak !  .  .  . Ål i gelée er en af mine livretter , og 
så er det den dyreste , hehe ! Det må jeg også tage hensyn 
til , når det gælder om at få det op over halvanden krone . « 
» Ganske som de vil , de har kun at kræve ind !  .  .  . Jeg 
foretrækker nu rødspætter — hvad siger du , Bonnesen ? « 
Den adspurgte var enig med Sinding , og der blev derfor 
bestilt ål i gelée til Astrup og Jens , og rødspætter til de 
andre hos opvarteren , som bragte fire krus øl , der imidlertid 
for en så overvejende del bestod af skum , at Sinding indprentede 
den opvartende yngling , at dette selskab af sundhedshensyn 
foretrak afskummet øl . 
» Salamander reiben ! «  råbte den som vært fungerende 
Sinding og gned til velkomst sit glas mod de andres , og Astrup 
skrev sig straks dette tekniske udtryk bag øret for ved lejlighed 
at forbavse jyderne dermed . 
» Du milde gud , er alt det en portion ål ? «  udbrød 
vor lille ven straks , da opvarteren satte en tallerken for ham 
med et stykke ål , der uden overdrivelse var halvanden kvarter 
langt og et halvt kvarter bredt . 
» Ja , det er nu også et specielt godt stykke ! «  svarede 
Sinding rolig , medens Bonnesen forsvandt under bordet for at 
lede efter sin cigarstump , og opvarteren så umådelig lystig 
ud .  » Det bliver vist nødvendigt , at vi få en flakon med 
brændevin , for at fisken kan få noget at svømme i ! « 
» Femogtyve øre ! «  fremstammede Astrup og så fra ålen 

hen på tavlen og fra tavlen hen på ålen .  » Tager han 
ikke mere end 25 øre for sådan en portion ? Det er aldeles 
ubegribeligt ! Rødspætterne er ikke nær så store i forhold ! « 
Sinding svarede med en længere kalkule af alle de udgifter , 
befordringen af rødspætter fra Frederikshavn til København 
k . medførte , hvilket gjorde det indlysende , at ål fra 
kastelsgraven kunne leveres meget billigere , hvorpå Bonnesen 
for at aflede opmærksomheden fra dette æmne gav samtalen en 
anden vending . Postmesteren havde imidlertid en ypperlig 
appetit , da det var længe siden , ban havde spist til middag , 
og det store stykke ål blev temmelig hurtig mindre og 
mindre ; men alligevel havde han dog , da Sinding spurgte , hvilken 
kødret de skulle spise , haft mest lyst til at tilstå , at 
han ikke brød sig om mere . Da han imidlertid ikke ville 
komme med sådan en falliterklæring , valgte han kalvekarbonade , 
medens Bonnesen og Sinding vare så forsigtige at vælge 
en anden ret . 
Til sin store forskrækkelse så han , så snart han var 
bleven færdig med ålen , opvarteren nærme sig med en tallerken 
med to stykker karbonade , hvert omtrent så stort som 
en lille stegepande . 
» Fyrretyve øre ! «  udbrød han .  » Den mand må jo gå 
fallit , hvis der bliver spist meget hos ham ! « 
Sinding svarede øjeblikkelig med en ny kalkule , af hvilken 
det fremgik , at værten regnede hele sin fortjeneste på drikkevarerne , 
da det ikke var rimeligt , at det kunne betale sig at 
sælge kød i tilberedt stand billigere end råt , selv om han 
solgte aldrig så meget deraf . 
» Jeg ville ønske , at den beværtning lå lidt nærmere ved 
os derovre ! «  sagde Astrup .  » Han skulle få min søgning ; 

jeg ville straks sætte vor pige på kost her . Det er et menneske , 
der kan spise — gud fader bevares , sikken en appetit ! 
Nu skal de blot høre et lille eksempel ! Vi havde i efteråret 
fået fire røgede skinker ; da vi havde spist den første , går 
min kone en dag ned i kælderen for at hente nr . 2 , men 
kommer løbende tilbage efter mig og siger , jeg må gå ned 
med og se , hvad der fejler skinkerne . Nå , jeg gik derned , og 
de så virkelig også højst aparte ud ; de var ikke brune , som 
røgede skinker ellers , men hvide , sådan omtrent som de alarzipanskinker , 
man ser i konditorvinduerne . Kan de tænke dem . 
Hvad der var i vejen ? « 
Bonnesen gættede på mus eller rotter , medens Sinding 
formodede , at skinkerne vare blevne mugne over at måtte ligge 
så længe i den fugtige kælder , i stedet for at komme på deres 
rette hylde i spisekammeret . 
» Nej , ingen af delene ! «  lo Astrup .  » Det var den slughals 
af en pige , som havde spist alle sværene ; hun mente ikke , 
det gjorde noget , sagde hun , for hun havde set fruen tage 
sværet af den første skinke og vidste altså , at det ikke blev 
brugt . « 
Under fortællingen kæmpede Astrup sig møjsommelig 
igennem den første karbonade , indtil han blev afbrudt ved et 
højt råb gennem lokalet .  » Nyt fad ? «  lød det fra den’ene 
opvarter til den anden , gæsterne gentog det ligesom et feltråb , 
satte med vanvittig hast deres krus for munden og skyllede 
indholdet ned , medens der ude fra disken lød en banken 
og hamren på Tønder . 
» Alen gud , hvad er der på færde ? Hvad er det , de råber 
 ? «  spurgte postmesteren Sinding , men denne var ude af 
13 

stand til at svare , da han som de fleste andre havde kruset for 
munden , 
» Drik ud ! drik ud for Pokker ! «  svarede Bonnesen i hans 
sted , som om det gjaldt livet . 
Befalingen lød så bestemt , at postmesteren uvilkårlig adlød , 
og ligesom han var færdig hermed , snappede opvarteren 
alle krusene fra bordet og styrtede afsted med dem uden at 
ænse alle de tomme krus , gæsterne strakte ud efter ham ligesom 
to rækker fældede lanser . 
» Men hvad betyder dog hele denne hurlumhej  ? « 
» Å , det er slet ikke andet end , at der bliver stukket et 
nyt fad an ; det er en skik fra Tyskland . « 
» Er det det hele ?  .  .  . Hahaha ! Det er dog mageløst , 
hvad de københavnere kan finde på ! « 
Det begyndte at knibe for vor lille ven med at få mere 
ned ; han puttede nok , så snart han havde fået sunket en mundfuld , 
tappert den næste i munden , men hver bid opholdt sig 
foruroligende længe med at løbe rundt i munden . Det hjalp 
ikke , at han flytte le den fra højre til venstre i det håb , at 
den undervejs skulle komme spiserøret så nær , at den uforvarende 
gled ned deri ; han måtte somoftest tage en slurk 
øl til hjælp , ryste det hele godt sammen og så skylle det 
ned gennem halsen omtrent efter princippet for flaskeskylning . 

» Der er da ikke noget i vejen med karbonaden  ? «  spurgte 
Bonnesen .  » Jeg synes , det går så langsomt ? « 
» Nej , den er virkelig særdeles god , jeg kan ikke sige andet ; 
men jeg ved ikke  .  .  . Hør , sig mig , hvor meget har jeg nu 
spist og drukket for ? « 

» Å gud , ikke mere end 85 øre ; du er kun godt halvvejen 
 . . . Du begynder da ikke at blive mæt ? « 
» Nej , aldeles ikke — nej ! Men jeg kan egenligt heller ikke 
sige , jeg er sulten længere , «  sagde Astrup og pustede som en 
stoppet gås ; han indså det håbløse i at nå de halvanden 
krone ad denne vej og besluttede at drikke for resten , hvorfor 
han noget bøs tilføjede :  » Må jeg få en bajer til ! « 
» Med største fornøjelse ! «  svarede Sinding og bestilte for 
ikke at forurette nogen en omgang bajere .  » Vi skal velhave 
et stykke ostebrød til at ende med ? « 
» Jeg bryder mig egenligt ikke om mere , men  .  .  . et par 
kiks med ost kan man jo altid spise , «  lød Astrups svar . Den 
første del af sætningen var ubetinget overensstemmende med 
sandheden , hvorimod den anden vidnede om en overdreven selvtillid , 
som straks forsvandt , da opvarteren bragte to kiks , der 
svarede til postmesterens forestillinger om kiks som et møllehjul 
til en bukseknap . 
» Jeg vil også have en snaps til ! «  skreg han , fortvivlet 
ved synet . 
» To , om de vil ! «  svarede Sinding som den gæstfri 
vært . 
Hvorledes det gik til eller ikke , kunne postmesteren selv 
ligeså lidt forklare som nogen anden , men kiksene kom ned , 
og skønt han endnu efter de andres sigende havde 30 øre 
tilbage af den bestemte sum , var han dog ikke at bevæge til 
at nyde mere . Han lovede imidlertid , at han ikke skulle undlade 
at fortælle alle venner og bekendte i Jylland om denne 
exempelløse billighed , og han har også holdt ord uden at have 
havt andet udbytte deraf end at blive anset for en skrækkelig 
løgnhals ovre på egnen . 

da lokalet ikke fristede til et længere ophold , besluttede 
man som sædvanlig at ende på Bonnesens og Sindings stamkafé 
på Kjøbmagergade , og Sinding greb i lommen for at 
klarere . 
» Død og pine ! «  udbrød han efter nogen søgen .  » Det er 
sandt , nu glemte jeg at tage penge med !  .  .  . Å , Bonnesen , 
lån mig en halv snes kroner . « 
» Har du ingen penge med ? Det er storartet at invitere 
til aften uden en skilling i lommen ! « 
» Du kan jo nok begribe , det er en ren forglemmelse !  .  .  . 
Kom nu med en lap ! « 
» Nej . gu’ gør jeg ikke nej ! « 
Sinding tog sig aldeles ikke afslaget nær , men da postmesteren 
tilbød sig at betale denne umådelig billige aftensmad , 
blev Bonnesen nødt til at rykke ud med en tikroneseddel , 
for at vennen ikke skulle opdage , de havde haft ham tilbedste . 
Det komiske i situationen tiltalte tillige Bonnesen , der svor 
på , at Sinding burde være forretningsmand , thi hvis Sinding 
om eftermiddagen havde anmodet ham om et lån af ti kroner , 
havde han ganske sikkert sagt nej ; men nu var han jo nødt 
til at give ham dem . 
Aledens Sinding var ude for at betale , brød selskabet op , 
og da Sinding var vendt tilbage — med en del flere penge 
på lommen , end han var kommen derned med — gik man op ad 
den samme trappe , man var kommen ad . Bonnesen gik i 
spidsen , og da han var bleven oplagt til flere løjer , fandt han 
på en meget passende afslutning på disse . 
Trappen fra kælderen gik nemlig omtrent i flugt med 
stedets hovedtrappe , og da gassen var slukket , gik han , i stedet for 
at dreje ud af gadedøren , op ad hovedtrappen uden at 

sige et ord derom . Sinding anede straks hans hensigt , men 
var så langt fra at røbe den for de andre , at han tværtimod 
for at aflede opmærksomheden fra de mange trapper blev ved 
at underholde selskabet med diverse morsomme historier . Man 
vandrede således i mørket op forbi stuen , første , anden og 
tredie sal , postmesteren holdende Bonnesen i frakkeskj øderne , 
Jens klamrende sig fast til postmesteren på samme måde , og 
Sinding ladende sig trække på slæbetov af Jens . 
Da man var kommen en 70—80 trin op , standsede Sinding 
midt i en fortælling med udbruddet :  » Det var da fanden 
til dyb kælder ! «  , og nu gik det først op for de to jyder , at 
de vare gåde op ad trapper i en urimelig lang tid . Til 
held for Bonnesen kunne man ikke se hans ansigt , thi det 
konvulsiviske udtryk , det havde af tilbagetrængt latter , ville 
øjeblikkelig have røbet alt , og det var kun med den yderste 
anstrengelse , at han blev så meget herre over sit organ , at 
han kunne fremkomme med en formodning om , at de vist vare 
gåde galt . 
» Ja . hvordan hænger det sammen ? Hvor er vi ? «  spurgte 
Astrup og trådte hen til gangvinduet . 
Ved at opdage den skønne udsigt til nabotagene , belyste 
af den opgående måne , som viste sig ude i horisonten , udbrød 
han : 
» Du store gud , vi må være kommet meget højt op ! « 
» Ja , «  tilføjede Sinding og pegede på månen ,  » vi er ovenover 
månen . « 
Disse ord gav Bonnesen en kærkommen lejlighed til at 
briste ud i den latter , han så længe havde kæmpet med . Hans 
latter var ikke mindre gennemtrængende end hans stemme , og 

det var derfor ikke så underligt , at de pludselig hørte en grov 
stemme råbe :  » Hvad Pokker er det for et spektakel ?  .  .  . 
Hvem er det ? « 
» For guds skyld hold dog op med at le sådan ! «  hviskedee 
postmesteren ; men Bonnesen havde alt for megen latter til gode , 
til at han kunne standse sådan straks på kommando . 
I det samme gik en dør op en trappeafsats højere oppe , 
og en skikkelse viste sig i døren med et lys i hånden , 
kun iført det klædningsstykke , der i hankønnet hedder en 
skjorte . 
» Hvem er de ? Og hvad gør de her på denne tid af 
natten ? «  brølede skikkelsen med den just ikke blide betoning , 
der er egen for folk , der vækkes af deres søvn . 
» De må undskylde mange gange , «  begyndte postmesteren 
og tog yderst høflig hatten af ,  » men vi er vildfarende  .  .  . « 
» Vildfarende ?  .  .  . Hvad er det for en passiar ? « 
. „ Nej , det er ingen passiar  . . . Vi kommer fra ølhallen 
nede i kælderen  .  .  . « 
» Hvad fanden vil de så heroppe på kvisten ? « 
» Men gudbevares , vi vil jo ud på gaden ! « 
» Gennem kvistvinduerne ?  .  .  . Ja , det skal i straks komme , 
hvis i ikke rubber jer ned igen ! « 
» Ja , nu går vi ned i ølhallen igen , så kan vi jo spørge 
værten om vej  .  .  . « 
» Ja værten , det er netop mig , skal jeg bare fortælle 
jer  .  .  . « 
» Det var mageløs heldigt , er de vært ? «  blandede Sinding 
sig i samtalen .  » Hør , jeg er bleven så forskrækkelig tør i 
halsen af den traven op ad trapperne , kan vi ikke få noget 

sodavand  ? Undskyld , jeg bestiller det hos dem selv , men jeg 
ser ingen opvarter  .  .  . « 
» Ja , vent i bare lidt , så skal jeg give jer sodavand — 
med blåbær til ! « 
Med dette løfte forsvandt skikkelsen , og man hørte en i 
en fart give sig til at trække nogle højst nødvendige beklædningsgenstande 
på . Vore venner fandt dog ikke for godt at 
oppebie det lovede traktement , men ilede skyndsomst ned ad 
trapperne under anførsel af Bonnesen , som denne gang med 
stor lethed fandt ud af gadedøren . 
Eftersom klokken endnu manglede en halv snes minutter 
i tolv , begav man sig i et meget værdigt tempo hen til kafén 
på Kjøbmagergade , hvor det lod til , at man kun ventede 
på deres ankomst for at rykke bordene sammen . 
Xii . 
Den næste formiddag klokken elleve dampede det samme 
kompagni afsted ad klampenborgbanen , idet de vistnok ikke 
med urette mente , at et længere ophold i luften ville virke 
heldbringende på deres nerver og hele velbefindende ovenpå 
aftenens anstrengelser . 
De vare komne lige i det sidste øjeblik før togets afgang , 
farende afsted i en droschke , det sidste stykke vej med 
døren på klem og Bonnesen med det ene ben på trinet ; 
thi først havde det været meget vanskeligt at få Sinding op 
af sengen , og da dette endelig var lykkedes , viste det sig umuligt 
at bevæge samme flegmatiske herre til at skynde sig den 

indste smule . På alle opfordringer i denne retning havde 
han svaret med et stereotypt :  » Å , der er jo god tid ! Vi kommer 
nok med ! «  hvilket Astrup hver gang meget bestemt havde 
benægtet , hvorefter han hviskende forsikrede de andre , at Sinding 
af bare stædighed var dobbelt så længe som ellers om 
hver del af toilettet ; og navnlig var der sket et længere ophold , 
da Sinding i hastværket havde taget fejl og dyppet sin 
tandbørste i kaffekoppen , som postmesteren i det håb , at det 
fremskyndede afrejsen , havde stillet hen på toiletbordet ; thi 
dette affødte et længere skænderi , som først blev bilagt , da 
Bonnesen erklærede , at postmesteren naturligvis havde taget 
fejl og i stedet for kaffe anset det for løvetandvand , hvilken 
sort brandere Sinding på det bestemteste frabad sig så tidlig 
på morgenen . 
De kom dog som sagt tidsnok , og Sinding irriterede yderligere 
postmesteren ved på det første stykke vej at gentage : 
» Kan de se , vi kom dog med ! «  i en tone , som om de havde 
havt en halv time tilovers ; den lille iltre mand var flere gange 
lige ved at benægte , at de vare komne med , men han indskrænkede 
sig til egentlig at være gal i hovedet herover og at pointere , 
at det ikke var Sindings skyld . 
Da det var så tidligt på året , var der ikke noget synderlig 
stort antal passagerer med toget ; de rejsende bestod 
hovedsagelig af folk , som skulle ud at se til deres landsteder , 
da tiden for udflytningen jo nærmede sig stærkt ; nogle skarer 
studenter og andre unge mennesker , som begyndte deres skovtur 
med et særdeles godt humør og anså samtlige medrejsende , 
der ikke vare i samme feststemning som de selv , for nogle 
gruelige tværdrivere ; flere småselskaber af ældre damer , som 
gjorde en formiddagstur , og hvis kurve udbredte en gennemtrængende 

Duft af kaffebønner ; og enkelte triste skikkelser af 
dyrehavsbakkens befolkning , som tog ud for at påbegynde deres 
arrangementer til den kommende sæson . 
Vort selskab var gået ovenpå i en af de dobbelte vogne , 
da Astrup nok efter sin hjemkomst ville kunne sige , at han 
var kørt til skoven på en første sal , og da de havde hele 
beletagen for sig selv , strakte de sig magelig hver på sit 
sæde , thi for øjeblikket var ingen af dem oplagt til at indlade 
sig på nogen samtale . 
Da toget standsede ved Hellerup , rejste Jens sig og lagde 
sig med armene i vinduesrammen og med hovedet ud af samme 
for bedre at betragte landskabet , der var så vidt forskelligt 
fra de tavse , ubefolkede egne , han var vant til at færdes i . 
Man var kommen i nærheden af Charlottenlund , da den unge 
mand på en gang begyndte at vise en højst besynderlig opførsel . 
Han strakte halsen længere og længere ud af vinduet , 
lod til sidst et godt stykke af forkroppen følge med og rømmede 
sig på en meget opsigtvækkende måde , så de andre kastede 
forbavsede blikke hen på ham . 
» Hvad er der ? «  spurgte postmesteren ; Jens svarede ikke , 
men vedblev med sine underlige manerer . 
» Hvad er der ? «  råbte Bonnesen højere , men fik kun 
samme besked . 
» Hvad er der ? «  brølede alle tre i kor og rejste sig fra 
deres magelige stillinger . 
Denne gang hørte Jens det ; han trak kroppen ind i 
vognen igen og forsikrede , at der ikke var det mindste på færde . 
I en tone , som tydeligere end ord sagde , at der var 
noget højst sælsomt i vejen . 
» Er de syg ? «  spurgte Bonnesen . 

» Har de ondt ? «  spurgte Sinding . 
» Jeg  .  .  . nej vist ikke nej ! «  svarede Jens .  » Jeg fejler 
ingenting . « 
» Jo , du gør ! «  påstod Astrup .  » Hvad er der i vejen ? 
Du er ganske rød i hovedet og ser helt vild ud af øjnene ! « 
Jens rystede på hovedet og forsøgte at se så normal 
ud som muligt , uden at det dog lykkedes ham ; men efter at 
han igen et øjeblik havde kigget ud ad vinduet , kom han tilbage 
med et endnu mere aparte og forvirret udtryk i ansigtet . 
I det samme holdt toget ved Charlottenlund , Jons styrtede 
som en besat hen mod udgangsdøren ; men på vejen skulle 
han passere postmesteren , som , da han opdagede hans hensigt , 
sprang op og stillede sig i vejen for ham . 
» Men min kære dreng , hvad er det ? Hvor vil du hen ? « 
» Ingen steder  .  .  . Jeg vil ud ! Jeg vil af ! « 
» Jeg vil ud , jeg vil af !  .  .  , jamen herregud , lille ven , 
dette er jo Charlottenlund , og vi skal til klampen borg  .  .  . « 
» Det bryder jeg mig ikke om !  .  .  . Lad mig blot komme 
forbi ! « 
» Hvad fanden går der af dem ? «  spurgte Bonnesen , som 
også var kommen på benene .  » Vil de se , de bliver her ! « 
Bonnesen havde gemytlig grebet fat i Jens’ frakkekrave , 
men Jens var ikke til at spøge med i dette øjeblik . Han råbte : 
» Slip mig ! «  og ville kaste Bonnesen tilbage ; det var lige ved 
at udarte til et lille håndgemæng , men nu lagde Sinding sig 
imellem . 
» Sig mig , unge mand , «  begyndte den optrædende fredsmægler , 
 » har de mavepine ? Er det det , de generer dem for 
at sige ? « 
» Å , de kan selv have mavepine  .  .  . « 

» Det ville ganske vist ikke være andet end velfortjent 
efter alt det , jeg drak iaftes ; men jeg har det dog ikke . « 
» De gør mig rasende  .  .  . Lad mig nu komme fri af 
dem ! « 
Det lykkedes virkelig Jens at rive sig løs , men i det 
samme satte toget sig i bevægelse , og det heftige ryk bevirkede , 
at alle fire dejsede om på tempo på de respektive 
sæder , der vare bag ved dem . 
» Det er virkelig en skam af dem ! «  surmulede Jens . 
» Jens ! «  sagde postmesteren strengt ,  » jeg vil bare sige 
dig , at din opførsel forekommer mig mildest talt usømmelig ! « 
» Ja , det kan nok være , men de skulle bare vide  .  .  . 
Hør , sig mig en ting , den underste del af vognen her kører 
vel sammesteds hen som den øverste ? « 
Postmesterens øjenbryn for af forbavselse over dette 
spørgsmål så højt op på hans pande , at de nær havde 
skubbet hatten af hovedet på den lille mand , og det var med 
nød og næppe , at han kunne fremstamme :  » Du milde himmel , 
hvad mener du , Jens ?  .  .  . Har du nogensinde set en vogn 
køre med hjulene til den ene side og overdelen til den anden ? 
 .  .  . « 
» Å herregud , jeg mener naturligvis , om de nederste 
waggoner i denne vogn også kører til Klampenborg ? « 
» Han er bleven gal ! «  bekendtgjorde postmesteren og slog 
hænderne sammen . 
» Giv ham en sodavand ; det er det , han trænger til ! « 
Sagde Sinding med kendermine . 
» Det er den rene dimmelim ! «  lo Bonnesen , men kastede 
dog et noget betænkeligt blik på Jens . 
» Å , kan de ikke forstå , hvad jeg mener ? Jeg taler 

begribeligvis om de folk , som sidder nedenunder  .  .  . Men 
forresten kan det være det samme , jeg får det nok opklaret 
om lidt ! «  sluttede Jens samtalen og trak sig fornærmet tilbage 
i et hjørne uden at have øre for Bonnesen , der trøstede ham 
med . at de om et par minutter vare i klampen borg , og der 
skulle han få ligeså meget sodavand , han ville have . 
Såsnart toget atter standsede , fløj Jens som en pil ned 
ad trappen og skubbede sig frem og tilbage mellem de folk , 
der kom ud af vognene . 
» Hvad går der af mennesket ? Hvad leder han efter ? « 
Sagde Astrup og råbte efter ham !  » Jens ! Jens ! « 
» Han kan naturligvis ikke finde konditoriet , «  forklarede 
Bonnesen og vinkede ad Jens :  » Det er denne vej , Lundsgård ! 
Her er sodavand ! « 
» Det er naturligvis slet ikke det , der er i vejen med ham , 
kan i ikke begribe det ! «  sagde Sinding .  » Lad mig bare få 
fat i fyren og få talt lidt alene med ham  .  .  . Gå i i forvejen 
ind i stuen , vi kommer straks ! « 
Sinding gik hen til Jens , der stod og så håbløst på 
folk , som allerede fjernede sig , og tog ham under armen ; 
Jens lod sig villieløst føre med , og Sinding begyndte nu :  » Nå , 
sig mig så , hvad det var ! « 
» Hun er her ikke , hun er stået af — jeg tænkte det 
nok ! « 
» Hun — frk . Søeborg ?  .  .  . Å , jeg fæhovede ! At jeg 
ikke kunne begribe det straks !  . . . . Hun var altså med 
toget  ? « 
» Ja !  .  .  . Nu skal de høre ! Medens jeg bedst ligger og 
kigger ud af vinduet , opdager jeg pludselig et lille damehovede , 
som kommer ud af et kupévindue nedenunder . Jeg var straks 

vis på , det var hende ! Jeg kunne kende hendes hat med de 
gule bånd  .  .  . så på en gang vendte hun ansigtet opad 
for at se , om det regnede !  .  .  . Å , hvor hun så mageløs 
yndig ud ; det er ikke til at beskrive !  .  .  . Men hun drejede 
det straks nedad igen ; så begyndte jeg at rømme mig , for at 
hun skulle få øje på mig , men så kom jo de andre med 
deres råben og skrigen om , hvad der var i vejen . « 
» Og så stod hun af ved Charlottenlund ? Det var også 
bandsat uheldigt ! « 
» Å , jeg skal nok finde hende !  .  .  . Hvor ligger Charlottenlund ? « 

Jens ventede øJensynlig kun på den forlangte oplysning 
for øjeblikkelig i galop at sætte afsted i den opgivne retning , 
og det var med stor møje , at Sinding fik ham afholdt herfra 
ved at gøre ham begribeligt , hvor usandsynligt det ville være 
at træffe hende der så længe efter , og ved at give ham håb 
om at møde hende på hjemvejen , thi det var blevet aftalt 
allerede hjemme i pensionatet , at selskabet fra klampen borg 
skulle gå over Ordrup til Charlottenlund og spise frokost der . 
Astrup og Bonnesen vare gåde forud , men de andre 
indhentede dem snart , og man begav sig nu ind i dyrehaven . 
Vejret var smukt og frisk med en let forårsvind , for hvilken 
de små skyer sejlede hen over himlen ligesom skibene ude i 
sundet , skovbunden mylrede med blomster , på sine steder 
dækkede anemonernes hvide farve næsten som et snelag over 
det grønne , og de unge bøgetræer havde i tillid til de sidste 
dages solskin og varme iført sig deres lette , lyse sommerdragt , 
medens de ældre endnu ikke havde trukket ud af vintertøjet . 
De kendte af erfaring de kolde majnætter , og ved hvert vindpust 
rystede de misbilligende på hovedet ad de unges letsindighed 

og hviskedee til hinanden :  » Det er også skrækkeligt 
med den ungdom ! Aldrig har den tanker for andet end at 
pynte sig og se godt ud ! Men de kan jo vente , til de blive 
så gamle som vi , så klæder de dem også på efter sundhedens 
regler og ikke efter almanakken !  .  .  . Lad os nu bare 
se i morgen , så står de naturligvis og ryster over hele kroppen 
og har frost i bladene ; men det kan jo ikke nytte , man siger 
sådan noget til dem ! « 
Postmesteren tænkte imidlertid ikke så meget på fremtiden , 
han var fornøjet med det , som det var ; ovre i den bare 
jyske egn , hvor han havde hjemme , havde han næsten 
glemt , hvor stolt og rank en bøgeskov kan knejse , ved hvert 
tyvende skridt tvang han Bonnesen til at stå stille og høre 
på hans udbrud :  » Hvor smukt ! — hvor mageløst ! — hvor 
herligt ! «  , og det kølnede ikke hans begejstring , at vennen , 
ærgerlig over disse standsninger , svarede nok så prosaisk :  » Å 
ja , hvad Pokker ! Det kender vi jo ; det er jo den gamle dekoration 
fra i fjor ! «  Jens fandt ligeså lidt behag i disse mange 
ophold , han længtes efter at komme til Charlottenlund , og det 
trøstede ham kun lidt , at Sinding til hans opbyggelse af fuld 
Hals foredrog :  » Du , som har sorg i sinde , gak ud i mark og 
lund . « 
Da de nåde Kirsten pils kilde , gjorde de som efter fælles 
aftale holdt og tog plads på bænkene ved det simple 
træbord . 
» Er dette Charlottenlund ? «  spurgte Jens . 
» Hahaha ! Gudbevares , hvor du er naiv ! Det er Kirsten 
pils kilde ! «  svarede postmesteren og tilføjede , da Jens så 
meget lidt oplyst ud efter denne meddelelse :  » Du kender da 
vel nok både oehlenschiager og Hejberg ? « 

» Nå ja  .  .  . Ja , naturligvis ! «  stammede Jens og så sig 
om for muligvis et eller andet sted at opdage et par Buster 
af de nævnte herrer . 
» Unge mand , «  udbrød Sinding ,  » Deres kundskaber i fædrelandets 
geografi er meget mangelfulde ! De ved ikke , at  » det 
kildevæld , som her sit udløb haver taget , har Kirstine pil først 
fundet og opdaget «  ; men jeg håber , de har hørt tale om 
dyrehavsbakken og teltene  .  .  . « 
» I Charlottenlund — jo ! «  busede det ud af Jens . 
Både Sinding og postmesteren brast i latter over Jens’ 
naivetet , men standsede , da de så Bonnesens fortrædelige mine ; 
denne havde nemlig været ude på en ekspedition rundtom 
pavillonen og meddelte nu udfaldet af denne således :  » Vil i 
bare tænke jer . sikken en skandale ! Butikken er lukket ! Der 
er ikke noget at få ved kilden  ! « 
Jens tillod sig at oplyse , at man godt kunne drikke af 
den hule hånd til stor moro for københavnerne , der aldrig 
havde hørt , at noget menneske havde besøgt kilden for at 
drikke vand . 
Bonnesen hørte ikke til de mennesker , der kunne dvæle 
længe på et sted , hvor der intet bestemt er at foretage , og 
da han tilmed som handelsrejsende i vinfaget måtte synes 
specielt dårlig om et med drikkevarer så slet forsynet opholdssted , 
foreslog han de andre straks at se at nå Charlottenlund . 
Han havde imidlertid næppe hastet så meget med at 
komme afsted , hvis han havde kunnet huske vejen rigtig , men 
han var ikke spaseret den , siden han var skoledreng . På 
grund af sit ikke ringe omfang blev han meget hurtig både 
varm og træt , og han klagede sig nu gudsjammerlig , påstod 
snart , at de havde marscheret en 3—4 mil , og følte sig ved 

hver sidevej overbevist om , at de gik forkert ; han forsikrede , 
at han ikke i hele sit liv tilsammen havde gået så langt 
som på denne ene formiddag , og forhørte sig hver femte minut . 
Om der ikke var en vognmand i nærheden , hos hvem man 
kunne få en vogn . 
Omsider nåde dog selskabet — og han med —  » Overstalden «  , 
hvilket sted efter Astrups påstand var aldeles uforandret ; 
det gjorde ikke noget , at det var flyttet over på den 
anden side af vejen , og at den ene restauration var bleven til 
to , der hver for sig ikke havde den mindste lighed med den 
tidligere ; men det er måske ikke unødvendigt at tilføje , at 
denne påstand fremkom , da den lille mand sad og kastede et 
kritisk overblik over de'retter , hvoraf det kolde køkken bestod , 
thi selskabet havde selvfølgelig bestilt  » Varmt og koldt «  . 
Bonnesens humør rettede sig med hver mundfuld , og han 
glemte snart de utrolige lidelser , han havde gennemgået , 
takket være flere glas porter ; thi han havde fået denne sin 
livdnk sat igennem , skønt Astrup havde protesteret under 
påskud af , at den var for svær , men egentlig fordi han ikke 
kunne lide den . Henimod slutningen af måltidet blev Bonnesen 
endogså særdeles humoristisk , og hans noget vel massive 
løjer gik som sædvanlig ud over postmesteren , idet han f . Eks . 
Benyttede lejligheden , medens hans ungdomsven og Jens vare 
gåde ind for at tage koncertsalen i øjesyn , til at kaste den 
lille rest af porter , Astrup havde levnet i ^sit glas bort og 
istedetfor hælde soyaflaskens indhold heri . og da så Astrup 
kom tilbage , sagde Bonnesen :  » Nå , kom nu og drik de slatter 
ud , og lad os få lidt kaffe ! « 
Postmesteren drak ligesom de andre , men sagde intet , 
skjøndt det nok forekom ham , at porteren smagte mere end 

almindelig ubehagelig . Da glassene vare tømte , henkastede 
Sinding let :  » Jeg kan egentlig ikke lide porter ; smagen minder 
mig altid så forbandet om soya . « 
» Soya ! «  råbte den lille postmester og slog med overbevisningens 
begejstring i bordet .  » Det er rigtigt , det er soya , 
det ligner ! det er også derfor , jeg ikke synes om den  .  .  . 
Nu har jeg i flere år spekuleret over , hvad det var , det 
smagte som — det er soya ! « 
Som sædvanlig ved slige lejligheder var Bonnesen dukket 
ned under bordet for at lede efter noget , men løjerne forekom 
ham så kostelige , at han kun kom til syne for at styrte ud af 
døren til stor forbavselse for Astrup og Jens og til ikke 
mindre overraskelse for opvarteren , der lidt efter traf ham 
stående på gangen med panden mod væggen , vridende sig 
og stampende i gulvet og på en gang hostende , leende og 
grædende . 
Kaffen var næppe drukken , før Jens rejste sig og til almindelig 
forundring bestemt erklærede , at han ikke ville blive 
siddende indespærret her , men ville ud i det frie . Han var 
nemlig meget nedstemt over ikke at have opdaget spor af frk . 
Søeborg på deres tur gennem Charlottenlund , og det var nu 
hans agt at gjennemstrejfe skoven på kryds og tværs , da han 
mere end nogensinde var sikker på at træffe hende netop denne 
gang . Sinding og Astrup mente , at man gerne kunne føje 
den unge mand i at spasere lidt omkring , men Bonnesen forsikrede 
højt og hellig , at ingen menneskelig magt skulle få 
ham til at gå længere end til den nærmeste plads , hvor der 
var så meget grønt , at man kunne bilde sig ind , man lå i 
græsset , da han agtede at kaste sig der , ligeså lang han 
var , og blive liggende der , til de skulle køre hjem . 

efter at have betalt regningen , der ved sit rigelige beløb 
godtgjorde postmesterens påstand om , at stedet var uforandret , 
vandrede man afsted , og Bonnesens skarpe blik opdagede meget 
snart en skyggefuld plet , der ligefrem indbød til hvile . Man 
gjorde sig det mageligt , og samtalen , der ikke havde været 
synderlig livlig undervejs , døde snart hen ; der indtrådte længere 
og længere pauser , stemningen blev meget søvnig , og 
Jens , der med forsæt havde lagt sig lidt fra de andre , listede 
sig bort for at begive sig ud på den påtænkte ekspedition , 
der ganske vist ville føre til et gunstigt resultat . De andre 
mærkede det ikke ; en dyb snorken forkyndte snart , hvad Bonnesen 
tog sig for ; Astrup lå på ryggen med hatten over 
ansigtet og spekulerede på et enormt langt og overmåde 
underholdende brev , han ville skrive til sin kone , så snart han 
kom hjem , thi han var altid når han havde spist godt , både 
meget kærlig stemt og udmærket oplagt til at arbejde , kun 
skade , at omstændighederne i reglen forbød ham at tage fat 
straks , da det ofte bidrog til , at arbejdet aldrig blev gjort ; og 
Sinding lå på alaven og stirrede ned i græsset , hvor utallige 
små insekter smuttede ind og ud , frem og tilbage , tilsyneladende 
uden noget mål for deres vandring , hvorfor han fandt 
ud af , at det var lystrejsende , som vare ude at se sig om i 
verden , og navnlig syntes det at bestyrke ham i hans antagelse , 
at de alle med største besvær kravlede op til Toppen 
af ethvert græsstrå for , når de havde nået den højeste spids , 
at stille sig et øjeblik på bagbenene og slå forbenene sammen 
i luften , som om de faldt i den største henrykkelse over 
den henrivende udsigt , og derpå fare med tungen ud af 
halsen ned ad det græsstrå og bestige det næste for at få 
den udsigt med . 

vi ville imidlertid — som det hedder i romansproget — 
forlade dette sted , hvor der oprigtig talt begyndte at blive 
lumsk kedeligt , og begive os hen til en anden , ikke overdrevent 
langt derfra beliggende plads i skoven . På en bænk her sad 
to damer af vort bekendtskab , nemlig Fru klejn og frk . 
Fanget ; de vare for et par timer siden ankomne til Charlottenlund , 
og frøkenen havde i hele den mellemliggende tid trukket 
således afsted med den stakkels frue ad alle veje og stier i 
skoven , at konen af udmattelse bogstavelig var segnet om på 
bænken og havde erklæret sig ude af stand til at følge 
med længere . Frk . Fanget var ikke i det bedste lune over 
sin venindes kraftløshed , som hun ikke generede sig for at 
kalde affektation ; Fru klejn var virkelig for medtaget til at 
tage til genmæle , men hun var meget uenig med frøkenen , 
og der herskede derfor just ikke nogen hyggelig stemning over 
nogen af dem . 
På en gang opdagede frk . Fanget en skikkelse i en 
lysegrå dragt , som bevægede sig afsted på en højst mystisk 
måde ; snart var den på den ene side af dem og snart på 
den anden , snart kom den til syne foran dem , og snart dukkede 
den op bag ved dem , men hele tiden bevægede den sig inde 
imellem træerne , stående stille en kort stund og derpå sættende 
afsted i galop for atter straks at standse ligeså pludselig . 
Først troede hun , at det var en , der legede skjul , men da 
hun ikke kunne opdage nogen , han kunne lege med , opgav hun 
denne tanke og fik den ide , at det var et fortvivlet menneske , 
der løb om og søgte efter et træ til at hænge sig i . Hun 
meddelte fruen sin mistanke , og denne , der havde begyndt at 
gøre flere nik forover med hovedet , som om hun ville forvisse 
sig om , at blomsterne på hendes hat sad fast , vågnede for- 
14* 

virret op , og alle hendes erindringer om skændige  » grå alænd « 
Stod med et klart for hende . 
De to damer sad så stille som  .mus og iagttog skikkelsen , 
der blev ved med sin sælsomme jagen frem og tilbage . 
Pludselig lod det til , at den fik øje på dem , thi den styrtede 
lige hen imod dem . I samme øjeblik var fruen på benene 
og løb trods sin omtalte træthed afsted med en meget antagelig 
fart , rimeligvis båren på de vinger , hvormed angsten i 
slige tilfælde efter sigende skal forlene selv det svageste alenneske . 
Frøkenen fulgte efter , smittet af venindens angst , og 
deres forskrækkelse blev ikke mindre , da de ved at se sig tilbage 
opdagede , at skikkelsen øjensynlig forfulgte dem . Trods 
deres anstrengelser halede den godt ind på dem , og da den 
kom noget nærmere , syntes de at kunne høre , at den råbte til 
dem , hvad der blot forøgede deres hastighed . Således fortsattes 
det en stund ; frøkenen , der kom i tanker om alle de 
rå overfald på smukke unge piger , hun nogensinde havde 
hørt om , satte forud for fruen , som forgæves mindede sin 
ledsagerinde om , at de havde boet sammen i halvniende år 
og delt godt og ondt og nu også burde dele faren sammen , 
og det var klart , at det ikke ville vare længe , inden den grå 
mand havde indhentet dem , da frøkenen heldigvis opdagede 
nogle alandspersoner liggende i græsset ; hun styrede afsted i 
denne retning , og så snart hun var nær nok til at kunne 
høres , gav hun sig til at råbe om hjælp , som om skoven stod 
i brand , sekunderet af fruen , hvis spæde stemme dog ikke var 
istand til at råbe højere , end at man nok kunne have risikeret 
at høre det , hvis man havde haft hende under armen . 
De opdagede mandspersoner vare naturligvis de tre herrer 
af vort selskab , som vi nys forlod i en så interessant situation , 

og Sinding sprang straks ved råbet op , medens postmesteren , 
der under udarbejdelsen af sit underholdende brev først havde 
lukket øjnene for at tænke bedre og dernæst åbnet munden 
for at trække vejret lettere , først syntes , at der var en , der 
råbte på mere porter , hvorfor han kom til sig selv for at 
opponere . I et nu overså han situationen og stillede sig en 
garde med fuldmægtigens paraply , som han havde lånt sig 
selv med på turen , da han ikke stolede på vejret . Da imidlertid 
både damerne og den grå mand , der selvfølgelig ikke 
var nogen anden end Jens , vare arriverede , dengang postmesteren 
stillede sig til rådighed , var sammenhængen ham egentlig ikke 
ganske tydelig , og det lettede ham ingenlunde forståelsen , at 
damerne på hans spørgsmål om , hvad de løb for , svarede , at 
de vare løbne for Jens , især da hansvævede i den tro , at Jens 
havde sovet til middag ved siden af ham . Imidlertid var jo 
forklaringen snart given såvel til postmesteren som til Bonnesen , 
der måtte vækkes specielt for at høre herpå , thi denne 
herlige mand havde sovet så fast , at han af hele tummelen 
og råbene ikke havde fået andet ud end en dunkel anelse 
om , at der summede en bi om hovedet på ham og gjorde forsøg 
på at sætte sig på hans næse . 
Alle morede sig over den måde , hvorpå de vare trufne 
sammen , og Sinding spurgte på sin henkastede måde , hvorledes 
det var gået til , at damerne også havde fået den ide 
at tage til Charlottenlund . 
» Å , det var aldeles tilfældig , vi fik lyst til det , «  svarede 
frk . Fanget . 
» Ja , «  supplerede fruen ,  » det vil sige , det var  .  .  . « 
» Det var det dejlige forårsvejr , som lokkede os , «  afbrød 

frøkenen hende .  » Det er jo næsten sommer i dag , og så  .  .  . 
Så foreslog Fru klejn , vi skulle tage herud . « 
» Jeg ? «  udbrød fruen overrasket og uden at opdage frøkenens 
heftige blinken med øjnene .  » Nej , ved de hvad , det 
var virkelig dem ! Kan de ikke huske , at det var , da de kom 
ind til frokostbordet , og jeg så fortalte , at  .  .  . « 
» Var det mig ?  .  .  . Hvor kan de dog sige det ? « 
» Jo , det kan jeg netop , for det var det !  . . . Er det 
måske ikke også deres skyld , at vi har halet igennem 
skoven her , som om vi var på klapjagt efter en udbrudt 
tugthusfange ? « 
Frøkenen blev fornærmet over venindens mærkværdige påfund , 
og der opstod et lille mundhuggeri , da enhver af dem 
bestemt fralagde sig æren af at have fået den gode ide ; men 
dette fik dog en brat afslutning , da fruen nemlig for at konstatere , 
hvor længe de havde stormet igennem skoven , tog sit 
Uhr frem og opdagede , hvad klokken var . 
» Du gode gud ! «  udbrød pensionatsbestyrerinden fortvivlet . 
» Fem minutter i tre ! Og frøken Holst og melbollerne !  . •  . 
Ja , le de kun , hr . Bonnesen , men det gjorde de ikke , hvis 
de var i mit sted og havde lovet frk . Holst melboller på 
suppen i dag  . . . Jeg må straks hjem , for er der ikke melboller , 
så får jeg ikke andet at høre resten af ugen 
af hende , for jeg har aldrig kendt et menneske , der er så 
grusom til at imponere som hun . « 
Fruen var ikke altid stiv i fremmede ord , men da samtlige 
tilstedeværende kendte frk . Holsts talent for at opponere , 
fattede de fruens mening , og man skyndte sig til jernbanestationen . 

undervejs lykkedes det Sinding et øjeblik at manøvrere 

frk . Fanget bort fra postmesterens side , og han benyttede dette 
øjeblik til at hviske til den lille mand :  » De forstår vel nok , 
hvorledes det hele hænger sammen ? « 
» Javist så , naturligvis ! «  svarede postmesteren med en dybsindig 
mine .  » Det vil sige , jeg indser egentlig ikke , hvad der 
er at forstå ved det . « 
» Det er dem , hun løber efter ! « 
» Hvem  ? « 
» Frk . Fanget ! Det er hende , der har sat dette møde i 
scene  : hun har fået at vide af Fru klejn , hvor vi var taget 
hen . og så har hun fået den skikkelige kone til at følge 
med . « 
» Tror de virkelig ? Blot for at træffe mig ? «  spurgte den 
lille mand og kløede sig smigret bag øret . 
» Amager ! «  svarede Sinding og halshuggede sig selv med den 
ene finger , hvorefter han på postmesterens studsende mine forklarede , 
 .at det for tiden var københavnernes højeste ed .  » Det var 
mig allerede mistænkeligt , at hun fandt os sådan i går ude på 
kvægtorvet ; men nu er der ingen tvivl mere . Tag dem i agt , 
det er et farligt fruentimmer !  .  .  . Hun forfulgte engang en 
ung mand , der var ansat ved jernbanen , således med sin kærlighed . 
At han måtte lade sig forflytte til Fredensborg bare 
for at få fred for hende . Men det hjalp ikke , hun tog 
abonnementskort på jernbanen og overraskede ham allerede 
dagen efter derude ; til sidst blev han nødt til at gifte sig med 
en anden bare for at få fred for frøkenen . Og nu sidder 
han på en anden lille station med en lille gage og kone og 
fem børn , to gange tvillinger — det kan nok være , der er 
moderation pr . Jernbane for tvillinger , men alligevel er det 
hårdt ! « 

postmesteren lo og var lige ved at røbe sin hemmelighed , 
men da han fandt noget aparte tiltrækkende ved at være genstand 
for en ung dames efterstræbelser , betænkte han sig og 
forsikrede Sinding , at denne kunne være ganske rolig for ham 
og frk . Fanget , hvad Sinding også erklærede var hans hensigt , 
selv om Astrup giftede sig med frøkenen . 
Her blev de afbrudte af den omtalte dame , som atter 
lagde beslag på postmesteren for at vise ham forskellige 
forbedringer i skoven , og beslaglæggelsen varede lige til pensionatet , 
hvor selskabet heldigvis ankom i så god tid , at 
fruen kunne få lavet de skæbnessvangre melboller til frøken 
Holst . 
Xiii . 
Ligeså behagelig som sådan en formiddagstur i forårstiden 
er , ligeså ubehagelig er den påfølgende eftermiddag ; 
man er ikke oplagt til at tage sig noget alvorligt for , 
det er ikke for det , i reglen er man heller ikke stemt for 
løjer , man har størst tilbøjelighed til at lægge sig på en sofa 
eller i en lænestol med fødderne oppe , thi blodet dunker ligeså 
stærkt i fødderne som i hovedet . Man prøver på at læse 
lidt morskab , men efter at man har gentaget de første sætninger 
flere gange , uden at aleningen dog er gået rigtig op 
for en , opgiver man det og sidder døsende med halvtlukkede 
øjne ; man forsøger på at tænde en cigar , men den smager 
ikke rigtig , man har røget for meget om formiddagen , og så 
er man så tør i halsen som en vandhane i sommermånederne , 
når familien ligger på landet ; og til alle disse behageligheder 
kommer en stadig prikken i kinder og næse , en 

melse af , at man har spindelvæv over hele ansigtet , og en nedtrykkende 
anelse om , at man er så rød i kammen som en fordrukken 
skibskaptejn . 
Vore fire venner havde i erkendelsen af , at denne tilstand 
ikke gør en synderlig selskabelig , trukket sig tilbage 
hver til sit værelse straks efter middagen . Jens , der var mest 
vant til den friske luft og derfor var mindst medtaget , havde 
benyttet lejligheden til at sætte sig til at skrive hjem til sin 
moder ; han var imidlertid ikke kommen mere end halvt ned på 
den første side , da pigen kom ind og overrakte ham et brev . 
Da han så , at det ikke var fra nogen af forældrene , 
blev han urolig , og han var langtfra færdig med alle de ulykker , 
han tænkte sig . der vare passerede hjemme , da han havde 
fået revet konvolutten op . Indholdet beroligede ham dog straks , 
thi det var et tykt kort , og han gættede på , at det var en 
anbefalelse fra en eller anden driftig handlende , som havde 
fået opspurgt hans adresse , men hvor forbavset blev han ikke 
ved at læse : 
jfuytzu udbede oicp t&zeu 
£uudo( ^åzdy behacjetiye ^lcczvcezclse'  f édciæacj ctzcdae^ ckf . 5 . 
S . u . 
Med den største foragt for Fru Kleins bordtæppe kastede 
han pennen fra sig , sprang op og for midt ud på gulvet . 
Hans første følelse var en næsten uimodståelig tilbøjelighed 
til at råbe hurra , ligegyldigt for hvem eller for hvad , og dernæst 

følte han en stærk lyst til at sammenkalde alle pensionatets 
beboere og betro dem sin lykke . Ved nøjere eftertanke 
opgav han imidlertid begge disse forehavender og blev stående 
rådvild på pletten . Hvor kom den indbydelse fra ? Han læste 
den atter og atter igennem , beså kortet på alle ender og 
kanter og vendte og drejede konvolutten uden at få anden 
oplysning , end at indbydelsen kom fra direktør Søeborg og 
hustru , der udbad sig æren osv .  .  .  . Han havde nær bukket , 
så fint syntes han , det lød . Pludselig gik det op for ham , at 
Sinding var det eneste menneske , der var i stand til at skaffe 
ham adgang til familien ; han erindrede Sindings hemmelighedsfulde 
antydninger af , at der måske kunne findes en udvej . 
Og jo mere han tænkte over sagen , desto vissere blev han 
på , at det var denne mærkelige mand , der ved sine utallige 
konnexioner havde fået dette arrangeret . 
Imidlertid lå Sinding inde hos sig selv i sin yndede stilling 
med fødderne ud over chaiselonguen . Han var ulykkelig 
af to grunde : først var han så hed i hovedet , som om han 
havde været til en storartet formiddagssvir , og han var kommen 
til det resultat , at en formiddagsskovtur er ligeså virksom 
som et sædvanligt sold med hensyn til at skaffe deltagerne 
tømmermænd ; og dernæst var han ulykkelig over , hvad han 
skulle gøre ved aviserne . Morgenbladene lå nemlig urørte 
på hans bord ; han savnede på den ene side stærkt , at han 
ikke som sædvanlig havde fået dem læst til morgenkaffen , han 
havde en følelse af at have været bortrejst en månedstid , og 
han turde ikke vise sig på noget offentligt sted , da han var 
vis på ikke at kunne følge med i den alleralmindeligste samtale 
 : men på den anden side kunne det aldrig falde ham ind 
at læse morgenbladene nu klokken 5 — 6 om eftermiddagen ; 

han anså et sådant arbejde for det uforsvarligste tidsspild , 
så kunne han ligeså gerne tage fat på sin gamle logarithmetabel 
igen , hvilken han også i sin ungdom havde gennempløjet 
en time daglig i et par år , uden at han nogensinde 
havde haft det mindste udbytte af de hver dag lige overraskende 
nyheder , den meddelte ham . 
Han var endnu ikke kommen så vidt , at han kunne se , 
hvorledes han skulle klare dette dilemma , da døren til hans 
værelse blev reven op , og Jens styrtede ind . 
» Tak ! tusind tak ! «  råbte Jens .  » De er et mageløst 
menneske ! Hvordan skal jeg nogensinde kunne takke dem tilstrækkelig 
for , hvad de har gjort for mig ? « 
» Å , jeg beder ! «  svarede Sinding yderst rolig .  » Ingen 
årsag ! Ingenting at takke for ! Lad os bare aldrig tale om 
den bagatel  .  .  . Jo , lad os forresten det , for ærlig talt : hvad 
fanden siger de tak for  ? « 
» For indbydelsen ! « 
» Indbydelsen ?  . . . Er det turen i billigheden forleden , 
de mener ? Anden indbydelse ved jeg ikke , jeg har tilstillet 
dem . « 
» Nej ikke til dem , men den indbydelse til Søeborgs , de 
har skaffet mig . « 
» Nå , de har altså fået en invitation til Søeborgs ? « 
» Ja . se her ! « 
» Ja , det er en invitation til middag hos Søeborgs , det er 
klart ! « 
» Og de kan jo nok begribe , jeg er henrykt . « 
» Naturligvis ! « 
» Jeg skal være sammen mod hende , se hende og tale med 
hende ! « 

» Naturligvis 1 « 
» Å , i morgen — i morgen ! « 
» I morgen klokken fem —- ja ! « 
» Ja , det er skrækkelig sent ; sikken lang formiddag , det 
bliver !  .  .  . Men det er det samme , jeg er alligevel så lykkelig , 
og det kan jeg takke dem for ! « 
» Mig ?  .  .  . Næ , gu’ om de kan ! « 
» Hvad  .  .  . hvad  . . . Er det da ikke dem , som har 
skaffet mig den indbydelse ? « 
» Nej , jeg forsikrer dem , nej ! « 
» Jamen du gode gud , hvor kommer den da fra ? « 
» Fra Søeborgs . « 
» Ja  . . . ja vel , men  .  .  . Det er dog ikke nogle løjer , 
de har for med mig  ? « 
» De er et stort barn , Lundsgård ! Det ville være ligeså 
stor synd at gøre den slags løjer med dem , som at give et 
barn en gave og så straks tage den fra det !  .  .  . I det hele 
må jeg for det første sige dem . at mine løjer altid er uskyldige , 
og for det andet har jeg i den sag gjort mere for dem , 
end jeg ville gøre for de fleste ; jeg har , skønt mine støvler 
trykkede mig frygtelig , ledsaget dem fra filosofgangen og 
ud til Elsdyrsgade  .  .  . Død og pine , det falder mig ind ! Har 
de ikke talt til Vissing om Søeborgs ? « 
» Jo ! « 
» Og kendte han familien ? « 
» Ja ! ja vist så , han har jo både abonneret sammen med 
dem og kommer meget i deres hus . « 
» Så kan de spare deres taksigelser , til de træffer 
Vissing ! « 
Dette ræsonnement lå så lige for , at Jens blev ganske 

skamfuld over sin egen dumhed . Han bad derpå Sinding , om 
han måtte komme ind til ham , når han havde sluttet brevet 
til hjemmet , thi han havde så meget at tale med ham om , 
og skønt Sinding vidste , at dette  » meget at tale om «  var 
ensbetydende med en samtale eller rettere en monolog af Jens 
om frk . Søborgs uovertræffelighed , gav han sin allernådigste 
tilladelse , thi han kom for hver dag til at holde mere og 
mere af Jens . Denne gik altså atter ind , og Sinding tog fat , 
hvor han slap , på sine overvejelser over , hvorledes han skulle 
få at vide , hvad der stod i aviserne , uden at læse dem . 
Medens dette passerede , lå postmesteren på sin sofa , 
ivrig beskæftiget med udarbejdelsen af den anden kladde til 
det underholdende brev til konen , hvorpå han var begyndt 
om formiddagen . Han havde imidlertid begået samme letsindighed 
som før , at lukke øjnene for at tænke bedre , og 
følgen var ikke udebleven ; han snorksov . Men medens han 
ikke på det udbredte brevværk var kommen længere end til 
» Kære Amalie ! «  , fortsatte hans tanker arbejdet , og af og til 
tilkendegav han i søvne ved en aparte grynten sig selv sit 
bifald med brevets morsomme indhold . 
På det interessanteste sted vågnede den lille mand op , 
det forekom ham , at der gik nogen i værelset , men ved at se 
sig om med sine halvttillukkede øjne overbeviste han sig om , 
at han havde taget fejl . Hans øjne kom imidlertid helt op , 
da han ved at kaste et blik på bordet opdagede , at der lå 
et brev ; han satte sig overrende i sofaen og stirrede på det , 
da han ikke var langt fra at antage , at han i søvne havde 
skrevet brevet til sin kone fiks og færdig . Da han derpå 
så , at det ikke var hans egen håndskrift , blev det ham 
klart , at dette var en umulighed , hvad der yderligere fremgik 

af , at brevet på bordet bar hans adresse . Han blev ligeså 
forbavset som Jens før , da han ikke kendte håndskriften , og 
da han så , der kun var et fireøres frimærke på brevet , 
purrede han op i sin hanekam , som om den var i stand til at 
give ham nogen oplysning om , hvem der her i byen kunne 
skrive til ham . 
Efter at have opstillet forskellige gisninger og straks forkastet 
dem , fandt han ud af , at den simpleste måde at få 
gåden løst på dog måske var ved at se på brevets indhold 
 ; han skar pertentlig konvolutten op og fandt nu en 
billet af samme udseende og samme indhold som den , Jens 
nys havde modtaget . Skønt han ikke som denne yngling 
fandt nogen grund til at råbe hurra , blev han dog også 
meget glad over indbydelsen . Det , der forbavsede ham mest , 
var , at Jens ikke var nævnt i den , og han vendte uvilkårlig 
kortet om for at se , om der ikke på bagsiden skulle stå 
en efterskrift om , at den unge mand også var velkommen . 
Da denne frygt viste sig ugrundet , gav han sig til at overveje , 
hvorledes han skulle stille sig lige overfor indbydelsen og Jens , 
og resultatet af disse overvejelser var , at han et øjeblik efter 
bankede på Sindings dør . 
Sinding havde med hensyn til sin avislæsning indgået 
det kompromis med sig selv , at han ville læse , hvad der stod 
med småt , og var just begyndt på denne interessante lekture , 
da postmesteren trådte ind med et  » Forstyrrer jeg ? « 
» Aldeles ikke ! men for deres egen skyld vil jeg bare 
råde dem til ikke at røbe deres tilstedeværelse , før jeg er 
færdig med dette her , som tyveknægten svarede , da han blev 
overrasket af ejeren i færd med at bryde pulten op  . . . Jeg 
skal nemlig sige dem , jeg er midt i en artikel om en amerikaner , 

der optræder i London og gætter folks tanker . Og ikke alene 
det , men vil de tænke dem , han gætter også numrene på 
de pengesedler , folk har i lommen  .  .  . jeg gad nok se ham 
gøre det kunststykke med mig ! « 
Efter en minuts forløb kastede Sinding avisen fra sig og 
spurgte :  » Nå ! De ville  .  .  . ? « 
» Jeg ville bede dem gøre mig en tjeneste  .  .  . « 
» Jeg har ikke mere end en krone og ti øre i disse 
bukser , og jeg har oprigtig talt ikke så stor garderobe , at jeg 
har bukser i landmandsbanken  .  .  . « 
» De kan være ganske rolig ! Det er ikke af den slags 
venskabstjenester  .  .  . Jeg ville blot bede dem , om de ikke 
ville tage dem lidt af Jens i morgen eftermiddag . « 
» I morgen eftermiddag ? «  spurgte Sinding og spidsede 
øren . 
» Ja , jeg skal sige dem , jeg har fået en indbydelse til 
middag i morgen , «  fortsatte postmesteren lidt forlegen .  » Det er 
til en god gammel ven af mig . som jeg aldeles tilfældig traf 
på ; jeg havde næsten glemt ham . Jeg tror ikke , det ville 
være noget for Jens , det vil sige , at han havde godt af det , 
ialfald ville jeg nødig  .  .  . « 
» Have ham med . « 
» Oprigtig talt ja  .  .  . men hvoraf slutter de det ? « 
» Jeg bærer mig ad , ligesom der stod her , at amerikaneren 
gør — jeg gætter deres tanker . « 
» Å passiar ! Hvordan skulle de kunne gøre det ? « 
» Å , det er ikke så svært , som jeg troede !  .  .  . Hør , 
det er vel ikke indbydelseskortet , de har der i hånden  ? « 
» Jo ! « 

» Jeg havde stor lyst til at se , om jeg ikke også kunne 
gætte , hvad der står derpå  .  .  . « 
» Det skal de have lov til , hvis de kan ! « 
» Lad os se , hvordan han bar sig ad ! «  sagde Sinding og 
kiggede lidt i avisen , hvorpå han tilføjede :   » Vil de sætte 
dem her på denne stol og holde kortet udstrakt i den højre 
hånd !  .  .  . Således , tak !  .  .  . Vil de så række mig deres 
venstre hånd !  .  .  . Tak !  . . . Se , hvis de nu er et godt 
medium , skal jeg altså kunne læse det ! Se mig stift i 
øjnene ! « 
Denne opfordring havde postmesteren såre let ved at 
følge , thi han stirrede allerede med opspilede øjne på Sinding , 
da han troede , det begyndte at rable for manden ; men alle 
hans begreber blev totalt forvirrede , da Sinding med krampagtige 
afbrydelser efterhånden lod , som han læste op af et 
papir :  » Direktør Søeborg  .  .  . og hustru udbede sig  .  .  . Æren 
af  .  .  . Hr . Postmester Astrups behagelige nærværelse  .  .  . til 
middag  .  .  . i morgen fredag  .  .  . Klokken fem . « 
» Det er fanden tage mig hekseri  .  .  . eller også er det 
snyderi' «  råbte den lille postmester og sprang op . 
Sinding lod , som  . han var forfærdelig medtaget af denne 
åndemanerske præstation , han bevægede brystet op og ned , 
således som han havde set solodanserne gøre , når de er 
færdige med en vanskelig solo , tørrede sveden af sit ansigt , 
lod sig synke om på en stol og råbte med hæs stemme ! 
» Hvilken frygtelig ophidselse af alle ens nerver !  .  .  . Det 
gør jeg aldrig mere , aldrig ! «  hvilket sidste han tilføjede for en 
sikkerhed for det tilfælde , at postmesteren skulle få lyst til at 
få flere prøver på hans spiritistiske talent at se . 
Sindings kådhed havde nær bragt ham slemt i knibe , thi 

som naturligt var , ville Astrup absolut lære ham dette forbavsende 
kunststykke af , og det var forgæves , at Sinding søgte 
at redde sig derfra ved at påstå , at det aldrig kunne gå 
an at lære en postmester , der havde adgang til så mange 
breve , at læse på den måde , men til sidst lykkedes det ham 
dog at lede Astrups tanker i en anden retning ved at spørge , 
hvorfor postmesteren egenligt havde så meget imod , at Jens 
kom med til middagen hos Søeborgs . 
» Jo , «  svarede Astrup ,  » jeg har så meget imod det , at jeg 
vil gøre alt for at forhindre det . Jeg ved godt , at når jeg 
kommer uden Jens , så får jeg skænd af Søeborgs , fordi jeg 
ikke har taget ham med ; men jeg ved også , at hvis indbydelsen 
også havde omfattet Jens , så havde jeg sagt nej , 
rent ud nej , og det uden med et ord at tale til Jens om den . « 
*  » Men du hellige nepomuk , er de bange for , at Jens skal 
give sig til at spise med fingrene eller tømme skylleskålen 
på værtens sundhed eller begå andre sådanne samfundsfarlige 
forbrydelser ? « 
» Nej , men  .  .  . men  .  .  . Rent ud sagt , sagen er den , at 
jeg har lovet de gamle Lundsgårds , at drengen ikke går hen 
og bliver forelsket herovre . « 
» Det var et letsindigt løfte ! « 
» Vist er det , men det vil sige , jeg har naturligvis også 
kun lovet at gøre mit til at forhindre det  .  .  . Jens’forældre 
har nemlig et andet parti i kikkerten ! « 
Postmesteren meddelte nu med den største hemmelighedsfuldhed 
og først , efter at Sinding havde aflagt forskellige dyre 
eder på , at Jens ikke skulle få noget at vide om , at Sinding 
kendte denne historie , hele forholdet med den projekterede 
forlovelse mellem Jens og Karen Margrethe , og Sinding 


— 226 — 
havde den fornøjeligste lejlighed til at erfare , hvor forskellig 
en sag kan tage sig ud , set fra to sider . 
Astrup havde netop sluttet , da Jens vendte tilbage , thi 
det var mere end nogensinde før blevet nødvendigt for den unge 
mand at komme til at udtale sig om frk . Søeborg , eftersom 
han havde haft den største ulejlighed med at holde bemeldte 
unge dame borte fra det for forældrene bestemte brev , hvor 
hun havde forsøgt at smutte ind i hveranden linie ligesom 
Carl den førstes hovede i mr . Dicks ansøgning . 
Ved synet af hinanden blev de to jyder øjensynlig generte , 
men de være alt for stærkt optagne af deres hemmelighed til 
at bemærke den gensidige forlegenhed og indskrænkede sig 
til at sige så lidt som muligt , da de frygtede for at fortale 
sig . Sinding derimod snakkede uafbrudt , thi situationen tiltalte 
ham , og navnlig morede det ham at sætte en dødelig skræk i 
livet snart på den ene og snart på den anden ved sine 
hentydninger . Det var også lønnende at se , hvor urolig Jens 
rokkede på sin stol , og hvor febrilsk han bed i sine stakkels 
negle , når Sinding førte talen hen på , at man for at blive 
introduceret i en familie blot behøvede at kende et ungt 
menneske , som kom der , eller at se den lille postmester rynke 
panden og blinke hemmelighedsfuldt , når Sinding berørte , hvor 
uventet man kunne træffe sine ungdomsvenner igen ; og rigtig 
oplivende blev det , når Sinding gav sig til at tale om de 
mange middagsselskaber i denne tid og begyndte for at bevise 
sin påstand at ramse de steder op , hvor han havde hørt , der 
skulle holdes gilde næste dag , da at se de to jyder forlade deres 
pladser og trippe fortvivlede om på gulvet , aldeles overbeviste 
om , at nu røg deres hemmelighed i lyset . 
Efterat der var gået nogen tid med denne spændende 

underholdning , blev herrerne kaldte ind til aftensbordet , og 
Sinding fik akkurat lejlighed til på vejen til spisestuen at 
tilhviske Jens , at postmesteren også skulle til middag hos 
Søeborgs , men at det var nødvendigt at holde Jens’ indbydelse 
hemmelig , da den lille iltre herre ellers var i stand til at 
forsøge på at få middagen forpurret , eller hvad han ellers 
kunne finde på , for at forhindre en sammenkomst mellem Jens 
og frk . Søeborg . 
Aftensmåltidet løb meget fredsommelig af , thi frk . Holst 
var på grund af melbollerne , som hun var bleven trakteret 
med om middagen , tilsinds at bære over med Fru klejn for 
iaften og var i det hele af samme årsag særdeles kærlig 
stemt mod alle mennesker . Frk . Fanget var derimod kun kærlig 
stemt mod en tilstedeværende , nemlig den bedårende 
postmester , men det var hun også i en så overvældende grad , 
at vor lille ven ærlig talt begyndte at føle sig lidt generet af 
hende . Det var en hel ny følelse for denne meget ridderlige 
herre , som aldrig havde tænkt sig muligheden af . at man 
kunne generes af noget til det kvindelige køn hørende væsen 
— ens kone naturligvis undtagen — , og i sin vånde var 
han flere gange lige ved at tilstå for frøkenen , at han i en 
længere årrække havde tilhørt ægtemændenes ærværdige 
klasse , men hver gang afskrækkede tanken om alle de beskyldninger 
for bedrageri , alle de spottegloser og alle de chikanerier , 
som han ville blive genstand for under resten af opholdet 
der i huset , ham derfra , og han nøjedes med at vise 
sig kold og ordknap lige overfor sin elskværdige naboerske . 
Ved denne fremgangsmåde gjorde han endnu en opdagelse , 
nemlig den , at frk . Fanget foruden det at kunne være generende 
endnu havde et tilfælles med hans kone ; hun kunne 
15* 

ligeså lidt som denne tåle hans tavshed . Under sit ægteskab 
var han efter adskillige forsøg i alle mulige retninger kommen 
til den erkendelse , at det bedste middel til at få konen god 
igen var at tie bomstille , og nu viste det sig , at dette middel 
havde akkurat samme virkning på den københavnske ungmø . 
Ligesom konen blev hun opmærksommere og opmærksommere 
mod ham og næsten så at sige overmoden af elskværdighed , 
jo mere tavs og indesluttet han blev , og da det , efter at man 
havde rejst sig fra bordet , forekom ham , at der viste sig 
symptomer på , at frøkenen ville ende ligesom konen i lignende 
tilfælde : med at kaste sig om halsen på ham , kom 
Bonnesens forslag til herrerne om at gå en tur for at få 
en omgang frisk luft ham meget belejlig . Frk . Fanget rynkede 
panden fortrydelig og satte den mest fortryllende lille 
trutmund op , da hun hørte , han ville gå ; hun havde rigtignok 
troet , at postmesteren i det mindste ville være bleven hjemme 
iaften , og at han ikke var så slem til at rende ud om aftenen 
som de afskyelige københavnere . Postmesteren forsikrede , at 
det kun var , fordi han var i besøg her , i Jylland sad han 
hjemme hver evige eneste aften — hvilket var ganske sandt , 
men for en væsenligt del måtte tilskrives den omstændighed , 
at der ingen steder var at gå hen — , men han var alt for 
glad over at slippe fri , til at han skulle opgive det , selv om 
hun så bad aldrig så meget . 
Det sædvanlige firkløver af herrer trak derpå i overtøjet 
og slentrede langsomt ned ad gaden uden noget bestemt mål . 
Aldeles mekanisk var Sinding , der førte an , gået nedad ruten , 
og man var gået flere gange rundt om hesten , da Bonnesen 
stoppede denne kredsvandring ved at erklære , at han allerede 
var så svimmel af at løbe sådan rundt , at han ikke kunne 

mere , og forlangte oplysning om , hvorhen rejsen gjaldt , før 
han gik videre . Dette meget naturlige forlangende satte de 
andre i stor forlegenhed , da de aldeles ikke havde tænkt 
over det spørgsmål , der lå deri , og de stirrede rådvilde på 
hinanden . 
» Lad os drive lidt ud på kvæsthusbroen , «  foreslog endelig 
Sinding ,  » så kan vi altid nærmere tale om , hvad vi skal 
bestemme os til . « 
» På kvæsthusbroen i mulm og mørke ?  .  .  . Det var 
s’gu da en løjerlig ide ! «  svarede Bonnesen . 
» Å hvad , ligeså godt der som ethvert andet sted  .  .  . 
Jeg ved godt , hvad du vil ! Du vil lige hen på Kjøbmagergade . « 

» Ja , der er da allenfals lidt mere gemytligt !  .  .  . Må 
jeg byde jer en toddy ? « 
» Nej tak , «  svarede postmesteren , der for rigtig at kunne 
nyde middagen den næste dag havde besluttet ikke at hengive 
sig til nogen som helst udskejelse denne aften ,  » nej tak , du ! 
Jeg er oprigtig talt slet ikke oplagt «   .  .  . 
» Men de , unge mand ? «  henvendte Bonnesen til Jens . 
» Ja , jeg er virkelig også helst fri , «  lød Jens’ svar , til dels 
foranlediget af samme hensyn som postmesterens . 
Bonnesen så på en gang forbavset og medlidende på de 
to provinsbeboere og sagde derpå til Sinding :  » Ja , så siger 
du vel også nej  ? « 
» Jeg indrømmer , «  svarede den tiltalte ,  » at det er abnormt , 
men jeg har ikke mindste lyst til toddy — foreløbig 
ikke , som drengen sagde , da læreren spurgte , om han ville 
have sig en dragt prygl . « 
» Det er bedst , vi skynder os ud på kvæsthusbroen ! « 

råbte Bonnesen .  » I er ganske bestemt syge alle sammen , i 
kan nok trænge til lidt søluft ! « 
Det tog ikke lang tid , inden de befandt sig ved enden 
af st . Annæplads . Kvæsthusbroen lå tom og stille , kun i et , 
enkelt , for nylig ankommet dampskib stønnede maskinen endnu , 
det lød som et træt menneske , der sukkede over ikke at kunne 
finde hvile ovenpå den anstrengende dag . Vandet skvulpede 
svagt mod broens sider , skinnet fra gaslygterne og fra enkelte 
oplyste kahytsvinduer dannede smalle lysbroer ud til de nærmeste 
skibe , og ude fra et enkelt skib lød en enlig harmonikas 
melankolske toner . Der var ikke mange spaserende på broen ; 
nogle tarvelige håndværksfamilier tog deres aftentur derude 
manden i sin arbejdsdragt og med den korte pibe i munden 
og konen i sit stumpede shawl gik tavse ved siden af hinanden , 
medens drengene legede skjul bag de store bunker af 
dampskibsgods og listede sig til at kravle op på det , når 
politibetjenten ikke var synlig ; enkelte grupper af arbejdsfolkene 
stod endnu samlede og diskuterede dagens fortjeneste , 
medens de vandede den nærmeste omkreds med deres skråtobaksspytteklatter ; 
et par ældre aristokratiske herrer vandrede 
konverserende op og ned og nød den stærkt duftende havannacigar , 
de havde fået efter grevens middag : og af og til hastede 
en fattigklædt kone ud til brohovedet , hvor hun fyldte de 
medbragte flasker med saltvand til dermed at bade den spæde , 
kirtelsvage stakkel hjemme . 
» Her er ganske rart ! «  bemærkede Sinding , da selskabet 
havde taget plads på en af bænkene ude på brohovedet . 
» Det er et af de få steder i byen , hvor man mærker , der er 
ro om aftenen — måske fordi man tænker på al den virksomhed 
og travlhed , der har hersket for få timer siden . Jeg 

har møje med at løsrive mig herfra , når jeg kommer herud 
om dagen ; det morer mig at se al denne aktivitet , jeg elsker 
arbejdet ! — det vil sige at se andre arbejde , helst slæbe på 
tunge sække , så de er lige ved at gå i knæ , eller at bakse 
med rigtig store kasser og råbe :  » Allemand hiv-op ! Nu går 
den ! «  , uden at den rokker sig af stedet . Jeg synes formelig , 
jeg bliver ganske stærk af det !  .  .  . Og så kan jeg også 
godt lide den lugt , her er ; man sporer snart tjære og snart 
klipfisk , snart eastmåtter og snart sukker — det hører nu 
med til en københavners begreb om søluft !  .  .  . Så er der 
også noget underholdende ved at gætte på , hvor de forskellige 
skibe går hen . De har jo somoftest navn efter en eller 
anden by , men det er grumme sjældent , at et skib sejler på 
den by , som det er opkaldt efter , og det er altid meget belærende 
at få at vide at en damper f . Eks . hedder  » Horsens «  , 
fordi den går til Stubbekøbing . « 
Pludselig afbrødes stilheden af et lydeligt plask i vandet , 
og en grov stemme råbte umiddelbart efter :  » Så , nu 
skulle fanden også stå i det ! Der drattede det fæ i 
vandet ! « 
Astrup for op , var i to Spring nede ad trapperne og 
stod på landgangsstedet ved siden af fire tavse mandspersoner , 
som stirrede ned i det mørke vand . 
» Du milde gud ! «  råbte Astrup .  » Er der falden en i 
vandet ? « 
Samtlige fire mænds otte øjne fæstede sig med den største 
forbavselse på den lille iltre mand , og efter en lille pause 
bekræftede en af dem , at der ganske rigtig var falden en i 
vandet . 
» Kan han svømme ? «  spurgte Astrup ivrig . 

» Jo , han kan ! «  lød svaret lunt . 
» Nå , gud være lovet , så kommer han nok igen . « 
» Jamen jeg får s’gu aldrig mere fat på ham , det er 
søret . « 
» Men hvad var det da for en  ? « 
» Ja , ser de , gode herre , det kunne jeg nu ikke se formedelst 
mørket . « 
» Kendte de ham da ikke ? « 
» Nej ! Jeg kunne ikke skønne , om det var en torsk eller 
en hvidling — men en stor krabat var det ! « 
» Nå for Pokker , det var ikke andet end en fisk ? « 
» Nej , det var det ikke ! Men det er ligegodt kreperligt , 
gode herre , når man har sådan en gavtyv oppe over vandet , 
at han så stikker af og snyder en for den aftensmad , han 
skulle give ! « 
Postmesteren kom til at le og indlod sig videre i snak 
med disse københavnske fiskere på denne halvt overlegne og 
halvt kammeratlige måde , som er provinsbeboere egen lige overfor 
simplere folk . 
» Er her virkelig fisk her lige ved kloaken ? «  spurgte den 
videbegærlige jyde . 
» Ja , her er netop udmærket , her er af alle slags !  .  .  . 
Det er såmænd ikke længere siden end forgangen aftning , at 
en af mine kammerater fangede en guldfisk . « 
» En guldfisk — å passiar ! « 
» Nej , det må de ikke sige , gode herre ! For det er 
ganske natyrligt , når de bare vil høre , hvordan det er gået 
til . Det er begribeligvis en pige , der har skullet hælde vandet 
fra et akvarium , og så er der gået en guldfisk med og 

kommen ud i kloaken . Jo , der går meget i vasken her i 
byen ! « 
» Ja , det kunne jo godt tænkes !  .  .  . Så de får altså 
i reglen noget ? « 
» Hvad skulle vi ellers sidde her for ? Igår fik vi en 
skomagersvend på krogen ; jeg kendte ham godt , han hed 
krejsemeyer ; det er natyrlig ham selv , der har sprunget i 
vandet , for han har altid våren en løjerlig fisk og holdt 
forbandet af de våde varer . « 
Postmesteren fandt , at manden begyndte at blive lidt vel 
vittig , og trak sig tilbage til sit selskab , som han foreslog at 
begive sig på hjemvejen , da klokken allerede gik stærkt til 
elleve og han nok ville være lidt tidlig i seng . 
Til Bonnesens forundring sluttede ikke alene Jens , 
men også Sinding sig til dette forslag , og selskabet gik ned 
ad broen , medens Sinding henfaldt i en udelt beundring for 
sig selv , da han forsikrede , at han ikke i de sidste tyve år 
var kommen så tidlig i køjen , og på forhånd lovede han 
da også sig selv et extratraktement i morgen aften , thi han 
ville dog ikke have , at det skulle se ud , som han var bleven 
en fuldstændig filister og nu krøb i karetten hver aften på 
det klokkeslet . 
De vare komne forbi Amaliegade , da de hørte en komme 
løbende efter dem , og lidt efter fik Jens og Sinding hver et 
forsvarligt klask på skulderen , medens en stemme råbte 
højt :  » Det kalder jeg et held ! «  vort selskab gjorde omkring 
og stod ansigt til ansigt med Vissing , der strålede af 
glæde over hele ansigtet og gentog :  » Det kalder jeg et held , 
at jeg skulle træffe dem ! Jeg er netop bleven færdig med min 
eksamen i dag  .  .  . Første karakter ! — jeg ved , hvad de vil 

sige — tak skal de have !  .  .  . Nej , men de kan jo nok begribe , 
at sådan en festdag ikke kan gå af uden en lille 
basseralle , og nu gik jeg netop på jagt efter nogle , som 
ville hjælpe mig  .  .  . Nej , hvad ser jeg , det er jo hr . Postmester 
Astrup ! Ja , de kender mig vel nok igen , fra jeg var 
i besøg ovre hos Olesens i julen ? « 
» Naturligvis , vist gør jeg så ! «  svarede Astrup .  » Det 
glæder mig at se dem igen , hr . Student  . . . Om forladelse ! 
Hr . Doktor , skulle jeg nok nu sige ! « 
» Det er første gang , jeg hører den titel til mig selv  .  . . 
Hahaha ! Jeg synes , det lyder så umådelig ærværdigt !  .  .  . 
De herrer gør mig nok den fornøjelse at drikke et glas vin 
med mig ? » 
» Hjertelig gerne ! «  svarede Bonnesen , skønt han slet 
ikke var præsenteret for Vissing , hvilket Sinding dog hurtig 
bødede på , til dels ved foredragelsen af :  » Min doktor er en 
herlig mand ; han siger , jeg må drikke . « 
Postmesteren og Jens vare noget betænkelige ved at tage 
mod indbydelsen og så hen på Sinding i det håb , at denne 
skulle gøre Vissing bekendt med , at de vare på vejen 
hjemad . 
» Ja , jeg ved ikke  .  .  . «  tog postmesteren ordet .  » Hvad 
siger de , hr . Sinding ? « 
» Jeg ? Jeg siger naturligvis ja , ubetinget ja ! « 
» Jamen for et øjeblik siden sagde de jo , at de ville 
hjem i seng  .  . « 
» Ja , det var dengang ; men for det første er det en så 
uhyre sjælden begivenhed , at en ven af mig får en eksamen , 
at jeg ikke kan forsvare andet end at højtideligholde den , og 
for det andet finder jeg , at den beslutning , som jeg før tog 

om at gå til ro klokken elleve , er så heroisk , at den virkelig 
nok fortjener en belønning , og jeg anser et glas vin for 
en meget passende belønning !  .  .  . Hvor havde du tænkt dig , 
lille Vissing , at give ud på selskabet ? « 
» Lad os gå hen til det nærmeste sted ! Der ligger en 
udmærket restauration derhenne ; jeg kender den , meget godt 
sted ! «  svarede Vissing og pegede på en nærliggende kælder . 
» Men vi holder op bestemt klokken tolv ! «  fastslog Astrup . 
» Det gør vi ! Om ikke af anden grund , så fordi vi bliver 
smidt ud til den tid . Værten er nemlig bleven nødt til at 
være forsigtig , ban er bleven dømt et utroligt antal gange for 
nattesæde . « 
» Han har min agtelse ! «  sagde Sinding .  » Det skal være 
mig en glæde at gøre hans bekendtskab ! « 
» Ja , det bliver du forbandet nødt til , for det er en ejendommelighed 
ved den restauration , at værten altid indbydes til 
at drikke et glas med . « 
» Det lader til at være en endogså særdeles fornuftig 
mand ! « 
De gik ned i den omtalte restaurationskjælder , der viste 
sig at være et meget stort og ret flot udstyret lokale , hvor 
der sad forskellige selskaber af yngre mennesker rundtom ved 
bordene og førte en meget højrøstet samtale . Vissing bestilte 
to flasker vin hos en opvarter , og så snart den trivelige vært 
hørte denne rekvisition , forlod han sin plads ved det ene bord 
og trådte hen for at hilse på Vissing . 
» De drikker nok et glas med ? «  spurgte denne . 
» Ja tak , tror de , det går an ? «  svarede værten og grinede 
over hele sit runde ansigt .  » Jeg er lige midt i en bajer 

hos de herrer derhenne , og så har jeg et glas banko stående 
ved det selskab , og en sodavand med Kognak ved det bord . « 
Forøvrigt var værten på ingen måde påtrængende ; 
han tav stille , når han mærkede , at folk vare trætte af at 
høre på hans historier , thi det var hans specialitet at fortælle 
historier , hvilket han også gjorde ganske gemytlig , på 
en vis fed , grinende måde , og hans forråd af disse var så 
rigeligt , at der vist næppe kunne findes noget ord i det danske 
sprog , uden at det mindede ham om en eller anden historie . 
Man kunne derfor godt være sammen med ham , så meget mere 
som han , da man kom lidt ned i flaskerne , optog sine småudflugter 
til de nærmeste borde , rimeligvis for at de andre 
gæster ikke skulle blive jaloux over hans begunstigelse af vort 
selskab . 
Under en af disse værtens fraværelser benyttede postmesteren 
lejligheden til at spørge Vissing :  » Hør , det falder 
mig ind , hvor kender de egentlig Jens fra ? Han var jo ikke 
hjemme , da de var ovre hos os . « 
» Nej , «  svarede den nye doktor ,  » men for det første stødte 
jeg på Lundsgård i det kongelige tteater eller rettere stødte 
han på mig — de husker nok , han rendte storm mod en ung 
mand i en loge  . . . det var mig ! — , og dernæst så var 
han hjemme at besøge mig forleden  .  .  . « 
Jens kastede et så hurtigt , advarende blik på den talende , 
at denne mærkede , han havde sagt for meget , og gav sig 
til at stamme i det . 
» Hjemme hos dem ? «  spurgte postmesteren .  » Hvordan 
kom du der , Jens ? Hvornår var det ? « 
» Jo , det var  .  .  . det var den dag , da de gjorde visitter , 
så var det  .  .  . tilfældigt  .  .  . «  hakkede Jens i det . 

» Ja , så var det  .  .  . tilfældigt  .  .  . uden nogen bestemt 
grund  .  .  . «  hakkede Vissing videre . 
Uden at vide , hvad grunden egentlig var til de unge menneskers 
forvirring , anså Sinding sig dog forpligtet til at komme 
dem til hjælp ved at sige , at det var ham , der havde fået 
Jens ud med til Vissing ; og de to unge mænd forsikrede i 
munden på hinanden , at det var Sinding , ene og alene Sinding , 
med en sådan ivrighed , at postmesteren absolut måtte have 
fattet mistanke , hvis han ikke havde været så godtroende , 
som han var . 
Tiden gik hurtig , og flere og flere gæster forlod lokalet , 
så der kun var en halv snes yngre herrer , der ligesom vort 
selskab ikke lod til at have nogen hast med at komme hjem , 
men derimod syntes fortræffelig oplagte til at more sig . Efter at 
de to flasker vare tømte , lod Bonnesen bringe to andre ; thi 
han hørte ikke til dem , der lod sig traktere uden straks at 
gøre gengæld . 
» Nu bliver klokken vist igen mange , er jeg bange for ! « 
Sagde postmesteren , betænkelig ved den nye forsyning .  » Vi 
kommer da ikke hjem til tolv ! « 
Dette havde den lille mand uimodsigelig ret i , thi klokken 
manglede ikke mere end et par minutter ; men Bonnesen 
gjorde ham indlysende , at det var nødvendigt at drikke en 
skål i dagens anledning , og holdt derpå en efter hans egen 
mening meget medicinsk tale for doktoren . Skålen blev tømt 
— efter Sindings forslag med indadvendte hurraråb for ikke 
at vække opmærksomhed — og Bonnesens laurbær som taler 
tillod ikke den lille postmester at hvile ; han bad de andre 
rykke lidt nærmere og begyndte derpå i en hviskende tone : 
» Idet jeg fuldstændig slutter mig til hr . Bonnesens smukt 

udtalte ønsker «  — (  » Hør ! «  råbte Bonnesen . ) —  » for vor 
unge doktors fremtidige vel , tillader jeg mig at knytte et 
amendement til hans tale . Jeg vil ønske , at vor unge ven 
snart må finde sig en livsledsagerinde på sin tornefulde 
livsbane «  — (  » Han er ikke fodlæge ! «  oplyste Sinding hviskende . ) 
—  » Jeg siger ’igegodt tornefulde , «  vedblev postmesteren 
med et foragteligt blik på afbryderen .  » Er der nogen 
stand , i hvilken en mand bør være gift , så er det lægestanden . 
En læge uden en hustru er ligesom en  .  .  . ligesom 
en «  — (  » Ligesom en jordemoder uden mand ! «  foreslog Sinding , 
men taleren kunne ikke modtage dette forslag og fandt endelig 
ud af et billede fra sin egen virksomhed : ) —  » Som en 
postmester uden uniform  .  .  . ingen tillid , ingen autoritet ! 
Doktor Vissing vil ikke have vanskeligt ved at finde sig en viv ; 
jeg kan sige det , thi han efterlod en masse sårede hjerter 
ved sin bortrejse fra vor egn . «  — (  » Specialitet : hjertesygdomme ; 
det er en god levevej ! «  hviskedee Sinding . ) —  » Men 
som det så ofte går unge mennesker , gik det også vor 
doktor ; den , han kunne få , ville han ikke have , og derimod 
gjorde han styrtende kur til en ung pige , som  .  .  . hvis tanker 
nok vare hos en anden «  — (  » Hvad er det , de siger ? « 
Spurgte Vissing .  » Hvem mener de ? Sig kun hendes navn ! « 
—  » Nej , jeg er ikke så udelikat . «  —  » Å hvad , mellem venner ! 
Hvem taler de om ? Jeg forlanger , de skal sige det ! «  — 
» Nå ja , ja ! Fornavnet kan jeg jo godt sige : det var en vis 
frøken Karen Margrethe . «  —  » Og hun ville ikke vide noget 
af mig at sige ? «  —  » Nej , der var som sagt en anden  .  .  . « 
Sluttede postmesteren denne konversation og så over på Jens , 
så denne blev helt rød i hovedet .  » Men alligevel en skål for 
deres tilkommende , hr . Doktor ! « 

» Tak , hr . Postmester ! «  råbte Vissing og stødte sit glas 
mod Astrups .  » Hahaha ! De er en brillant fyr ! « 
Postmesteren fandt den unge mands latter noget stødende 
og 'ilde lige til at udbede sig en forklaring , men i det samme 
hørtes der tre mystiske slag på den ene rude , og samtidig 
gik gassen ud over hele lokalet , så der blev bælgmørkt . 
» Hvad i al verden betyder det ? «  spurgte postmesteren . 
» Tys ! Det er politiet ! Ikke et ord ! «  svarede Vissing . 
» Følg med ! «  hørte man værtens stemme hviske .  » Tag 
hinanden i hånden og kom med mig ! « 
Vort selskab dannede en lang kæde og listede sig afsted 
efter værten , som sikkert lodsede dem forbi alle borde og stole 
ikke alene i det store værelse , hvor de havde siddet , men også 
gennem et par mindre bagved . Her standsede deres fører , 
følte sig lidt for på væggen , åbnede en dør ind til et rum 
og puffede dem alle blidt derind . 
Rummet havde ikke et eneste vindue , men fik hele sit 
lys fra en gasflamme , der var skruet ned til det mindst mulige ; 
forøvrigt stod der nogle borde og stole som på et almindeligt 
beværtningssted , og lidt efter lidt opdagede vore venner i det 
lange rum de fleste af de gæster , der havde siddet i restaurationen , 
da gassen gik ud , men alle forholdt sig fuldkomment 
tavse og ubevægelige . 
» Hvad er der i vejen  .  .  . ? « 
Længere kom postmesteren ikke , thi Vissing lukkede hans 
mund med sin ene hånd . Der hengik nogle øjeblikke i den 
dybeste tavshed , og postmesteren fik samme fornemmelse , som 
når han i sine drengeår legede skjul ; hvilken fornemmelse 
forøgedes , da han hørte nogle folk nærme sig med tunge , 
trampende trin udenfor døren og opfattede følgende brudstykker 

af en samtale mellem to dybe , skændende stemmer og værtens 
høflige fistelstemme :  » Her er jo ingen i «   .  .  .  » Nej , det sagde 
jeg dem jo ! «   .  .  .  » Hvorfor brændte så gassen ? «   .  .  .  » Ikke 
færdig med at gøre mit regnskab op «   .  .  .  » Hm ! Javel , det 
er den sædvanlige ! «   .  .  .  » Vil de herrer betjente ikke nyde 
en genstand ? «   . . . » Nej , gu’vil vi ej ! «   . .  . Stemmerne tabte sig 
igen i det fjerne , og der gik endnu et par minutter . 
Så viste værten sig atter i døren med sin mest strålende 
mine og gnidendo hænderne fornøjet . 
» Er politiet gået ? «  spurgte Vissing . 
» Jo , det er , og det med en lang næse ! Ja , nu kan de 
herrer godt fortsætte , hvis de ønsker at nyde mere  ; men de 
må blive herinde , for man kan ikke se fra gaden , at der er 
lys her . « 
» Men hvordan , «  spurgte Astrup ,  » hvordan fik de at vide , 
at politiet kom ? « 
» Jo , jeg skal sige dem , bedste herre , når privatvægteren 
ser , det er i opmarsch , så giver han de tre slag på ruden , 
som de nok hørte , og så bliver jeg nødt til at putte gæsterne 
ind i dette rum — det er egentlig bestemt til vinoplag , så 
det passer jo meget godt ! « 
Sinding og Bonnesen blev i den grad begejstrede over denne 
opfindelse , at de gik hen og komplimenterede værten , og da de 
af de øvrige gæster , der ikke havde kendt dette arrangement , 
nærmede sig i samme anledning , var det ganske naturligt , at 
man blev enig om at takke værten i et fællesglas . 
Man præsenterede sig selv gensidig , i en fart blev bordene 
rykkede sammen , glas og flasker kom tilstede i rigelig 
mængde , uden at nogen spurgte om hvorfra , og det er overflødigt 
at tilføje , at både Sinding og Astrup , ja selv Jens 

glemte alle deres gode forsætter og slet ikke tænkte på den 
dag i morgen , før den i flere timer havde været den dag i dag , 
men endog lo meget hjertelig , da Sinding i en vellykket , 
blasfemisk tale udbredte sig over alle de fristelser , denne 
skrækkelige by indeholdt for unge mennesker , som er opfyldte 
af de bedste forsætter om at gå tidlig i seng . 
Xiv . 
Skjøndt det var meget højt op ad dagen , lå alle fire 
herrer endnu i deres seng og sov sødelig . Jens var førstemand 
til at vågne , det forekom ham nemlig i søvne , at han 
hørte en stærk torden , og han slog øjnene op ; alt var ganske 
stille , men han var dog straks lysvågen ved tanken om , at 
det var i dag , han skulle træffe frk . Søeborg , og han så forfærdet 
på sit ur , da han frygtede for at have sovet så længe , 
at det var for sent at gå til middag . Hans frygt var vel 
ugrundet , men klokken var dog så mange , at han ganske 
skamfuld skyndte sig i tøjet ; han havde lige stukket sit hoved 
ned i vandfadet , da det atter begyndte at buldre løs , og i det 
samme stak Astrup et meget uredt hovede ind ad døren og 
råbte :  » Er du oppe , Jens ? Der er ildløs !  .  .  . Kan du høre 
allarmtrommen gå ? « 
» Jeg troede , det var torden , «  svarede Jens og tørrede 
vandet af hovedet . 
» Torden  .  .  . vist ikke nej ! «  begyndte Astrup foragtelig , 
men standsede straks , da lyden antog en for torden og allarmtromme 
lige mærkelig karakter . 

» Det er vist en , der dundrer på en dør , tror de ikke ? « 
Spurgte Jens . 
» Jo , jeg synes næsten også  . . . Kig ud , du er mere 
påklædt end jeg . « 
Jens stak hovedet ud af døren til korridoren , og straks 
efter hørte man Bonnesens kraftige røst :  » Kom her og hjælp 
mig , Lundsgård ! Det er ikke muligt at få liv i den snuepeter 
1 « 
Både Jens og Astrup ilede Bonnesen til assistance og 
gav sig til at bearbejde Sindings dør af alle kræfter . 
» Er der noget , du vil ham ? «  spurgte Astrup . 
» Nej , ikke andet end , at han bad mig iaftes om endelig 
at skaffe ham vågen til klokken tolv , for han skal vikariere 
et par timer i en skole . « 
» Men er han da ikke gået ud ? «  sagde Astrup og stoppede 
med sin dundren for at kigge gennem nøglehullet .  » Nej , 
der ligger han jo inde og snorker , alt hvad han kan . « 
» Vent lidt , jeg får en ide ! «  udbrød Bonnesen , løb ind 
på sit værelse og kom snart tilbage med en sprøjte , fyldt 
med vand . 
Efter et par mislykkede forsøg lykkedes det Bonnesen at 
dirigere strålen lige i ansigtet på Sinding , som for op med 
et spjæt , viskede vandet af ansigtet , gloede op i loftet og 
derpå igen lagde sig til hvile for at spekulere over , hvorledes 
det var muligt , at det kunne regne ned til ham . 
Såsnart han havde lukket øjnene , fik han en ny ladning 
i ansigtet , hvilket i forbindelse med Bonnesens latter gjorde 
ham det tydeligt , hvorfra den formodede regn kom . Han stod 
op og lukkede de andre ind , skønt han langtfra var vågen ; 
men det kostede Bonnesen megen møje at få ham gjort begribeligt , 

at han måtte skynde sig for de omtalte informationers 
skyld , og under påklædningeu forhørte han sig idelig : 
» Hvordan var det , kom vi ikke i seng klokken elleve iaftes ? « 
Og udviklede uden at oppebie noget svar herpå , hvor dumt 
det var at afvige fra sine vaner , thi han havde følelsen af 
kun at have været nogle ganske få timer i seng og gav sig 
selv det løfte ikke så snart igen at gå i seng så tidlig om 
aftenen . 
Bonnesen , som selv skulle ud i forretninger , slap ikke 
Sinding , før han havde fået ham med nedad gaden ; Astrup 
og Jens vare således ikke længe efter overladte til sig selv 
og gik ind og fuldførte deres toilette . 
Efter at have indtaget en let frokost , hvorved de dog ikke 
gjorde Fru Kleins mad nogen videre skade , satte de sig ind på 
postmesterens værelse ; men de følte sig alt for brødefulde , ikke 
så meget på grund af aftenens udskejelser som formedelst 
den kommende middags hemmelighedsholdelse , til at de kunne 
have stor glæde af hinandens selskab . Samtalen gik yderst 
trevent , thi Jens så hvert femte minut på sit ur , da tiden 
forekom ham at gå ligeså langsomt , som den for små børn 
går på juleaftens formiddag , og postmesteren var nervøs og 
utilfreds med sig selv , han syntes nemlig ikke , han var rigtig 
ærlig mod Jens , og ville derfor gerne være så venlig som 
muligt mod den unge mand , men kunne ikke komme rigtig afsted 
med det . 
Det kostede den lille mand meget besvær at meddele Jens . 
At han var indbudt til at spise til middag hos en af sine ungdomsvenner , 
og det var ham en stor trøst , at Jens hverken 
syntes at blive overvældet eller misundelig over denne efterretning , 
men det kom måske af — tænkte den gode postmester 

— at han tilføjede , at han havde anmodet Sinding om at tage 
sig af Jens om eftermiddagen . Postmesteren følte sig så lettet 
efter at være kommen godt over denne delikate affære , at 
han foreslog Jens , at de skulle anvende de timer , der var til 
middagen , til et besøg på maleriudstillingen på Charlottenborg , 
og Jens samtykkede med glæde , da alt , hvad han kunne 
forslå tiden med , var ham meget kærkomment . 
» Vi kan godt gå og drive lidt først , Jens , «  sagde postmesteren , 
da de vare komne ned på gaden ,  » for det er til 
ingen nytte at komme på udstillingen før klokken to . « 
» Nå , der bliver måske ikke åbnet før ? « 
» Jo , der er s’gu åbent lige fra morgenstunden , men der 
kommer ingen mennesker før — det er ikke fint ! « 
» Er der da så fint ? « 
» Javel er der det , lille Jens , «  svarede postmesteren med 
en godmodig , overlegen latter .  » Der er meget fint , der er 
sågar tjenere i kongelig , rødt liberi , som lukker døren op 
for en . « 
Efterat de havde spaseret et utal gange op og ned ad Østergade 
og Vimmelskaftet , var klokken endelig ,bleven så mange , 
at det kunne anses for fint at besøge Charlottenborg . For dog 
at være rigtig sikker på , at det ikke var for tidligt , ventede 
postmesteren , til han så et større selskab af damer og 
herrer begive sig ind ad porten , hvorpå han og Jens også 
trådte ind . 
Jens , som gik først , ville følge efter selskabet , der gik 
ligefrem over gården , men blev kaldt tilbage af sin ældre , erfarne 
ven . 
» Nå , jeg troede det var derovre , «  sagde Jens . 
» Nej , «  svarede postmesteren docerende ,  » ser du , derovre 

er der kun et lille anneks til udstillingen . Det tager vi bagefter , 
vi begynder med den rigtige udstilling , og den er heroppe . « 

med disse ord trippede han med sine små , geskæftige 
trin opad trappen til venstre og løb lige op på første sal , 
hvor han standsede for at kalde ad Jens , der var bleven stående 
for at betragte billedhuggerværkerne på trappegangen i den 
tro , at udstillingen begyndte her . men nu blev oplyst om , 
at det var nogle antikker , der for længe siden vare gåde 
af mode . 
Med en sikkerhed , som viste , hvor nøje han var kendt 
med lokaliteterne , gik postmesteren lige ben til en dør og 
tog fat i låsen , men blev noget skuffet , da døren ikke ville 
gå op . 
» Det var da mærkeligt ! «  brummede han og prøvede at 
dreje låsen til den anden side . 
Resultatet blev imidlertid det samme , og postmesteren gav 
sig derfor til at mønstre døren fra øverst til nederst med et 
meget fornærmet blik ; men døren modstod — som det hedder 
i romansproget — hans skarpe blik uden at synke sammen 
under det . 
» Hvad tror du , der er i vejen ? «  spurgte han og drejede 
sig på hælen om mod Jens . 
» Der er vist ikke åbent , «  formodede den unge mand . . 
Postmesteren takkede så meget for oplysningen , men udbad 
sig derpå en forklaring hos sin skarpsindige , unge ven 
af , hvad det da skulle betyde , at der i aviserne stod , at udstillingen 
var åben fra 9—6 . 
I det samme hørte de imidlertid en nøgle blive drejet om 
i låsen , og straks efter gik døren op . Det af postmesteren 

lovede , imponerende syn af en tjener i kongeligt , rødt liberi 
udeblev dog , thi der viste sig en mand i et meget borgerligt , 
hvidt liberi med hvid kasket på hovedet og med en stor 
kalkkost i hånden , med andre ord : en mursvend . 
» Kan vi ikke komme ind ? «  spurgte postmesteren . 
» Jo—o , «  trak mursvenden på det ,  » værs’god , men her er 
lidt uordenligt herinde . « 
Han åbnede døren helt , og de to jyder blev meget overraskede 
ved at se stuen opfyldt med stilladser , baller , 
stiger , osv . 
» Hvad i al verden betyder dog dette ? «  stammede postmesteren . 
 » Hvad skal alle de stilladser til ? « 
» Vi er i færd med at hvidte loftet , skal jeg sige dem , « 
Lød svendens svar . 
» Hvidte lofter  .  .  . på denne tid ? Det er , må jeg sige , 
meget hensynsløst mod publikum  .  .  . Det står der ikke noget 
om i aviserne . « 
» Nej , vi plejer ikke at avertere det . « 
» Ja , det er netop fejlen  .  .  . Men hvad siger kunstnerne 
til det . « 
» Kunstnerne ? « 
» Ja , de må jo få deres malerier ødelagte  .  .  . « 
» Deres malerier ?  .  .  . Her er ingen loftmalerier . « 
» Jeg taler ikke om loftmalerier , jeg mener naturligvis 
vægmalerierne  .  .  . « 
» Dem er her s’gu heller ingen af . « 
» Ja . Vægmalerier eller oliemalerier — hvad de vil kalde 
dem . « 
» Nu har jeg den ! De mener udstillingen  .  .  . « 
» Ja , begribeligvis mener jeg udstillingen ! « 

» Jamen så er de gået fejl  .  .  . « 
» Gået fejl ? Det må de ikke sige til en gammel københavner , 
som fra barnsben  .  .  . « 
» Jamen udstillingen er jo flyttet over i den nye udstillingsbygning . « 

uden at takke for oplysningen for den gamle københavner 
nedad trapperne og stoppede først i porten , hvor han 
havde fået samlet sig så meget , da Jens indhentede ham , at 
han — skønt med en lidt forceret latter — kunne finde det 
mageløst morsomt , at han kunne gå sådan og tosse i det og 
glemme den nye udstillingsbygning , som han havde læst så 
meget om og set afbildninger af og kendte så godt , å så 
udmærket godt . 
De gik derpå over gården og stod snart foran udstillingsbygningen , 
med hvis ydre postmesteren foreløbig udtalte 
sin tilfredshed ; men allerede straks ved indtrædelsen begyndte 
hans gunstige mening at tabe sig , da han savnede den nævnte 
røde tjener , der altid havde givet udstillingen et officielt præg , 
som han satte pris på . De fungerende tjenere havde for 
ham ikke den tilstrækkelige værdighed , en kasket med sølvtresse , 
ligesom enhver droschkekusk bar den , imponerede 
ham ikke , og med stor indignation indviede han Jens i , at denne 
afskaffelse af det røde liberi var et udslag af de unge kunstneres 
opposition mod det bestående og det første skridt henimod 
Danmarks forandring fra et konstitutionelt kongedømme 
til en jakobinsk Republik . løvrigt tiltalte bygningens forhal 
og trappeparti ham gudskelov , og han fandt , at det sidste 
havde en del lighed med trappeopgangen i den store opera i 
Paris , over hvilken udtalelse Jens faldt i stor forundring , da 

han forgæves spekulerede over , hvornår hans ældre ven kunne 
have set den . 
Da de vare komne op på første sal , begav de sig ind til højre 
og begyndte at tage malerierne i øjesyn , hvilket i begyndelsen 
gik noget langsomt , da postmesteren fandt sig beføjet 
til at afgive en motiveret dom over hvert enkelt stykke , 
ledsaget af alle de tekniske udtryk , det var ham muligt at 
erindre fra de år , i hvilke han i April og maj havde forlagt 
sine middagsture fra ruten til de gamle Stuer på Charlottenborg ; 
men efterhånden som det ordforråd , han rådede 
over blev opbrugt , gik det hurtigere og hurtigere , og hertil 
bidrog også , at Jens , der ærlig talt forstod sig grumme lidt 
på malerkunsten , stedse var langt forud , og postmesteren 
flere gange var kommen til at betro sin værdifulde mening til 
vildfremmede folk i den tro , at det var Jens , der stod ved 
siden af ham . 
Efter en god halv times forløb begyndte postmesteren at 
blive træt af at se på malerierne , og han hvilede ud ved 
at tage publikum i øjesyn ; men herunder viste det sig , 
at den nye bygning havde en væsentlig mangel i hans øjne . 
» Ved du hvad , Jens , «  sagde han ,  » det er slet ikke som 
i det gamle lokale  .  .  . her er egentlig lidt kedeligt at gå ! 
Man kommer naturligvis ikke for at se på folk , det ved jeg 
nok ; men det er altid morsomt , at der er fuldt på sådan et 
sted , og så er det rart at tale med flere om forskellige 
stykker , for man ved jo ikke altid sådan lige straks , hvad man 
skal synes om et maleri  .  .  . Det er nogle dejlig store værelser , 
gudbevares , men for det første er her meget for højt til 
loftet , der kan jo ingen malerier hænge helt deroppe , og dernæst 
er her ingen  .  .  . ingen  .  .  . ingen trængsel . Jeg er vis 

på , at det er til stor skade for kunsten  .  .  . jeg får det 
samme indtryk her som i det kongelige tteaters foyer , at de 
gode københavnere er begyndt at holde af at lege  » Komme 
fremmede «  hos sig selv ; de har set , hvordan det er i udlandet , 
og så vil de have det ligeså fint , men det klæder dem 
slet ikke at gå sådan pyntede og fornemme omkring  .  .  . 
Jeg holder s’gu meget mere af dem , når de er sig selv ! « 
Han udtalte endvidere frygt for , at tonen blandt publikum 
skulle have forandret sig samtidig med lokalet , men blev 
dog efterhånden beroliget ved at høre den så godt kendte 
skala af adjektiver fra dejligt med a til yndigt med ø summe 
om sine øren , høre de ofte temmelig kritiske biografier , tilskuerne 
leverede til de udstillede portrætter , gjenkjendelsesråbene , 
når en familie ved et landskab opdagede , at det 
virkelig var der . de havde været sidste sommer , og henrykkelsesudbruddene , 
hver gang en eller anden fandt ud af , hvem den 
eller den komiske figur i et genrebillede ved gud lignede . 
Kun talte folk mere dæmpet , thi resonnansen var så stærk , 
at man blev forskrækket , når man hævede sin stemme blot 
temmelig lidt , og noget nyt var det også for postmesteren , 
da han stødte på det første par kunstelskere , der ikke brød 
sig om den første del af kataloget , men udelukkende holdt sig 
til den anden og læste op :  » Nr . 137 — 850 kroner . Altfor 
dyrt ! Det bliver han s’gu aldrig af med ! Nr . 590 — 300 kr . 
Det er ikke så galt ! Det er s’gu godt malet ! « 
Alt som de vandrede fremad , viste der sig en ny ulempe 
ved lokalet , som fremstod ved værelsernes ensartede udseende 
og størrelse . Så længe vejen gik ligeud gennem en række 
rum , fornægtede postmesterens overordentlig udviklede stedsans 
sig ikke , og han fandt sig med lethed tilrette , men ved omdrejningerne 

var det , det kneb for ham . Her stod han stille , 
drejede sig om som en vejrhane under omløbende vind og betragtede 
rådvild snart den ene snart den anden dør . 
» Hvor kom vi fra , Jens ? «  stammede han .  » Var det fra 
den eller den dør ? « 
Han kunne ligeså gerne have spurgt Jens om . hvor fyrstendømmet 
Piombino lå , eller bedt ham nævne forbjergene i 
Sibirien , og al den oplysning , han fik hos den unge mand , bestod 
da også i , at Jens efter at have set på det lille kompas , 
han havde ved sin uhrkjæde , meget nøjagtig opgav , hvor 
nord i hvert enkelt tilfælde var . 
Resolut , som han var , bestemte den lille mand sig så til sidst 
for den ene dør , og så snart de vare komne ind i det 
næste værelse , udbrød han med triumf :  » Det er rigtig ! her 
har vi ikke været før ! « 
Med alvor og grundighed tog han derfor fat på malerierne 
og nød de første 3—4 stykker af dem . Så kom der 
imidlertid et , som han syntes mindede ham om et eller andet 
stykke , han havde set i sin ungdom , og derpå fulgte et andet , 
hvis motiv han påstod ligefrem var tyvstjålet fra et ældre 
maleri , han kendte , og så et tredje , som han ikke kunne 
erindre , hvor han før havde set , men set det , havde han , og 
således blev det ved , til han med et udbrød :  » Men . Du 
milde skaber , her har vi jo alligevel været før ! Nu husker 
jeg det alt sammen  . . . Vi må tilbage igen , hvor vi 
kom fra ! « 
Så opstod imidlertid atter den forrige vanskelighed med 
at finde ud af , hvilken dør det nu var , de vare komme ind af ; 
Jens kunne som sædvanlig ikke give nogen som helst oplysning , 
og endogså den tilstedeværende opsynsbetjent erklærede sig ude 

af stand til at opgive , hvor de værelser lå , de endnu ikke 
havde besøgt . 
På denne vis gik tiden temmelig fornøjelig , om det end 
nok måtte siges at være en noget anstrengende måde at 
komme gennem udstillingen på . Endelig engang havde de 
fundet en stue , hvor det var givet , at de ikke havde været før , 
og Astrup var hensunken i beskuelsen af et parti af dyrehaven , 
da han følte sig overbevist om , at de på turen i går 
vare passerede det sted , skønt det forekom ham , at den bænk , 
der stod til venstre på maleriet , burde stå til højre , hvis det 
virkelig var det sted , han mente , ligesom han savnede en hel 
del smørrebrødspapir , som han netop havde lagt mærke til 
igår . 
Jens , som for længst havde opgivet at komme på det rene 
med dyrehavspartiet , drev om i nærheden , da han pludselig 
opdagede Fru Søeborg og døtre , som trådte ind . Han blev 
først ubeskrivelig glad og var lige ved at ile hen og give sig 
tilkende for dem , der uden at se Astrup eller Jens havde 
taget plads foran de nærmeste malerier ; han ville takke dem 
for middagsindbydelsen , det var da en udmærket anledning til 
en samtale , men som han nærmede sig Søeborgs , faldt det ham 
ind , at Astrup jo var med , og når denne opdagede Søeborgs 
og kom til at tale med dem , ville han jo få at vide , at Jens 
også skulle til middag , og Jens , som under hele sit ophold i 
København ville have givet , hvad det skulle være for at 
komme til at tale med frk . Pouline , blev nu ulykkelig og 
turde ikke . 
Heldigvis havde hverken Astrup set Søeborgs eller omvendt . 
Og Jens sagde derfor med så stor ro som muligt til 

sin ledsager :  » Hør , skal vi nu ikke videre ? Lad os gå ind i 
den næste stue ! « 
» Nej , hvorfor det ?  .  .  . Det haster jo ikke ! «  svarede 
Astrup , der stod som den bekendte lille statue af Napoleon og 
kiggede gennem sin ene hånd på dyrehavslandskabet .  » Jeg 
kan ikke huske , at der var en grøft der til højre , jeg synes 
snarere , det var et gærde , hvad ? « 
» Å , jeg tror slet ikke , vi var på det sted i dyrehaven , « 
Sagde Jens i det forfængelige håb , at det skulle bevæge den 
lille mand til at forlade maleriet . 
» Jamen , det tror jeg ! Jeg kan tydelig huske det bøgetræ 
med den krogede gren der — det ligner superbt ! « 
Jens lod , som han gik , men det afficerede ikke Astrup . 
Hjertet bankede på Jens , så han kunne mærke det helt op i 
halsen , og han løb virkelig et øjeblik ud af stuen for ikke at 
overvære sammenkomsten mellem Astrup og Søeborgs , men 
han vendte dog straks tilbage for endnu at gøre et forsøg 
ved at bede Astrup forklare ham noget på et maleri i naboværelset . 

skjøndt Astrup følte sig smigret ved denne appel til hans 
kunstforstand , svarede han dog kun , at nu skulle han straks 
komme , og Jens så med skræk , at Søeborgs nærmede sig mere 
og mere . 
Det var ikke til at undgå , at de måtte opdage hinanden , 
og på en gang så da også Astrup hen i retningen af Søeborgs . 
Det gav et sæt i Jens , og han sagde til sig selv :  » Så ! 
Nu er alt forbi ! « 
Astrup havde ganske rigtig opdaget familien , men han 
blev ligeså forskrækket ved synet af dem som Jens , thi i samme 
moment stod det klart for ham , at hvis Jens fik øje på dem , 

ville han antaste dem , og så blev det umuligt at udelukke 
ham fra middagen . 
Til Jens’ store forbavselse — thi Jens var ikke i tvivl 
om , at Astrup havde set Søeborgs — ilede den lille mand straks 
afsted , hviskende til Jens :  » Hvad var det for et stykke , du 
ville vide besked om ? « 
De kom lykkelig og vel ind i den næste stue , og Jens 
spurgte Astrup om noget aldeles ligegyldigt på det første det 
bedste maleri . De havde kun stået der en ganske kort stund , 
under hvilken de begge skottede urolig hen til døren for at 
se , om Søeborgs ikke fulgte efter , og Astrup var just begyndt 
på en forklaring om det pågældende maleri , da frk . Pouline 
viste sig i døren og råbte tilbage til moderen og søsteren : 
» Jo vist så , det er dem ! « 
De to jyder gjorde sig så små som muligt ; thi de følte 
godt , at det var dem , der var ment , og da den unge pige 
et øjeblik vendte ryggen til for at vinke ad de andre , 
svippede jyderne som efter en fælles aftale ud ad den anden 
dør . 
De lånte hinanden et stjålent øjekast og ville just til 
at fortælle hinanden en skrækkelig løgn om , hvorfor de vare 
løbne , da de så familien Søeborg skride igennem det værelse , 
de havde forladt , og gå løs på det sted , hvor de 
for øjeblikket stod , da de uden videre forklaring flygtede 
afsted . 
På denne måde gik det i nogen tid fra den ene stue 
til den anden , ligesom det går i det ædle spil  » Hunden efter 
haren «  , og til sidst endte det med , at jyderne uden at oppebie 
familien Søeborgs ankomst flygtede fra det ene værelse til det 
andet uden at ænse de slæb , de trådte itu , eller de folk , de 


— 254 — 
skubbede til side , og endelig styrtede nedad trapperne i firspring , 
som om de vare forfulgte af en flok glubende ulve . 
På det sidste stykke havde de forresten ikke behøvet at 
skynde sig slet så meget , thi Fru Søeborg havde allerede for 
noget siden opgivet forfølgelsen og var sunken om på en 
sofa for at få vejret , som hun havde sat til i en eller anden 
af stuerne ; vore venner standsede ikke engang i gården , men 
først da de vare komne ud på kongens Nytorv . 
» Der var  .  .  . Der var Pokkers varmt deroppe ! «  stønnede 
Astrup forlegen . 
» Ja , skrækkeligt ! «  pustede Jens ligeså genert . 
» Jeg kunne ikke  .  .  . kunne ikke holde ud at være der 
længere . « 
» Nej , jeg heller ikke ! « 
Det var al den forklaring , de to snedige skurke gav 
hinanden , og begge vare lige glade over , at den anden ikke 
udbad sig en ordentlig besked om denne forunderlige sortie . 
De anvendte en halv time til at trække frisk luft på 
gaderne og komme til ro ovenpå den udståede forskrækkelse 
og begav sig derpå hjem til pensionatet , hvor Astrup straks 
begav sig ind på sit værelse for at påbegynde det elegante 
toilette , hvormed han agtede at overraske den søeborgske 
kreds . 
Jens ventede rolig i fem minutter på sit værelse , men 
derpå blev han så nervøs og urolig , at han til sin beroligelse 
måtte begive sig ind til Sinding , der lå og dvaskede 
på sin sofa ovenpå den usædvanlige anstrengelse af de to 
timers undervisning . 
» Hvad skal jeg gøre ? «  spurgte Jens fortvivlet .  » Jeg 

kommer meget for sent  .  .  . Det er også en frygtelig tid , det 
menneske er om at klæde sig på . « 
» Å , «  svarede den flegmatiske Sinding ,  » De har vel tøjet 
parat , så de i en fart kan komme i klæderne ? « 
» Javel , og jeg har selv børstet tøjet , jeg turde ikke give 
karlen det , for at postmesteren ikke skulle opdage noget  .  .  . 
Men nu er der ikke mere end tyve minutter tilbage ! « 
» Lad karlen gå ned og bestille dem en droschke , så 
kommer de mere end tidsnok . « 
Såsnart Jens havde fået sendt karlen afsted , indfandt 
Astrup sig i fuldt puds på Sindings værelse , officielt for at 
bede om at få lidt eau-de-cologne på sit lommetørklæde , 
men i virkeligheden for at lade sig beundre , thi den lille mand 
var altid mere end sædvanlig tilfreds med sig selv , når han 
var i sort kjole . 
Af medlidenhed med Jens skyndede Sinding på Astrup , 
og vor lille ven tog også straks en rørende afsked med Jens , 
som om han skulle rejse til udlandet for sin sundhed , og det 
var meget tvivlsomt , om Jens nogensinde mere fik ham at se 
i dette liv , hvorpå han forlod stuen , medens Sinding dannede 
et smukt tableau med Jens , hvem han omfavnede og klappede 
som et lille barn , idet han medynksfuld sagde :  » Nu skal lille 
jensemand være en rigtig god dreng og blive hjemme hos den 
rare onkel Sinding ! Du skal se , min søde , velsignede dreng , 
vi to skal nok more os , medens fader går i selskab ! « 
Xv . 
Hos Søeborgs herskede der på samme tid stor travlhed ; 
kogemadammen , som hele formiddagen havde ligget i strid 

med de to piger om herredømmet i køkkenet , var nu . da 
det afgørende øjeblik nærmede sig , eneherre over valpladsen 
og sendte pigerne afsted som adjudanter i alle retninger ; 
fruen brusede i sin nye silkekjole om i spisestuen for at kaste 
et sidste , prøvende blik på det dækkede bord ; døtrene gik 
stærkt spændte , både med hensyn til snørliv og det kommende 
selskab , op og ned i dagligstuen , nynnende små stumper af 
snart den ene , snart den anden Melodi , foldede nervøst viften 
ud og smækkede den straks i igen og rettede lidt på deres 
frisure , hver gang de kom forbi spejlet ; direktøren selv fløjtede 
stærkt inde i soveværelset , thi han var først kommen fra sine 
forretninger i sidste øjeblik , og i hastværket kunne han naturligvis 
ikke få bundet det hvide slips ordentlig , og den unge , 
opløbne mand , denne mellemting mellem en tjener og et kontorbud , 
der havde lukket op for postmesteren på dennes visit , 
optrådte i anledning af festen udelukkende i sin første egenskab 
og stod ude i entréen , parat til at fare til og smække 
døren op , så snart det ringede , men foreløbig fordrivende 
tiden med at undersøge , hvad der var i Herrens overfrakkelommer . 

så lød den første dirrende ringning af det elektriske 
apparat , og i overensstemmelse med sit navn virkede den i 
høj grad elektriserende på alle de ovennævnte personer , der 
øjeblikkelig resignerede , at nu måtte de lade det gå , sådan 
som det var . 
Et ungt par trådte ind i entréen , hun med et skindslag , 
som hun straks afleverede til tjeneren , og han med sin sommerfrakke 
løst kastet over skuldrene . Ved synet af den tomme 
knagerække hviskedee den unge kone lidt heftig :  » Kan du se , 
hvad jeg sagde ? Nu er vi igen de første ! Du har også altid 

et skrækkeligt hastværk for at komme afsted ! «  —  » Ja . Herregud , 
nogle skal jo være de første ! «  svarede manden blidt og 
stillede sig op foran spejlet for at overbevise sig om , at hans 
hårgardiner i panden ikke vare komne i ulave . Konen forsikrede , 
at hun alligevel ved gud fandt det skrækkelig flovt , 
men til hendes beroligelse dirrede det atter igennem entréen . 
Flere gæster trådte ind og udtalte højt og lydelig deres 
glæde over at træffe bekendte ; thi som man ved har man nok 
lov til at lægge sin glæde over at se hinanden lidt højrøstet 
for dagen i entréen , medens den gode tone forbyder at 
gøre det inde i stuerne . Efterhånden kom flere og flere 
til , der blev et svært rykind , og det elektriske apparat var i 
uafbrudt virksomhed ; til sidst lød det formelig , som det dirrede 
af arrigskab og sagde :  » Herregud , lad dog være at trykke så 
rædsomt på mig ! Jeg har jo lige givet signal ; kom dog og 
luk op , de trykker mig ihjel ! «  ældre , tykmavede herrer og 
trivelige , asttmatiske damer tog pladsen op i midten og forjog 
de unge piger og herrer hen i krogene , hvor de sidste vare 
glade over at hjælpe de første overtøjet af ; der var en knappen 
handsker og en glatten hår ; herrerne trådte på 
damernes slæb , og damerne gjorde gengæld ved at give 
herrernes sorte silkehatte nogle ordentlige knubs ; duften af 
fransk parfume blandede sig med lugten af cachou , hvormed 
flere af de unge herrer skjulte , at de nylig havde taget sig en 
absintt , ikke så meget fordi det smagte dem , som fordi det 
var så rask ; og tjeneren bugtede sig frem og tilbage i trængselen 
for at lukke de kommende gæster ind i entréen og aflevere 
de præsentable ind i stuen . 
Herinde gik det mere dæmpet til . Herrerne stod langs 
væggene og fik to og to en på en gang åndrig og livlig 

samtale , som ikke i mindste måde interesserede nogen af de 
pågældende ; de ældre damer vare halvt med magt bragte 
til sæde i sofaerne og lænestolene og lo velvillig af , hvadsomhelst 
der blev sagt ; de unge piger bunkede sig sammen ved 
vinduerne og nippede i blomsterbordenes planter eller pillede 
ved hinandens halsstrimler ; og værten og værtinden vandrede 
om og forhørte sig til hver enkelts befindende med en interesse , 
som om de samlede statistisk materiale til en oversigt 
over sundhedstilstanden i København og Frederiksberg . 
Postmesteren , der var gået meget langsomt , da han undervejs 
var kommen i tanker om , at man ikke i København som 
i Jylland kommer præcis til den tid , man er indbudt , befandt 
sig for øjeblikket ude i entréen i færd med at knappe en 
genstridig handske , under hvilken operation han gjorde sig 
så kalveknæet som vel muligt , øjensynlig i den tro , at det 
hjalp . Det forekom ham , at tjeneren smilede noget uærbødig 
ad de stillinger , han indtog , og da det omsider lykkedes at få 
handsken knappet , sagde han lidt bøs :  « luk døren op , unge 
mand ! «  , idet han ved sig selv besluttede at imponere tjeneren 
ved at vise , hvorledes man skal gøre sin entrée i en salon . 
I dette øjemed satte han sig i bevægelse på tåspidserne 
og spankulerede over dørtærskelen å la vadefugl med vuggende 
krop og fremskudt bryst . Lige indenfor døren lå der imidlertid 
et lille , løst tæppe , hvis bestemmelse var at tage det 
værste slid af for det egentlige gulvtæppe , og dette havde postmesteren 
uheldigvis ikke lagt mærke til . Så snart han satte 
sin fod derpå , forvandlede dette tæppe sig til en snare for 
vadefuglen ; postmesteren fik fødderne filtrede ind i det , gjorde 
nogle små spjæt på stedet , baskede stærkt med armene og 
endte med pludselig at komme klar af tæppet og derpå uden 

ringeste herredømme over sig selv trimle langs med væggen , 
indtil han dejsede over mod den nærmest stående herre . Denne , 
der havde en anden herre fat i knaphullet for at betro ham 
den nyeste skandale , gav denne anden et stærkt stød for brystet , 
så han tumlede tilbage og stødte mod en tredje herre , hvorpå 
denne fløj mod en fjerde herre , og således  . blev det ved at 
forplante sig videre ligesom stødet gennem en række sammenkoblede 
jernbanevogne , indtil den sidste herre gjorde et forsøg 
på at rende kakkelovnen over ende . 
Der opstod en forlegen pause , under hvilken tjeneren lukkede 
døren hastig med et ikke synderlig imponeret udtryk i 
ansigtet , medens samtlige unge damer pludselig fik travlt med at 
kigge ud af vinduerne ; de forbigående , som tilfældig så 
op , tænkte uden tvivl , at man måtte more sig sjælden godt i 
det selskab . 
» Du gode gud ! «  råbte postmesteren ,  » jeg beder tusinde 
gange om forladelse ! Jeg kan ikke begribe , hvad det var , jeg 
hængte fast i  .  .  . « 
» Det er ikke dig , som skal gøre undskyldninger , «  svarede 
Søeborg , som var kommen til ,  » det er snarere os  . . . Nu har 
jeg , gud ved hvormange gange , bedt min kone slippe fri for 
disse lapper , hun lægger om ved dørene  .  .  . Der er ingen 
steder i hele verden , man bruger sådan noget uden herhjemme ! 
 .  .  . Hvis der kunne tænkes sådan nogle gulvklude 
på en ordentlig restauration i Amerika , så ville den gentleman , 
der snublede i dem som du nu , tage sin revolver frem 
og skyde værten ned som en vanvittig hund . « 
» Ja , du skal nu ikke være bange , «  lo postmesteren gemytlig , 
 » jeg går aldrig med skydevåben . « 
Gottschalk nærmede sig den lille mand og slog ham på 
l7i : 

skulderen :  » Du er s’gu en mand , der kan bringe liv i et 
selskab ! Herrerne stod så stive som en række tinsoldater , og 
så var du nær ved at rive hele rækken omkuld , men det gjorde 
virkning — hahaha ! Jeg skal huske den mettode næste gang , 
jeg skal til en stivstikkermiddag . « 
» Hør , Astrup , «  hviskedee værten ,  » må jeg bede dig tage 
min kone til bords . « 
» Det er mig en stor ære , men hvor er hun  . . . og hvor 
er dine døtre ? Jeg skulle dog have hilst på husets damer . « 
» Nu skal jeg føre dig ind til fruen , «  sagde den tjenstvillige 
materialist ,  » hun står inde i kabinettet og snakker med 
et par medabonnentinder ; de lægger de grueligste planer op 
mod theaterbestyrelsen , for nu skal de igen have en opera 
næste gang , og det er den femte i syv uger . « 
De gik ind til fruen , som tog meget hjertelig mod postmesteren , 
og lidt efter kom først Pouline og så Caja til . 
» Men hvor er den unge Lundsgård ? «  spurgte fruen og 
så sig om . 
» Jens ? «   .  . sagde postmesteren med en vel studeret for- 
bavselse . 
» Ja , har de ham ikke med ? « 
» Nej ! « 
» Jamen han kommer vel ? «  udbrød de to unge piger i 
munden på hinanden . 
» Nej , det gør han rigtignok ikke , «  vedblev postmesteren 
med tilsyneladende stigende forundring . 
» Men hvad er der i vejen ? Er han syg ? « 
» Nej vi så ham jo på udstillingen sammen med hr . 
Astrup  .  .  . « 
» Ja , det er sandt !  . . . Vi ville have hilst på dem , men 

de for gennem stuerne med en fart , så man skulle tro , 
de løb for os . « 
Fruen anede ikke , hvor sandt hun talte , og postmesteren 
fandt sig ikke foranlediget til at oplyse hende herom , men svarede 
blot , at han slet ikke havde tænkt på at tage Jens med . 
» Jamen , jeg forstår ikke  .  .  . «  begyndte fruen , men hun 
blev afbrudt af Pouline , som i en halvt spøgende og halvt 
tvivlende tone sagde :  » Å , kan du ikke begribe , moder , det er 
bare noget , hr . Astrup vil bilde os ind ! « 
» Nej , jeg forsikrer  .  .  . Jens kommer ikke ! « 
» Han kommer ! « 
» Kommer ikke ! « 
Det er uvist , hvor længe Pouline og postmesteren ville 
have fortsat diskussionen i denne form , der mindede temmelig 
meget om den bekendte måde at tælle på sine knapper , men 
Caja afbrød pludselig fortsættelsen med et højt  » Der er 
han jo ! « 
» Hvad ?  .  .  . Hvor ?  . . . Hvem ?  .  . . «  råbte postmesteren 
og drejede sig som en top . 
Hamlet blev ikke nær så forfærdet , da faderens ånd 
viste sig for ham ; Don Juan blev ikke nær så bestyrtet , da 
kommandanten indfandt sig hos ham ; og ingen stakkels sekondløjtnant 
er bleven halvt så ulykkelig ved synet af sin skomager 
med regningen , som postmesteren blev , da han virkelig 
så Jens træde beskeden og lidt forlegen ind fra entréen ; han 
blev aldeles målløs og stirrede med et så komisk forbavset 
udtryk på Fru Søeborg , at denne slog ad ham med sit lommetørklæde 
og sagde , han var en stor spasmager . 
Vissing , der iaftes var bleven indviet i jens’optræden på 
skuepladsen , stillede sig straks til hjælp ved hans side , og til 

de to sluttede den unge Oxenthal sig , og efter at denne med 
et par ord var sat ind i sagens sammenhæng , turde Jens nok 
med disse to forbundsfæller marschere lige løs på den gruppe , 
hvori postmesteren stod . 
» Hvor kommer du fra ? «  brød det løs fra den lille Aland . 
» Fra pensionatet , «  svarede Jens tørt . 
» Jamen  .  .  . hvordan er du kommen herhen ? « 
» I en droschke , «  svarede Oxenthal . 
» Jeg talte ikke til dem !  .  .  . Hvorfor har du ikke sagt 
et ord til mig ? « 
» Hvorfor har de ikke sagt et ord til ham ? «  svarede 
Vissing . 
» Jeg spurgte ikke dem !  .  .  . Hvem har bedt dig komme 
her ? « 
» Det har vi ! «  lød det i kor fra husets damer . 
Postmesteren var lige ved at give samme glubske svar 
som før , men dels forbød hans bekendte ridderlighed ham at 
bede en dame om at tie — hans kone dog undtagen — , og 
dels så han , at Jens havde alle de andre på sit parti , og 
derfor mente vor lille ven , at det ville være korrektest at tage 
tingene , som de nu engang vare , men ved sig selv svor han 
på , at dette skulle blive første og sidste sammenkomst , Jens 
fik med Pouline . 
Jens blev nu præsenteret for Søeborg , som straks blev indtagen 
af den unge Aland , da denne uden så meget som en 
tvivlende rynke i sin pande hørte på direktørens udvikling 
af Amerikas enorme kornproduktion ; men det må bemærkes , 
at Jens lettedes en hel del i at fæste lid til de opgivne tal 
ved den omstændighed , at han var aldeles uvidende om størrelsen 
såvel af de omtalte acres som af de nævnte bushnels . 

tiden var imidlertid trukken ud , folk begyndte for alvor 
at blive sultne , det nyttede ikke længere de mest hungrige , at 
de bedrog deres sult ved at tygge på deres handsker eller 
overskæg . Der gik et befriende suk igennem forsamlingen , 
da tjeneren kom ind og hviskedee noget til fruen , og konversationen 
tog et mægtigt opsving , da fruen lod det hviskedee 
gå videre til sin mand ; det var aldeles ikke , fordi der var 
udsigt til at få mad , ak gud nej , man kunne have holdt 
meget længere ud , man trængte egentlig slet ikke sådan til 
noget . 
» Det er sandt , hr . Lundsgård , «  hviskedee værten til Jens , 
» vil de tage min datter Pouline til bords  . . . De ved nok , 
hvem af dem det er ? « 
Om han vidste det ! Jens blev så glad som aldrig før i 
sit liv , stoltheden og lykken tindrede i hans øjne — han 
skulle have hende , den smukkeste og elskværdigste af dem alle , 
allesammen , til bords . Han behøvede ikke at se sig om efter 
hende , ban havde hele tiden vidst , hvor hun stod ; han gik hen 
og bukkede , og straks efter følte han hendes lille hånd lægge 
sig så let og så blødt på hans arm . 
Der var for mange mennesker rundt om dem , de havde 
endnu ikke vekslet et ord , kun hilsenen og så et blik , — 
hvorfor rødmede de begge , som de stod der i den tætte trængsel 
foran spisestuedøren , og hvorfor forstyrrede det dem så 
ubehagelig , da Oxenthal med Caja under armen banede sig 
vej hen til dem og hviskedee :  » Lad os holde sammen og se at 
få et muntert hjørne  .  .  . jeg har også sagt det til 
Vissing . « 
» Vi sætter os ind ved det lille bord , «  hviskedee Caja ,  » det 
er allermorsomst ; der er så rædsomt stille ved det store . « 

under støjen og snakken gik man til bords ; men så snart 
man var kommen til sæde , forstummede livligheden og afløstes 
af en forventningsfuld pause , hvori alle under almindelig handskeaftrækning 
kastede et nysgerrigt blik over bordet ; husmødrene 
for at opdage , om der skulle være en eller anden ny finesse 
i arrangementet , som det var værd at skrive sig bag øret , de 
ældre herrer for at tælle glassene foran hver kuvert og se 
om , hvor mange sorter vin de forjættede ; de unge kavallerer 
for i tanken at gennemgå den disponible beholdning af konversationsæmner 
og vælge det mindst interessante til at 
brænde af først ; og de unge damer for at se , hvor mange 
slags syltetøj der stod på bordet , og hvorvidt det , de netop 
sværmede for , var deriblandt . Men alle disse observationer 
var der ingen , der kunne se , nej ! samtlige gæster sad så 
uskyldige og uinteresserede , vare parate til at fatte den mest 
levende interesse for hvilketsomhelst spørgsmål , der måtte 
blive henvendt til dem , og smilede på en ejendommelig , sulten 
måde , for hvilken botanikken har en træffende betegnelse i 
» Grine til middag «  . 
Værten og værtinden præsiderede hver ved sin ende af 
hovedbordet i spisestuen , og langs nedad siderne afvekslede damernes 
lyse toiletter med herrernes sorte kjoler som to rækker 
hvide og sorte tangenter , medens en halv snes af de unge 
mennesker havde plads ved en mindre filial i et tilstødende 
værelse , der til daglig gjorde tjeneste som direktørens privatkontor 
og heller ikke helt var blevet befriet for en lugt af 
kontorstøv og gammel cigarrøg . 
Selskabet faldt for øvrigt fra hinanden i to forskellige 
grupper , det så man på herrerne . Der var nogle forretningsvenner , 

større pengematadorer , der blev i deres roller og 
spiste på en meget forretningsmæssig måde ; et par højtstående 
frimurere , på hvis dom om aladen og vinen værten 
lod til at sætte særlig pris ; en embedsmand , der nok havde 
noget at gøre med udstedelsen af eneretsbevillinger , en anden 
embedsmand , der stod i nøje forbindelse med kommunens 
byggeforetagender , og en tredje embedsmand , der havde megen 
indflydelse i forskellige toneangivende foreninger , og disse tre 
behandlede værten med den reserverede forekommenhed , man 
viser folk , som man hvert øjeblik kan få brug for , men 
ellers ikke bryder sig en døjt om . Alle disse herrer vare 
sandt at sige meget stive og ikke synderlig oplivende at se 
eller høre på , men til gengæld var resten så meget 
desto livligere . Her vare både handel og industri og kunst 
og literatur repræsenterede ; alle medlemmerne stemmede imidlertid 
overens i den anskuelse , at de vare komne for at more 
sig , og det lykkedes dem da også at realisere denne tanke , 
efterat det overvældende indtryk , som de førstes gravitetiske 
væsen og holdning gjorde på dem , havde sat sig noget ; thi 
Søeborg tilhørte egentlig i sit hjerte den sidste del af herrerne , 
skjøndt han anså sig for forpligtet til af hensyn til de første 
at lægge en dæmper på sin morskab , da han havde gjort den 
erfaring , at det under vore små forhold ikke gik an for en 
alvorlig forretningsmand at extravagere i den retning . 
Damerne faldt ikke således i to partier . Når undtages 
et par af fruens veninder , var de gifte koners tilstedeværelse 
motiveret ved , at de vare gifte med deres mænd , og de vare 
fulgte med til middagen i henhold til den ægteskabelige grundsætning , 
at en hustru skal dele godt og ondt med sin ægteherre 
 ; hvad de unge piger angår , da vare de med undtagelse 

af frøknernes specielle veninder indbudte efter den selskabelige 
gjengjældelseslov , der siger : et middagsselskab = et bal = 
to almindelige aftenselskaber . Som følge af disse forhold 
kendte de forskellige damer ikke stort til hinanden og vare 
derfor også meget velvillige mod hinanden . 
I de Stuer , hvor gæsterne havde samlet sig , havde der 
ikke været tændt lys , men spisestuen strålede af gas . Lys og 
lamper , og dette gav straks gæsterne en del mod , ikke mindst 
de herrer , der i forsamlingsværelserne havde opholdt sig så 
fjernt fra vinduerne som muligt i erkendelsen af , at deres 
sorte kjoler efter vinterfelttoget ikke egnede sig til at betragtes 
i dagsbelysning . Så snart de to dampende terriner 
vare placerede foran vært og værtinde , og det vigtige spørgsmål , 
om suppen var klar eller brun , havde draget alles øjne 
hen til de første tallerkener , begyndte derfor konversationen 
ganske livlig , men dæmpet og med pauser , der indtrådte så 
pludselig , at man hørte en herre , der ikke var forberedt herpå , 
med meget høj stemme betro sin dame , at han havde været 
ude på Frederiksberg om formiddagen , og derpå meget ulykkelig 
og genert stoppe op , da han ikke havde tænkt sig at meddele 
offentligheden denne store hemmelighed ; eller hørte en 
dame med lydelig røst bekjendtgjøre . at det klokken tre havde 
været femten grader på Langelinie , skønt det ikke havde 
været hendes hensigt at give officielle thermometeorologiske meldinger , 
uden at hun dog tog sig denne sin optræden som udråber 
så nær som Herren ; thi under sådanne forhold blive 
herrerne altid mere forlegne end damerne . 
Da værten straks efter bød velkommen , var det , ligesom 
den strøm af rødvin , der blev skyllet ned , sprængte den sidste 
af taushedens dæmninger og overrislede talegaverne med et 

frugtbargørende stof ; thi konversationen steg i intensiv styrke , 
det lød ikke længere som en sværmende bifloks summen og 
brummen , det lignede snarere snakken og latteren på en skoleplads 
i frikvarteret : ingen lagde mærke til , hvad der blev sagt 
af de andre i pavserne ; de små , forsigtige rømninger , hvormed 
herrerne i begyndelsen havde opfordret hinanden til at 
drikke et glas , blev til lydelige tilråb ; og snart begyndte 
man at samtale højrøstet over bordet eller på længere distan ker . 
Men det var ikke længe , at dette lod sig gennemføre ; 
tummelen blev så stærk , at det var umuligt at høre , hvad 
der så langvejs fra blev henvendt til en , men det gjorde heller 
ikke så nøje , man svarede blot ja til det alt sammen , nikkede 
og lo velvillig , det var mere end tilstrækkeligt . 
Postmesteren var begyndt meget stilfærdig , thi han var 
ikke ganske sikker på , om han bar sig rigtig ad ; det var 
så mange år siden , han havde været til sådan en fin , københavnsk 
middag , og han vidste , at moden skifter på dette 
område som på alle andre . Han så derfor nøje efter , 
hvorledes de andre bare sig ad , og efter nogen tids forløb udvalgte 
han specielt den ene frimurer , der lod til at være en 
overordentlig routineret middagsherre , til sit forbillede . Kun i 
ganske enkelte ting fulgte han ikke frimurerens fremgangsmåde , 
som da denne f . Eks . straks ved suppen gav sig til at 
stoppe sin serviet ned bag flippen og dække sit kostbare 
skjorteindlæg dermed , som om han skulle barberes : dette arrangement , 
som kun de mest distingverede herrer tillod sig , dristede 
vor lille jyske ven sig ikke til , men han besluttede dog ved 
næste middagsselskab i Jylland , hvor kun børnene havde ret 
til at bære hagesmæk , at overraske de indfødte med denne 
mode . Ellers fulgte han sit forbillede i alt : tog forbilledet 

kniven i højre hånd , greb postmesteren sin kniv med en 
præcision som en rekrut , der gør geværgreb ; kom forbilledet 
peber på en ret , anmodede postmesteren øjeblikkelig om at 
låne peberbøssen efter den herre ; lod samme en eller anden 
gemyse gå forbi , afviste vor ven den , når turen kom til 
ham , med den dybeste foragt , osv . , osv . Ved denne diplomatiske 
kopiering opnåede postmesteren to ting : for det første 
at stige i Fru Søeborgs agtelse , thi den gode kone havde næret 
en ikke ringe angst for , at mandens ven skulle være bleven 
så rustificeret , at han skulle forsynde sig skrækkelig mod skik 
og brug — og denne angst havde været medvirkende til , at 
hun tog ham til bords for at holde et øje med ham —  ; og for 
det andet at få al huden svedet af sine synkeorganer , da 
han efter forbilledets eksempel blev nødt til at overøse hver 
ret med ostindisk pikantsauce , vestindisk peber , engelsk sennop 
eller lignende for en almindelig Hals meget brandfarlige 
ingredienser . 
Gottschalk , der sad i nærheden af postmesteren , var for øvrigt 
ligeså uvidende som denne om flere af de forekommende 
finesser , men han skaffede sig den fornødne underretning på 
en mere humoristisk måde ; han forhørte sig nemlig hviskende 
dels hos sin egen borddame og dels hos husets frue , snart om 
han i dette tilfælde skulle nøjes med gaflen , eller om det 
måtte være ham tilladt at bruge kniven , snart om det kunne 
gå an at tage mere af denne ret , som  .han syntes særdeles 
godt om , eller om det var finest at sige nej , og så fremdeles . 
I førstningen tiltalte den livlige konversation postmesteren 
meget , thi under den blev der ikke lagt mærke til , om han 
begik en eller anden lille buk ; men efterhånden som han fik 
sin selvtillid tilbage , forekom spektaklet ham at være næsten 

upassende . Han kunne nemlig umulig overdøve det . og han 
var vant til i Jylland , at der blev stilhed , når han fortalte 
en af sine morsomme historier , medens her knap hans dame 
skænkede hans fortællinger nogen videre opmærksomhed . 
Man var allerede ved det femte nummer af spisesedlen , 
som bestod af en ganske ny ret fra byens fineste restauration , 
lavet af sammes nye franske kok og befordret til Søeborgs i 
lukkede sølvfade i en droschke , da postmesteren henvendte sig 
til sin borddame :  » Hør , sig mig engang , bedste Fru Søeborg , 
bliver der ingen taler holdt her i huset ? « 
» Nej , «  lød svaret ,  » Alle de , der kommer hos os , ved , at 
vi ikke kan udstå politik . « 
» Nej , jeg mener ikke politiske taler , men sådan almindelige 
taler , som man holder i et selskab . « 
» Nej , hahaha ! Så gammeldags er vi rigtignok ikke  .  .  . 
Det er gået af mode for længe siden ! « 
» Er det ? «  spurgte postmesteren trist , thi han havde om 
formiddagen brygget en tale for værtinden , da han nok havde 
tænkt sig muligheden af at få hende til bords . 
» Ja gud , det var i o noget , man brugte i min barndom  . . . « 
Begyndte værtinden , men afbrød ved synet af  .de krampagtige 
anstrengelser , postmesteren gjorde for at tygge noget , han 
havde fået i munden ,  » men hvad er det , de tygger på ? « 
» Ja , jeg ved virkelig ikke  . . . det forekommer mig oprigtig 
talt at være lidt sejt  . . . det var noget af det udenom 
gemysen  .  .  . « 
» Nå , crouten , jamen det er heller ikke andet end papir ; 
det er ikke til at spise ! « 
» Nej , jeg mærker det , «  svarede postmesteren og tog til 

sine ømme tænder , idet han befriede sig for den ubehagelige 
mundfuld . 
» De bruger måske endnu at holde taler ovre hos dem ? « 
Fortsatte fruen den afbrudte samtale . 
» Kun yderst sjældent  .  .  . yderst sjældent ! «  postmesteren 
ofrede på det heusynsløseste sandheden for at hæve sin lille 
by i fruens øjne , thi han havde endnu aldrig været tilstede 
ved nogen middag derovre uden for sit personlige vedkommende 
at holde mindst to taler . 
Fruens opmærksomhed blev i det samme afledet ved , at 
en veninde ved den anden side spurgte Fru Søeborg , om hvad 
hun troede , denne mærkværdige ret bestod af , og medens de 
to damer diskuterede dette æmne , hviskedee tjeneren , som var 
kommen bagved postmesteren med en vinflaske i hver hånd , 
en forespørgsel , om han ønskede den ene eller den anden slags . 
Begge navnene på vinsorterne lød imidlertid som hebraisk 
for vor lille ven , og da han efter et forbavset  » Hvadbehager ? « 
Fik samme besked , valgte han på lykke og fromme en af dem . 
Gottschalk , hvis tur ikke var kommen endnu , hviskedee 
til Astrup bag sin dames ryg :  » Hvad er det for vin , han 
byder om ? « 
» Jeg ved skam ikke ! «  betroede Astrup ham med dæmpet 
stemme . 
» Ved du det ikke ? Hvad sagde tjeneren da ? « 
» Jeg syntes , han spurgte , om jeg ville have radadatos 
eller kallebaski . « 
» Det skal være fint , forstår du !  .  .  . Men jeg vil s’gu 
nok have at vide , hvad det er , jeg får . « 
Tjeneren var nu kommen til Gottschalk og gav ham valget 
mellem vinene med de to besynderlige navne . 

» Jeg har , «  svarede Gottschalk ,  » ikke den ære at kende 
nogen af dem !  .  .  . Lad mig prøve den første slags ! « 
Tjeneren skænkede af den ene flaske og ville gå videre , 
men Gottschalk trak ham blidt i kjoleskødet med et  » Hov , nej 
vent lidt ! «  , hvorpå han stak glasset ud i en mundfuld og 
sagde :  » Lad mig nu prøve den anden slags ! « 
Den unge mand så meget betuttet ud , men skænkede 
dog af den anden flaske og ville atter gå videre . Men 
Gottschalk , der havde tømt det andet glas ligesom det første , 
stoppede ham igen :  » Nej , jeg synes bedst om den første 
slags  .  .  . Lad mig helst få af den ! «  og rakte det tomme 
glas ud . Tjeneren fyldte det af den første flaske med et 
smørret smil , idet han tænkte , at det var ret heldigt , at ikke 
alle gæsterne således ville smage sig frem , og Fru Søeborg , 
som godt havde set denne manøvre , lo tvungent til postmesteren , 
idet hun forsikrede , at hun fandt , at Gottschalk var mageløs 
humoristisk , så mageløs humoristisk . 
» Nå , «  vedblev hun og satte sig magelig tilbage i stolen , 
» nu skal de fortælle mig lidt om , hvordan de har det derovre ! 
 .  .  . Der er vel ikke megen omgang ? « 
» Ikke så overdreven megen , men jeg kan dog ikke 
klage . «  — han havde ikke klaget , om han så havde været 
så ene som Rubinson Crusoe , og han opramsede nu for fruen 
de familier , han omgikkes , idet ban brugte samme fremgangsmåde 
som Tordenskjold i sin tid , da han præsenterede sine 
soldater . 
» Nå , det er jo slet ikke så få , og så glemte de oven i købet 
Lundsgårds . « 
» Ja . de bor jo et godt stykke fra os , og især ved vintertid 
er det jo ikke så let at komme derud . « 

» Er det egentlig en stor gård , Lundsgård har ? «  spurgte 
fruen , som nu endelig var nået til målet med alle sine 
spørgsmål om tilstanden derovre . 
Postmesteren havde uden tvivl opdaget hensigten med 
fruens spørgsmål og skulle nok have betaget hende lysten 
til at begunstige Jens’ kurmageri , hvis han ikke netop i det 
samme havde gjort en opdagelse , som gjorde ham aldeles ude 
af stand til at tænke på andet . 
Hans plads var nemlig lige for døren til kontoret , hvor 
de unge spiste , og ved tilfældig at kaste et blik ind i dette 
værelse opdagede han nu , at han i det spejl , der hang på 
væggen lige for døren havde det tydeligste spejlbillede af den 
bordende , hvorved Jens og Pouline sad . Han så de to unge 
sidde der fordybede i deres samtale uden at have øje eller 
øren for nogensomhelst eller nogetsomhelst omkring dem ; hun 
sad lænet tilbage og strøg med hånden hen over den svanedunskant 
på viften , og han bøjede sig frem over hende uden 
at ænse , at han vendte ryggen til søsteren , som forresten på 
sin side lod til at være så optagen af Oxenthal , at hun ikke 
lagde mærke dertil . Postmesteren blev meget urolig ved dette 
syn , thi han havde hidtil helt glemt Jens , så snart denne var 
forsvunden i den anden stue ; men nu dukkede hele ansvaret 
og den farlige situation med fornyet kraft op for vor lille 
ven , og han glemte derfor aldeles at svare fruen på hendes 
spørgsmål . 
» Er det egentlig en stor gård , Lundsgård har ? «  gentog 
hun derfor . 
Postmesteren kastede et forvildet blik på hende og fremstammede , 
medens hans øjne vedblev at vandre fra hende til 
spejlet og tilbage igen :  » Ja—a , å ja !  . . . Af en lille gård 

at være er den ikke så stor  .  .  . jeg mener , af en stor gård 
at være er den ikke så lille  .  .  . Det vil sige , forstår de . 
At af en stor gård af mellemstørrelsen er den hverken større 
eller mindre end de fleste gårde af samme størrelse . « 
» De udtrykker dem ikke meget tydelig , «  lo Fru Søeborg . 
» De mener vel en gård af mellemstørrelsen ?  .  .  . Så driver 
den gamle Lundsgård vel gården selv ? « 
» Javel gør han det , «  svarede postmesteren , medens han 
stirrede i spejlet .  » Ja , han driver den selv , og konen er ualmindelig 
flink med mejeri væsen et , ualmindelig flink  .  .  . hun 
går selv i mejeriet og  .  .  . han vifter hende  .  .  . «  ( postmesteren 
så Jens tage Poulines vifte og vifte hende med ) . 
» Vifter hende ? «  spurgte fruen med udelt forbavselse . 
» Er det et teknisk udtryk for den nye afkølingsmethode  ? « 
» Nej , om forladelse , det var en fortalelse !  .  .  . jeg ville 
sige , konen går i mejeriet , og han vinder jo ikke så lidt 
derved . « 
» Nå , sådan ! Ja , det hjælper naturligvis en del  . . . Er 
det god jord , der hører til gården ? « 
» Å ja , der er jo nok en del lettere jorder vestpå , men 
hele den østlige del er god  .  .  . hun giver ham blommer  .  .  . « 
( postmesteren fik øje på , at Pouline serverede nogle syltede 
blommer på Jens’ tallerken ) . 
» Men gud , jeg har aldrig vidst , der var sådan med blommer 
i Jylland ? « 
» Sagde jeg blommer ? Jeg mente vist blomkål  .  .  . Puh ! 
Undskyld , jeg er så varm  .  .  . « 
Han tog sit lommetørklæde op og tørrede sit ansigt for 
at samle sine tanker , medens fruen med forfærdelse så på 
ham fra siden og tænkte , om han skulle have fået for 
18 

meget at drikke . Til hendes beroligelse gav postmesteren imidlertid 
nu en nogenlunde forståelig beskrivelse af gårdens 
størrelse , thi han tvang sig til at stirre stift på sin tallerken 
for at undgå det forstyrrende spejlbillede . 
» Men sig mig nu til sidst , hr . Postmester , er dei' en ordentlig 
have til gården , for det er dog det , det kommer mest an 
på på landet ? « 
» Ja , det kan jeg svare for ! Gården er bekendt for sin 
smukke , store have ; på den ene side går den ned til åen , 
og på den anden side står der i snesevis af gamle frugttræer , 
allesammen med  . . . en rose i knaphullet  .  .  . «  ( postmesteren 
var uheldigvis kommen til at se op i det øjeblik , 
Pouline fæstede en rosenknop i Jens’ knaphul ) . 
Fruen , som ikke navde ventet denne slutning , drejede sig 
med et sæt om mod postmesteren og rykkede sin stol 
lidt fra ham ; men han mærkede intet , han stirrede ufravendt 
med øjne og mund på vid gab i spejlet og gjorde 
små , fortvivlede hop på stolen , da han havde al sin selvbeherskelse 
behov for ikke at springe op og fare ind og skille 
Jens og Pouline ad . 
Værtinden blev ængstelig over denne hans opførsel ; der 
var ingen tvivl om det , han havde virkelig fået for meget . 
Heldigvis var man kommen til den del af desserten , som består 
af små skylleskåle med pebermyntevand , og konen , 
der under hele måltidet havde vedligeholdt en optisk telegrafforbindelse 
med manden ved hjælp af en meget udtryksfuld 
mimik , signaliserede nu med mange hovednik og panderynkninger 
op til hovedstationen , at der var særlig grund til at 
påskynde taffelets afslutning . Hovedstationen parerede øjeblikkelig 
ordre ; Søeborg rejste sig og bad selskabet tage til 

takke , og udtrykket i hans ansigt var endnu gådefuldere end 
sædvanlig , da han smilede særdeles forbindtlig , skønt ganske 
vist lidt apoplektisk , med underansigtet , medens han holdt 
overansigtet i de mest alvorlige og bekymrede folder , eftersom han 
forgæves spekulerede over , hvorfor det hastede med at hæve 
bordet . 
Der var en til — om ikke flere — , som heller ikke 
fandt , at det hastede , og det var Jens . Det forekom ham nok 
dunkelt , at han havde fået en hel mængde forskellige sager 
at spise og drikke , men var han bleven spurgt om , hvor længe 
de havde siddet til bords , ville han have svaret :  » En halv time «  , 
og ved det givne signal til opbrud udbrød han uvilkårlig  : 
» Allerede ?  .  .  . Skal vi allerede rejse os ? « 
» Jeg kan heller ikke begribe , hvorfor fader har sådan 
et hastværk i dag , «  sagde Pouline og slog nogle små , misbilligende 
krøller på sin smukke , lille næse , hvilket blot gjorde 
den forestående skilsmisse tungere for Jens , for så sød havde 
hun endnu aldrig set ud , det ville han tage alle og enhver 
til vidne på . 
Det unge misfornøjede par skulle blot have anet , at det 
var dem selv , der var skyld i den fremskyndede afslutning , så 
ville de sikkert have ærgret sig endnu mere . Alt , hvad de 
gjorde for at trække den sørgelige afskedsstund ud , hjalp 
imidlertid ikke , de måtte følge trop , da hele det øvrige selskab 
rejste sig . 
Med det tilbørlige spektakel blev stolene under det almindelige 
opbrud skubbede tilbage , og med den tilbørlige alvor 
forlod man spisestuen ; thi i fint selskab går det ikke an at 
vise , at man er bleven oplivet af middagen , man skal helst være 
ligeså afmålt og ceremoniel i det alvorsfulde øjeblik , man 
18* 

rejser sig og byder sin dame armen , som man var , da man 
gik til bords . Men så snart man havde sat sin dame af i stuen 
ved siden af , begyndte virvaret og tummelen igen ; der var 
en trængsel og støjen ;  » Velbekomme ! «  lød det fra alle kanter ; 
damerne bugtede sig med gyngende overkrop frem i vrimlen , 
medens herrerne ubarmhjertig trådte i de skønnes slæb , så 
de sank i knæ ; hænder raktes i vejret over andres skuldre 
og krydsedes for at trykke hinanden ;  » Velbekomme ! — nå 
nej , vi har nok været der ! «  lo man rundt omkring ; damerne 
kyssede hinanden , og herrerne klappede hinanden gemytlig på 
maven ;  » Velbekomme , søde Ellen !  .  .  . Velbekomme , gamle 
dreng ! «  blandede det sig forvirret sammen ; og foran vært og 
værtinde bunkede folk sig sammen med udstrakte hænder som 
ved en tteatergarderobe efter forestillingens slutning , når 
folk slås om at få deres tøj . 
Under påskud af at kysse sin mand fik Fru Søeborg hvisket 
til ham om at tage sig lidt af postmesteren , og så snart 
direktøren havde fået uddelt de nødvendige håndtryk , gik han 
ud for at opdage den formentlig bedærvede jyde . Denne , som 
ikke fejlede det mindste , havde lige fået fat i Jens , der endnu 
befandt sig ved sjden af Pouline , og søgte ved alle mulige 
midler at lokke den unge mand bort , da han blev greben under 
armen af direktøren , som hemmelighedsfuldt beskyttende hviskedee 
ham i øret :  » Vil du ikke have en sodavand , Astrup ? « 
» Nej tak , nej ! «  svarede postmesteren , som blot havde 
tanker for Jens og Pouline . 
» Jo vist så , kom nu med !  .  .  . Sodavand er godt ! « 
» Ja , såmænd er det så , men jeg trænger slet ikke  . . . « 
» Jo , du gør ! Du kan bare ikke mærke det . Jeg ved 
nok , den rødvin er temmelig svær til bordvin . « 

» Så , det kunne jeg ikke mærke noget til  .  .  . « 
» Nej , det er jo netop det , jeg siger : du kan ikke mærke 
det , men den er lumsk , fandens lumsk 1  ;  .  . Du skal bare se , 
hvor en sodavand vil friske dig op ! « 
Astrup så på Søeborg og tænkte :  » Det er nok dig selv , 
der trænger til lidt afsvaling , min ven ? «  , men højt sagde han 
kun for at slippe snarest muligt :  » Drikker du en med , så 
lad gå ! « 
Og de to venner forsvandt i rygeværelset for af gensidig 
opofrelse at tømme et glas sodavand sammen . 
» Vil du ikke tage dig en cigar og sætte dig ned ? « 
Spurgte værten , og da han havde set , at vennen havde fået 
ild på en cigar , løb han ud med de ord :  » Nu skal jegskaffe 
nogle flere herrer herind  .  .  . Du skal se , hvor de kommer 
stormende , når de hører , hvor cigarerne er ! « 
» Å ja , send Jens herind ! «  bad postmesteren , som fandt 
på denne nemme måde at få Jens skilt fra Pouline . 
» Lundsgård ? — det skal jeg ! « 
Søeborg gik og tænkte , om Astrup allerede skulle ville 
hjem , siden han ville have fat i Jens , men tilføjede dog for sig 
selv , at der jo ikke var sådan noget at mærke på postmesteren ; 
og denne blev tilbage og tænkte , at Søeborg virkelig 
bar sin lille hat meget godt , der var jo ikke sådan noget at 
mærke på ham . 
Til postmesterens forbavselse kom Jens umiddelbart efter 
indad døren med Oxenthal , og han beroligede sig med , at Jens’ 
forelskelse dog ikke kunne have så stort at sige , når han 
sådan straks var parat til at forlade Pouline ; men hemmeligheden 
stak i , at det var Pouline , der havde forladt Jens for at 

gå ud sammen med søsteren og give ordre til at tage af 
bordet . 
De to unge mennesker fik sig straks tændt et par cigarer , 
og alle tre udtalte deres fulde tilfredshed med den havanneser , 
Søeborg trakterede med ; dette gav straks Oxenthal ideen til 
nogle af den slags løjer , som han satte så megen pris på . 
» Vent lidt ! «  udbrød han ,  » nu skal de bare se ; jeg ved , 
hvor direktøren har badekopperne  .  .  . « 
I en fart tømte Oxenthal kassen for de fine cigarer og 
fyldte den istedet med de omtalte radekopper . 
» Nej , nej , det går ikke an , hr . Oxenthal , det tillader 
jeg ikke . « 
» Å hvad , min kære postmester , de skal se , der er ikke 
en , der kan smage det  .  .  . ovenpå en god middag kan man 
give folk , hvad det skal være  .  .  . Det bliver netop styr ! « 
Postmesteren ville protestere yderligere , men blev forhindret , 
da flere herrer trådte ind og straks tyede til cigarkassen ; 
med det største velbehag tændte de de temmelig tarvelige cigarer 
og fandt efter flere kritiske drag af dem , at de vare særdeles 
gode , medens Oxenthal stod og skelede hen til dem og 
nød sin triumf af sit fuldeste hjerte . 
Der kom stadig flere og flere herrer til , og som sædvanlig 
var samtalen af den mest heterogene karakter ; et sted diskuterede 
man spisesedlen fra middagen og sammenholdt den med 
forskellige menuer andetsteds fra , et andet sted æsthetiserede 
man ; fra en gruppe af børsherrer lød det , som de tog sig en 
time i regning , således summede talstørrelser og kursnoteringer 
mellem hinanden , en samling ægteherrer havde installeret 
sig i en krog og fornyede minderne fra deres ungkarlestand 
ved diverse pikante historier , og de to højtstående frimurere 

havde trukket et par yngre brødre hen i en vinduesfordybning 
og docerede med en gyselig mystisk mine . Postmesteren 
sad i sofaen og følte sig temmelig ene , thi Jens og Oxenthal 
vare retirerede hen i kakkelovnskrogen og søgte forgæves at komme 
til en overenskomst om , hvem af frøkenerne Søeborg der var den 
kønneste og elskværdigste . 
Tilsidst trådte Gottschalk og Søeborg ind og søgte straks 
hen til Astrup , med hvem de gav sig til at repetere deres 
middelalders historie eller historier . Midt i en af de allerlivligste 
af disse afbrød Gottschalk pludselig på sin ligefremme 
måde :  » Hvad Pokker er det for en stinkadoros , du opvarter 
med i dag ? « 
» Stinkadoros ? «  sagde Søeborg stødt ,  » Du forstår dig 
godt på cigarer , man skulle ikke tro , du selv handlede med 
døn vare  .  .  . Det er en Havanna til 37 øre . « 
» Tror du ? Den skulle ikke være fra den cigarhandler , 
der måtte hænge et kort over Havanna i sin boutik , for at 
hans Havannacigarer dog kunne sige , de havde set Havanna ? « 
Søeborg tog kassen , tændte sig en cigar og skubbede 
derpå kassen over til materialisten :  » Kender du det 
mærke ? « 
» Ja , jeg gør ! Men dersom dette her er den cigar , så 
vil jeg gå op med den næste luftballon fra Kristiansborgs 
slotsplads  .  .  . eller tivoli , «  tilføjede han meget liberalt efter 
at have taget nok et drag af cigaren . 
» Hvad er det ? Den smager s’gu heller ikke som sædvanlig , 
det var da en forbandet smag ! «  indrømmede Søeborg og 
rynkede på næsen . 
Postmesteren tyssede på ham og betroede de to venner 
det puds , Oxenthal havde spillet gæsterne ; han gjorde det så 

lemfældig som muligt , da han ventede , at Søeborg for alvor 
skulle blive vred på den unge godsejer , men i stedet for gav 
Søeborg sig til at le himmelhøjt og bibringe sig selv flere dask 
på lårene :  » Det er udmærket , og det sprøjt er gået idem ! 
Gudbevares , sikke nogle asener til at sætte pris på en god 
cigar , hvad ? Og jeg har hørt flere stå og rose den og glædede 
mig over , at de dog kunne goutere den . — jo — o , det er 
s’gu folk , som det er værd at traktere !  .  .  . Smid den væk , 
Gottschalk , så skal jeg tage et par af de rigtige til os to ! « 
» Ja de andre fortjener skam ingen af dem , «  bemærkede 
Gottschalk . 
» De skal s’gu heller ikke få andre ; når disse her smager 
dem , har jeg ingenting derimod  .  .  . jeg sparer ligefrem 25 
øre pr . Styk ! « 
Han gik leende hen og hentede de bedre cigarer og tog 
på vejen Oxenthal med sig , idet han takkede denne for den 
besparelse , han havde indført ved middagen , og selv postmesteren 
fandt nu løjerne ganske morsomme . Oxenthal begyndte 
opmuntret af sit held på en meddelelse af flere ligeså vittige 
løjer , han i den sidste tid havde fundet på , men blev meget 
hurtig afbrudt af postmesteren , som med et blik rundt i stuen 
udbrød :  » Hvor blev Jens af ? « 
» Han gik vist ind til damerne , «  svarede Oxenthal . 
Uden at sige et ord lagde Astrup sin cigar fra sig , skrævede 
over Gottschalks ben og for ud af døren . 
» Hvad Pokker gik der af ham ? «  spurgte Gottschalk og 
Oxenthal . 
» Jeg er bange for , at han ikke har det rigtig godt , «  svarede 
værten ,  » min kone tror , han har fået for meget . « 
» Nej vist ikke , jeg sad jo lige ved ham , «  indvendte Gottschalk , 

og de tre herrer gav sig til at diskutere dette interessante 
spørgsmål . Jens , der havde benyttet lejligheden , så snart 
han var bleven alene , til at liste tilbage til de andre 
værelser , havde haft det mærkværdige held straks at træffe 
Pouline , og han var uden videre gået hen til hende og havde 
forelagt hende det spørgsmål , om det gik an , at han blev 
inde hos damerne . 
» Om det går an ? Ja , naturligvis ! Hvorfor skulle det 
ikke det ? « 
» Ja , jeg ved jo ikke , hvorledes man bærer sig ad i København ; 
men Sinding , som jeg spurgte om det , sagde , at alle 
unge herrer nu for tiden anså det for det mest velopdragne 
at gå ind i rygeværelset straks efter middagen og blive der , 
til de tog bort . « 
» Sinding — nå ham , de talte om før ? «  lo Pouline .  » Det 
er vist nogle rare råd , de har fået af den nye ven . « 
» Å , nogle af dem er slet ikke så fejle !  .  .  . Ved de , 
hvad han blandt andet rådede mig til at spørge dem om ? « 
» Til at spørge mig om ?  .  .  . Hvor kender han mig 
fra  ? « 
» Han kender vist ikke andet til dem , end hvad jeg har 
fortalt ham  .  .  . « 
Pouline blev ganske rød i hovedet og satte et så krænket , 
surmulende ansigt op , at Jens følte sig som den største 
forbryder og med den inderligste anger spurgte :  » De bliver 
da ikke vred , frøken  ?  .  .  .jeg var så glad over at have 
truffet dem , og jeg havde jo ingen anden at betro mig til . . . « 
» Nej , vist bliver jeg ikke vred , «  svarede hun og daskede 
til tegn herpå med sin vifte løs i sin venstre hånd , som 
om hun bankede karbonade ,  » men  .  .  . Nå , må jeg så 

høre , hvad det var , denne kloge herre rådede dem til at 
spørge mig om ? « 
» Ja , nu ved jeg ikke , om jeg tør sige det  . .  . « 
» De skal  .  .  . Nå , hvad var det så ? « 
» Han sagde , jeg skulle se at få at vide , om de og 
deres familie ikke plejede at komme på tivoli lørdag aften . « 
» Det ligner den herre !  .  .  . Det er et rigtig næsvist 
spørgsmål ! « 
» Jamen , de vil vel nok svare på det ? « 
» Nej , jeg vil ikke ! Jeg vil blot sige , at vi rigtignok plejer 
at komme der , men nu er det et stort spørgsmål , om jeg 
går med derud i morgen . « 
» Jeg bærer mig også altid så klodset ad  .  .  . « 
Jens standsede midt i denne oprigtige tilståelse , thi i det 
samme lød Astrups stemme bagved ham :  » Nå , her står du , 
Jens !  . . . Vi venter på dig derinde med kaffen . « 
» Tak , jeg bryder mig ikke om kaffe ! « 
» Vist så , vist så ! Du må værs’god følge med , det passer 
sig ikke  .  .  . « 
Astrup tog med et kraftigt tag Jens under armen , men 
havde dog sikkert ikke fået ham med , hvis han ikke havde 
fået hjælp . Denne kom ganske uventet fra Søeborg og Gottschalk , 
som af frygt for Astrups omtalte , formodede tilstand 
vare gåde efter ham og nu forestillede ham kaffens mageløse 
virkning ovenpå en middag . Postmesteren ville imidlertid ikke 
slippe Jens’ arm , og da Søeborg og Gottschalk halede væk i 
ham , måtte Jens følge med , enten han så peb eller sang . 
Den følgende times tid gik nu på den for Astrup og 
Jens lige anstrengende måde , at den sidste , så snart den 
første et øjeblik vendte sit hovede bort , echapperede ind til 

damerne ; men aldrig så snart opdagede Astrup , at Jens var 
borte , før han med fortvivlelsens mod gjorde et udfald midt 
ind i fjendens lejr for at føre den skudte yngling tilbage til 
fæstningen , og formåede han det ikke selv , ilede de to hjælpetropper 
til , rigtignok mest for at sikre sig hans egen forbliven 
i fæstningen . 
Klokken var bleven ti ; man så tjeneren med små mellemrum 
liste sig over gulvet og hviske ærbødig-hemmelighedsfuldt 
først til en herre , derpå til en anden og så til flere , 
hvorpå vedkommende herrer forsvandt ind til damerne og lod 
tjenerens hvisken gå videre til deres koner . 
Disse , som sandt at sige havde kedet sig enormt , medens 
herrerne opholdt sig i rygeværelset , rejste sig øjeblikkelig og 
betroede med et yndigt smil værtinden , at vognen var der , 
ved hvilke meddelelser den gode Fru Søeborg hver gang brød 
ud i et skrækkelig mistrøstet  » Allerede ? Herregud , det var da 
frygtelig tidligt ! Skal det virkelig allerede være ? « 
Den fine del af selskabet var taget bort , og postmesteren , 
der var meget anstrengt af at passe på Jens , ledte kun efter 
værten for også at trække sig tilbage . Han stod just og tog 
afsked med fruen , som imidlertid betydede ham , at han ikke 
fik lov til at gå for det første , når hendes mand , der fulgte 
den sidste frimurer ud , kom ind igen , da døren til entréen 
blev stødt heftig op , og Søeborg , der var gået ud som den 
alvorligste mand af verden , kom springende ind med en damehat 
forkert på hovedet og blæsende , så stærkt han kunne , 
» Standartentrager-marschen «  , idet han holdt hånden for munden 
som en trompet . 
Det lod til ikke at være nogen ualmindelig skik der i 
huset , thi det forbavsede ingen , og først sluttede Gottschalk 

sig til ham , så Oxenthal og Vissing og alle de andre herrer , 
marscherende i gåsegang og alle sammen truttende af al 
magt . 
Da processionen var kommen til spisestuen , standsede den , 
og med et vældigt klask i hænderne råbte Søeborg . ligesom 
lettet for en svær byrde :  » Så ! Nu skal vi til at more os !  .  .  . 
I en ruf smørrebrødet og øllet ind , for at vi snarest mulig 
kan få bordet ud , for de unge vil nok have en svingom ? « 
En almindelig bifaldsmumlen viste , at han havde ret i sin 
antagelse , både de unge damers og herrers ansigter strålede 
af glæde , men ingen var mere henrykt end Jens ; han 
skulle danse med hende — danse med hende , — han kunne 
have omfavnet og kysset Søeborg , så ellevild blev han af 
glæde . Selv Astrup blev smittet af den almindelige munterhed , 
og da der ikke var nogen mulighed for at forhindre det , besluttede 
han sig til at unde Jens den lykke at danse med 
Pouline , han skulle nok sørge for , at det både blev den 
første og sidste Dans , de to skulle komme til at Danse 
sammen . 
Smørrebrødet blev spist i en fart , og så snart den sidste 
mundfuld var sunken , vare alle hænder rede til at hjælpe med 
at gøre i orden til dansen ; herrer og damer kappedes om at 
snappe tallerkener og glas bort , Søeborg gav tjeneren dugen 
over hovedet . Herrerne langede bordpladerne til hinanden , som 
det var mursten , bordet blev skubbet sammen og trillet ind i 
kontoret , — pladsen var fri , og fruens ældre ugifte søster begyndte 
uden opfordring på den første af de tre lumbyeske 
danse , en af hver slags , som hun kunne fra gammel tid , og 
som hun trolig holdt ud med , ligeså længe nogen ville danse . 
Postmesteren bekendtgjorde , at han endnu regnede sig til de 

unge , og for ud på gulvet med Fru Søeborg , skønt hun 
talte om sine voksne børn og ved gud troede , hun rent havde 
glemt at danse , og hverken Gottschalk eller værten ville stikke 
op for deres ungdomsven , men fik sig også hver en dame , og 
så kom alle de unge , alle sammen på en gang , så gulvet 
gyngede , gaskronen dirrede , og kakkelovnen rystede i alle sine 
sammenføjninger . Der var ingen ordnede danse og ingen ture , 
men liv og humør var der , nok for flere baller , og tante 
holdt ud ved klaveret i hele to timer , skønt hun vidste , at 
hun nok fik skrivekrampe i morgen , ja for det kan man virkelig 
få af at spille klaver . 
Klokken gik stærkt til to , da Astrup og Jens kom hjem 
til pensionatet , hvor de satte sig ind på den førstes værelse 
for at ryge deres cigarer ud og gennemgå selskabet . 
» Ved du hvad , Jens ; det var et højst mærkværdigt selskab , 
for det var egentlig to selskaber . « 
» To ? «  spurgte Jens og gjorde store øjne . 
» Ja , netop ! To ! Det ene var et middagsselskab , og det 
andet et aftenselskab  .  .  . Det første var egentlig lumsk kedeligt , 
for der var ærlig talt ikke morsomt ved bordet ,  .  .  . 
(  » Ikke morsomt ved bordet ? «  sagde Jens til sig selv ,  » hvor 
kunne noget menneske sige det ? «  )  .  .  . men i det andet var 
der humør , og ved du hvorfor ?  .  .  . Fordi der ville folk 
ikke gøre sig finere , end de var ! Det må i det hele være 
forbandet kedeligt at være så fin som de , der tog så tidlig 
hjem ; det er ikke nok med , at de ikke selv kan more sig , men 
de forhindrer også andre i det . « 
Postmesteren fordybede sig her i flere betragtninger’ over , 
hvorvidt den finere del af selskabet gerne ville have været 
med til dansen — hvad han nok troede — og hvorvidt den 

isåfald ville have moret sig — hvad han også nok troede 
— hvis den simplere del af selskabet havde været i ligeså godt 
humør — men det troede han ikke , den ville have været . Jens 
hørte aldeles ikke efter disse filosofiske udviklinger , hans tanker 
vare langt borte ; han gentog hvert ord , hun havde sagt , 
og gennemgik hver lille situation , men pludselig blev han reven 
ud af sine fantasier ved at høre postmesteren sige :  » Forresten 
må jeg sige dig , min gode Jens , var det næsten upassende , 
sådan som du gjorde kur til Pouline . Hvad tror du , dine 
forældre ville have sagt , hvis de havde set det , og hvad tror 
du , Karen Margrethe og hendes forældre ville have  .  .  . « 
» Hør , hr . Postmester , «  afbrød Jens ham heftig ,  » jeg har 
allerede en gang bedet dem forskåne mig for at høre noget 
om Karen Margrethe i denne forbindelse  « 
» Ja , for så kommer den onde samvittighed frem  .  .  . « 
» Aldeles ikke ! Jeg har ikke sådan som andre holdt noget 
skjult for nogen her i byen ! « 
Postmesteren følte sig ubehagelig truffen , og som en klog 
general trak han sig tilbage for dette angreb , som han vidste , 
han ikke kunne forsvare sig imod :  » Nå , nå , nå , lille Jens ! 
Det er jo ikke sådan at forstå  .  .  . Det gør jo heller ikke 
noget for en enkelt gangs skyld — for plaser , forstår sig ! « 
» Det kunne aldrig falde mig ind at gøre noget for plaser 
i den slags anliggender . « 
» Hvad  .  .  . Du mener det da ikke alvorligt ?  .  .  . Å , 
Jens  .  .  . « 
» Lad os hellere tale om andre ting !  . . . Jeg får vel 
desværre aldrig mere frøken Pouline at se ! « 
» Nej , det skal jeg s’gu gøre mit til ! «  tænkte postmesteren 
ved sier selv . 

» Nå , «  sagde Jens ,  » det er vel forresten på tiden at 
tænke på at komme i seng . « 
» Ja , «  svarede postmesteren , som mente , det var bedst at 
sove på , hvorledes han skulle gribe denne alvorlige sag med 
Jens og Pouline an ,  » det er vel rigtigt , man kryber i karetten  ! 
Det er s’gu sandt ! Jeg har jo noget til damerne her i baglommen 
 . . . Ja , du tager begribeligvis ikke noget hjem fra 
en middag ; men vent du blot , til du bliver gift ! Det første , 
Amalie siger , når jeg kommer hjem fra en middag , er altid . . . 
Hvad satan er det ? « 
Dette sidste udbrud var dog ikke postmesterindens modtagelsesreplik , 
men skyldtes vor lille vens overraskelse ; han 
havde nemlig stukket hånden i baglommen , men trak den 
øjeblikkelig tilbage med et sæt og stod nu og stirrede med 
skræk på den , da det dryppede fra fingrene , som om de havde 
været i en sirupskrukke . 
» Er det noget til damerne ? «  spurgte Jens . 
» Jeg kan ikke begribe , hvad det er ?  . . . Du gode gud , 
det må jo være smeltet ! « 
» Det var da ikke is , de har puttet i lommen ? «  sagde 
Jens uskyldig . 
» Is . . . Passiar ! Nej , det var s’gu nogle af disse mageløs 
skønne blomster , som lå rundtom den sidste ret  .  .  . « 
» Jamen , bedste postmester , det var kun til pynt  .  .  . Det 
var ikke andet end fedt  .  .  . jeg fik det selv at vide , da jeg 
ville spise nogle af dem . « 
» Fedt ? Og det så ud som de dejligste kandiserede sager , 
det er noget af det sædvanlige , københavnske vindbeutleri  .  .  . 
Jamen , du gode gud , fedt ! Og det er min bedste og eneste kjole , 
den er syet her i København  .  .  . « 

i en fart trak postmesteren dette sjældne klædningsstykke 
af og krængede forsigtig baglommen ud over kakkelovnspladen , 
der fik et sådant styrtebad af smeltet fedt , at den i 
høj grad mindede om en stegepande med tilstrækkeligt fedt til 
at stege flere lispund ål i . 
Dette syn tog resten af den lille postmesters humør , og 
såsnart han havde fået lommen udstoppet med de forhåndenværende 
håndklæder og lommetørklæder og kjolen hængt til 
tørre over en stol , lagde han sit sorgbetyngede hoved til 
hvile ; men der gik en god stund , inden han kunne falde i 
søvn , således spøgede i hans fantasi denne kjole , der på en 
så bogstavelig måde havde fået sit fedt . 
Xvi . 
» Hvad for noget , er de allerede vågen ? «  spurgte Jens , 
da han næste morgen lidt før ti trådte ind til Sinding og til 
sin forbavselse så denne sidde oprejst i sengen med en bog 
i hånden og en vældig pibe i munden . 
» Ja , det er også den hårde nød , som tvinger mig ; 
her har jeg allerede over en time måttet sidde og slide 
i det . « 
» Er det en bog til skolen , de studerer i ? « 
» Nej , vor herre bevare mig , så galt er det dog heller 
ikke ! Nej , det er den nyeste indenlandske samfundsromau . « 
» Den må være meget spændende , siden den har kunnet 
få dem til at vågne på denne tid af dagen . « 

» Må jeg gøre dem opmærksom på , at  » spændende «  anses 
for et i høj grad nedsættende adjektiv af de nyere forfattere , 
og i den henseende er denne bog hævet over enhver 
dadel : jeg er titusinde gange så spændt , når jeg læser trækningslisten , 
skjøndt jeg ikke spiller i lotteriet . Men ser de , 
sagen er , at denne fortrinlige bog ikke er min ejendom , og 
at jeg skal have den læst ud inden klokken tolv , da den så 
skal afleveres . « 
» Nå . den er måske fra et lejebibliothek  ? « 
» Ja , på en måde ! Jeg har nemlig en ven , der blandt 
andre fortræffelige egenskaber har den , at han køber alt , hvad 
der udkommer af nye bøger ; der er derfor naturligvis ingen 
af hans bekendte , der er så gale at sætte sig i samme bekostning . 
Vi er en snes stykker , som er i sådan et slags 
læseselskab hos ham , gratis forstår sig , hver har lov til at 
beholde en bog i fire dage , og så lader han den gå videre 
og får en for skidtmads . Der kan ikke tænkes nogen bekvemmere 
og prisbilligere måde at følge med literaturen 
på !  .  .  . Nå , men lad mig nu høre , hvordan de morede dem 
igår ? « 
» Å ! Det er ikke til at beskrive ! « 
Da den unge Aland , som havde oplevet det , selv erklærede , 
at det ikke var til at beskrive , skulle vi selvfølgelig ikke forsøge 
på at indlade os på en beskrivelse , men ville indskrænke 
os til at bemærke , at fortælleren inden meget kort tid havde 
opbrugt alle de udtryk og vendinger , som det danske sprog 
ejer for at udtrykke begejstring . 
Hvad der var passeret i går , var jo snart fortalt ; men da 
Jens efter at være kommen til ende hermed begyndte forfra 
på en frisk , eftersom han syntes , at Sinding umulig kunne 
19 

have opfattet begivenhederne i hele deres herlighed efter den ro , 
hvormed han hørte på referatet , afbrød Sinding , der fandt en 
gentagelse overflødig , ham ved at sige :  » De er et lykkeligt 
menneske , Lundsgård ! Jeg ved , hvordan de har det ; de er i 
en mild , erotisk stemning fra i går , som ikke tillader dem at 
holde dem inde i den trange stue ; de vil ud i den frie natur , 
og jeg er til tjeneste ! « 
» De skal altså ikke informere i dag ? « 
» Nej , den ven , jeg vikarierede for i går , er mærkværdigvis 
allerede rask igen i dag . Jeg har i det hele lagt mærke til , 
at mine bekendtes sygdom går overraskende hurtig over , 
når de får mig til at vikariere i skolen  ; jeg tror , de kommer 
dem af angst for , at de skal miste timerne , for jeg lærer begribeligvis 
drengene meget mere i en time , end mine venner 
gør i ti timer . « 
» De kan vel nok spise frokost lidt tidlig i dag , for at vi 
kan komme ud at spasere ? « 
» Det kan jeg ! I retning af appetit kan Fru klejn sandelig 
ikke klage på mig , og jeg må da også yde konen den 
retfærdighed at sige , at jeg aldrig har hørt hende gøre det  . .  . 
Men jeg er i forlegenhed med , hvor jeg skal føre dem hen i dag ! 
De ønsker et sted , hvor de kan gå alene og drømme — derfor 
kan jeg ikke anbefale dem ruten — et sted , hvor de kan 
indånde morgenluftens friskhed — derfor passer en tur udad 
Amager , som ellers ikke er så^al , heller ikke ; de ville helst 
vanke om i en skyggefuld alle — derfor kan vi ikke bruge 
gamle Kongevej — og stirre ned i de klare bølger — derfor 
er ladegårdsåen ikke noget for dem !  .  .  . Vent lidt , nu 
ved jeg det ! Vi har jo østre anlæg , dette herlige sted , hvor 
man har fred , da det endnu ikke er blevet moderne at spasere 

der undtagen på de tider , hvor den offentlige musik afløser 
nattergalen ; demle plet . hvor de elskende uhindret kunne 
mødes til de søde stævnemøder , efter at den poetiske kjærlighedssti 
med dens landlige haver er bleven forandret til en prosaisk 
Søgade med 4 å 5 værelsers med alle nutidens bekvemmeligheder 
 ; dette romantiske landskab , hvor min svane god svømmer 
fredelig om på fortidens skrækindjagende fæstningsgrav , 
medens et pust i sivet ; minder en om det alvorsfulde spørgsmål : 
 » Hvad er livet ? «   .  .  . Der må vi hen !  .  .  . Tror de , 
de kan forholde dem rolig i en halv snes minutter , så skal 
jeg være færdig med denne bog  ?  .  .  . Værs’god , her ligger 
flere af organerne fra i dag ! « 
Jens tog en Avis og satte sig til at læse , men han var 
ikke kommen ret langt ind i b eretningen om det sidste politiske 
møde , før Poulines lille strålende ansigt med et viste 
sig på talerstolen og øjeblikkelig forjog samtlige tilstedeværende 
politikere ; ja selv ikke ved landbrugstidende , som Jens ellers 
læste med en fagmands interesse , kunne han holde tankerne 
samlede , Pouline stak pludselig sit hoved ud af de ret lovende 
unge rugmarker eller legede skjul mellem de i betragtning af 
det kolde forår temmelig talrige høstakke og tittede frem til 
Jens snart hist snart her . 
» Så ! Nu kan jeg gudskelov fortælle , jeg har læst den 
bog med ! «  udbrød Sinding og lukkede bogen med et smæld . 
» Det generer dem vel ikke at overvære en gentlemans morgentoilette 
 ? « 
Efter at have erholdt Jens’ tilladelse sprang Sinding ud 
af sengen og begyndte på toilettet , hvilket han udførte , spaserende 
op og ned ad gulvet , til akkompagnement af forskellige 
sangnummere . 

Jens afbrød imidlertid snart Sindings musikalske præstationer 
ved med mange forlegne pauser at fremstamme :  » Der 
var en ting , hr . Sinding  .  .  . Det er noget , jeg ville bede 
dem om , det er en uhyre stor tjeneste  . . . De må love mig 
ikke at le af mig ! « 
» Her er jeg ! — behager jeg ikke ? — hvorfor disse stirrende 
blikke ? «  sang Sinding af  » Faust «  .  » Nå , sig frem , unge 
mand , hvad er det så ? « 
» Jo , det er  .  .  . jeg ville bede dem , om de ikke ville 
invitere os i tivoli i aften ? « 
Jens havde ikke behøvet at frygte for , at Sinding skulle 
give sig til at le ; thi han blev så overrasket over Jens’ anmodning , 
at han nær havde tømt vandkandens indhold ud i 
sengen i stedet for i vandfadet . 
» De forstår naturligvis ikke , hvad jeg mener . « 
» Ikke ganske !  .  .  » Det gør ikke noget , at de taler lidt 
tydeligere ! «  , som manden sagde , da han hørte wai-wai-indianeren 
på sommerlyst bede sin krigsbøn . « 
Jens fortalte nu , at han havde spurgt Pouline , om hun 
plejede at komme i tivoli om lørdagen , og at den unge dame 
havde svaret , at hun efter det spørgsmål ikke ville komme 
der i aften , hvorefter han spurgte Sinding , om denne ikke delte 
den mening , at det netop betød , at hun kom der . 
» Deres skarpsindighed gør dem ære ! Havde jeg en hat 
på , ville jeg tage den af for dem ; men da jeg ikke er i det 
tilfælde , nøjes jeg med at bøje mit hoved for dem , «  svarede 
Sinding og gik på hovedet i vandfadet . 
» Og det er derfor , de skal invitere os derud . Jeg kan 
jo ikke godt gøre det . for så er jeg bange for , hvis Søeborgs 
kommer , at postmesteren opdager , at jeg vidste det . « 

» Det skulle være mig en stor contentement , plaisir og 
fornøjelse at efterkomme deres anmodning ; men der stiller sig 
en temmelig væsentlig hindring i vejen . Mine formuesomstændigheder 
er mærkværdig nok  .  .  . « 
» Jamen jeg vil gerne betale , «  afbrød Jens ham .  » Jeg 
har femogtyve kroner , som postmesteren ikke ved af ; kan det 
slå til ? « 
» De mener vel , at postmesteren og Bonnesen skal med ? 
Femogtyve kroner for fire herrer ; det må anses for et meget passende 
beløb . « 
» Det ville rigtignok være heldigt , om vi kunne få Fru 
klejn og frk . Fanget med , for så kunne de jo lade , som det 
egentlig var dem , de ville traktere  .  .  . men dertil slår pengene 
måske ikke til ? « 
» Jo brillant ! Det er en bekendt sag , at nærværelsen af 
damer altid gør sådan en tur billigere . Er man lutter herrer , 
er der altid en mulighed for at begå ekstravagancer , men damerne 
lægger sådan en rar dæmper på den slags lyster . 
Rigtig sparsommelige ægtemænd tager altid deres koner med 
på offentlige steder . « 
» Men så passer det jo udmærket !  . . . Må jeg give dem 
pengene med det samme ? « 
» Ja tak , de kan lægge dem i portemonnaien , der er vistnok 
plads til dem i et eller andet rum  .  .  . Portemonnaien 
ligger på bordet derhenne ved døren ! Jeg lægger den altid 
på sådan et iøjnefaldende sted af hensyn til tyve ; så behøver 
de ikke at vække mig for at spørge , hvor mine penge 
er . De snupper blot portemonnaien og stikker af ; at de bagefter 
skælder mig ud for det magre udbytte , bryder jeg mig 
naturligvis ikke om . « 

Sinding var bleven færdig med sit toilette , og i det samme 
lød der ude fra korridoren en smælden med forskellige døre 
og en hastig , dæmpet sjokken på morgensko hen ad den lange 
gang . 
» Klokken er halvelleve , man behøver ikke at spørge , « 
Sagde Sinding .  » Kan de høre , dyrene skal fodres ? Hør , hvor 
de som hyæner styrte løs på rovet ! Lad os også skynde os ! « 
Det var ganske rigtig , som Sinding i sit smukke billedsprog 
sagde ; thi da de kom ud i korridoren , så de pensionatets 
forskellige beboere storme ud fra deres værelser og 
løbe omkaps nedad gangen for at komme først ind ad spisestuedøren . 

det vakte almindelig forbavselse at se Sinding give møde 
til frokosten samtidig med de andre . Alle så op , som ville 
de ikke tro deres egne øjne , og frk . Holst fik travlt med at 
fylde sin tallerken med alle mulige ingredienser  : hun var øjensynlig 
bange for , at der ikke skulle blive noget tilovers til 
hende , når Sinding først tog fat . 
Man satte sig til bords , men pladsen ved siden af frk . 
Fanget var tom , og frøkenen så sig forventningsfuld om , 
hver gang døren gik op for en ny pensionær . 
» Er postmesteren ikke stået op ? «  spurgte Sinding 
Jens . 
» Det ved jeg virkelig ikke , «  svarede Jens ,  » jeg har ikke 
set noget til ham i dag . « 
» De skulle vel ikke tilfældigvis have set ham ? «  henvendte 
Sinding blidt til frk . Fanget . 
» Nej ! «  svarede hun noget kort og gav et lille sæt på 
stolen . 
Forskellige damer vekslede betydningsfulde , skælmske øjekast , 

og et par af de yngre puffede til hinanden og bøjede sig 
fnisende over deres tallerken . Frk . Fanget blev rød i hovedet , 
og da hun mærkede , blodet steg op i hendes kinder , blev hun 
vred på sig selv , fordi hun ikke kunne tage Sindings uforskammethed 
med større ro , hun vidste jo dog , man ikke kunne 
vente sig andet fra den kant . Hun sad og spekulerede på 
en ripost til den uartige og havde just fundet ud af at chikanere 
ham ved en meddelelse om , at der i går havde været en 
skomagerdreng med en regning — noget , der for øvrigt efter 
al sandsynlighed ikke ville have generet Sinding synderlig , da 
slige besøg ikke vare ham uvante — , men heldigvis trådte 
postmesteren ind og forhindrede hende heri . 
» Gedmorgen ! «  råbte Sinding muntert .  » Hvorledes står 
det til efter ballet ? Lidt stivhed i knæerne og lidt ømhed i 
højre arm af at føre de gazellelette unge damer , hvad ? « 
» Nej , aldeles ikke , kan ikke mærke det mindste ! «  svarede 
postmesteren og hilste på selskabet . 
» Min gud , dansede de efter middagen ? «  udbrød frk . Fanget , 
slående en streg over sine hævnplaner mod Sinding . 
Vor lille ven måtte nu aflevere et referat ligeså omstændeligt , 
som om frøkenen havde været hans kone , og med 
en særdeles detailleret redegørelse for de forskellige toiletter , 
retter , o . s . v . , og postmesteren følte sig overbevist om , at 
Amalie ville have afgivet samme kendelse , som frøkenen nu 
gjorde , at det var nogle fjanterier at give sig til at danse 
klokken elleve om aftenen ; thi Amalie holdt også møget af 
at danse . 
» De har dog alligevel været noget medtaget , siden man 
først ser noget til døm nu ! «  bemærkede frk . Fanget efter beretningens 
slutning . 

» Nej , jeg forsikrer ! «  lo postmesteren .  » Når de endelig 
vil vide grunden , så er det den , at jeg har måttet underkaste 
min kjole en nøjagtig undersøgelse ; jeg var nemlig så uheldig 
at tage  . . . at få en stor fedteplet på den . « 
Han havde næppe nævnet ordet  » Fedteplet «  , før samtlige 
damer med Fru klejn og frk . Fanget i spidsen gav sig til at 
skrige i munden på hinanden , at det var den letteste sag af 
verden at tage fedt af . En anbefalede sin sæbe , en anden 
sit pulver , en tredie et husråd , og alle reklamerede så 
stærkt , som vare de agenter for deres middel , og advarede 
ligesom sådanne mod alle andre mettoder som meget skadelige . 
Resten af måltidet forløb nu meget livlig ; så snart den 
ene dame var færdig med en højst mærkværdig beretning om 
en fedteplet på en blå silkekjole , udbad den næste sig øjeblikkelig 
ordet for at overtrumfe hende med en endnu vidunderligere 
tildragelse med en fedteplet på en gul silkekjole , og 
således fortsattes det rækken igennem , indtil Sinding overgik 
dem alle med en fortælling om et særdeles kraftig virkende 
pulver , der havde skaffet en af hans bekendte af med alt 
hans fedt og til sidst endogså medtaget manden således , at han 
måtte henvende sig til en læge for at få noget til at stoppe med . 
Med fare for at fornærme alle de andre damer på det 
dødeligste valgte postmesteren frk . Fangels pulver , som havde 
det tillokkende ved sig , at det ikke var til at få i handelen , 
men kun kundes erholdes hos en af frøkenens veninder , der 
selv fabrikerede det efter en recept , der engang i middelalderen 
var funden blandt familiens værdipapirer . Frøkenen 
modtog den skadelidte kjole og lovede med en sikkerhed som 
en taskenspiller , der har lånt et Gulduhr af en af tilskuerne , 
at levere den tilbage til ejermandens tilfredshed , når postmesteren 

kom hjem fra spasereturen med Jens og Sinding i 
østre anlæg . 
I henhold til denne forsikring fulgte Astrup da også 
ganske rolig med de to andre , da de kort efter vandrede nedad 
gaden , og han var så langt fra at være stiv i benene , at han 
tvertimod følte en usædvanlig kraft i disse legemsdele , hvilken 
tvang ham til at gå meget udværts , med elastiske knæ og 
runde arme , omtrent som en balletdanser , der lige skal til at 
sætte af til en pirouet . Hurtigere end han anede det , skulle 
vor lille ven få brug for denne sin benstyrke . Herrerne vare 
komne igennem Gothersgade , og så snart de satte foden ind 
på nørre boulevard , kom der et heftigt vindstød , som havde 
stormet afsted ned ad det lange fortov langs garderkasernen 
uden at støde på nogen hindring og derfor havde en meget 
antagelig fart på sig . Det nåde hjørnet af Gothersgade 
samtidig med , at postmesteren drejede om dette , og løb mod 
den lille mand med sådan en kraft , at han blev svinget halvt 
rundt på den ene hæl som en vejrhane . 
» Halløj ! Det var da Pokker til blæst ! «  råbte han og 
greb til sin hat . 
Uheldigvis var det for sent ; den nye filthat steg tilvejrs 
fra hans hoved , svævede som en drage et godt stykke hen 
over Alleen og dalede omsider ned i denne , hvor den gav sig 
til at snurre rundt , ikke som en adstadig postmesterhat , men 
som en kåd clownhat i en manege . 
I Alleen bevægede der sig blandt andre spaserende en 
stakkels mand langsomt frem ved hjælp af et par krykker , 
og bag ham slentrede en stor , ungdommelig hund , der slingrede 
med sine lange ben , som en yngling i overgangsalderen 
slingrer med sine arme . Den var yderst ked af det langsomme 

tempo , dens herre marscherede i , og havde allerede udtømt alle 
de private morskaber , den selv kunne underholde sig med , såsom 
at stikke efter de stykker avispapir , der kom rutschende 
forbi i blæsten , eller at gribe fat i de legetøjsvogne , børn 
trillede afsted med , og derpå trække tov med vognens ejermand 
om besiddelsen af den . Da alle disse bedrifter kun havde 
indbragt den forskellige påmindelser af dens herre om , hvorledes 
en velopdragen hund spaserer pænt og artig på offentlig 
gade , var den bleven stødt , havde besluttet til straf for 
dens herre aldrig mere i dette liv at deltage i nogen som helst 
leg , og drev surmulende afsted , kastende fornærmede , resignerede 
øjekast op i luften . I det samme fløj postmesterens 
hat over hovedet på den og dens herre ; som københavnsk 
hund var den vant til at se mange fænomener og var egentlig 
temmelig blaseret lige overfor sådanne , men aldrig i sine dage 
havde den set mage til løjerlig fugl , og da hatten dalede ned 
på jorden lidt fra den og gav sig til at slå kulbøtter , antog 
hunden dette for en venskabelig indbydelse til at lege med 
og satte straks afsted for at melde sig , fægtende ganske frygtelig 
med alle fire ben . 
Hatten oppebiede dog ikke dens ankomst , men trillede 
videre , og hunden løb efter og bad den med nogle dybe vov ! Vov i 
om at stoppe . Hattens bevægelser vare imidlertid ikke ganske 
lette at beregne ; først gik det ligeud i en lige linie , men i 
det øjeblik , hunden havde indhentet den . bøjede hatten pludselig 
til siden , medens hunden uden at kunne stoppe kurede 
videre i samme retning og endte med en hovedkulds saltomortale . 
Når hunden så var kommen på benene igen og 
havde fået set sig om efter sin legekammerat , boltrede hatten 
sig lystig på den anden side af Alleen . 

» Hov ! Nå , der er du ! «  gøede hunden og stak derover . 
Hatten for videre langs træerne , forfulgt af hunden ; så løb 
hatten med et klask lige mod et træ og blev liggende som 
livløs .  » Nu har jeg dig ! «  tænkte hunden og styrtede hen imod 
den , men den var væk med det samme , og hunden rendte med 
sådan en kraft hovedet mod træet , at der blev et helt fyrværkeri 
for øjnene af den . 
Da disse to en kort stund havde fortsat denne legen 
hunden efter hatten , kom postmesteren ansættende i strakt 
karriere for at bemægtige sig sin flygtende hovedbedækning . 
Hunden så gemytlig til den nye deltager i legen , og 
afsted for de to forfølgere efter flygtningen ; snart var den 
ene og snart den anden forrest , og snart opfordrede postmesteren 
hunden til at snappe hatten , og snart bandede han 
det forbistrede dyr , som altid kom lige for benene af ham i 
det øjeblik , hvor han havde den største udsigt til at få fingre 
i hatten . 
De havde plads nok at røre sig på ; thi hvor de kom 
hen , flygtede spaseregængerne til alle side r , og pigerne jollede 
af med deres børnevogne , medens der på begge sider af Alleen 
samlede sig en anselig tilskuerkreds , som under jubel og 
latter fulgte den ville jagt . 
Tilsidst lykkedes det virkelig hunden at få fat i hatten , 
rigtignok på bekostning af et par smådrenge , som den i sin 
Iver rendte benene fra , og som straks opløftede et gyseligt brøl , 
understøttede af deres barnepige , som skældte postmesteren 
ud , fordi han ikke kunne passe bedre på sit store bæst af en 
hund . Medens postmesteren hjalp drengene op , stod hunden 
triumferende med hatten i gabet og ruskede den frem og tilbage 

og op og ned i sin billige harme over den skalle , hatten 
havde været den indirekte årsag i . 
Såsnart postmesteren så den medfart , hans hat led , 
ilede han til for at frelse den , men hunden løb afsted med sit 
bytte , så snart han nærmede sig ; og nu begyndte der ved 
hjælp af alle de tilstedeværende drenge en almindelig klapjagt 
på hunden , der først nu syntes , at det blev rigtig sjov , og 
snart flygtede til højre og snart til venstre , satte over børnevogne 
og krøb under bænke , og når den fik lidt plads for sig selv , 
lagde hatten på jorden som for at opfordre den , der kunne , 
til at tage den . 
Omsider nærmede den stakkels svage hundeejer sig , der 
havde staget sig frem ved sine krykker , så godt han kunne , 
og hele tiden havde spidset munden , som fløjtede han ganske 
voldsomt , uden at imidlertid nogen havde hørt den mindste lyd 
fra ham , og hunden , der nu var bleven ked af legen , overleverede 
ham triumferende lige ud til halespidsen sin fangst . 
Forfølgelsen ophørte , og postmesteren fik sin hat udleveret . 
Ved at se . hvor tilsavlet hatten var , kunne vor lille ven ikke 
tilbageholde en lille bitter bemærkning om hundens velopdragenhed , 
men ejeren misforstod ganske meningen og svarede 
blot henrykt : 
» Ja , ikke sandt , det er et brillant dyr ! Og jeg forsikrer 
dem for , det er den rene natur alt sammen ; den har aldrig 
lært at apportere — aldrig ! « 
Postmesteren var ikke fuldt så begejstret over hundens 
medfødte anlæg som ejermanden og fjernede sig brummende 
med sin hat , hvis ædle rundbueform i bogstavelig betydning 
havde fået sit knæk . 
Selskabet drejede nu ind i østre anlæg , dette lille stykke 

romantik midt i den larmende stad — som Sinding påstod , 
at enhver moderne forfatter ville kalde det , hvorfor vi samvittighedsfuldt 
notere det . Der var forresten kønt nok derinde 
med det forårsfine græs opad skråningerne og hen ad plænerne , 
med de blomstrende buskadser og de gamle kastanietræers 
mægtige kroner , og hver gang postmesteren i den gamle 
kirsebærgang traf på et valnøddetræ , vakte det ungdomsminder 
hos ham om kasten med store kæppe efter de grønne 
valnødder , flugten for militærpatrouillen og voldopsynsmændene , 
og de af valnøddesaften farvede hænder , som hele hans 
klasse satte en ære i at få så mørkebrune som muligt , hvorfor 
hver dreng også gned sig dygtig med skallerne , når de 
andre ikke så det . 
De blev ikke forstyrrede af spaserende ; en enkelt fodgænger 
styrede forbi dem med en forretningsmæssig hastighed , 
der viste , at han ikke var kommen for at spasere , men kun 
skråede igennem anlæget for at spare vej og tid , og nogle 
få børn fra de nærmeste fattigkvarterer legede hist og her 
under opsyn af deres ældste Broder eller søster , der ikke var 
stort større end dem , han eller hun skulle passe på . De 
fleste bænke stod tomme ; et sted sad der dog en gammel 
pensionist med sin frokost udbredt på et stykke avispapir 
ved siden af sig og gumlede løs med så heftige tyggebevægelser , 
som om han ville prøve , om kæberne vare i orden i 
hængslerne , og på en anden bænk sad to unge piger , den ene 
med sit håndarbejde og den anden med en bog , som hun 
straks smækkede i , da hun så nogen nærme sig . Jens gik 
lidt bag de andre og drømte ; han var ikke nogen stor fantast , 
men han havde dog allerede i tankerne forlovet sig med Pouline 
og udvalgt denne herlige plet til deres uforstyrrede spasereture , 

da han blev afbrudt ved et udbrud af Sinding :  » Ved den hellige 
Chrysostomus ! Der kommer jo den yndige ungmø , hvis 
hjerte de har knust til det fineste flormel nummer et . « 
Jens så højlig forskrækket op , da han antog , det var 
ham , tiltalen gjaldt , men kunne ikke opdage Pouline nogetsteds . 
De vare komne ud på den smalle sti , som fører over vandet , 
og postmesteren , som heller ikke kunne se nogen kvindelig 
skikkelse i nærheden , spurgte forvirret :  » Hvem  ?  . . . Hvor ?  . .  . 
Hvad mener de ? « 
» Se derovre på den anden side af vandet , «  svarede Sinding . 
 » Kan de ikke kende frøken fanget i den sylfidelette 
skikkelse , der svæver forbi sivene der  ? « 
Jens følte sig ligeså lettet over at høre , hvem Sinding 
mente , som postmesteren blev forbavset , da han oprigtig talt 
havde håbet , at nævnte unge dame for øjeblikket stod hjemme 
ifærd med at tage fedtepletter af hans kjole , men det lod 
sig ikke nægte , det var virkelig frk . Fanget , som kom dem 
imøde . 
» Hvad kan hun dog ville her ? «  spurgte postmesteren i 
fortsættelse af sin egoistiske tanke om hendes beskæftigelse . 
» Hm — hm ! «  hostede Sinding .  » Vil de heller ikke nu 
tro , hvad jeg forleden sagde , at det er dem , der virker som en 
magnet . « 
» Å , passiar ! «  svarede postmesteren , halvt fortrydelig og 
halvt smigret . 
» Ja , jeg tror ikke , det er Jens , hun løber efter , og mig 
er det ganske sikkert ikke  .  .  . men vi kan jo spørge hende 
selv ad , det er det nemmeste . « 
» Er de gal , menneske ? «  hviskedee postmesteren , thi de 
nærmede sig stærkt frøkenen . 

såsnart de vare komne hende nær nok , råbte Sinding 
hende an med et højt  » Goddag «  ; frøkenen for forskrækket 
sammen og så helt forvirret op fra jorden , som hun hele 
tiden havde stirret på med bly , sænkede blikke . 
» Nu kan det ikke længere nytte , at de vil nægte det , 
frøken , «  begyndte Sinding uden at agte på postmesterens 
grimasser .  » Der er en af os tre , som udøver en magisk tiltrækning 
på dem . « 
» Tror de  ? « 
» Ja , det gør jeg ! Svar oprigtig : hvorfor er de kommen 
herud ? Er det for Jens’ , postmesterens eller min skyld ? « 
» Det er naturligvis for postmesterens skyld ! «  lo frøkenen , 
men tilføjede straks rødmende med den yndigste forvirring , da 
hun opdagede , at hendes svar kunne misforstås :  » Men det er 
slet ikke på den måde , de mener . Jeg opdagede nemlig , at 
jeg ikke havde nok fedtepulver hjemme , og så kørte jeg med 
en sporvogn ud på Østerbro til den veninde , jeg får det 
hos  . . . jo , hun bor virkelig på Østerbro ; de kan godt få 
hendes adresse , hvis de ikke vil tro mig !  . . . og så ville 
jeg smutte her igennem for at komme hurtigere hjem med det . 
Men havde jeg husket på , at de fortalte , de skulle herud , 
så var jeg gået en hel anden vej , det kan jeg forsikre 
dem om ! « 
» Og al den ulejlighed har de haft for min skyld ! « 
Sagde postmesteren ganske betagen .  » Det er virkelig næsten 
for meget . Men nu spaserer de vel nok en tur med os , siden 
de engang er kommen herud ? Kjolen kan godt vente , jeg har 
jo ikke brug for den hverken i dag eller i morgen . « 
Det viste sig at være så heldigt , at frøkenen ikke havde 
andre presserende forretninger end kjolerensningen , så at der 

ikke var noget , der hindrede hende i at slutte sig til herrerne , 
og specielt sluttede hun sig til postmesteren , som var så fuldkomment 
besejret af hendes tjenstvillighed og hele øvrige elskværdighed , 
at han ganske glemte alle sine forsætter om at vise 
sig kold og afvisende lige overfor hende . 
Blid og kvindelig vandrede hun ved siden af vor lille ven 
og hørte på hans komplimenter , idet hun frit overlod ham 
valget af vejen , så længe de bevægede sig i det mennesketomme 
anlæg ; men da de forlod dette for at begive sig hjem , 
vidste hun at mage det således , at de kom ned ad Østergade , 
thi hun ville dog nok vise så mange veninder som muligt 
denne sin nyeste erobring . 
I nærheden af pensionatet traf vort selskab Bonnesen , 
der ligeledes vendte hjem til middagen , og Sinding fandt nu 
lejligheden passende til at fremkomme med indbydelsen til 
tivoli . Frk . Fanget blev ham for første gang i sit liv oprigtig 
taknemmelig , da hun således fik udsigt til at tilbringe 
aftenen i selskab med sin kære postmester , og dønne tog også 
med tak mod invitationen . 
Bonnesen derimod blev ganske bestyrtet over vennens 
flothed og standsede midt på gaden , idet han med elskværdig 
uforbeholdenhed spurgte :  » Hvad Pokker går der af dig ? Vil 
du gøre stort selskab i tivoli ? « 
» Ja ! — i al tarvelighed , kære ven ! Du må endelig 
ikke lade være at spise dig mæt til middag af hensyn til 
gildet . « 
» Nej , så letsindig er jeg da heller ikke !  .  .  . Men jeg 
forstår ikke — har du vundet i lotteriet eller hvordan har 
du  .  .  . « 
» Din forbavselse er ikke synderlig delikat , min gode 

Bonnesen  ! Du taler , som om du aldrig havde været min 
gæst . « 
» Jeg kan oprigtig talt heller ikke i øjeblikket erindre 
nogensinde at have været i det tilfælde . « 
» Det er dog den sorteste utaknemmelighed , jeg i mit liv 
har hørt ! Det er ikke mere end et par aftener siden , at jeg 
inviterede dig med i  » Billigheden «   .  .  . « 
» Og lod mig betale gildet — jo , på den måde har jeg 
rigtignok oftere nydt den ære  .  .  . Men forord bryder ingen 
trætte : jeg låner dig ingen penge i aften , det siger jeg ! « 
» Tak , det behøves heller ikke !  . . . Du tror mig ikke ? 
Vil du behage at se ! « 
Sinding åbnede sin portemonnaie og fremviste med stor 
ostentation dens indhold . 
» Der er min sandten Sedler ! Sedler i din portemonnaie , 
det syn troede jeg aldrig , jeg skulle opleve at se ! « 
» Jeg håber ikke , du tvivler om , at de er i min lovlige 
besiddelse ? Du ved , jeg har ingen offentlig kasse under 
mig  .  .  . « 
» Nej , gudbevares , jeg stoler fuldkomment på dig ; men 
nu får jeg bare ikke sovet til middag for at spekulere på , 
hvor Pokker du kan have fået dem fra . « 
Med disse ord gik Bonnesen foran opad trappen , grundende 
dybt og hvert øjeblik rystende på hovedet , som om 
han forkastede en ny hypottese om dette mærkelige fænomen . 
Postmesteren var i grunden noget genert over at modtage 
Sindings indbydelse , da hans ven så stærkt pointerede , at 
Sinding ikke havde råd til det ; frk . Fanget gjorde sig imidlertid 
ingen skrupler i denne henseende , hovedsagen for hende 
var . at hun skulle være sammen med postmesteren . Hvad Jens 

angår , da var han mærkelig nok den af samtlige indbudte , der 
blev mindst overrasket , og han havde gerne , hvis han havde 
kunnet , givet Sinding flere penge til at flotte sig for , men de 
fem og tyve kroner vare alt , hvad han ejede og havde , og han 
havde ikke i sine dristigste fantasier ventet at få en så brillant 
anvendelse for dem , som at de skaffede ham udsigt til at se 
Pouline og måske komme til at tale med hende . 
Xvii . 
Klokken lidt over seks begav Sinding sig stolt i spidsen 
for sit selskab nedad gaden ; herrerne vare meget oprømte , og 
det samme var tilfældet med Fru klejn , der bar et tykt vintershawl 
over armen , thi efter hendes påstand vare aftenerne 
på tivoli lumskere end noget andet sted i retningen af pludselig 
at synke fra en høj sommertemperatur ned til frysepunktet ; 
frk . Fanget var derimod ikke så lidt fornærmet over 
at skulle gå så tidlig på tivoli og forsikrede med en højst 
naturlig latter , at det ville more hende at se etablissementet 
på den tid af dagen , der var vist kun soldater og bønder , 
for ordentlige folk kom da aldrig før til anden afdeling af 
koncerten . Men Sinding brød sig ikke om hendes stiklerier ; 
han ville have , at de jyske gæster skulle se alle institutionens 
herligheder , og derfor var det nødvendigt at begynde med 
forestillingen på plænen . 
Postmesteren var meget opfyldt af at skulle gense tivoli 
efter så mange Års forløb , og hans overraskelse begyndte 
straks ved tælleapparatet , hvis indretning ikke stod ganske 

klar for ham . Først ville han have det til at gå den forkerte 
vej rundt og ville på ingen måde tro Sindings fortælling 
om den frygtelige uorden , han derved ville bringe i 
tivolis hele årsregnskab , da apparatet ved at drejes den vej 
formentlig trækker fra i stedet for at lægge til ; men da han omsider 
var bleven bevæget til at afstå herfra , stoppede han op 
imellem de to vinger af apparatet for at få betjenten til at 
afgive en forklaring af mekanismen ; men betjenten gjorde 
resolut en ende herpå ved med den bageste vinge at give 
postmesteren et sådant slag bagpå , at den lille mand blev 
vipset højst hovedkulds og aldeles uforklarlig for ham selv ind 
på etablissementet . 
Skjøndt der kun var kommet meget få mennesker , samlede 
Fru klejn straks alle sine pensionærer om sig og forlangte 
at få at vide , hvor de skulle træffes , hvis de kom fra hinanden . 
Det viste sig naturligvis , at ingen af de unge mennesker 
havde tænkt på denne mulighed ; men den bekymrede 
kone fortsatte først trøstet sin vej , da det var blevet aftalt 
at mødes under uret på basaren , hvis den nævnte ulykke 
skulle indtræffe . 
Det lod til at skulle tage adskillig tid for selskabet at 
komme hen ad pladsen , thi ligesom man satte sig i gang igen , 
standsede postmesteren dem atter for at betragte det nye 
tteater . Til glæde for arkitekten , tivolis direktion og alle 
andre interesserede må det noteres , at vor lille ven udtalte 
sin fulde tilfredshed med tteatrets ydre og forgæves søgte at 
rekonstruere det gamle tteater , da han stadig sammenblandede 
billedet af det med billedet af en gammel lirekasse med bevægelige 
figurer , som han erindrede fra sine unge dage på 
dyrehavsbakken . De øvrige af selskabet skyndte imidlertid på 
20* 

for at komme videre , men postmesteren lod ikke til at ville 
forlade stedet , før han havde fået oplysning på sit spørgsmål 
om , hvad den indskrift betød , der stod over scenen , og 
Bonnesens forklaring om , at der stod  » Blot til lyst «  , tilfredsstillede 
ham ligeså lidt som Sindings formodning om , at de 
kinesiske bogstaver betød  » Soya «  . 
Heldigvis begyndte nu musikken på plænen ; ikke så snart 
bavde det lille orkester på sin stilfærdige måde taget 
fat på en beridergalop , hvor kornetten travede sindig afsted 
som en scenevant , på stedet galopperende cirkushest , medens 
tubaen forpustet kom drattende bagefter som en tung bryggerhest , 
der ikke kunne følge med , før postmesteren glemte tteater 
og indskrift og — for at blive i billedet — spidsede ører som 
en gammel kavallerihest . 
» Nej , «  udbrød han ,  » nu begynder forestillingen på plænen , 
det kan jeg høre !  .  .  . Jeg tror så skam , det er den samme 
Melodi , de spillede for elleve år siden . « 
Han tog fart på for at løbe derhen , men blev kaldt tilbage 
af Sinding :  » Nej stop , min gode postmester ! Det går 
ikke , at vi sådan hver løber sin vej ! De må værsgod følge 
trop ; de må betragte dette som en af disse moderne , billige 
selskabsture , hvor deltagerne af arrangøren får at vide , hvor 
de skal gå og stå , hvornår de skal spise , hvornår de skal 
more sig , o . s . v . Jeg skal sørge for , at de så vidt muligt 
får alt at se herinde ; jeg har netop sat mig i den bekostning 
at anskaffe et tivoliprogram for at kunne lægge planen 
for turen efter det : men deltagernes første pligt er streng 
lydighed mod arrangørens ordre . Nu ved de det ! Nu begynder 
Sindings første — og sidste — billige selskabstur til 
tivoli ! Efter at deltagerne have taget de interessante tælleapparater 

og det nye tteater i øjesyn , går turen videre til 
plænen , hvor der vil blive givet dem lejlighed til at se vor 
tids berømteste kunstnere i deres overordentlige , uovertrufne og 
uovertræffelige produktioner og exercitier . « 
Under Sindings anførsel satte selskabsturisterne sig atter 
i bevægelse og ankom uden flere standsninger til plænen .  » Å 
herregud , der er tribunen ! Den har såmænd ikke forandret 
sig den mindste smule , «  udbrød Astrup vemodig , som om han 
talte om en gammel ven .  » Og nu ringer de på den gamle 
bordklokke ligesom hos et tyrolerselskab  .  .  . hvor jeg kender 
det alt sammen igen ! « 
Musikken , der havde pauseret et øjeblik , galopperede videre 
i sit forrige luntetrav , og forestillingen tog sin begyndelse . 
En efter programmets udsagn overordentlig berømt familie 
tumlede opad trappen og frem på tribunen , iført brogede 
svømmebenklæder og kødfarvet trikot af en så overvættes rød 
farve , at det bibragte en formodning om , at familien lige var 
bleven skoldet i et meget varmt bad , og familiefaderen stillede 
sig straks til disposition for sine poder , der gav sig til at 
klavre opad deres stamtræ som ad et andet træ . 
Postmesteren følte sig overbevist om ved sine tidligere besøg 
på tivoli at have set samme berømte familie og havde 
just fortabt sig i gisninger om , hvormange sønner denne familiefader 
egentlig havde , thi han syntes altid at have et forråd 
af sønner af enhver alder og størrelse , da der hørtes nogle 
gennemtrængende hyl og brøl bagved vor lille ven . Hele 
selskabet gjorde omkring og opdagede en lille dreng og en 
lille pige , som moderen forgæves søgte at berolige ved at opfordre 
dem til at se på al den dejlige stads oppe på tribunen 

en opfordring , der syntes noget meningsløs , da børnene netop 
græd , fordi de ingenting kunne se . 
» Er det mig , der tager udsigten fra jer ? «  spurgte postmesteren 
og rykkede til side . 
» Gud , mange tak , min herre ! «  sagde moderen og tilføjede 
ned til børnene :  » Nu kan i se alle de smukke mænder deroppe , 
ikke sandt ? « 
» Næ- æ ! «  lød den ungdommelige duet .  » Vi kan slet ikke 
se noget ! Løft os op , moder ! « 
» Løfte jer store børn op ? Det kan jeg virkelig ikke ! « 
Denne erklæring fremkaldte et fornyet brøl fra børnene 
af en sådan styrke , at frk . Fanget heftig tilhviskedee postmesteren : 
 » Lad os gå lidt længere hen til siden ; det er jo 
ikke til at holde ud med de unger ! « 
» Å , det er jo synd for de små stakler , de er jo kommen 
herud for at more sig  .  .  . Kom her , Jens , tag du drengen 
op på skuldrene , så tager jeg pigen ! « 
» Vil de virkelig stå og slæbe på  .  .  . «  længere kom 
frøkenen ikke i sit harmfulde udbrud , thi Jens og Astrup 
havde allerede hver sit barn på skuldrene , og småfolkene 
brød ud i en lystig jubel , der var nok så god en belønning 
for ulejligheden som moderens glade taksigelser . Men frk . 
Fanget blev for alvor vred og gik hen til Fru klejn .  » Har 
de kendt mage ? «  hviskedee hun .  » Det er dog rasende simpelt 
af hr . Astrup !  .  .  . Lad os gå lidt længere herhen ad , man 
kan jo ikke være bekendt , at folk ser , de hører til os ! « 
Skjøndt Fru klejn egentlig ikke indså det simple i at 
bære på et barn , var hun dog godmodig nok til at rykke et 
stykke til siden med den krænkede frøken ; men ikke så snart 
opdagede Astrup , at hans damer trak sig til side , før han 

galant trak efter med den lille pige på skulderen . Dette bevirkede 
kun , at damerne retirerede endnu et stykke , øjeblikkelig 
efterfulgte af Astrup , der aldeles ikke anede grunden til 
denne sidegang , og hele selskabet og børnenes aloder sluttede 
sig umærkelig til denne sidelænds bevægelse . 
På denne aiåde ville de alle sikkert inden forestillingens 
slutning være komne plænen rundt , måske endogså flere gange , 
hvis ikke frk . Fanget , der havde opdaget en familie af sit 
bekendtskab og var bleven ganske fortvivlet over udsigten til 
at blive set i selskab med to herrer med børn på skuldrene , 
havde gjort en ende herpå ved at sige :  » Nu er jeg ved gud 
ked af at se på de kunster ; det er jo det samme , man har 
set tusinder af gange . Nu går Fru klejn og jeg ned ved 
koncertsalen , for nu begynder de straks , så kan herrerne jo 
komme efter , når de får nok af de løjer ! « 
Uden at oppebie Fru Kleins samtykke trak hun af med 
den skikkelige kone og efterlod herrerne yderst forbavsede over 
den pludselige uforklarlige opposition hos den ellers så eftergivende 
unge dame . 
Plæneforestillingen var snart forbi , og det kostede ikke 
herrerne megen umage at finde damerne , som havde slået 
sig ned ved et bord : det tilstedeværende publikum bestod 
nemlig hovedsagelig af en større samling ældre damer , som i 
flere timer havde siddet ved indgangen til koncertsalen , og som 
nu , da publikum kom , puttede deres håndarbejde i lommen ; 
også dette træk var postmesteren bekendt , og han påstod 
bestemt , at han genkendte flere af disse abonnenter , som 
havde haft akkurat de samme pladser for elleve år siden . 
Herrerne havde taget sæde ved damernes bord , og man 
sad og morede sig med at gætte , om de enkelte personer , der 

af og til kom ned mod koncertsalen , vare abonnenter eller 
ikke , hvilket ikke var så vanskeligt , da de første bevægede 
sig med den sikkerhed , hvormed man går i sin egen dagligstue , 
medens de andre gik usikkert og forlegne , da de straks 
fik samme følelse , som folk have , når de komme for tidlig i 
selskab . Imidlertid blev såvel damer som herrer snart opmærksomme 
på en familie , bestående af en ældre herre og 
to heller ikke unge damer , som i nogen tid havde kredset om 
bordet og blev stående lidt fra , hviskende til hinanden og 
kastende stive blikke på vort selskab . Dette udtømte sig i 
gisninger om grunden hertil og blev til sidst enig om , at de 
fremmede vist havde tabt noget ved dette bord , hvorpå de 
alle gav sig til at kigge under bord og stole . 
Da ingen af dem vidste , hvad det var . de ledte efter , 
kunne det have varet længe , inden de havde fundet det ; men 
heldigvis fik Sinding fra det nærmeste bord besked om , hvad 
der var i vejen . Her sad nemlig nogle damer , som havde 
hilst meget venskabelig på den omtalte familie , men som nu , 
da den havde fjernet sig , med en skadefro latter morede sig 
over , at Sinding og hans selskab havde taget familiens sædvanlige 
pladser i besiddelse . 
Såsnart Sinding havde meddelt de andre den gjorte opdagelse , 
blev frk . Fanget og Fru klejn møget opbragte på 
den husvilde familie og gav sig til næste gang , familien passerede 
forbi , at måle dens forskellige medlemmer med meget 
ringeagtende blikke . Astrup foreslog godmodig selskabet at 
flytte et andet sted hen , men både frøkenen og fruen afslog 
dette på det bestemteste ; de vidste ikke af , at man sådan 
kunne forpagte visse pladser herude ; når man betalte sin 
billet , havde man vel ligeså megen ret som enhver anden 

til at sætte sig , hvor der var plads , og dette var netop et 
ganske udmærket sted , og de agtede at blive siddende her hele 
aftenen . 
Dette sidste blev sagt meget højt , for at de andre , som 
just patrouillerede forbi , kunne blive underrettede om denne beslutning . 
Den husvilde families damer blev ikke svar skyldige , 
på næste forbimarsch affyrede de nogle meget højrøstede bemærkninger 
om , hvor mageløs ugenerte folk var , og om , at de 
ikke kunne begribe , hvor folk gad — med et meget foragteligt 
tryk på det sidste ord . Striden fortsattes nu på denne 
måde med forskellige stikpiller , så snart man befandt sig indenfor 
hinandens hørevidde ; fruen og frøkenen lo højt over den 
slags folk , der bildte sig ind , at de ejede hele tivoli , og modpartiet 
lo ligeså hjertelig over den slags folk , der ikke 
kendte til skik og brug , og insinuerede meget irriterende , at 
Sindings selskab vist var fra en eller anden ravnekrog af en 
provinsby . Vore damers stilling var jo imidlertid meget stærk , 
og de havde da også efter nogen tids forløb den triumf at 
se den fremmede familie opgive den ulige kamp og tage plads 
ved et bord langtfra , hvor de stakler vist slet ikke kunne høre 
noget af musikken . 
Det er overflødigt at bemærke , at der straks , da vort selskab 
havde taget plads , kom springende en opvarter , som med 
stor samvittighedsfuldhed tørrede det aldeles rene bord af med 
en ikke nær så ren serviet . På grund af den omtalte begivenhed 
havde Sinding ganske glemt denne tjenstvillige gentlemann , 
indtil han ved at se til siden opdagede , at opvarteren 
endnu stod der og kastede længselsfulde blikke på selskabet . 
» Mine damer og herrer , «  sagde Sinding ,  » Festprogrammet 
lyder her på en let forfriskning , bestående af iskager til damerne 

og sodavand med en ubetydelighed af banko , tilsat med 
en anelse af angostura , til herrerne . Haver nogen noget 
herimod at indvende , så sige han til i tide og tie siden 
stille  ? . « 
Der blev ingen indvendinger gjort , og Sinding kaldte derfor 
på opvarteren . Denne så sig uhyre overrasket om i 
alle andre retninger end den , hvorfra råbet kom , men da der 
på Sindings gentagne tilråb nærmede sig en anden opvarter 
fra den modsatte side , opdagede den første dog heldigvis , hvem 
det var , der kaldte , så betids , at han kom først . Han vendte 
snart tilbage med det forlangte og holdt sig nøje Fru Kleins 
opfordring om ikke at spilde noget af sodavandet på bordet 
efterrettelig ved at lade den ene trediedel løbe ud på jorden , 
før han skænkede op . 
» Hvormeget er det ? «  spurgte Sinding . 
» To kroner og femogfyrre . « 
» De kan vel nok bytte den ? « 
Medens opvarteren gav igen på den modtagne tikroneseddel , 
måtte Sinding læse musiknumrene op af programmet 
og lagde derfor ikke alærke til , hvor meget opvarteren lagde 
på bordet . Denne havde forgæves ventet en stund på drikkepenge , 
men da der ikke lod til at vanke noget , og der i det 
samme blev banket i’ et andet bord , forlod han selskabet med 
en ubeskrivelig ringeagtende Aline . 
Bonnesen , som sad ved siden af Sinding , havde uvilkårlig 
givet sig til at tælle de penge , der var givet igen , og udbrød 
nu :  » Der er fem og tyve øre for lidt !  .  .  . Der ser du , Sinding , 
følgen af ikke at passe på . « 
» Ja , det er der også ! «  sagde Sinding rolig efter også 
at have talt pengene . 

» Du vil dog vel ikke finde dig i det ? Det er dog for 
galt  .  .  . «  , og uden at oppebie Sindings svar brølede Bonnesen 
af al magt på opvarteren . 
» Må jeg bare selv klare den historie ! «  sagde Sinding , 
medens opvarteren kom løbende til med håbet om drikkepenge 
lysende ud af hvert træk i ansigtet . 
» Herren kaldte ? «  spurgte han forbindtlig bukkende . 
» Ja , de skulle bare have nogle drikkepenge , «  svarede 
Sinding med den største ro .  » Det var to kroner og femogfyrre 
 .  .  . Nå , jeg ser , de selv har taget femogtyve øre — 
ja , så er det godt ! « 
At beskrive , hvor lang opvarteren blev i ansigtet , er ikke 
muligt og medens han fjernede sig , gned Bonnesen sig voldsomt 
på sin albue og erklærede sig fuldstændig tilfreds med 
afstraffelsesmethoden . 
Da koncertens første afdeling var forbi , opstod der en 
betydelig vanskelighed : thi Sinding ville føre sine gæster omkring 
til forskellige seværdigheder , men hverken frk . Fanget 
eller Fru klejn vare at bevæge til at forlade stedet , eftersom 
de fordrevne damer endnu stadig sad på lur , parate til at 
styrte til og bemægtige sig de frarøvede pladser , så snart Sindings 
selskab gjorde mine til at rejse sig . Men også her 
viste Sinding sin dygtighed i at klare vanskelige situationer , 
thi efter at have spekuleret lidt sagde han , idet han rejste sig 
og gik :  » Vent et øjeblik ! Jeg så før min gamle ven Jappe 
mellem opvarterne , han kan nok finde på noget ! « 
Sinding vendte straks tilbage med nævnte Jappe , som blev 
indviet i sagens sammenhæng . 
» Ja , se , «  sagde Jappe , idet han kløede sig i sit skomagerskjæg 
på hagen ,  » det går nu ikke at sige , at bordet ér 

taget , hr . Sinding , desformedelst at folk aldrig vil tro om et 
ledigt bord , at det er besat  .  .  . man kunne måske lægge 
nogle stokke og parasoller på stolene og bordet  .  .  . « 
» Nej tak , vi risikerer , at de folk , der tager pladserne , 
ovenikjøbet vil have findeløn for de ting . « 
» Rigtig ! Det er indlysende , den går ikke !  .  .  . Nej , « 
Udbrød Jappe med en fiffig fløjten ,  » nu ved jeg , hvordan 
den skal skæres ! Vil herskabet barestens vente et eneste 
øjeblik ! « 
Han forsvandt og kom kort efter tilbage med en ældre 
kone og to unge piger . 
» Det er min familie , hr . Sinding , «  præsenterede han . 
» Mutter og pigebørnene kan så brillant reservere sig på 
herskabets pladser , til herskabet kommer igen . « 
» Det er udmærket , Jappe ! «  lo Sinding og henvendte sig 
til den kvindelige del af familien med spørgsmål , om han 
måtte byde dem en kop chokolade og lidt kager . 
» Mange tak , «  svarede Jappe på familiens vegne ,  » en 
lille portvinstoddy til mutter og chokolade til pigebørnene ! « 
» Som de vil naturligvis !  . . . Ja . så beder vi dem tage 
vore pladser , til næste afdeling begynder . « 
Vort selskab satte sig derpå i bevægelse , fruen og 
frøkenen dog først , efter at de havde advaret Jappes damer 
specielt mod den forjagne families kvindelige medlemmer . 
Sinding førte an , og han var ingen dårlig vejviser ; han 
kendte ikke alene alle nuværende og forhenværende lokaliteter , 
men han kunne også alle de sagn , der knyttede sig til dem . 
Da man således kom til stedet med kraftprøverne og vægten , 
genså postmesteren med glæde det gamle bekendte tyrehoved , 
men erfarede til sin sorg , at den rigtige gamle skydemand 

— som døn fordums ejer kaldtes — var afgået ved 
døden . 
» Å . Herregud , er han død ? «  sagde postmesteren med 
inderlig deltagelse .  » Ja , de kan nok huske den store , svære 
mand ; det var en hel kæmpe ! Hvad mon han døde af ? « 
» Ja , det var en sørgelig historie ; nu skal de høre ! Han 
opdagede en søndag middag , kort før etablissementet skulle 
åbnes , at fjederen på tyrehovedet var gået itu . Det ville 
vare en times tid , inden skaden kunne blive udbedret , og det 
ville jo være et stort pengetab at lade hovedet stå ubenyttet , 
for ligeså snart der var lukket op , strømmede der en masse 
soldater og matroser til for at prøve kræfter . Hvad gjorde 
så manden ? Han lagde sig ned på maven under gulvet og 
stak sit eget hoved op i tyrehovedet og trak med hånden 
bagud i viseren , der viste , hvor meget der blev slået . Soldaterne 
begyndte at slå løs .  » Tju ! «  sagde det — 950 pund  . . . 
» Tju ! «  — 1200 pund  . . . og sådan blev det ved . Alanden 
fik jo nok fem øre for hvert slag , men et drøjt stykke arbejde 
var det alligevel , for en svær varme var det . og det var 
jo folk , der havde kræfter  .  .  . « 
» Alen du gode gud . hvor kunne manden holde det ud ? « 
» Det kunne han heller ikke !  .  .  . Det vil sige , han holdt 
tappert ud til fjederen var sat i stand , men han var aldrig rigtig 
rask siden . « 
» Å , det er noget , de står og laver ! « 
» Jeg — nej . på ingen måde ! Således lyder historien ; 
relata refero ! « 
Postmesteren var endnu ikke kommen sig af sin forbavselse , 
da Sinding standsede selskabet ved et sted af stadsgraven 
og i en forretningsmæssig førertone sagde :  » Her ser de . mine 

herskaber , det mærkelige sted , hvor de sjældne fisk blev fangede , 
som aldrig før eller senere er fiskede i de danske farvande . « 

» Hvad var det for nogle ? «  spurgte postmesteren . 
» Det sidste , jeg fortalte dem , tvivlede de om ; men dette 
her indestår jeg for er sandt . Der var engang for mange 
år siden en funktionær herude på tivoli , som var en lidenskabelig 
fisker ; hver formiddag mødte han klokken ti og lagde 
sine fire snører ud . I reglen vankede der ikke meget ; nogle 
små mudrede ål var det meste udbytte , en gang imellem fik 
han dog også en overgemt oksetunge eller en harsk sardin 
på krogen — det var begribeligvis noget , der var kastet ud 
fra en af restaurationerne ; — men en dag , da han en kort 
tid havde forladt sine fiskestænger for at spise frokost , opdagede 
han ved sin tilbagekomst , at der var bid , og det godt 
bid , på alle fire snører . I en fart fik han den første trukken 
op og opdagede til sin overraskelse en tung , dejlig fisk 
på over en alens længde ; han skyndte sig at hale den anden 
i land , samme resultat , herlig , stor fisk , og ligesådan på 
de to andre snører . Da han skulle tage fisken af krogen 
syntes han imidlertid nok , at dyrene lå så underlig rolige 
på jorden , ligesom de vare døde , og nu kendte han dem også 
igen ; det var de papfisk , hvormed han selv plejede i pantomimen 
at give pjerrot på torsken , og det var hans kolleger , 
der havde hængt dem på krogen under hans fraværelse . Han 
fiskede aldrig i stadsgraven siden den dag . « 
På denne måde vedblev Sinding at underholde sine 
gæster , og tiden gik derfor meget fornøjelig for dem med 
undtagelse af Jens , der ikke hørte efter , men kun gik og spejdede 
efter familien Søeborg . 

arrangøren af turen havde lagt sin plan så snedig , at 
selskabet hen ad tiden for koncertens symfoniafdeling kom til at 
gå mod strømmen af det kommende publikum , kun for at give 
Jens lejlighed til lettere at finde hende , han søgte , og den 
unge mand var da også ganske fortumlet af at vende og dreje 
hovedet i alle retninger for at mønstre alle familier og specielt 
alle unge piger . 
Tiden gik imidlertid , uden at den søe borgske familie kom 
tilsyne , og da flere af turisterne klagede over træthed og 
pressede på for ikke at komme for sent til symfonien , var der 
intet andet at gøre end at bøje sig og begive sig ned til koncertsalen , 
men undervejs lovede Sinding den bekymrede Jens , at 
han skulde'komme til at sidde således , at han let kunne se , 
hvem der kom . 
Pladsen foran koncertsalen var ganske forandret ; havde 
den under første afdeling været for mennesketom , var den nu 
for overfyldt af folk . En tæt trængsel bevægede sig langsomt 
i flere modsatte strømme ; hvert øjeblik filtrede de sig ind i 
hinanden , så det varede en stund , inden de kom klar af hinanden 
og kunne bevæge sig videre i den oprindelige retning . 
Folk hilste på hinanden , og allevegnefra hørte man overraskelsesudbrud 
over mødet ; unge piger dannede — som det 
hedder i fyrværkerisproget — strålende sole , på siden garnerede 
af kurgjørende herrer ; ældre damer gik værdig og bevægede 
deres ben kun langsomt , men lod til gengæld deres 
mund løbe desto raskere ; ældre herrer vandrede bag deres 
familier med det tilfredse udtryk , som bevidstheden om opfyldelsen 
af sin familiepligt giver ; og grupper af midaldrende , 
flotklædte herrer stod og kritiserede de forbigående damer 
på samme elskværdige måde , hvorpå hestekjendere vurdere 

de dyr , der føres forbi dem . Over det hele hvilede det optrampede 
støv i en tæt sky , men liv var der , liv og glæde ; 
et ægte folkelivsbillede , muntert som et sådant og spraglet 
som et sådant , thi ligesom damerne om vinteren helst præsentere 
deres nye dragt søndag formiddag i kirken , således 
have de for skik om foråret at vise sig i deres nye sommertoilette 
en lørdag aften på tivoli . 
Sindings selskab fik med nogenlunde lethed banet sig vej 
gennem trængslen , da arrangøren havde fundet på det praktiske 
middel at lade den energiske frk . Fanget gå i spidsen , 
thi han kendte den unge dames albuer . Da de kom i nærheden 
af deres reserverede pladser , så de en familie stå og 
parlamentere meget ivrig med de tre kvindelige japper , der 
uden at svare et ord sad og bredte sig hver på to stole , en 
praktisk foranstaltning af gamle Jappe for at sikre en stol til 
hvert af vort selskabs personer . 
Sinding , som var kommen forud , hørte den mandlige del 
af den parlamenterende familie i en dybt krænket tone sige : 
» Men det er dog aldeles utilladeligt således hver at optage to 
stole !  .  .  . Det kan også kun tænkes herhjemme med vore 
latterlige , små forhold ! « 
Hertil svarede Sinding meget rolig , at i al fald for den 
ældre dames vedkommende , nemlig madam Jappe , vare forholdene 
ikke så små , at de jo nok kunne retfærdiggøre brugen 
af to stole ; et svar , der indbragte ham en hel ladning 
indignerede blikke fra den fremmede families kvindelige medlemmer , 
medens Herren ikke kunne lade være med at trække 
på smilebåndet . 
Astrup og Jens vare imidlertid komne til og opdagede øjeblikkelig . 
At de fremmede ikke vare andre end familien Søeborg , 

som absolut ville have de tre kvindelige japper til at afstå 
nogle af stolene . 
Der blev en takken for sidst og en latter over det morsomme 
møde ; Fru klejn og Fru Søeborg fornyede deres bekendtskab 
 ; de , der ikke kendte hinanden , blev præsenterede , 
og det er en selvfølge , at de søeborgske damer blev installerede 
på nogle af stolene , fra hvilke familien Jappe straks 
ved vort selskabs ankomst var sprungen op med nogle sæt 
ligesom tre djævle af deres legetøjskasser . Da de fem damer 
havde taget plads , var der en stol tilovers , som herrerne turvis 
skulle have adgang til , og som først blev beklædt af hr . 
Søeborg i hans egenskab af aldersformand . 
De andre herrer spaserede foreløbig frem og tilbage foran 
bordet , men Jens blev stående , fortabt i beskuelsen af Pouline . 
Aldrig i sit liv havde han set noget så yndigt ! Hendes 
dragt bestod af en underlig blanding af rødt og sort ; den 
røde farve var ikke absolut køn , den lignede egentlig mest 
mislykket krebsesuppe , men derfor var toilettet lige kønt . 
Underkjolen var rød og overkjolen sort , men på denne 
sidste dukkede der ved hænder og Hals mindre strimler af det 
bøde op , og hist og her tittede nogle små , lunefulde sløjfer 
af samme farve frem ; handskerne og hatten svarede harmonisk 
til dragten , og hvilken mægtig hat var det så ikke ? Den 
havde en skygge så stor , at den lignede en hel sufflørkasse , 
men inde i sufflørkassen sad hendes søde , lille ansigt og smilede 
så frisk og skjelmsk , og det var nok det , Jens så på , 
mere end på hele dragten , for ikke at tale om , at han aldeles 
ikke værdigede søsteren et blik , skønt denne unge dame 
for en uhildet tilskuer havde akkurat samme krav på opmærksomhed , 
så meget mere som hun bar mage til Poulines 
21 

dragt , kun at farven var forandret fra mislykket krebsesuppe 
til mislykket grønkål . 
De promenerende herrer vare komne et temmelig langt 
stykke bort , da Astrup pludselig stoppede op med et udbrud , 
der gjorde lyst i trængselen omkring ham og fik de nærmeststående 
unge damer til at udstøde små hvin . 
» Hvad er det ? Hvad skriger du sådan op for ? «  spurgte 
Bonnesen . 
» Du milde gud , Jens  . . . han blev jo henne hos damerne ! « 

forfærdet over denne opdagelse gjorde den lille mand omkring 
og banede sig meget hensynsløst vej gennem publikum . 
Musikken var begyndt , men det hørte han ikke ; han styrede 
lige hen til Jens , greb ham under armen og ville trække ham 
bort . 
» Du , Jens  .  .  . «  sagde han kattevenlig ,  » vi andre spaserer 
 . . . det er rigtig morsomt ! Du skulle virkelig komme 
med os ! « 
» Nej tak , jeg står udmærket , hvor jeg står ! «  svarede 
Jens , og det var uden tvivl hans oprigtige mening . 
» Vist ikke nej , kom nu ! «  råbte Astrup lidt hidsig . 
En almindelig misbilligende hyssen , ledsaget af indignerede 
blikke , vendte sig fra alle kanter mod vor lille ven , thi man 
kan ikke sådan forstyrre det musikalske lørdagspublikum i 
nydelsen af symfoni i b af Beethoven . Et øjeblik tabte han 
modet og forholdt sig rolig , men straks efter tog han igen fat : 
» Du skal ! Jeg har noget , jeg vil sige dig ! « 
Et ualmindelig kraftigt  » Hyss ! «  knaldede løs fra en yngre 
herre , der nød symfonien med lukkede øjne ved det nærmeste 
bord . og fik små udråb :  » Stille ! «  —  » Stille der ! «  til at 

futte af  . fra flere sider og gjorde det indlysende for Astrup , 
at det for øjeblikket ikke gik an at gå videre . Han tænkte 
sig om , hvad der var at gøre , og kom til det resultat , at 
kunne han ikke forhindre Jens fra at se på Pouline , skulle 
han nok hindre ham i at komme til at tale med hende . 
Jens , som var avanceret hen bag Pouline , bøjede sig ned 
over hende og hviskedee så sagte , at kun hun kunne høre det : 
» Hvor det var smukt af dem alligevel at komme ; de sagde 
igår  .  .  . « 
» Hyss ! «  lød det meget intensivt fra den lille postmester , 
der nu var bleven ligeså musikalsk som de andre , og  » Hyss ! « 
Lød det straks hidsig fra alle kanter ; thi der er intet , et rigtig 
musikalsk publikum er så oplagt til som til at hysse med , 
når en begynder . 
Jens blev så forskrækket , at han øjeblikkelig tav og så 
sig meget brødefuld om , og på denne måde lykkedes det virkelig 
vor snedige lille ven at forhindre den unge mand fra at 
få sagt et eneste ord ; thi så ofte han gjorde forsøg på 
hviskende at forny samtalen , lød den samme protesterende hyssen 
ham i møde , og Jens , der ikke anede , at det var hans 
egen rejsekammerat , som var på spil , fik den største respekt 
for københavnernes fine øren . 
Såsnart symfonien var til ende , tog Jens imidlertid revanche 
og begyndte at opfriske gårsdagens minder med Pouline , 
men da dette aldeles ikke var efter Astrups kogebog , gav 
denne sig til at tage afsked med Søeborg . 
» Hvad , vil de herrer og damer gå ? «  spurgte denne 
istedetfor at sige farvel .  » Skal vi ikke spise til aften 
sammen  ? « 

» Nej tak , nej tak ! «  svarede Astrup ,  » det kan vi ikke , vi 
er inviterede af hr . Sinding . « 
» Jamen , «  blandede denne hædersmand sig højst ubelejlig 
i samtalen ,  » jeg går med fornøjelse ind på en fællesspisning , 
forudsat at hr . Søeborg vil spise oppe hos Nimbs , for der har 
jeg bestilt et bord . « 
» Ja , det er netop der , vi plejer at spise . Vi kan vel nok 
komme ud af det ved det ene bord ? « 
» Naturligvis ! Det falder af sig selv ! som manden sagde , 
han gik på hovedet ud over rækværket . « 
Søeborg stirrede et øjeblik forbavset på Sinding , men 
brast derpå i latter og tog ham under armen med de ord : 
» Hør , de er vist en mand for mig ; lad os to følges ad ! « 
Aled disse to i spidsen satte de forenede familier sig i 
bevægelse , alle glade og fornøjede , undtagen postmesteren , 
der var særdeles forbitret , men da han for tiden ikke fandt 
nogen , han kunne lade det gå ud over , nøjedes han med at 
lette hatten og tildele sig selv en korporlig revselse ved at 
ruske sig forsvarlig i hanekammen . 
Selskabet var snart efter bænket om et af bordene foran 
divanen nr . 2 . Det var i den allertravleste tid ; alle bordene 
vare optagne , der var en raslen af tallerkener og fade , en 
skraben med knive og gafler og en klirren af glas og flasker ; 
gæsterne råbte i munden på hinanden :  » Får jeg den ost ? 
. . . Hvor bliver den hummer af ?  .  .  . Her er ingen knive !  . . . 
Det var de to pilsner !  . . . Er det ikke muligt at få det 
brød ? «  opvarterne for frem og tilbage med viftende kjoleskøder 
og flagrende servietter , svarede :  » Så gerne !  .  .  . 
Straks på minutten ! «  til alle bestillingerne og bragte lidt efter 
hummeren til den herre , der ville have ost , og pilsnerne til 

den familie , der manglede knive ; og så tog råbene fat igen 
med fordoblet kraft . 
Den opvarter , der havde det bord , hvorved vort selskab 
sad , kom forpustet og med fedtglinsende ansigt farende og 
spurgte , hvad herskabet ønskede .  » Vi kan vel få noget godt 
smørrebrød , lille ven , «  svarede Astrup i den menneskekærlige 
hensigt at gøre det så billigt som muligt for Sinding . 
» Vær så artig ! Tør jeg bede dem skrive op ! «  sagde 
opvarteren , rev en bestillingsseddel ud af sin bog og vimsede 
videre . 
» Er han døv ? «  spurgte Astrup Sinding og så på 
sedlen . 
» Nej , det tror jeg ikke  .  .  . hvorfor mener de ? « 
» Fordi han vil have , jeg skal skrive det op  .  .  . ellers 
kunne han vel tage mod besked , «  sagde postmesteren og gav 
sig til at skrive . 
» Hvad er alt det for masser , de sidder og skriver op ? « 
Spurgte Sinding efter i nogen tid at have set på den virksomhed , 
den lille mand udfoldede . 
» Jeg har ikke skrevet andet end : undertegnede udbeder 
sig herved fire stykker smørrebrød med forskelligt pålæg .  . . 
Er det ikke rigtigt ? « 
Alle københavnerne brast i latter , og den lille jyde blev 
nu underrettet om den rette anvendelse af bestillingssedlen ; 
han blev aldeles begejstret over denne nye opfindelse og forsikrede , 
at han straks efter sin hjemkomst skulle indføre den i 
alle omegnens kroer , uden at det faldt ham ind , at muligheden 
for på disse steder at fare vild i smørrebrødspålæget var 
såre ringe , eftersom der kun fandtes en slags . 
» Må jeg forresten sige dem , min kære postmester , « 

bemærkede Sinding ,  » at jeg ikke er så lurvet at traktere så 
fine gæster med simpelt smørrebrød . Enhver har lov til at 
vælge en af de forhåndenværende retter  .  . . Jeg ved nu iforvejen , 
hvad jeg skal have ; her spiser jeg altid boeuf espagnol . « 
» Det vil jeg også have ! Jeg ved rigtignok slet ikke , hvad 
det er ; men boeuf i staniol , det lyder udmærket ! « 
» Lad os gå ind og se , hvad der er på disken ! «  foreslog 
Søeborg . 
» Ja , lad os det ! «  lød det i kor ; damer og herrer sprang 
op og begav sig ind i restaurationen for at tage herlighederne 
i øjesyn , og husmødrene benyttede sig af lejligheden til at 
udbede sig de mest detaillerede oplysninger om , hvad der var 
i hver enkelt ret , og skrev sig alt bag ørene for engang at 
prøve det hjemme . 
Man begav sig atter ud på plads , men det varede så 
længe , inden maden med alt tilbehør blev serveret , at Søeborg 
fik tid til at holde tiere længere foredrag om de små forhold 
herhjemme , hvoraf det fremgik , at han mente , at hver opvarter 
kun skulle have et bord at sørge for . Hans kone irettesatte 
ham for hans ubillige forlangende og opfordrede ham til at 
takke sin gud , fordi han havde det så godt , som han havde 
det ; og Sinding fortalte til hans opmuntring en lille historie 
om en mand , han engang havde boet i hus sammen med , og 
som levede i så små forhold , at han måtte hente sin pægel 
brændevin på en flad tallerken , hvad der navnlig var forbundet 
med en del vanskeligheder , når han måtte skynde sig 
over gaden for vognene . 
Omsider kom dog alt ; efter forskellige ombytninger af 
tallerkener fik enhver , hvad han havde bestilt , og måltidet 
begyndte under hyppige forespørgsler fra de forskellige 

tagere om , hvordan det , han eller hun havde fået , smagte ; 
især vare de to husmødre ivrig interesserede i disse spørgsmål , 
og de smagte gensidig på hinandens retter , for at de kunne 
blive enige om , hvad det var , der var i saucen . 
Ved måltidet gik det iøvrigt meget livlig til , alle vare 
særdeles oprømte og lod sig de forskellige retter smage godt ; 
selv Astrup var rolig og tilfreds . Han havde nemlig været så 
fiffig , før selskabet satte sig til bords , at hviske til Sinding , om 
denne ikke ville være ham behjælpelig med at skille Jens fra 
Pouline ved at sætte sig på hendes ene side , så ville Astrup 
selv sætte sig ved den anden . Dette var Sinding straks beredvillig 
gået ind på , og trods alle Jens’ anstrengelser sad 
Pouline nu mellem disse to drabanter , slående de velbekendte 
rynker , der klædte hende så godt , på sin lille næse ad disse 
sidekammerater , medens Jens sad lige overfor , fortvivlet over 
ikke at kunne få talt  » rigtig «  med hende ; thi Astrup passede 
på som en smed og afbrød Jens , hver gang denne sagde noget 
udenfor det mest dagligdags . 
Der var imidlertid ikke gået fem minutter , før Sinding 
opdagede , at han uheldigvis havde fået en plads , hvor der var 
en ganske afskyelig træk , og da han kendte sin overordentlig 
sensible Hals , der ligesom politiet ifølge den nye vedtægt ved 
den mindste anledning lukkede beværtningen , og selvfølgelig 
var vis på den næste dag at blive opvartet med hovne mandler 
— en dessert , han ikke satte nogen synderlig pris på , — 
rettede han den indstændige anmodning til selskabet , om ikke 
en eller anden ville gøre ham den store tjeneste at bytte 
plads med ham . 
Jens sprang øjeblikkelig op og tilbød sig med glædestrålende 
øjne , og inden Astrup , der af skræk over dette pludselige , 

skændige forræderi havde fået en mundfuld påtvers i 
halsen og sparkede ud med armene og stampede med benene 
for at få luft , kunne få protesteret mod , at der skulle være 
træk , hvor de sad , havde Sinding og Jens vekslet pladser . 
Vor lille vens fornøjelse var fra dette øjeblik spoleret ; 
han anede ikke , hvad han spiste eller drak , og han gav så 
mærkværdige svar på de spørgsmål , der blev henvendte til 
ham , at Fru Søeborg fandt sig beføjet til i al hemmelighed at 
forhøre hos sin mand , om han også var ganske vis på , at 
hans ven altid var rigtig i hovedet . Han så nu virkelig 
også noget foruroligende ud , thi han lyttede så ivrig efter , 
hvad Jens og Pouline talte om , at det syntes , som om hans 
venstre øre forlængede sig ud fra hovedet , og samtidig skelede 
han så frygtelig til siden , som om det hjalp til at skærpe 
hans hørelse . Han fik imidlertid ikke lov til at sidde uforstyrret 
på sin lyttepost , thi hver gang de unge menneskers samtale 
sank ned ti ! en ham uforståelig hvisken , busede han frem med 
et eller andet besynderligt spørgsmål til Pouline , men straks 
var Sinding parat til at forhøre sig om hans mening om en 
kuriøs materie eller til at fortælle ham en morsom historie ; 
og foruden denne naturlige bundsforvandt fik Jens en anden i 
frk . Fanget , der mærkværdig nok var kommen til at sidde på 
den anden side af Astrup , og som fandt , at han gav sig lovlig 
meget af med Pouline , ved hvem der da virkelig ikke var sådan 
nogen stads . 
Engang hørte postmesteren de unge mennesker tale om 
tivolis seværdigheder , og Pouline spurgte Jens , om han havde 
været oppe at rutsche . 
» Rutsche — nej ! Hvad er det ? «  svarede Jens . 

» At køre på rutschbane , sådan op og ned  .  .  . Har 
de ikke prøvet det ?  .  .  . Vil de rutsche med mig siden ? « 
» Ja , det er da vist , jeg vil , «  svarede Jens , parat til at 
springe ned fra Rundetårn med hende , om hun havde opfordret 
ham til det . 
» Du skal ikke , Jens ! «  advarede postmesteren den unge 
mand .  » Du ved ikke , hvad du indlader dig på  .  .  . Det er 
afskyeligt ! « 
» Nej vist ikke nej , «  sagde Pouline ,  » det er netop så dejligt ! 
 . . . De har vist glemt , hvordan det er ? « 
» Nej , lille frøken , det har jeg ikke , for jeg har aldrig 
probert på det . Jeg har kun en gang i mit liv været deroppe ; 
det var en bælgmørk aften , og da de så pegede ned i 
et mørkt hul og sagde , det var der , jeg skulle ned , så foretrak 
jeg at gå ned ad samme vej , jeg var kommen op , 
nemlig trappen , for den anså jeg dog for at være sikrere , 
skjøndt den skam kunne være farlig nok ! « 
» Så tør de måske heller ikke køre rundt i den nye 
karoussel med bådene ? « 
» Jo , det tør jeg magelig !  .  .  . Søstærk er jeg ! «  svarede 
postmesteren , men fortrød straks sin flothed , da der påkom 
Bonnesen en aparte heftig hoste over den lille mands noget 
dristige postulat , og nogle af damerne erklærede ikke at 
turde sætte deres ben i den karoussel , om de så fik aldrig 
det for det . 
» Ja , jeg kunne nu nok have lyst til at prøve det , «  sagde 
Fru Søeborg ,  » når der bare ikke stod så mange og så på 
en , for man ved jo aldrig , hvad der kan hænde  .  .  . « 
» Der har vi igen disse velsignede små forhold ! «  udbrød 
manden , sjæleglad over atter at kunne komme ind på sit 

yndlingsttema .  » Tænk , om hr . Dit eller Fru dat skulle få 
at se , at jeg ikke kunne tåle det ; det ville være frygteligt , 
sikken snak , det ville give ! « 
» Lad os alle sammen prøve det ! «  foreslog Bonnesen .  » Selskabet 
gør mig nok den ære , når jeg lejer en af det forenede 
dampfiotilleselskabs både ? « 
» Lad gå ! «  indvilgede Søeborg , og dermed var sejlturen 
slået fast . 
Man var imidlertid bleven færdig med at spise , og efter at 
opvarteren , der havde stort besvær med at finde ud af det 
dobbelte bogholderi , som de to sammensmeltede selskaber nødvendiggjorde , 
var bleven fyldestgjort , uden at der er nogen 
grund til at antage , at han satte til ved det indviklede regnskab , 
rejste man sig og begyndte at gå . 
Ved enden af pavillonen traf man uformodet på flere 
bekendte , idet Oxenthal og Vissing i det samme rejste sig fra 
et bord , hvor de havde siddet og spist til aften . Aldrig så snart 
hørte disse , hvorhen rejsen gjaldt , før de udbad sig tilladelse 
til at slutte sig til selskabet , og denne blev allernådigst 
bevilget , skønt frk . Fanget betroede Astrup , at hun rigtignok 
havde meget imod at ses sammen med Oxenthal , da det efter 
den almindelige mening var et ganske frygteligt menneske . 
Man kom snart til karousselbanen , og efter at de damer , 
der ikke ville sætte deres ben i den , om de så fik aldrig det 
for det , halvt med overtalelser og halvt med magt vare bragte 
ombord i den af Bonnesen lejede båd , kørte man en gang 
rundt , og hverken hr . Dit eller Fru dat ville have haft anledning 
til at komme med bemærkninger om selskabets holdning , 
om de havde været tilstede . Så snart man var stegen ud , 
blev de omtalte frygtsomme damer straks overordentlig kry på 

det , og de glemte ikke , da de forlod stedet gennem trængselen , 
at afgive nogle højrøstede replikker om , at de ved gud ikke 
kunne begribe , hvor nogen kunne være bange for det , det var 
jo slet ikke noget at tale om , det var bare rart , morsomt og 
rigtig yndigt . 
Herfra gik turen hen til den nærliggende rutschbane , 
men her var det kun de unge , der ville have en køretur . 
Postmesteren måtte til sin sorg se Jens gå op med Pouline 
i tårnet uden at turde følge med dem , og det var ham kun 
en ringe trøst , at Oxenthal og Caja fulgte med . Det øvrige 
selskab blev stående lidt for , som det sig hør og bør , at se 
sine bekendte komme rutschende forbi , men der må have 
været en stor tilstrømning af passagerer oppe i tårnet , thi 
den ene vogn for afsted efter den anden , uden at nogen af 
de fire var deri . 
Tiden faldt snart Søeborg for lang , og han foreslog , at de 
skulle gå ned til koncertsalen for at sikre sig siddepladser ; 
men postmesteren mente ikke , at det således gik an at forlade 
de unge mennesker , og skønt Fru Søeborg forsikrede ham , at 
pigebørnene så godt vidste , hvor de skulle finde selskabet igen , 
erklærede han dog bestemt ikke at ville gå af stedet , før han 
fik dem med . Han fik da også lov til at blive alene tilbage , 
thi efter endnu at have set en vogn køre forbi , som heller 
ikke indeholdt de ventede , forlod selskabet ham . 
Da de andre var gåde , stillede postmesteren sig på 
vagt i opgangsdøren for at være sikker på , at Jens og Pouline 
ikke skulle slippe forbi , uden at han så det . Han ventede 
tålmodig og stod just og morede sig over alle de overtalelser , 
et par soldater brugte for at bevæge to bønderpiger til at 
prøve en tur , da de to unge par kom ned ad trappen . Pouline , 

som gik forrest , standsede , da hun så Astrups ryg , og udbrød 
uvilkårlig :  » Uh , der står den kedelige postmester ! « 
» Han ser ud , som han stod skildvagt for at passe på os , « 
Føjede Caja hviskende til . 
» Det gør han vist også ; jeg synes , jeg har lagt mærke 
til  .  .  . «  sagde Oxenthal , der havde et særdeles skarpt blik i 
den henseende , og som nu ved at se på Jens’ og Poulines 
forlegenhed blev ganske vis i sin sag .  » Hør , jeg får en 
ide ! Lad os narre ham ! Vi går op igen og står af i det 
andet tårn . « 
Forslaget vandt bifald , og under almindelig fnisen og 
gensidig tyssen på hinanden listede de sig tilbage , hvor dø 
kom fra . 
Postmesteren , der fandt , at det dog varede lovlig længe , 
inden de kom , gik lidt ud på pladsen og så opad rutschbanen , 
og lidt efter kom først Jens og Pouline i en vogn og 
så Oxenthal og Caja farende forbi , alle hilsende nok så lystig 
ned til ham . 
» Nej , det er pinedød for galt ! «  mumlede den lille mand 
for sig selv .  » Jeg tror , de vil blive ved at rutsche hele aftenen , 
men det skal jeg dog nok sætte en stopper for ! « 
Med nogle små , meget arrige trin trippede han opad 
trappen og stod snart på platfonden . To sveddryppende , forpustede 
karle i skjorteærmer stod netop og baksede med en 
vogn , og den højeste af dem spurgte med en hæs , rusten stemme : 
» Vil Herren rutsche alene ? « 
» Nej , gu’ vil jeg ikke nej , «  svarede postmesteren skarpt , 
» jeg vil hverken rutsche alene eller med nogen , for jeg kan 
ikke tåle det ! « 
» Ja , det koster nu alligevel ti øre at komme herop ! « 

» Ja , værs’god , det er ikke det , det kommer an på  .  .  . 
Men sig mig , har de ikke lagt mærke til to unge damer 
og herrer , som har rutschet frem og tilbage her i det sidste 
kvarter ? « 
» Jovel , det er rigtig fine folk ! Den ene herre gav en 
krone og sagde , det kunne sla’e lige til . « 
» Hvornår kommer de tilbage ? « 
» Ja , nu kommer de nok ikke mere her , for de sagde , de 
ville stå af i det andet tårn . « 
» Hvad  . . . . hvad for noget ?  . . . . Er der også udgang ? « 

» Begribeligvis er der det : vi har ligesom ræven to udgange 
på bulen . « 
» Lad mig få en vogn ! Skynd dem , i en fart ! Jeg må 
efter dem ! « 
» Det er ti øre , herre ! « 
» Hvad Pokker , jeg har jo betalt ! « 
» Ja , det var for at slippe for at rutsche , men nu vil 
Herren jo have en tur , og det er også ti øre . « 
» Det er noget optrækkeri  .  .  . « 
» Ja , med vognene , det er det ; vi trækker dem op herinde 
i tårnet  .  .  . « 
» Nå , der er ti øre ! Jeg har ikke tid til at skændes om 
det  .  .  . Lad det bare gå lidt villig ! « 
Det gjorde det ; vognen fik et puf , så vor lille ven var 
lige ved straks at fare på næsen ud af den ; men inden han 
fik tid hertil , var han nede ad den første bakke , og nu gav 
vognen ham uden mindste varsel et sådant stød i ryggen , at 
han troede , rygraden knækkede på ham ; så følte han igen 
en tilbøjelighed til at dunke panden mod sine knæ , men 

faldt straks bag over , fik et voldsomt slag til i ryggen og holdt 
derpå sit indtog i det andet tårn uden vejr i lungerne , 
men også uden hat på hovedet , thi den var fløjen af ham 
midt på banen . 
Medens postmesteren endnu stod der aldeles fortumlet i 
hovedet af den voldsomme fart , bragte en Karl ham hans hat 
og ytrede med en ligeså hæs og rusten stemme som karlen i 
det første tårn et håb om , at der nok vankede en blank 
tiøre . Uden at protestere betalte postmesteren og begav sig 
nedad trappen , dinglende som en fuld mand og ganske overbevist 
om , at alle de indvendige dele vare rystede således 
imellem hinanden , at det ville tage lang tid , inden de kom på 
deres gamle plads igen . 
Naturligvis var der ikke spor at se af de unge , da han 
trådte ud i det frie  ; aldeles forvildet ilede han i det håb at 
indhente dem langs rutschbanen , men opnåede kun at komme 
ind fra bagsiden af skydebanen , så det ikke var hans skyld , 
at han ikke fik en pil lige i næsen . Efter at være bleven 
grundig skældt ud , fordi han kom den vej , styrtede han afsted 
ned til koncertsalen . 
» Er de ikke kommen ? «  råbte han , så snart han kom i 
nærheden af selskabet , hvilket han opdagede temmelig hurtig . 
» Hvad er der ?  .  .  . Hvem mener du ? «  spurgte Søeborg . 
» De unge mennesker , de løb fra mig ad den anden udgang , « 
Sagde postmesteren og fortalte nu alle sine uheld , som 
lod til at more selskabet kostelig , men ingen mere end Søeborg , 
der lo med den muntre halvdel af sit ansigt og så 
skrækkelig apoplektisk ud med den anden halvdel .  » Det er 
slet ikke noget at le af !  . . . . Vi må ud at lede efter 
dem .’ « 

» Lede efter dem ? «  lo Søeborg .  » Hahaha ! Jeg tror , 
du vil ! « 
» Jeg synes , postmesteren har ret , «  sagde Sinding , som 
var begyndt at kede sig over at sidde der så stift og høre 
på koncerten . 
» Mener de virkelig ? «  spurgte Søeborg forbavset .  » Ja , 
jeg går gerne med , skønt jeg ikke indser , hvor de skulle 
være bleven af ; Oxenthal og pigebørnene kender s’gu tivoli 
godt nok ! « 
» Ja , i kan jo gerne gå lidt , «  sagde Fru Søeborg ,  » vi 
damer kan jo godt blive siddende her imedens . « 
» Gud , skal vi sidde her alene , uden herrer ? «  spurgte 
frk . Fanget med jomfruelig ængstelse . 
» Ja , hvad er der i det ? Vent de blot , til de også får 
voksne døtre , så bliver de snart vant til på karnevaller og 
alle den slags steder at sidde som milepæl . « 
Resultatet blev , at de fire herrer gik afsted , medens Vissing 
var så galant for at berolige frk . Fanget at blive tilbage . 
Da herrerne kom op i Alleen ovenfor koncertsalen , standsede 
postmesteren de andre og foreslog , at de skulle gå hver sin 
vej for at finde flygtningene . 
» Jeg har et ganske andet forslag at gøre , «  sagde Sinding . 
» Er de meget bange for deres døtres skæbne . Hr . Søeborg ? « 
» Nej , hahaha , ikke i mindste måde ! De har jo hver sin 
kavaller  « 
» Jamen , «  bemærkede postmesteren ,  » det går dog virkelig 
ikke an , at et par unge piger spaserer sådan omkring med 
unge herrer , som de ikke kender videre til ! « 
» Jo , vi er dog gudskelov begyndt at komme ud over den 
slags snerperi herhjemme ! « 

» Må jeg sige , hvad jeg foreslår ? Vi lader de unge 
mennesker skøtte sig selv og benytter den frihed , vi har fået , 
på en bedre og morsommere måde , for jeg er i det mindste 
tilfredsstillet i retning af ædel musik efter at have hørt en afdeling 
danse og en gang Beethoven . Hvad siger de , om vi 
aflagde et lille besøg på øen ? « 
» Jamen Jens  .  .  . «  stammede postmesteren . 
» Det er jo netop heldigt , at den unge mand ikke er med ; 
hans dyd kunne jo ellers let tage skade  .  .  . « 
» Det er brillant ! Lad os bare skynde os ! «  faldt Søeborg 
og Bonnesen ind i kor , greb hver sin af den lille mands arme , 
og enten han peb eller sang , måtte postmesteren med , og det 
i en forsvarlig stormmarsch . 
I begyndelsen strittede vor lille ven imod og skrævede 
ud med benene ligesom en hundehvalp , der trækkes afsted for 
at kastes i vandet ; men da han mærkede , at det ikke nyttede 
ham det mindste , var han så fornuftig at opgive det , og da 
han i en pause , som den udholdende damplirekasse var så 
velvillig at gøre , allerede ved broens begyndelse hørte denne 
ubestemmelige mellemting mellem sang og hyl , der kaldes for 
tribunesang , blev han næsten mere opsat på at komme op i 
sangerindepavillonen end de andre . 
Til sin ærgrelse erfarede han straks ved indgangen , at der 
skulle betales entrée , og at den såkaldte tallerkenvals var 
afskaffet , hvilket gav ham anledning til nogle yderst hånlige 
udfald mod politiet , der mente , at byens borgeres dyd tog 
skade af at veksle et par ligegyldige ord med en sangerinde , 
som de fleste aldrig så mere i deres liv , selv om en enkelt 
virkelig skulle være så umoralsk at tage hende om livet . 
Han blev dog hurtig formildet , da han så det gamle , ottekantede 

lokale uforandret ; det fremkaldte mindet om glade 
ungdomsdage , thi det var ikke blottet for grund , når Astrup 
ovre i Jylland roste sig af , at han havde været med i sin tid . 
Lokalet var godt besøgt , og der var meget varmt ; atmosfæren 
var opfyldt af en em af toddyer , cigarrøg , gas , øldunster 
og varme af mennesker , så at det var vanskeligt , straks 
man kom ind , at orientere sig . Havde man set sig lidt om , 
opdagede man straks den iøjnefaldende forskel , der var på 
publikum på gulvet og på galleriet . Midt på gulvet tronede 
et selskab af slagtermestre , der i bevidstheden om deres 
fysiske kraft bredte sig med hattene på tre hår , som om 
det hele tilhørte dem ; rundtom dem sad nogle matroser med 
bredskyggede , sorte filthatte , de balancerede meget kejtet på 
kanten af stolene og lyttede med beundring til præstationerne , 
nogle tarvelige borgermænd , der havde deres koner og børn 
med , og nogle flotte provinskjøbmænd , som overordentlig gerne 
ville antages for københavnere , men røbede sig selv ved at 
drikke champagne ; og skjult indø under galleriet sad enkelte , 
enlige herrer og underholdt sig hver med et kvindeligt væsen 
af den slags , der hører ind under den i dårlige franske oversættelser 
almindelige kategori :  » Disse damer «  . Galleriets publikum 
var derimod finere ; her sad et større selskab af landets 
unge adelsmænd , alle meget røde i hovedet og skvaldrende op 
som følge af en bedre middag ; hist en flok unge handelskommis’er 
i afstikkende lyse dragter og med hattene skubbede 
ned i nakken , også meget højrøstede og givende deres bifald 
tilkende ved at hamre løs med stokke og ølkrus i bordet ; i 
baggrunden gemte sig nogle hulkindede ynglinge af et gulligt , 
usundt udseende , uden at sige et ord . men slugende sangerinderne 
med øjnene ; og nærmest tribunen dominerede en 5 — 6 
22 

blegfede , selvtilfredse herrer med en vis forloren elegance , 
navnlig i retning af sorte silkehatte , der glinsede , som om 
de vare børstede med kakkelovnssværte ; de vare meget fortrolige 
både med sangerinderne og med opvarterne , hvilke sidste 
behandlede dem med stor ærbødighed og hvert øjeblik havde 
noget at hviske så til den ene og så til den anden af dem , 
thi det var pavillonens daglige stamgæster . Det var postmesteren 
en stor fornøjelse at tage dette publikum i øjesyn , 
thi det var akkurat de samme typer som i hans tid , han 
syntes næsten , han kendte flere af dem igen . 
På tribunen sad seks sangerinder , de fleste vare ganske 
unge piger , men et par stykker måtte henregnes til veteranerne , 
hvis opgave det nærmest var at vedligeholde traditionen ; 
nogle af de unge piger vare ret kønne , men andre 
havde den slags ordinære ansigter , der så tydelig spå vedkommendes 
tidligere eller senere overgang til rejekone- eller 
frugtkjællingefaget . De ældre bare højhalsede , langslæbede 
kjoler og behandlede slæbet med en om stor rutine vidnende 
sparken bagud ; men de , der havde noget at vise , vare 
i korte skjorter og mere end nedringede , både på bryst og 
ryg . Et havde de dog alle tilfælles , denne ubeskrivelige , sløjfende 
jargon i foredraget af viserne og de tilhørende , automatiske 
arm- og benbevægelser , der tiltale de unge herrer så 
meget , fordi enhver kan lægge i dem , hvad han vil . 
Med noget besvær havde en opvarter skaffet vort selskab 
plads , og da der var kommet nogle drikkevarer på balustraden 
foran dem , ofrede postmesteren ikke Jens en tanke , men 
følte sig rigtig i sit es ; han fulgte med sine små , nysgerrige 
øjne med alt , hvad der foregik , hørte virkelig efter sangene 
med opmærksomhed , og kom efterhånden i en lignende kåd 

— oo9 — 
stemning , som han havde været i , når han for en halv snes 
år siden besøgte et sådant sted . Da han havde betragtet 
kunstnerinderne i nogen tid . kom han imidlertid til det resultat , 
at sangerinderne i hans tid havde været meget , meget 
kønnere — å gud , der var ikke tale om sammenligning — , 
og en stund efter gjorde han den opdagelse , at viserne i 
samme periode havde været langt , langt morsommere . For at 
bevise dette sidste sendte han en opvarter hen til musikken 
— med hvilken upersonlige benævnelse der på slige steder 
menes akkompagnatøren — for at spørge , om musikken ikke 
ville nyde et glas , og om man ikke kunne få :  » I kæde går 
hele familien «  og  » Amor er en lille strik «  ; men vor lille ven 
havde blot den skuffelse , at musikken nægtede at opvarte med 
sange , der vare gåde af mode for gud ved hvormange år 
siden , hvorimod den ikke havde det mindste imod at blive opvartet 
med en gammel carlsberg . 
Astrup tog sig imidlertid ikke dette lille uheld nær , kunne 
han ikke få sine gamle yndlingsnummere at høre , så morede 
han sig over de nye slagsange , skønt han havde noget vanskeligt 
ved at finde meningen i  » Vil du nu blot la’e hønen gå ! « 
Og andre lignende dunkle omkvæd , og da han i en vise opdagede , 
at det hørte med til effekten , at publikum undertiden 
satte i med et :  » Er du med på den ? «  , så blev han ligeså 
ungdommelig som i gamle dage , stemmede i med og forelagde 
på alle mulige og umulige steder i sangen sine venner dette 
interessante spørgsmål , hvilket vakte stor munterhed hos de 
nærmestsiddende ; efterhånden smittede hans glæde de fleste 
af publikum , og under almindelig latter voksede korets 
talrighed , så man til sidst for lutter omkvæd ikke kunne 
høre et ord af selve sangen , hvorover den foredragende kunstner- 
22* 

inde i førstningen var nærved at le sig fordærvet , men til sidst 
blev så krænket , at hun midt i et Vers smed sig ned på sin 
stol og tilkastede ophavsmanden til disse løjer de mest hånlige 
blikke . 
Postmesteren havde i nogen tid lagt mærke til en ældre 
herre , der lidt efter lidt var rykket vort selskab nærmere og 
nu sad tæt ved dem og betragtede dem med et forekommende 
smil , som tydelig sagde , at han havde den største lyst til at 
indlade sig med dem . Det forekom postmesteren at være en 
pæn , gammel mand ; de hvide bakkenbarter og en stor brystnål , 
der var fæstet i det store humbug , som helt skjulte 
skjortebrystet , stak ham i øjnene . En finere iagttager ville 
imidlertid sikkert have fået betænkeligheder ved at se den 
falmede , lyse overfrakke , hvis meget krøllede tilstand vidnede 
om hyppige besøg på den slags værtshuse , hvor man beholder 
frakken på , den stærkt plettede vest , hvor flere trådstubbe 
angav manglende knapper , og de meget lidt soignerede støvler , 
der ikke så ud til at have været børstede i et par dage . 
Manden sendte postmesteren et usikkert blik og lod til at 
ville hilse , men standsede hånden , der allerede var oppe ved 
hatteskyggen , og gav sig i stedet for til at tygge på sine 
fingre ; postmesteren , der ikke var sikker på , om han ikke 
havde set vedkommende før , forespurgte sig hviskende hos 
Sinding , hvem han var . 
» Han ? «  svarede Sinding efter at have vendt sig om og 
kastet et flygtigt blik på vedkommende .  » Ja , det er en på 
offentlige steder ikke ukendt størrelse . Det er en agent 
Moth , har tidligere været handelsrejsende , deraf har han fået 
den velklingende titel , er nu frygtelig reduceret , betænkelig nær 

ved plattenslageriet ; jeg skal sige dem , han holder for meget 
af at lægge ørerne tilbage  .  .  . « 
» At lægge ørerne tilbage ? «  spurgte postmesteren med et 
højst intelligent udtryk i ansigtet . 
» Ja , de forstår nok , det er sådan en talemåde for — « 
Sagde Sinding , idet han med en meget betegnende gestus lænede 
hovedet tilbage og lod , som han skyllede en snaps ned .  » Han 
er et udmærket eksemplar af en nymodens snyltegæst ! Han 
går omkring fra det ene værtshus til det andet for at se , om 
der ikke skulle være nogen , der ville traktere ; han ses kun 
efter solnedgang , der er ingen , der har set ham om dagen  .  .  . 
Hør , skal vi ikke tage ham herhen  ? Vi kan altid have lidt 
løjer med ham . « 
Uden at oppebie de andres samtykke vendte Sinding sig 
om og så et øjeblik stift på agenten , der straks blev nervøs 
urolig , da han fik en ubehagelig fornemmelse af , at det vist 
var en , han skyldte penge ; men uroen forsvandt øjeblikkelig , 
da Sinding i den hjerteligste og mest overraskede tone udbrød : 
» Nej  . . . Er det ikke agent Moth ? « 
» Jo , højstærede , ganske rigtigt ! «  stammede agenten , straks 
til tjeneste . 
» Kender de mig ikke igen ? « 
» Ja  . . . jo  . . . det vil sige , nej  .  .  . jeg synes  .  .  . Oprigtig 
talt så kan jeg i øjeblikket ikke  .  .  . « 
» Kan de ikke huske godsejer Juel til lystoftegård  ? « 
Det var nu et vel strengt forlangende at stille til den stakkels 
agent , da end ikke Sinding selv før havde hørt en sådan mand 
nævne , og da agenten endnu vedblev at smile lige forlegen , 
anså Sinding det også for rettest til oplysning at tilføje : 
» Pr . Horsens  . . . pr . Horsens . « 

det lod også til at hjælpe agenten , som , skønt han 
forgæves rodede om i sin stakkels alkoholiserede hukommelse , 
med en genkendende betoning sagde :  » Nå—å ! Godsejer Juel 
til lystoftegård pr . Horsens . « 
» Ja , vi har slået mange glade basseraller af sammen på 
Jørgensens hotel , dengang de rejste i Jylland . « 
» Javist , Jørgensens hotel ! «  gentog agenten , som nu var 
fuldstændig med .  » Ja , der var udmærket !  .  .  . Jo , nu de siger 
det , synes jeg også  .  .  . Men de har forandret dem svært , 
højstærede ! « 
» Ja hvad  . . . En halv snes år tager på en i den 
alder . « 
» Ganske vist , det tager på en , det tager s’ært på 
en !  .  .  . Ja , der kom altid så mange flotte godsejere derhos 
Jørgensen . « 
» Ja , dengang var jeg nu ikke så flot , for da levede min 
fader ; men nu har jeg arvet hele det store gods . Å , det er 
næsten for meget , når man er ungkarl som jeg , og ikke har 
noget at bruge pengene til . Hvor skal man få hast på et 
par hundrede tusinde kroner om året ? « 
» Et par hundrede tusinde kroner ! «  udbrød agenten med 
et hop på stolen og rykkede nærmere til den rige godsejer , 
som om han var overordentlig villig til at lette ham den omtalte 
vanskelige opgave . 
» Hvad skal vi drikke ? «  spurgte Sinding .  » De drikker vel 
nok et glas med , hr . Agent ? « 
» Jeg siger så mange tak , hr . Godsejer ! « 
» Hvad skal det være ? Skal vi tage noget champagne ? « 
» Ja , det kan vi godt  .  .  . Champagne er en dejlig drik . « 
» De må ikke tro , jeg bryder mig om den ! Når man i 

flere år har drukket den som jeg næsten til daglig brug , så 
bliver man til sidst ligeud ækel ved den . « 
» Det kan jeg forresten godt forstå ! Og når de ikke 
bryder dem om den . så tager vi noget andet  .  .  . Der er i 
grunden heller ingen stads ved champagne ! « 
» Nej , det har de ret i !  . . . Skal vi hellere tage nogle 
bajere ? « 
Den pludselige overgang fra champagne til bajere kom 
agenten noget overraskende ; han gjorde en synkende bevægelse , 
som om han havde fået sit adamsæble forkert i halsen , men 
sagde straks med sit stereotype smil :  » Bajer er forresten også 
en rar drik , og værten her har en ganske fortrinlig flaskebajer . « 

Sinding kaldte på opvarteren , der havde stået noget fra 
og hørt efter med servietten for munden for ikke at le højt , 
og forlangte de nævnte bajere . Så snart disse vare blevne 
bragte , og man havde klinket sammen , udbad Sinding sig hos 
agenten lov til at præsentere sine venner for ham , og skønt 
både Astrup og Søeborg blinkende protesterede mod denne 
ære , som de ikke skøttede synderlig om , tog han dog fat på 
ceremonien . 
At sige , at de blev overraskede over denne , ville være et 
altfor svagt udtryk , men det er da heller ikke så mærkeligt , 
thi Sinding præsenterede Søeborg som jægermester Rosenborg 
til søeborghus , gjorde Bonnesen til pastor garde fra Varde , og 
udnævnte endogså Astrup til ritmester postenskjold ved de 
skånske husarer . Alle tre modtog uden at knurre de dem 
tildelte roller ; Søeborg så skrækindjagende apoplektisk ud 
som en jægermester , der lige kommer fra taffels , Bonnesen 
kroede sig så smækfed og hyklersk-salvelsesfuld som nogen 

præst i en moderne roman , og Astrup anstrengte sig af al 
magt for at ligne en svensk ritmester , men ligheden blev ikke 
videre slående , mest fordi han aldrig i sit liv havde set en 
sådan svensk krigsmand . 
Agent Moth hilste yderst høflig på det fine selskab , han 
var kommen i , og begyndte at knytte en samtale med Astrup , 
hvilket satte denne sidste i den allerhøjeste forlegenhed , da det straks 
gik op for ham , at en svensk ritmester efter al sandsynlighed 
talte svensk . Konversationen gik da også snart istå , da det 
ikke varede længe , inden postmesteren havde opbrugt hele sit 
svenske ordforråd , der heller ikke var meget rigt , eftersom 
han kun vovede at sige :  » Ja , bevar’s ! «  og  » Nej , bevar’s ! «  og 
det endda i en ubekendt svensk dialekt , og agenten vendte sig 
atter til Sinding og førte på ny talen hen på de lykkelige 
pekuniære omstændigheder , denne levede i som godsejer Juel . 
» Lykkelige ? «  svarede Sinding med dyb gravrøst .  » Tror 
de , lykken består i at have et gods og guld og grønne skove  ? 
Tror de , ens liv glider lettere , fordi man har fire heste for 
sin Landauer og guttaperkaringe på hjulene ? Tror de , man 
lever lykkeligere , fordi man på bukken har en jæger , der 
lystrer ens mindste vink , eller fordi man holder en kammerjæger , 
der kryber i et musehul for en  ?  . . . Nej ’ har de 
glemt deres børnelærdom :  » Sundhed og godt humør tillige , 
det er den bedste skat , man kan få «   ; men det er humøret , 
jeg mangler  .  .  . kan de skaffe mig for 100 ,000 godt humør 
— det vil sige frisk , ikke henkogt , — køber jeg det straks ! 
I min ungdom var jeg for letsindig , nu er jeg for tungsindig ; 
det kan være , det er nødvendigt for at skaffe en vis sindsligevægt , 
men tungsind — uh !  .  .  . Mit humør ligner et sørgemagasin , 
hvor der fra loft til gulv ligger den ene rulle sort 

tøj ovenpå den anden ; de kan forstå , under de omstændigheder 
er det ingen fornøjelse at lade rullen gå  .  .  . Nej , 
hvad vil de tænde den stump cigar for , kom her og tag en 
anden ! « 
Med denne opfordring afbrød hr . Juel sine melankolske 
livsbetragtninger og bød agenten , som havde listet en 
lille , halvt knust cigarstump op af Foret i sin ene vestelomme , 
sit cigarfoderal . 
» Den skulle være god , «  tilføjede han ,  » jeg har givet fyrretyve 
øre for den ; men jeg tror , den cigarhandler har snydt 
mig og givet mig en otte øres i stedet for , men til den pris er 
den meget ordentlig !  .  .  . Nej , de er lykkelig , min gode Moth ! 
Deres livs aften henrinder regelmæssig og fredsommelig på 
disse gemytlige steder  .  .  . « 
» Ja , gudskelov , humøret kan jeg ikke klage over , men 
udkommet , højstærede , udkommet — det er småt ! Å , de 
ved ikke , hvad det er for en trykkende fornemmelse at have 
gæld . « 
» Nej , det har de ret i ; min gæld har aldrig generet 
mig , jeg blæser ad alt , hvad der hedder regninger , det er mig 
den ligegyldigste sag af verden , hvad jeg skylder Per eller 
Poul !  . . . Jeg betaler helst kontant , naturligvis , men der kan 
jo tænkes tilfælde , som jeg vil sige , at jeg tilfældigvis ikke er 
at træffe , når regningen kommer , eller at jeg kun har hundredekronesedler , 
som jeg ikke kan få byttede  .  .  . « 
» Å , hvor det må være dejligt at have sådan en 
kredit ! « 
» Ja , det er en ganske rar fornemmelse !  .  .  . Nu** skal de 
f . Eks . høre : forleden dag var jeg et ærinde inde hos min 
skomager , og så spørger jeg en passant , hvor meget jeg skylt 


der ham . Så svarer han :  » Hvad vil de have det at vide for ? 
Jeg venter dog aldrig at få mine penge hos dem ! «   .  .  . 
Det kan man kalde tillidsfuldt , hvad ? « 
» Tillidsfuldt ? Jeg synes , det var uforskammet !  » Jeg venter 
dog aldrig at få mine penge hos dem «   .  .  . « 
» Nej , det var ikke sådan , de hørte galt ! Jeg venter dog 
aldrig på at få — på at få — mine penge hos 
dem . « 
» Nå ja , det giver rigtignok en lille forskel , hehe ! « 
» Men deres gæld er vel forresten heller ikke så overdreven 
stor ? « 
» Overdreven — det vil jeg ikke sige ; det er sådan mest 
klatterier , småklatterier . Navnlig har jeg en del værtshusgjæld 
 . . . De ved , man kommer til at skylde noget en aften , 
og så generer man sig for at komme igen  . . . Å gud , der 
er mange værtshuse lukket for mig , mange af de bedste , hvor 
man træffer gentile herrer , som ikke er bange for  . . . som 
det er behageligt at sidde sammen med . « 
» Men den slags kan da umuligt løbe videre op  .  .  . 
Hvoimeget vil de med et rundt tal anslå deres gæld til ? « 
» Å , sådan en tusind kroner  .  .  . « 
» Tusind kroner ?  .  .  . Ikke mere ? « 
» Ja , måske tolvhundrede  . . . eller allerhøjst en tretten  .  .  . 
Fjorten  .  .  . femten hundrede . « 
Det sidste sagde agenten med en lille pause mellem hvert 
tal som for at prøve , hvor højt han kunne gå ; men han blev 
lidt betænkelig ved at være gået så vidt , da Sinding afbrød 
ham med udråbet :  » Femten hundrede  .  .  . første , anden , 
tredie gang  . . . femten hundrede er budt !  . . . Ingen bedre ?  . . . 
Femten hundrede  .  .  . tredje gang  .  . • femten hundrede ! «  og 

derefter tilslog agenten buddet ved at lade sit ølkrus slå 
mod bordet som en auktionshammer . 
Dette udbrud fra Sinding forknyttede agenten en hel 
del ; han gjorde mange undskyldninger for , at beløbet var 
så stort , men forsikrede , at han virkelig ikke kunne gøre 
for det . 
» Stort ? Jeg finder det latterligt lille ! «  lo Sinding , men 
kom straks til den erkendelse , at det ikke passede for den 
melankolske godsejer at være lystig , og slog derfor om til en 
blaseret tone :  » Femten hundrede kroner — det er ikke mere , 
end hvad jeg undertiden bruger på en dag . Mine venner , 
pastoren og ritmesteren der , kan bevidne det ; jeg havde f . Eks . 
Den ære forleden aften at se dem til en lille souper i en af 
byens eleganteste og dyreste restauranter , jeg tror nok , jeg 
kan sige , at der var alt , hvad man med billighed' kan forlange 
 .  .  « 
» Ja , det var en dyr historie , det kan jeg attestere ! «  indskød 
Bonnesen . 
Sinding lod , som han ikke opfattede denne lille finte , 
og fortsatte til agenten :  » Hør , sig mig , ville de nu blive 
rigtig , hvad man kalder for lykkelig , når deres gæld blev 
betalt ? « 
» Jo !  .  .  . Det vil sige , jeg vil helst have pengene selv , 
for der er nogle af de kanuter , der s’gu kan have godt af at 
vente  .  .  . « 
» Hr . Moth ! «  begyndte Sinding højtidelig og pattetisk , 
» jeg kender dem egentlig ikke tilstrækkelig til at gøre dem 
et sådant tilbud , og jeg kunne godt forstå , om de bad mig 
holde min næse fra deres private affærer  .  .  . « 
» Jamen det gør jeg ikke ; det ved gud jeg ikke gør ! « 

» Virkelig- ikke ? De er en nobel karakter !  .  .  . Jeg vil 
imidlertid ikke love dem noget bestemt i aften ; men når de 
vil henvende dem på jernbanehotellet i morgen formiddag klokken 
et og spørge efter godsejer Juel til lystoftegård , så 
ville der muligvis blive beredt dem en lille overraskelse . « 
» Nej  .  .  . nej , hvad siger de ? Jeg skal være der , jeg 
skal være der , ganske bestemt — klokken et !  . . . Å , jeg 
er ganske fortumlet ! «  udbrød agenten , og som for at bevise 
det sidste drak han af en fejltagelse resten ud af postmesterens 
glas , og der var ingen grund til at antage , at fejltagelsen 
ikke var ufrivillig , skønt hans eget glas rigtignok for længst 
var tømt til sidste dråbe . 
» Nu må vi over til de andre , koncerten er straks forbi ! « 
Sagde Søeborg , der havde set på sit ur , og de fire herrer 
rejste sig og tog en rørende afsked med deres elskværdige nye 
bekendt , idet de beklagede ikke længere at kunne profitere af 
hans forædlende selskab . 
Aledens dette var foregået , havde de to unge par spaseret 
omkring i haven efter vel at være slupne ned fra rutschbanen 
og have undgået postmesterens følgeskab . Oxenthal 
havde nemlig foreslået damerne at vise Jens lidt om , disse 
vare gåde ind herpå , og Jens havde ikke ladet sig gøre et 
sådant tilbud to gange . I førstningen gik de alle fire ved 
siden af hinanden , men efter ganske kort tids forløb blev det 
glemt , hvorfor man spaserede ; Oxenthal bød Caja armen og 
Jens Pouline , og det er mere end tvivlsomt , om Jens ville have 
set sig i stand til at give nogen som helst beskrivelse af de 
steder , de havde besøgt . 
Afan sammenligner spøgende tivoli med en fortryllet fehave ; 
for Jens var det således . De store , strålende bygninger , 

buskadserne , gennem hvilke enkelte lys glimtede frem , 
de af skjulte gasflammer stærkt oplyste blomsterbede , der skinnede 
dobbelt på de mørke plæner , lyden af glade menneskestemmer , 
og de mange skikkelser , der bevægede sig frem og 
tilbage , snart ganske tydelige i det stærke gaslys og snart som 
fantastiske skygger i de dunkle alleer , alt dette i forbindelse 
med den kommende og svindende lyd af musik , som undertiden 
afbrødes af den ejendommelige , raslende lyd af fjerne bifaldssalver , 
gjorde et æventyrlig ! Indtryk på vor unge ven , der 
aldrig før i sit liv havde oplevet noget lignende . Og hvad 
der var det bedste af det hele , han syntes , han havde havens 
fe tæt ved sin side ; nej , det var meget bedre endnu , det var 
ikke noget overnaturligt væsen , men et virkeligt , levende menneske 
som han selv , det følte han nu , da hun støttede sig til 
hans arm , og det havde han følt på rutschbanen , da hun 
lænede sig ind til ham , og hans skulder var bleven varm af 
hendes kind . 
Hverken Jens eller Pouline havde talt til hinanden i de 
sidste minutter , og dog var det , som om de blev revne ud af 
den bedste af alle samtaler , da Oxenthal og Caja vendte sig 
om til dem for at sige , at det var på tiden , at de gik ned 
til de andre ved koncertsalen . Det varede ikke længe , inden 
de unge mennesker fandt damerne og Vissing , og af disse erfarede 
de til deres forundring , at de fire herrer vare gåde 
ud for at lede efter dem ; de undrede sig over ikke at være 
stødt på dem , og da herrerne omsider vendte tilbage , så at 
sige på den sidste akkord fra orkestret , og så meget oprømte 
ud , fik Oxenthal en lille mistanke om , at herrerne vist 
nærmest havde søgt efter dem på etablissementets mange 
kaféer . 

koncerten var forbi , men Søeborg ville på ingen betingelse 
hjem endnu — det var jo søndag i morgen — og han 
indbød derfor hele selskabet til en lille forfriskning på samme 
sted , hvor de havde spist til aften . Da ingen gjorde indvendinger , 
sluttede man aftenens nydelser her , og det var ejendommeligt 
at se haven efterhånden tømmes for folk og høre 
den stilhed , der udbredte sig over stedet , medens man endnu 
havde støjen af menneskevrimlen og musikken i sine øren  ; 
det ene gasblus blev slukket efter det andet , og snart lyste 
kun månen ned over Alleens tætte elmekroner og glimtede på 
koncertsalens tag og i dens mange ruder . 
Stemningen var meget animeret , og selskabets tale og 
latter lød dobbelt stærkt ud over den øde have ; kun Jens og 
Pouline sad stille og talte med hinanden ; thi Astrup havde 
opgivet for denne aften , ligesom han havde gjort det ved dansen 
den foregående aften , at skille dem ad , i den rigtige erkendelse , 
at det ikke kunne nytte noget at forhindre sin unge 
ledsager fra at tale med sin tilbedte nu , eftersom han måtte 
antages at have fået talt ud med hende på deres téte-a-téte 
spaseretur . 
Jens var helt forbavset over , at han fik lov til at sidde 
i ro for postmesteren , ja da selskabet en times tid efter brød 
op og fulgtes hjemad gennem Frederiksberggade , forhindrede 
postmesteren ham ikke engang i at byde Pouline armen . Men 
Jens så ikke , at den lille mand gik bagefter dem og fulgte 
dem med øjnene , og en gang imellem , når ingen så det , 
rystede postmesteren sin knyttede hånd i luften og mumlede 
for sig selv , henvendt til Jens :  » Du kan bande på , min dreng , 
at det bliver den sidste aften , du i dit liv er sammen med 

hende ! Det kan jeg forsikre dig , så sandt jeg hedder Christian 
Ditlev Astrup ! « 
Xviii . 
Det var ikke alene tilføjelsen af den tredje ret på middagens 
spiseseddel , der i Fru Kleins pensionat udmærkede 
søndagen frem for hverdagene . Ligefra morgenstunden mærkede 
man , at det ikke var nogen almindelig dag ; imod sædvane vare 
alle de kvindelige beboere på benene længe før herrerne , man 
hørte dem løbe ind og ud , smække med dørene og påkalde 
pigens assistance med lydelig røst ude i korridoren , hvor pigen 
uafladelig humpede afsted på sine såleløse morgensko med 
forskellige garderobesager over armen . 
Omtrent klokken ni begyndte dette spektakel at tabe sig , 
entréedøren blev med korte mellemrum smækket i , så alle 
nipssager i hele lejligheden dansede hamborger skotsk på 
deres plads , og derpå blev alt stille ; thi damerne vare 
allerede på vej til deres respektive yndlingspræster med 
andagtsfulde miner i ansigterne og guldsnittede psalmebøger i 
hænderne . 
Pensionatets mandlige befolkning højtideligholdt i modsætning 
hertil søndagen mere som en hviledag , i al fald blev de 
alle liggende betydelig* længere end sædvanlig i deres senge , 
og dette var også tilfældet på den søndagmorgen , der fulgte 
efter vore venners besøg i tivoli . 
Den eneste af herrerne , der havde givet tegn til , at der 
overhovedet var liv i ham , var Jens , der havde været oppe en 

lille tur klokken halvotte og var listet hen til vinduet for at 
kigge ud bag rullegardinet , hvorledes vejret var , ligesom en 
skoledreng , der skal i skoven . Han så straks til sin glæde ,' 
at der ikke var en sky på himlen ; gaden lå så nyfejet ren , 
en enkelt droschke kørte langsomt nedad den , thi hesten havde 
endnu ikke så tidlig på dagen fået de stive ben i det rigtige 
trit , nogle fodgængere bevægede sig trevent nedad fortovene , 
kede af , at der ingen var til at beundre deres søndagspuds 
i hele sin nyhed , en fløjtende skomagerdreng skyndte 
sig afsted , springende op og ned ad hver gadedørstrappe , han 
skulle passere , og slående takt til melodien ved at klappe de 
nye sko , som den lykkelige ejermand skulle præsentere på 
søndagsturen , mod hinanden , nabolagets forskellige småhandlende 
stod i deres butiksdøre og længtes efter , at klokken skulle 
blive ni , og over alle de mennesker , der viste sig , hvilede søndagens 
morgenstemning , denne forunderlige blanding af højtidelighed , 
frihedsfølelse og bevidsthed om rent linned . 
Da Jens havde set , at vejret var fortrinligt , gik han tilbage 
i sin seng igen ; han ville ligge lidt i fred og drømme 
om hende , og dette forsæt måtte han siges at opfylde så 
fuldkomment , som det vel var muligt , thi efter fem minutters 
forløb sov den unge mand rolig ind , og hun var så venlig 
straks at indfinde sig i den mest henrivende drømmeskikkelse . 
Som følge af herrernes sene opståen vare de ikke synderlig 
underholdende ved frokosten , men sad og klippede med 
øjnene og havde en umanerlig lyst til*at strække sig ; konversationen 
var derfor overladt til damerne , som hver for sig 
vare så opfyldte af deres sjælesørgers mageløs dejlige prædiken , 
at de ikke tålte , at nogen anden prædikant blev nævnet i 
samme åndedræt som han , og der opstod derfor et blidt , kristeligt 

skænderi om , hvilken præst der messede bedst , hvilken 
præst der tog sig heldigst ud på prædikestolen , hvilken præst 
der var mest moderne osv . ; men da hver af damerne naturligvis 
holdt på sin , opnåede man ikke at komme til nogen enighed 
om disse interessante spørgsmål . 
Det var noget efter frokosten ; frk . Fanget sad alene i 
dagligstuen , hun havde hækletøjet i hånden , men arbejdede 
ikke , thi hun kunne ikke lade være at tænke på den påfaldende 
opmærksomhed , Astrup havde viist Pouline iaftes ved 
bordet . Hun ærgrede sig over , at en mand i hans alder kunne 
være så tåbelig at gøre haneben til en pige , hvis fader 
han godt kunne være , men endnu værre var det dog , at Pouline 
havde taget mod hans kurmageri , for det havde hun , 
denne tilsyneladende mangel på interesse var blot koketteri , 
rigtig lavt og beregnet koketteri : og hver gang frk . Fanget 
kom til dette punkt , jog hun med en blodtørstig mine hæklenålen 
ned i garnnøglet og svingede det rundt i luften , som 
om det var hendes rivalindes hovede , hun havde spiddet på en 
lanse . 
Hun afbrødes i denne behagelige beskæftigelse ved , at 
døren til entréen gik op ; pigen , som holdt døren åben , 
sagde til en person ude i entréen :  » Hvis Herren vil træde 
herind så længe , skal jeg sige det til hr . Astrup ! «  , og en herre 
trådte ind . 
Frk . Fanget havde med langsom værdighed rejst sig halvt 
op fra stolen , men hun faldt ned på den igen i en fart og 
uden mindste anstand , da hun opdagede , at den indtrædende 
ingen anden var end Oxenthal . 
Denne gik uden omstændigheder over til hende og rakte 
hende hånden som en gammel bekendt , idet han sagde god- 
23 

dag . Hun gav ham hånden , som om dot var en hende aldeles 
uvedkommende genstand , hun rakte ham , bøjede hovedet 
meget stift , som om hun led af gigt i nakken , og sendte ham 
et blik , der tydelig sagde :  » Ingen familiariteter med mig , om 
jeg må bede ! Du kommer ingen vegne med mig , min gode 
ven , jeg skal nok holde dig tre skridt fra livet ! « 
» Jeg er kommen for at hilse på Astrup og Lundsgård . « 
Sagde Oxenthal uden i mindste måde at lade sig forbløffe . . 
» Ja så !  .  .  . Vil de ikke behage at tage plads ? « 
» Tak !  .  .  . Det er et udmærket vejr i dag . « 
» Ja ! « 
» Det er næsten , som det var sommer . « 
» Ja ! « 
» Men det er dog noget køligt i skyggen ; man skal tage 
sig i agt , man bliver let forkølet i den slags vejr . « 
» Ja ! « 
Pause . Frk . Fanget greb sit hækletøj og viklede en 
umådelig bunke garn af nøglet , hvilket tydede på , at hun 
ville tage fat på sit arbejde for alvor og ikke brød sig om 
at forstyrres deri , og Oxenthal læste med hele nyhedens interesse 
navnet og adressen på sin hatteleverandør indeni 
hattepullen . 
Pausen blev for lang , og den vordende godsejer tog’ fat 
på en frisk : 
» Frøkenen er vel ikke træt efter aftenen i går  ? 
» Nej ! « 
» Kommer frøkenen ofte på tivoli ? « 
» Nej ! « 
» De har måske ikke været der før i år ? « 
» Nej ! « 

pause . Frøkenen arbejdede videre med en hastighed af 
flere mils blonder i timen — hun forudså godt , at det blev 
så ravruskende galt , at hun måtte vrøvle det hele op igen 
bagefter , men det brød hun sig ikke om , — og Oxenthal 
kunne nu hattemagerens adresse så godt udenad , at han aldrig 
mere behøvede at slå op i vejviseren af d e n grund . Pausen 
trak uhyggelig ud i længden , men så samlede Oxenthal sig 
på en gang sammen og tog fat på en hel anden måde . 
» De har vist haft en stor ærgrelse i morges , frøken ?  .  .  . 
Ja , det kan ikke nytte , de ryster på hovedet ; jeg tror det 
nu alligevel ! Jeg kender det fra min søster ; hun arbejder altid 
allerivrigst på sit håndarbejde , når der er noget , hun 
ærgrer sig over . De skulle især se hende hen ad juletider , så 
ærgrer hun sig hele dagen igennem over alt muligt og umuligt 
blot for at blive færdig med sine julepresenter !  .  .  . Jeg kan 
forresten godt lide at se et par smukke damehænder have rigtig 
travlt , der er noget pirrende ved det !  . . . De har ualmindelig 
kønne hænder ! Det er ikke noget , jeg opdager nu ; jeg 
lagde mærke til dem iaftes , engang da de kom i pludselig , 
stærk aktivitet med at tromme en stormmarsch på bordet — 
jeg tror , det var en gang , Astrup henvendte nogle ord til frk . 
Pouline !  . . . Ja , de lagde måske ikke mærke til det , men 
jeg syntes , den gode postmester gjorde temmelig stærk kur 
til den unge dame ; ja hun har nok egentlig fordrejet 
hovederne på begge jyderne !  . . . Jeg kan nu ikke forstå 
det , for jeg for mit vedkommende synes meget bedre om frøken 
Caja . « 
For første gang så frk . Fanget op fra sit arbejde og 
hen på Oxenthal ; der var dog altså noget ved ham , han 
havde i det mindste en god smag , for gudbevares Caja var da 

langt at foretrække for Pouline , det yar latterligt , at der virkelig 
gaves folk , som havde en anden mening . 
Oxenthal opfattede den lille anerkendelse , der lå i frk . 
Fangels blik , og gik opmuntret videre :  » Ja , de to jyder var 
lige stærkt engagerede , men det var da tydeligt at se , at frk . 
Pouline gav den unge Lundsgård fortrinet  .  .  . « 
» Så-å ?  .  .  . Tror de det ? «  spurgte frøkenen og så 
Oxenthal stift i øjnene , hvorved hun gjorde den opdagelse , 
at man ikke kunne nægte , at han havde ganske kønne øjne . 
» Ja , det er jeg overbevist om ! Det er da for øvrigt heller 
ikke så underligt , de passer jo meget bedre sammen . « 
» Det gør de absolut , ganske absolut ! «  indrømmede hun 
og så til sin forbavselse , at Oxenthal i grunden havde et 
virkelig kønt smil .  » Men i vor tid ser man netop ofte , at 
ganske unge piger foretrække mænd i postmesterens alder . « 
» I dette tilfælde tror jeg dog , jeg kan svare for det modsatte ! 
Havde jeg ikke lagt mærke til det før , så blev det 
mig klart ved rutschbanen , for det var egentlig frøken Pouline , 
der var skyld i , at vi løb vor vej og lod  » den kedelige postmester « 
Alene tilbage , som hun sagde . « 
» Det er sandelig et overordentlig behageligt menneske , den 
Oxenthal ! «  tænkte frk . Fanget , og samtidig gav det et sæt i 
hende af glæde over denne efterretning ; sættet forplantede sig 
til garnnøglet og den lille kurv , hvori det lå , så begge ting 
fløj ned på gulvet fra sybordet . 
Oxenthal bøjede sig ned og tog garnnøglet op til frøkenen , 
men for at nå kurven måtte han lægge sig på knæ . 
I det samme gik døren op , og den lille postmester standsede 
på dørtrinet , gabende højt af overraskelse over at se Oxenthal 
på knæ for frk . Fanget . 

» Hvad er det ?  .  .  . Om forladelse !  .  .  . Hvad ser jeg , 
hr . Oxenthal på knæ  .  .  . «  udbrød den lille mand . 
» Gud , hr . Astrup , hvad er det , de siger ? De tror da vel 
ikke  .  .  . «  stammede frøkenen med den hende egne jomfruelige 
forvirring . 
» Berolige dem , hr . Postmester ! «  lo Oxenthal med garnkurven 
i hånden .  » Kom kun nærmere  ! Her ser de resultatet : 
en kurv ! « 
Postmesteren , som nu forstod situationen , stemmede med i 
latteren , medens frøkenen blev meget rød i hovedet og tyggede 
på hæklenålens benskaft for at skjule sin forlegenhed . 
» Det var pænt af dem at se herop ! «  sagde postmesteren 
og trykkede Oxenthals hånd . 
» Jeg syntes , jeg skyldte dem en visit , og da jeg kom ud 
i det herlige vejr , faldt det mig ind at gå herop og gøre dem 
et forslag  .  .  . « 
» Undskyld , jeg forstyrrer måske ,  .  .  . «  sagde frøkenen 
og gjorde mine til at rejse sig . 
» På ingen måde ! Det er ingen statshemmeligheder , jeg 
har for med hr . Astrup . Jeg ville kun foreslå ham og hvem 
af husets herrer , der ellers har lyst , at benytte det gode vejr 
til en tur til Frederiksberg  .  .  . Det går vel ikke an , at jeg 
indbyder dem , frøken , og Fru klejn til at tage med os ; det 
ville vel være påtrængende ? « 
Postmesteren sagde uden betænkning ja , og frk . Fanget 
havde helst gjort det samme ; men da hun kom i tanker om , 
at det dog vist var det mest passende at lade sig nøde lidt , 
viste det sig først tvivlsomt for hende , om hun havde tid , — 
der var noget , hun absolut skulle have færdigt i formiddag , 
og så satte hun nogle små , betænksomme rynker op i panden 

og bed forlegen på sin pegefinger , mest af angst for , at 
en af herrerne skulle spørge , hvad dette  » noget «  var for 
noget , — og da postmesteren havde fået denne hendes tvivl 
hævet , opdagede hun pludselig , at der var et par visitter , som 
hun ligeså absolut måtte gøre i formiddag . Men da begge 
herrerne ved denne efterretning udbrød i et højst fortvivlet 
» Å-ål «  , gav frøkenen snart efter , lovede at ville opsætte 
visitterne , om de pågældende familier så blev aldrig så opbragte 
på hende , og gik ud for at overbringe indbydelsen til 
Fru klejn . 
Denne gode kone havde døn vane at tilbringe det meste 
af søndag formiddag mellem de opslåede fløjdøre på et mægtigt , 
tre- eller firdobbelt linnedskab dels for at revidere beholdningen 
af rent linned og dels for at uddele lagener og 
håndklæder , duge og servietter , osv . til pigerne , og på dette 
opholdssted befandt hun sig da også , da frk . Fanget kom 
stormende og straks busede ud med invitationen . 
» Tage til Frederiksberg — nu ? «  udbrød Fru klejn og 
borede sin hage ned i den stabel linned , hun holdt foran sig , 
som om hun ville finde det meget rimeligt , om linnedet drattede 
på gulvet over et sådant forslag .  » Hvad tænker de 
på , frøken fanget ? « 
Trods den afskrækkende tone , hvori dette blev sagt , 
viste det sig dog , at frøkenen fremdeles tænkte på at få 
fruen med . 
» Det kan umulig lade sig gøre ! «  svarede fruen , idet hun 
afvekslende henvendte sig til frøkenen og til pigerne , der skulle 
modtage linnedet .  » På Frederiksberg ! Du gode gud , hvor 
skulle jeg få  .  .  . Tolv af de store servietter og tolv theservietter 
 .  .  . Hvor skulle jeg få tid til det ? De ved sølv , 

at søndag formiddag er min allertravleste tid ; jeg kunne 
gerne bruge  .  .  . Tolv håndklæder , værsgod ! Se endelig efter , 
at der ikke mangler strop i det , de giver frøken Holst , for 
ellers er hundredeoget ude !  .  .  . jeg kunne gerne bruge dobbelt 
så megen tid , når jeg bare havde den . Det er meget 
pænt af hr . Oxenthal at tænke på  .  .  . Fire viskestykker og 
to støveklude ! . .  . på en gammel kone som mig ; det er så sjældent , 
nogen under mig en fornøjelse . Og jeg vil bede dem 
hilse ham så mange gange fra mig og sige ham , at  .  .  . Vi 
skal ikke have rene lagener på før næste søndag , de gamle 
har jo ikke ligget mere end i otte dage !  . . . og sige ham , 
at jeg desværre ikke kan have den fornøjelse ; men hvis det 
skulle være en anden gang , så må det helst ikke være en 
søndag , men en hverdag , og heller en eftermiddag end en formiddag . « 

» Jamen kære , bedste Fru klejn , «  klynkede frk . Fanget , 
» De må tage med ! Ellers kan jeg jo heller ikke komme med , 
jeg kan da ikke tage alene ud med alle herrerne !  .  .  . Nu 
skal de se , nu skal jeg hjælpe dem , så skal vi snart blive 
færdige med dette her ! « 
Frøkenen tog ivrig fat med , og efter et par minutters 
forløb blev skabets fløjdøre smækkede i , skønt fruen stadig 
forsikrede , at hun nok havde glemt noget , som hun ikke havde 
husket , og derfor forudså strømme af ulykker hagle ned over 
hendes arme hovede om eftermiddagen ; de to damer begav sig 
derpå ind i fruens soveværelse , hvor frøkenen påtog sig en 
kammerjomfrues skikkelse for at skynde på fruens omklædning . 

Oxenthal havde imidlertid hentet to droschker , thi både 
Sinding , Bonnesen og Jens skulle naturligvis med , og selskabet 

trak derpå afsted ned ad trapperne med den skikkelige Fru 
klejn , der undervejs måtte binde hattebånd , tage handsker 
på og rette på det hastige toilet . 
I den første vogn sad Fru klejn sammen med Bonnesen 
og Jens , medens i den anden frk . Fanget og Astrup tronede 
på forsædet , og Sinding og Oxenthal havde plads på bagsædet . 
Hestene skød en respektabel fart , ikke så meget af 
personlig tilbøjelighed , som fordi kuskene mente , at der straks 
var fragt tilbage fra Frederiksberg og man nåde halmtorvet 
uden at opleve noget mærkeligt . 
Pludselig udstødte Sinding et  » Død og plage ! «  , lod sig 
glide så langt ned på sædet som muligt , smøgede frakkekraven 
op om ørene og rykkede hatten dybt ned i panden . 
» Hvad er der ? «  råbte postmesteren forundret , og de andre 
gentog lige så forbavsede det samme spørgsmål . 
» Tys ! «  svarede Sinding .  » Se til den anden side , postmester , 
se over på vejerboden ! « 
Postmesteren fulgte opfordringen , drejede hovedet og 
spærrede øjenlågene så højt op , at øjnene truede med at trille 
ud , uden at det dog var ham muligt at opdage noget som helst 
mærkværdigt . 
» Hvorfor skal jeg se på den vejerbod ? «  spurgte han . 
» Hvad er der at observere ? « 
» Ingenting ! «  svarede Sinding og krøb atter op .  » Nu 
kan det også være det samme , nu er han passeret ! « 
» Hvem ?  .  .  . Hvad er det , de taler om ? « 
» Kan de kende den fyr , der går , på ryggen ?  .  .  . 
Ikke ? Ja , så vil jeg sige dem , at det er agent Moth ! Jeg 
syntes , han kiggede sådan efter droschken , jeg var bange for , 
han havde opdaget os . « 

» Agent Moth — ja , det er det også ! « 
» At jeg skulle opleve at se ham ved dagens lys !  .  .  . 
Se , hvor han er pyntet , nu går han over til jernbanehotellet 
og bilder sig ind , at han i det mindste skal få fri frokost hos 
sin ven , godsejer Juel til lystoftegård pr . Horsens . « 
» Hvad er det for en historie ? «  spurgte Oxenthal nysgerrig . 

Sinding fortalte , hvorledes han havde mystificeret agenten , 
men var så klog af hensyn til frk . Fanget ikke at omtale , 
hvor og hvornår mystifikationen havde fundet sted . Historien 
tiltalte Oxenthal i højeste grad , han ønskede hele tiden , at han 
havde været med , det havde rigtig været noget for ham ; men 
postmesteren bebrejdede Sinding , at han havde været for slem 
ved den stakkels agent , som ville blive så grusomt skuffet på 
hotellet . 
» Å , den fyr fortjener ingen medlidenhed ! «  svarede Sinding . 
 » Desuden så finder han nok en anden på hotellet , 
som han kan få til at give fri frokost . Jeg skal sige dem , 
det er hans specialitet : han går omkring på hotellerne og 
ser på tavlen , hvilke rejsende der bor der , for han kender 
jo en mængde folk fra provinserne fra den tid , han rejste . 
Ser han så et bekendt navn , så går han op og hilser på 
vedkommende , han var tilfældigvis et ærinde på hotellet og 
opdagede , at vedkommende var kommen til byen . Så må 
provinsmanden rykke ud med et lille traktement og i reglen 
til afsked også med nogle rede penge — de sidder jo ikke 
så fast hos folk , der er kommen til hovedstaden for at 
more sig ! « 
» Men det er jo udmærket fundet på af ham ! «  sagde 
Oxenthal , ikke uden beundring for agenten . 

» Ja , han har mange gode indfald i den retning !  .  .  . 
Det bedste , han har gjort , var dog følgende : engang for mange , 
mange år siden læste han en lørdag i avisen , at der på 
prædikantlisten stod , at der næste dag skulle prædike en kandidat 
fra pastoralseminariet i Frederiksberg kirke , og så faldt 
det ham straks ind , at der vist kunne reddes en dalers penge 
ved det . Om eftermiddagen tog han et hvidt halstørklæde på 
og begav sig ud til Frederiksberg , hvor han meldte sig hos 
graveren og bad , om han ikke kunne blive lukket ind i kirken ; 
han var den kandidat fra pastoralseminariet , der skulle prædike 
om søndagen , og nu ville han gerne prøve , hvorledes hans 
stemme tog sig ud i kirken . Graveren var en gammel , skikkelig 
mand og gik over i kirken med ham ; Moth besteg prædikestolen 
og holdt en meget højtidelig og salvelsesfuld prædiken 
— jeg tror , det var om den barmhjertige samaritan — , hele 
menigheden bestod af den gamle graver , men hele menigheden 
blev dybt rørt og fældede mange tårer over de dejlige ord . 
Da Moth var færdig og ville gå , opdagede han , at han havde 
glemt sin portemonnaie ; det var kedeligt , for han ville have 
givet graveren en lille dueør for hans forekommenhed , men 
værre var det , at han ikke engang havde penge til en droschke , 
for han måtte absolut skynde sig til byen . Den skikkelige 
graver tilbød Moth at låne ham en daler , og Moth var ikke 
stor på det , men tog imod den , graveren kunne jo få den 
tilbage næste dag . Graveren gik hjem og fortalte , hvor opbygget 
han var bleven af den unge kandidats prædiken , men 
da der næste dag stillede en hel anden kandidat , var opbyggelsen 
forbi , og han korsede sig over den ugudelige bedrager . » 

Oxenthal lo , så han var nær ved at falde ud af vognen , 

medens frk . Fanget var dybt rystet over , at et menneske kunne 
finde på sådan en blasfemi , og Oxenthal måtte holde op 
med sin latter på hendes udtrykkelige forlangende , men begyndte 
rigtignok igen , da han snart efter fik øje på Frederiksberg 
kirke . 
Selskabet havde næppe fået foden indenfor Frederiksberg 
have , før den unge godsejer stillede det spørgsmål :  » Det er 
vel for tidligt straks at gå ind til jostys ? « 
» Gud ! Skal vi virkelig til jostys ? «  spurgte Sinding og 
affekterede en umådelig overraskelse .  » Det var nu slet ikke 
faldet mig ind ! De har vel heller ikke tænkt dem den mulighed , 
Fru klejn ? « 
» Å , de  .  .  . Pessimist ! «  sagde fruen og slog ad ham . 
» Jamen vi skal sandelig først spasere lidt i haven  .  .  . « 
» Naturligvis ! For det første er det alt for tidligt at gå 
til jostys ; der er endnu ingen mennesker kommet , og jeg har 
lagt mærke til , at det forhøjer min nydelse betydelig , at der 
er så mange vidner som muligt til den , da jeg er overbevist 
om , at de fleste af dem misunder mig og skumler :  » Jeg kan 
ikke begribe , hvor han får råd til sådan at sidde og frådse 
på offentlige steder ! Han er alle vegne , hvor man kommer hen , 
og sidder og kræver ind , som han ejede alverdens guld ! «  — 
og for det andet sværmer jeg for at vanke om i havens 
mindst søgte og derfor mest poetiske gange og se mig mæt 
på vovernes lette Dans mellem det saftig frodige grønsvær 
og solstrålernes funklende glitren , der strør strålende diamanter 
på løvværkets mat forgyldte bladhang , og hvis jeg 
så skulle træffe en bekendt , er det så rart at blive enig 
med ham om , at ingen af os dog heldigvis hører til disse 

prosaiske københavnere , der af Frederiksberg have kun kender 
udsigtsbakken og jostys konditori . « 
Alan var kommen forbi paradebænkene , der endnu ikke 
vare fuldt besatte , men dog vare så befolkede , at frk . Fanget 
anså det for fornødent pludselig at hæve stemmen og blive 
ualmindelig livlig for at overbevise bænkenes publikum om , at 
hun ikke tog mindste notits af dem , og at de endelig ikke 
måtte tro , at hun følte sig generet over at passere Revue , og 
selskabet svingede ind til højre . 
Ligesom næsten i enhver gade i København de spaserende 
ubetinget give det ene fortov fortrinet frem for det andet , 
således er den del af Frederiksberg have , der ligger til venstre 
for indgangen , uimodsigelig den mest fashionable ; de af havens 
gæster , der komme for at se og ses , bøje straks af til venstre , 
og derfor gå navnlig om søndagen de ni tiendedele af publikum 
til denne side . 
Det var lidt for tidligt til , at man kunne vente at træffe 
de rigtige aliddagsgjæster , og der var endnu fred og ro i de 
gange , vort selskab først passerede ; enkelte gamle , sortklædte 
herrer med langt , hvidt hår og et blidt , fredeligt smil bevægede 
sig sindig afsted , det lidt rustikose anstrøg , der var over 
klædedragten og hele ydret , sagde , at det var afgåede landsbypræster , 
som boede her i nærheden og i Frederiksberg have 
drømte sig tilbage til præstegårdshaven ; af og til så man en 
gammel , svagelig dame , som sad sløvt sammensunken i sygestolen , 
der blev kørt af den halvgamle , tarveligklædte datter , 
hvis ansigt havde et træt , resigneret udtryk ; så blev stilheden 
et øjeblik afbrudt af en flok støjende skoledrenge , der 
vare på ekskursion med aladen svuppende op og ned i botaniserkassen 
ved hvert skridt , de gjorde , eller af nogle lystige , unge 

handelsbetjente , som løb omkaps nedad gangen og søgte at 
puffe hinanden ind i græsset eller buskadset ; så blev alt atter 
roligt , man mødte kun hist og her en hypokonder pebersvend , 
som ikke vidste , hvor han skulle gøre af sig selv , fordi det 
var søndag , og bare ønskede , den dag havde ende , og i de 
yderste gange sværmede enkelte par arm i arm , det var unge 
forlovede — eller måske det kun var to , der holdt stævnemøde . 

men alt som selskabet kom længere frem , begyndte der at 
blive livligere ; mindre og større familieklynger marscherede op , 
nogle snakkende og leende , andre tavse og kedelige ; selskaber 
på en 4—5 Ammer eller barnepiger med en snes børn om 
sig og hver med den uundgåelige barnevogn , denne nymodens , 
af alle ugifte forbandede opfindelse ; grupper af unge damer 
og herrer , som fortsatte vinterens bal bekendtskab under beskyttelse 
af de unge damers mødre ; ofte kom yngre ægtefolk 
gående med hinanden under armen og så stolte og lykkelige 
på deres pyntede børn , som løb foran og legede ; og i en 
af de store alleer anteciperede et ungt selskab sommerens glæder 
og legede under skrig og latter  » Enkemand «  . 
Vort selskab var nået over imod jostys konditori og 
marscherede nu uden flere indvendinger fra Fru klejn op mellem 
de to rækker lysthuse , hvis tremmeværk endnu var så blottet 
for løv , at man kom til at tænke på de lange , grønne pindebure 
i fuglehandlernes vinduer , og de folk , der sad i lysthusene , 
kunne da for den sags skyld også godt ligne nogle 
brogede selskabsfugle . Med et lød det med stentorrøst hen 
over pladsen :  » Hov ! Halløj ! Hejda der ! «  alle folk , både de 
spaserende og de siddende , standsede midt i deres samtaler og 

drejede nysgerrig hovederne i alle mulige retninger for at 
opdage , hvad eller hvem råbet gjaldt . 
I det samme kom Pouline løbende hen til vort selskab 
og greb fat i Fru klejn , som hun svingede helt rundt , idet hun 
udbrød :  » Nej , det var da morsomt ! Goddag !  .  .  . Jeg skulle 
hilse fra fader og moder , at vi sidder derinde ! « 
Selskabet så sig om i den påpegede retning og opdagede 
Søeborg , som vinkede med hatten og gentog :  » Hov ! Halløj ! 
Hejda der ! «  ; et øjeblik efter vare de to familier blandede i 
en klynge , og det på grund af lysthusets indskrænkede rum 
en meget intim klynge ; den glade stemning fra iaftes kom snart 
op igen , og især var Søeborg så overgiven , at Fru klejn 
fandt sig foranlediget til at prise Fru Søeborg lykkelig , da 
det måtte være dejligt at have en mand , der altid var i så 
godt humør . 
» Altid i godt humør ? Jo tak ! «  svarede Fru Søeborg 
ironisk .  » Nej , tro ikke det ! Det var bare selskabets behagelige 
ankomst , der oppede ham således ; han har gået og 
gnavet hjemme hele morgenstunden og sat et ansigt op som en 
muggen eddikeagurk . « 
» Å , må jeg bare være fri for dine sammenligninger ! « 
Afbrød manden sin kone ,  » Dø skal ikke høre efter , hvad hun 
siger , Fru klejn , det er slet ikke sandt ! « 
» Så ? Er det måske heller ikke sandt , at du har tømt 
en hel siphon og næsten ikke fået andet til frokost end sodapastiller ? 
Og gik så ikke din cigar efter bordet tre gange 
ud ? Og jeg ved nok , hvordan du har det , når du ikke kan 
holde ild i din cigar  .  .  . «  efter at have givet manden denne 
salve lige i ansigtet henvendte hun sig igen til Fru klejn : 
» Jeg kan forresten ikke forstå det , for jeg passede dog på 

ham iaftes . Jeg ved , han kan ikke tåle mere end tre toddyer 
— derfor kniber jeg ham altid i armen , når han vil til at 
begynde på den fjerde — ; men jeg har ham mistænkt for , at 
han har lumsket sig en ekstra toddy til , da ban var ude at 
søge efter pigebørnene . « 
» Nej , der tager de fejl , frue ! Jeg kan svare for , at 
deres mand ikke smagte en dråbe toddy i den tid ! «  intervenerede 
’sinding med et kun for de indviede mærkeligt tryk 
på toddy . 
» Så — å ! Ja , for tivoli er ellers et farligt sted i den 
retning . De kender det nok fra deres salig mands tid , Fru 
klejn , at det altid hedder sig , at herrerne træffer en bekendt , 
det vil sige det samme som , at det går løs på gensidig 
trakteren . « 
» Ja , frue , vi traf nu ikke andre bekendte end en agent , 
og han hører ikke til dem , der trakterer . « 
Samtalen afbrødes her af en ældre , velnæret opvarter , der 
efter flere meget indtrængende opfordringer fra Oxenthal endelig 
bekvemmede sig til at komme og spurgte , hvad Herren 
ønskede , med en mine , som om han ville sige , at han vidste 
det godt iforvejen . Det gjorde han nu imidlertid ikke , thi 
han blev øjensynlig overrasket , da Oxenthal bestilte Sherry cordial 
og sodavand og en 2—300 småkager ; Fru klejn , der 
tog bestillingen ganske bogstavelig , udbrød , at det ved gud var 
altfor mange kager , tilbød sig at gå ind og vælge et passende 
antal ud og skred i bevidstheden om dette ansvarsfulde hverv 
med majestætisk værdighed ind i konditoriet . 
Under alt dette havde den gode postmester siddet aldeles 
målløs . Han var bleven så overvældet af det pludselige i 
dette aløde med familien Søeborg , at han ikke havde gjort det 

mindste for at forhindre sammenslutningen — om han overhovedet 
havde kunnet gøre noget — , og sad nu og ærgrede 
sig over disse mennesker , som det ikke var muligt at undgå , 
hvor man så kom hen , og han gav sin ven fuldkommen ret 
i , at det var nogle små , ravnekrogagtige forhold herhjemme . 
Til hans beroligelse var situationen ikke så farlig som 
den foregående aften , i det mindste sad Pouline ikke ved siden 
af Jens ; hun havde egentlig ingen fast plads , men gik om og 
hjalp til ved anretningen , thi Fru klejn var vendt tilbage , 
egenhændig bærende et fad , hvorpå kagerne vare satte ovenpå 
hinanden i trekant ligesom appelsiner i et urtekræmmervindue 
og i en sådan mængde , som om hun skulle traktere 
et asyl på flere snese børn , hun blev fulgt af opvarteren , 
der sank halvt i knæ under vægten af den omfangsrige bakke 
med flasker og glas , som klirrede mod hinanden med en lyd , 
der mindede adskillige af de tilstedeværende om , dengang 
familien ovenpå i vinter havde bal . 
Jens fulgte uafbrudt Pouline med øjnene og beundrede 
henrykt hendes ungdommelig slanke figur , når hun rakte sig 
frem for at tage noget på bordet eller bøjede sig let for at 
byde noget om ; han havde aldrig set hende se så sød og 
graciøs ud som i denne situation — det var i det hele en 
mærkelighed , at hvad denne unge dame så end foretog sig , 
var Jens altid på det rene med , at hun aldrig havde taget sig 
bedre ud — og det stod straks klart for ham , at Poulines opgave 
her i livet øjensynlig var at blive en rigtig flink og god 
husmoder , hvorpå han straks indkvarterede hende i denne 
egenskab i sin fædrene gård og endogså byggede en stor , 
høj spisesal i stedet for den gamle , lavtloftede , i hvilken hun 
umulig kunne tage sig rigtig ud . 

postmesteren så fra Jens til Pouline og fra Pouline til 
Jens , rystede på hovedet og kløede sig bag øret med en 
dårlig skjult misfornøjelse , og frk . Fanget så igen fra postmesteren 
til Pouline og så til Jens og så tilbage til postmesteren 
igen og vedblev så længe hermed , at hendes skinsyge 
fra i går , som havde været betydelig dæmpet under begyndelsen 
af sammenkomsten på grund af hendes samtale i pensionatet 
med Oxenthal , atter begyndte at blusse op . 
Pouline , som var færdig med at byde kager om , kneb sig 
ind på en plads ved siden af søsteren , der sad mellem Jens 
og Oxenthal , og de unge mennesker stak hovederne sammen , 
som om de havde meget vigtige og meget hemmelighedsfulde 
sager at tale om . Vor lille ven blev urolig over dette hvisken 
og begyndte at rokke på sin plads og stønne , som om han 
våndede sig under en eller anden legemlig smerte ; men heldigvis 
rejste Pouline sig snart og gav sig igen til at vandre 
om med sin tallerken , spisende ved hjælp af en tteske , og 
postmesteren puttede lettet en halv kremkage i munden og 
helligede for et øjeblik de ældre damer sin opmærksomhed . 
De to fruer vare inde i en alvorlig diskussion , om Augusta 
Schous eller trebelli kager vare de bedste , hvilken diskussion 
medførte den behagelige nødvendighed at indtage større kvantiteter 
af de pågældende kager  » for at smage «  . Da det 
imidlertid var umuligt for dem at få nogen endelig afgørelse 
på striden , valgte de Astrup til opmand , og i denne anledning 
blev vor ven først forsynet med en Augusta Schous kage , 
som han nød i små mundfulde og med lukkede øjne , hvilket 
altid er blevet anset for et godt middel til at forhøje smagsorganernes 
modtagelighed . 
Han havde afgivet sin kendelse , der lød på et ug , med 
24 

et lille bitte spørgs , og skulle nu smage på trebellikagerne , 
da det viste sig , at de to fruer havde smagt så rigelig på 
disse , at der ikke var en eneste tilbage af dem . Frk . Fanget , 
som netop var begyndt på en sådan , tilbød opmanden at 
dele denne med ham og var i færd med at skære den over , 
da Pouline slog ned ved Astrups side og ligeledes tilbød ham 
halvdelen af sin trebellikage . Frk . Fanget blev højlig fornærmet 
over denne ugenerthed af en ung dame , der så godt som 
ikke kendte noget til hendes postmester , og gjorde Pouline 
opmærksom på , at hendes tilbud var aldeles overflødigt ; men 
alligevel dumpede der samtidig fra begge sider to halve kager 
ned på postmesterens tallerken . 
For at gøre plads for Pouline var den lille galante jyde 
straks rykket til side , så han nær var rykket op i skødet på 
frk . Fanget ; til enhver anden tid ville denne ungmø ikke 
have taget ham dette så ilde op , men da det skete af hensyn 
til rivalinden , vakte denne uanstændige tilnærmelse hendes 
dydige mishag ; og da vor ven tilmed begik den ubegribelige 
fejl først at begynde på Poulines kage , var frøkenens tålmodighed 
forbi ; med en tteske snappede hun rasende sin gave 
tilbage fra postmesterens tallerken og klaskede den ned på 
sin egen , ligesom en hidsig mursvend klasker kalk på en 
mursten . 
Astrup var alt for glad over at have fået Pouline bort fra 
Jens og hen til sig til at tage sig frøkenens forbitrelse nær , 
men denne steg kun yderligere , da det lod til , at Pouline ville 
tage blivende plads hos postmesteren , og efterhånden gik det 
op for frøkenen , at Oxenthals udsagn om , at Pouline foretrak 
Jens for postmesteren , kun havde været et aftalt spil imellem 

ham og Astrup , thi Pouline var i dag meget mere elskværdig 
og indladende mod denne sidste end i går . 
Havde frøkenen kendt den rette årsag , ville hun have 
været adskilligt roligere , thi i virkeligheden var grunden den , 
at Oxenthal før under det hvisken , der havde generet Astrup 
så meget , havde meddelt frøknerne Søeborg og Jens , at han 
agtede at indbyde hele selskabet til en skovtur næste dags 
middag , thi medens de unge damer vare ganske visse på , at 
deres forældre med glæde tog imod indbydelsen , betvivlede 
Jens meget , at Astrup ville give sit samtykke , hvorfor det blev 
anset for hensigtsmæssigst at sætte Pouline ud på postmesteren , 
da hun formentlig var den , der bedst kunne få ham til at 
sige ja . 
Dette vidste imidlertid frøkenen som sagt intet af ; hun 
vendte dirrende af harme Astrup ryggen og besluttede på sin 
side at lade ham føle skinsygens frygtelige kvaler . Da hun 
mindedes , at Oxenthal havde sagt hende en kompliment for 
hendes smukke hænder , begyndte hun i ovennævnte øjemed at 
søge at henlede Oxenthals opmærksomhed på sig ved nogle 
overvættes livlige håndbevægelser ; det lykkedes hende virkelig 
også , og hun var snart inde i en munter samtale med den 
unge godsejer , under hvilken hun hele tiden trommede diverse 
bekendte musikstykker med sine nydelige fingre som trommestikker , 
trak handsker med sig selv og i det hele var så 
urolig med hænderne , at Søeborg hviskende forhørte sig hos 
Bonnesen , om den unge dame havde st . Veitsdans , et spørgsmål , 
som Bonnesen ikke så sig i stand til at besvare , men 
som straks gav ham anledning til at anbringe en lille historie 
om en ung mand af hans bekendtskab , der led af den nævnte 
syge og derfor , da han en gang skulle fotograferes , blev placeret 
24* 

med den svagelige hånd støttet på et bord ; da fotografen 
sagde sit bekendte  » Nu ! «  , der er nok til at gøre selv de nervestærkeste 
mennesker nervøse , rev hånden sig imidlertid løs og 
gav sig til at fare om i luften i de særeste sving og volter , 
så at fotografiet , da det kom for dagens lys , var oversået 
med flere hundrede hænder i den mest kaotiske sammenblanding , 
hvilket foranledigede fotografen til at bemærke , at han 
aldrig før havde taget nogen i sådan en håndevending . 
På dette tidspunkt udbad Oxenthal sig et øjebliks tavshed 
for at fremkomme med sin indbydelse , og det gik ganske , 
som de unge mennesker havde tænkt sig : alle tog straks med 
glæde mod indbydelsen undtagen Astrup , der i mellemtiden var 
bleven så fortryllet af Pouline , at han bedre end nogensinde 
forstod Jens’ forelskelse og derfor just ved sig selv havde svoret 
på , at det skulle blive sidste gang , den unge mand og 
Pouline traf sammen . Så snart godsejeren havde fuldendt , udbrød 
derfor den lille mand meget ivrig :  » Nej , det kan der ikke 
være tale om ! Aldrig i evighed !  . . . Jeg mener : nej tak !  .  . . 
Jeg kan ikke , vi kan ikke  .  .  . « 
» De kan ikke , «  konjugerede Sinding videre , medens alle 
de andre , iberegnet Jens , spurgte , hvad der var i vejen . 
» Jens og jeg kan ikke ! «  vedblev Astrup .  » Det er umuligt , 
komplet umuligt !  . . . Vi skal  . . . vi skal ud et andet 
sted ! « 
» Et andet sted ? Hvor er det ? «  spurgte Jens fortrydelig . 
» Det er hos  . . . til  . . . Ja , det er sandt , jeg har rent 
glemt at fortælle dig det ; men vi blev bedt ud i går , og jeg 
tog imod for os begge to  .  .  . Det er grumme kedeligt , for 
jeg ville naturligvis så gerne  .  .  . « 
» Hvem er det , der har bedt os ? « 

» Hvem det er ? Det er  . . . det er  . .  . Gottschalk , min 
gamle ven og skolekammerat  .  . « 
» Å ! «  sukkede Jens ; og sukket gentog sig ved siden af 
postmesteren . 
» Gottschalk ? «  udbrød Søeborg .  » Å hvad , ham kan du 
nok få til at opsætte det . « 
» Nej , det kan ikke lade sig gøre  . . . vi rejser jo snart , 
og  .  .  . Nej , det går ikke ! « 
» Jamen så skal jeg sige dem en ting , så tager vi ham 
med ! «  foreslog Oxenthal . 
» Å ja ! «  lød det fra Jens — og fra en til . 
» Det skal jeg nok få arrangeret , «  fortsatte godsejeren , 
» jeg skal gå til ham straks , når jeg kommer til byen . « 
» Nej , vor herre bevares , så vil jeg hellere selv !  .  .  . 
Å , jeg tænker også nok , jeg skal få ham til at forandre 
det . « 
» Ja , gør det og indbyd ham så fra mig til en tarvelig 
middag : suppe , fisk og steg — nichts weiter ! « 
» Det skal jeg ! «  svarede postmesteren , fast bestemt på at 
fortælle Gottschalk hele sammenhængen og på at få ham til 
at hjælpe med til at forhindre sammenkomsten mellem Jens og 
Pouline . 
Klokken var imidlertid bleven så mange , at de to husmødre 
foreslog at bryde op , og selskabet rejste sig . På vejen 
fik frk . Fanget som sædvanlig straks fat i postmesteren og begyndte 
til ikke ringe forbavselse for denne konversationen med : 
» Jeg vil bare sige dem en ting , hr . Astrup ! Ved de , hvad 
de er ? De er et rigtig lumsk mandfolk ! « 
» Lumsk ? «  lo Astrup forlegen .  » Tror de måske ikke , vi 
er bedt til Gottschalk ? « 

» Å , det er slet ikke det , jeg mener !  . . . Nu forstår 
jeg så godt , at hele denne frederiksbergtur var en aftale 
mellem dem og Oxenthal  .  .  . « 
» En aftale — hvorledes mener de ? « 
» Å , spil bare ikke den forbavsede ! Mig narrer de 
ikke !  .  .  . Jeg kan bare ikke begribe , hvorfor de ville have 
mig med , når de kun tog herud for at træffe hende . « 
» Hende ?  .  .  . Hvem ?  . . . Du gode gud , hvad er det dog , 
de mener ? « 
» Nu forstår jeg godt det hele , og nu husker jeg også , 
at frøken Pouline iaftes sagde , at alle de samme mennesker , 
der var på tivoli lørdag aften , mødtes igen søndag formiddag 
i Frederiksberg have ; men dengang tænkte jeg ikke på , 
at det var et ligefrem stævnemøde  .  .  . « 
» Men jeg forsikrer  .  . . Det kan jeg slet ikke mindes !  .  .  . 
Det har ikke været til mig , hun sagde det  .  .  . « 
» Ikke til dem ? Hvem skulle det da være til ? « 
» Ja hvem ?  .  .  . «  postmesteren standsede pludselig , thi på 
en gang fik han mistanke om , at turen var et aftalt spil 
mellem Jens og Oxenthal . Han sagde intet men nu blev det 
mere end nogensinde nødvendigt , at han fik Gottschalk til at 
forhindre sammenkomsten i morgen . 
Man var kommen ud i runddelen ; her konstituerede selskabet 
sig som en lille generalforsamling for at diskutere , om 
man skulle gå eller køre til byen , og efter en kort debat 
blev det vedtaget at tage ind med en sporvogn . Efter at man 
havde fundet den vogn , der med et udhængt skilt var mærket 
» Første vogn «  — i hvilken anledning Sinding gjorde opmærksom 
på , at det specielt på dette sted gjaldt at få fat i den 
første den bedste vogn — steg man ind , dog ikke før de 

ældre damer havde forhørt sig hos alle tilstedeværende kuske 
og konduktører , om der også var plads til så mange , og om 
der virkelig ingen andre vogne kørte før den første , og flere 
lignende nødvendige oplysninger . 
Postmesteren , som var en af de bageste , tænkte , at det var 
en aparte måde , hans selskab havde at tage plads på i en 
sporvogn , thi så snart døren var bleven lukket op , for gamle 
og unge , herrer og damer mellem hinanden op i den anden 
ende af vognen , skubbende til hinanden og istemmende et 
brægende  » Næ—æ ! «  , der kun gjorde ligheden med en forvildet 
flok får mere slående ; men postmesteren skreg højere end 
nogen af de andre og trængte ivrigere på for at komme 
frem , da han opdagede , at grunden til det almindelige udråb 
var , at Gottschalk sad oppe i det ene hjørne ved kusken . 
» Det var da morsomt , at vi skulle træffe dem ! «   .  .  . 
» Nej , er de der ? Sikken et held ! «   .  .  .  » Det var en god ide 
af dem at sidde der ! «  lød det forvirret i kor . 
Gottschalk , der ikke var vant til at blive således feteret , 
så sig om med et forlegent smil og nikkede overrasket med et 
vist forbehold ; men så brød det løs igen fra koret :  » Nu 
kan vi få det afgjort med det samme ! «   .  .  .  » Der kan ikke 
blive noget af det i morgen ! «   .  .  .  » De må forandre dagen ! « 
Det aldeles ufattelige i denne tale gav materialisten hans 
åndsnærværelse tilbage , og han udbrød på sit sædvanlige 
flydende butikssprog :  » Halløj , der er nok humør på lager ?  . .  . 
Med forlov , hvem er det , der har givet den frokost ; den har 
nok været varm ?  .  .  . Det højstærede selskab må undskylde , 
jeg ikke er på samme bredegrad ; men jeg har ikke fået 
andet end en lille kaffe og tre stykker surbrød på sommerlyst , 
desformedelst det var mig selv , der skulle traktere !  .  .  . 

måske en eller anden af dem var så venlig at sige mig 
deres ordres igen , for jeg var ikke rigtig med ; jeg syntes 
de ville have , jeg skulle forandre dagen i morgen eller gøre 
nogle andre omkalfatringer i almanakken . « 
» Lad mig ! «  sagde Søeborg , medens selskabet tog plads . 
» Ser du , sagen er , at Oxenthal lige nu har inviteret os alle 
til middag i morgen , og derfor kommer du til at opgive din 
middag i morgen . « 
» Derfor kommer jeg til at opgive min middag i morgen — 
hm !  .  .  . Er det en Brander  ? « 
» Vist ej ! Jeg mener heller ikke opgive den , men bare opsætte 
den . « 
» Jeg kan den ikke endnu ! Hvorfor fanden kan jeg ikke 
få min middag til sædvanlig tid , fordi i skal i selskab ? « 
» Kan du ikke forstå det ? Vi vil naturligvis gerne have 
Astrup og Lundsgård med  .  .  . Forresten må jeg sige dig , at 
jeg nok syntes , du kunne have bedt mig med ! « 
» Hvad er det for noget pærevås ?  . . . Av for Pokker ! « 
Afbrød materialisten sig selv , da der i det samme blev anbragt 
en stok på hans ene fod , hvor han havde flere svage punkter 
trods en meget ødsel anvendelse af hans egne fodpræparater . 
» Hvad er det for en middag , du snakker om ? « 
Han mærkede atter en svag banken på sin fod og opdagede 
denne gang , at Astrup gjorde nogle hemmelighedsfulde 
pantomimer til ham , og samtidig forklarede postmesteren :  » Det 
er bare den lille middag , som du i går indbød Jens og 
mig til . « 
Der opstod en pause , som ikke blev mindre generende , 
da Gottschalk stammede :  » Den lille middag , som jeg  .  .  . som 
jeg  .  .  . « 

» Javel , som de har inviteret postmesteren og Lundsgård 
til , «  supplerede Sinding , da han mærkede , at materialisten 
ikke var i stand til at fuldende sætningen . 
Gottschalk skænkede ikke den sidste taler nogen opmærksomhed , 
men tog hatten af og så fra Søeborg til Astrup med 
så hastige hoveddrejninger , at den lange hårtjavs i panden 
slog ham om ørene . 
» Ja , kære ven , «  sagde postmesteren ,  » Du kan nok 
huske  .  .  . « 
» Nej , jeg kan s’gu ikke ! « 
» Kan de ikke ? «  spurgte Sinding .  » Kan de heller ikke 
huske , de bad mig med ? « 
» Bad jeg også dem ? « 
Gottschalk bevægede hovedet fra den ene til den anden af 
de indbudte herrer med så heftige ryk , at hårtjavsen dinglede 
frem og tilbage som et bundtmagerskilt i stormvejr . Med 
et foregik der imidlertid en total forandring med ham ; efter 
pludselig at have holdt stille med hovedet brast han ud i en 
skoggerlatter og sagde :  » Å , nu forstår jeg det  .  .  . den er 
meget god ! De vil bilde mig ind , at jeg inviterede selskab sidst ? 
Nej , den går ikke ; jeg fejlede ikke noget ! « 
» Jovist  .  .  . «  begyndte Astrup . 
» Nej , jeg gjorde skam ikke ! Jeg drak oven i købet ingen 
snaps til aftensmaden . « 
» Å , det er ikke det , jeg mener ! Men du kan da nok 
huske , at du foreslog , at vi og Jens skulle spise til middag 
sammen ?  . . . Det er naturligvis bare løjer af Sinding og Bonnesen 
 ; dem bad du ikke  .  .  . Det var heller ikke ligefrem en 
invitation til os  .  .  . « 
» Jamen , «  faldt Oxenthal ind ,  » så er der vel ingenting i 

vejen for , at de kan være min gæst ligesom de andre ? Vel , 
hr . Gottschalk ? « 
» Ikke det bitterste ! « 
» Brillant ! De har bare at møde ved øresundsdamperen 
klokken halvfire . « 
» Den er hørt ! « 
Alle jublede over dette resultat med undtagelse af postmesteren , 
der sank sammen som en general efter et tabt slag 
og forholdt sig tavs hele resten af køreturen . 
Ved højbro steg selskabet ud og skiltes ad i forskellige 
hold for at begive sig hjem til de respektive kødgryder ; men 
på hjemvejen herfra kunne frk . Fanget ikke blive træt af for 
Astrup at rose Oxenthals elskværdighed og alle mulige gode 
egenskaber og dadle de afskyelige folk , der uden at kende 
noget til ham på det nedrigste bagtalte denne herlige unge 
mand , uden at det dog lykkedes hende at få postmesteren til 
at gå ud af sit gode skind af jalousi , hvad hun egentlig havde 
håbet , han ville . 
Efter middagen trak vor lille ven sig straks tilbage på 
sit værelse under påskud af at trænge til en lille lur , men 
i virkeligheden for at tænke over situationen ; thi han var 
bleven alvorlig forskrækket over den fart , hvormed forholdet 
mellem Pouline og Jens syntes at udvikle sig . 
Først trippede Astrup med hidsige skridt op og ned i 
værelset , men på grund af de hyppige vendinger , den knappe 
plads nødvendiggjorde , var alt , hvad han opnåede , efter fem 
minutters forløb at blive så svimmel , at han nødtes til at 
sætte sig i sofaen . Forgæves anstrengte han sin hjerne , han 
fik den ene ide efter den anden , men ved nærmere eftertanke 

viste de sig alle lige upraktiske ; så lagde han benene op på 
sofaen , lukkede øjnene og vendte sig ind mod væggen i det 
håb , at et øjebliks søvn ville klare hans tanker . Alen søvnen 
flyede fra hans leje — som det hedder hos den gamle 
klassiker — og da han havde ligget således en halv snes 
minutter , for han igen op , brummende , at Pokker skulle 
ligge der og sove til middag , når man ikke kunne falde i 
søvn . 
Han genoptog sine vandringer og spurgte sig selv hver 
halve minut :  » Hvad skal jeg gøre ? «  han havde ingen at betro 
sig til ; når der blot havde været en , han kunne tale med 
om sagen — for første gang på rejsen savnede han sin 
kone . Havde hun blot været her ! 
» Nu ved jeg , hvad jeg gør ! «  udbrød han med et 
triumferende og knipsede med fingrene .  » Jeg skriver til 
Amalie !  .  .  . Hun plejer altid at kunne hitte på råd i sådan 
en kasus  .  .  . det vil sige , det er ikke hende , der finder 
på det ; men når jeg bare har talt med hende , så ved jeg 
altid , hvad jeg skal gøre !  .  . . Jeg kan have svar iovermorgen 
tidlig , så får jeg lade stå til på skovturen ; men der skal 
jeg nok passe på min gode Jens ! « 
Han satte sig til at skrive med et glædestrålende ansigt , 
som om alle vanskeligheder allerede vare overvundne , og da 
brevet var færdigt , listede han selv ned ined det , da han ikke 
turde betro pigen det , thi adressen kunne jo have røbet hans 
grusomme falskhed lige overfor frk . Fanget . 

Xix . 
Da postmesteren var gået et stykke ned ad gaden for 
at finde en postkasse , han kunne lægge brevet i , kom han til 
at huske på , at det var søndag , og at han derfor måtte bringe 
det på posthuset , hvis han ville have det med aftentoget ; da 
dette var ganske nødvendigt , gik han rask til , især da han 
ved at se på uret i det nærmeste uhrmagervindue opdagede , 
at klokken var bleven tyve minutter over seks , og at det altså 
var på høje tid . 
Han skyndte sig videre til kongens Nytorv , og her fik 
han endnu stærkere fart på , thi da han kastede blikket over 
på det ur , der har afløst hovedvagtens , viste det fem minutter 
over halvsyv ; han forbavsedes over , at det havde taget så 
lang tid at gå fra Herluf Trollesgade til kongens Nytorv , 
men havde ikke stunder til at tænke videre derover . Så godt 
som det lod sig gøre for det store Mylr af mennesker , der 
med en ham irriterende langsomhed bevægede sig frem i uregelmæssige 
geledder eller byltede sig sammen i snakkende klynger 
ilede han ned ad Østergade ; heldigvis fik han snart øje på 
instrumentmager Holsts ur :  » Hvad for noget ? «  mumlede han 
halvhøjt .  » Kun syv minutter i halv — så skulle Pokker 
rende livet af sig , så er der jo mere end tid nok ! « 
Han sagtnede sin gang , lettede lidt på hatten , thi han 
var bleven varm af at gå så hurtig , og bandede indvendig 
hovedvagtsuhrets afløser og den mand , der skulle sørge for , 
at det går rigtig . Nu tiltalte denne trængsel af drivende 
mennesker ham ligeså meget , som den før havde ærgret ham ; 
han tænkte på de tider , da han selv som ungt menneske 
hver evige eftermiddag havde tilbragt et par timer med at 

gå op og ned her , beundrende de unge piger , der med hovederne 
indhyllede i store uldne tørklæder — hvad der dog klædte de 
små ansigter , der tittede frem , så fortryllende — hastede til 
det kongelige tteater , og kastede hemmelige sideblikke til de 
andre , hvis tarvelige klædning og forretningsmæssige gang sagde , 
at de kom fra deres daglige gerning i en systue eller butik 
og nu skyndte sig hjem . 
Midt i disse behagelige minder kom han tilfældigvis til at 
se op på Nikolai tårn , hvis hvidmalede uhrskive endnu lyste 
i den begyndende skumring . 
» Gudsdød ! «  udbrød han så højt , at et par unge piger , 
der gik arm i arm foran ham , med små skrig for fra hinanden 
og først , da han var passeret , atter samledes under 
munter latter over , at de vare blevne så forskrækkede . 
» Gudsdød ! To minutter i tre kvarter ! « 
Med et Spring var han ude på gaden mellem rullende 
herskabsvogne , luntende droschker og raslende sporvognsomnibusser , 
men det var ham ikke muligt at komme hurtig 
afsted ; hvert øjeblik måtte han atter ty ind på fortovet , og 
på en længere strækning fik han en møget tydelig forestilling 
om , hvorledes det må være at have et langt og et kort ben , 
da han måtte humpe af med den ene fod oppe på fortovet 
og den anden nede på kørebanen . 
Da han kom til hjørnet af Østergade og Kjøbmagergade , 
standsede han for at få vished om , hvad klokken egentlig 
var , thi han var opdragen i den tid , hvor ranchs ur af 
alle rigtige københavnere ansås for den mest korrekte tidsangiver . 

» Fire minutter i tre kvarter — hm ! «  han blev stående 
et øjeblik for at tænke over , om han kunne komme tidsnok til 

posthuset , eller om han ikke gjorde bedst i at gå ud på 
jernbanestationen med brevet , og da det sidste syntes ham at 
være det sikreste , skyndte han sig ned ad Amagertorv . Det 
blev ham snart klart , at han måtte vinde ved denne beslutning , 
thi da han kom forbi helliggeistes kirkeuhr , var klokken 
ikke mere end fem minutter over halv , så at han allerede havde 
vundet en halv snes minutter . Han hørte igen op med sin 
ilsomme gang og gav sig til at anstille en humoristisk beregning 
af , om han ikke , hvis alle de Uhre , han endnu skulle passere , 
ville lægge ti minutter til ligesom helliggeistes , ville 
komme til banegården , før han gik hjemmefra . 
Hans fornøjelse var imidlertid kun stakket , thi da han 
kom til hjørnet af Badstustræde , viste Christensen & matthæi’s 
Uhr atter tre kvarter , så at han allerede havde tabt den indvundne 
halve snes minutter ; som en følge heraf fordoblede han 
påny sine skridt , og han havde ganske vist vundet et par minutter , 
da han ankom til Gammeltorv og så på frue kirkes 
Uhr , men disse satte han igen til hos den første Uhrmager i 
Frederiksberggade , og uden at se på flere Uhre jog han afsted 
til jernbanen , svævende mellem frygten for at komme for 
sent og håbet om at komme alt for tidlig . Han kom imidlertid 
tidsnok og var ikke lidt beroliget , da han egenhændig havde 
ladet brevet smutte ned gennem den tynde sprække på togets 
postvogn . 
Da han atter forlod banegården , spaserede han meget 
langsomt nedad Vesterbros passage og standsede flere gange 
for at se på den travle færdsel af mennesker og vogne , der 
som sædvanlig fandt sted her ; han undrede sig over , at den 
nogensinde havde kunnet genere ham , thi efter de mellemliggende 
dages færden i hovedstaden var han atter fuldstændig 

bleven den gamle københavner og lo ringeagtende ad nogle 
provinsfolk , som for at komme over gaden i fortvivlelsens 
angst løb afsted , stoppede lidt og så igen løb afsted i de 
ubegribeligste retninger ligesom en kugle i et fortunaspil , 
idet han håbede , at han selv dog ikke havde båret sig slet 
så naragtig ad forleden aften . 
Vi ville lade den gamle københavner blive stående her , 
medens vi begive os forud for ham hjem til de andre herrer 
i pensionatet . 
Disse havde , da postmesteren gik ind til sig selv for at 
sove til middag , slået sig ned på Bonnesens værelse , hvor 
de fordrev tiden med at røge cigarer og drikke kaffe , til 
hvilken Bonnesen serverede en prøve af en ny slags gul 
chartreuse , der efter hans sigende havde den almindelige 
chartreuses oplivende virkninger uden som denne at gå til 
hovedet , og både Bonnesen og Sinding prøvede samvittighedsfuldt , 
om dette forholdt sig rigtig . En egenskab syntes likøren 
dog at besidde , nemlig at løse tungebåndet , thi samtalen 
gik så let , at man slet ikke fik brug for de spil kort , 
som Bonnesen straks havde taget frem med en hentydning til 
muligheden af tre robberter trekantet . Klokken var bleven 
otte , inden nogen af dem faldt på at se efter , hvor mange 
den var . 
» Ih , du hellige Nicodemus ! Er den så mange ? «  udbrød 
Bonnesen , da Sinding gjorde opmærksom på dette faktum . 
» Men hvor bliver Astrup af ? Skulle han ligge og snue endnu ? 
Vi må ind og vække ham ! « 
Alle sprang op og løb ud i korridoren , hvor Sinding intonerede 
 » Skøn imogen , stat op ! «  til det mærkelige akkompagnement , 

som Bonnesen leverede ved at rumle potter på 
postmesterens dør . 
Som vi ved , kunne sangeren godt have skreget sig hæs 
og pottemageren skrabet al huden af panden , uden at postmesteren 
havde lukket op ; men da de ikke havde lyst hertil , 
åbnede de selv døren og opdagede til deres forbavselse , at 
værelset var tomt . 
De stod endnu og så målløse på hinanden , da frøken 
fanget stak sit lokkede hovede ud fra dagligstuedøren for at 
gøre dem den oplysende meddelelse , at det var et ordentligt 
pensionat og ikke noget galehus , de befandt sig i . Sinding 
brød sig imidlertid ikke om denne oplysning , men deklamerede 
højt :  » O , du i henseende til list aldrig rådvilde kvinde ! 
Hvorhen har du forlokket vor fagre , med den fra panden 
kækt opstrittende hanekam forsynede stalbroder , ham , der 
drejer sit hovede efter dine øjnes lys . ligervis som solsikken 
efter den strålende sol , ham , der blæser alle stadens øvrige 
kvinder et stykke på sit i embedsmedfør havende posthorn ? « 
Frk . Fanget belavede sig på at smække døren i , men 
standsede , da Bonnesen på en forståeligere måde spurgte 
hende , om hun ikke vidste , hvor Astrup var henne . 
Hun trådte ud til de andre og svarede :  » Hr . Astrup — 
hvad vil det sige ? Er han ikke på sit værelse ? « 
» Nej , han er væk ! »  sagde Sinding og begyndte , da han 
nu var kommen i syngehjørnet , bedrøvelig at foredrage  » Ak , 
min fugl er fra mig fløjet . « 
Efterat den unge dame havde erfaret , at Jens heller 
ikke vidste noget om postmesteren , faldt det hende pludselig 
ind , at der havde været noget underligt , for ikke at sige mistænkeligt 
ved Astrup lige siden frederiksbergturen . 

» Ja , det er da heller ikke så løjerligt , når man bliver 
behandlet således . «  bemærkede Sinding . 
» Behandlet således — hvorledes ? «  spurgte Bonnesen . 
» Når en mand bliver overset , skubbet til side , kastet 
bort som et stykke legetøj , hun ikke mere har brug for , af 
en ung pige , som han hidtil har troet  .  .  . « 
» Hr . Sinding ! Må jeg bede dem  .  .  . «  afbrød frøkenen 
ham . 
» Ja , nu vågner deres samvittighed , nu fortryder de , at 
de hele formiddagen på den mest iøjnefaldende måde gav 
Oxenthal fortrinet , men nu er det for sent ! Astrup er flygtet 
bort fra dette sted , der rummede så mange søde minder 
for ham  . . . O , gud ! Blot han ikke har gjort en ulykke 
på sig selv ! « 
» Å , han kommer såmænd nok igen ! «  forsikrede 
frøkenen med et sikkert kast med hovedet .  » Alen de er 
rigtig modbydelig , at de kan spøge med sådan noget på 
den aiåde ! « 
Konversationen blev her afbrudt af Fru klejn , der kom 
ud fra spisestuen og spurgte , om de ikke ville spise med , for 
nu gik de andre til bords . De begav sig alle ind til aftensbordet , 
hvor Astrups gådefulde bortgang var et meget velkomment 
samtaleæmne , og utallige vare de gisninger , der blev 
opstillede af de forskellige damer , lige fra så uskyldig en 
formodning , som at postmesteren måske havde skåret sig i 
en finger og var gået ned for at købe hefteplaster på 
apotteket , til frk . Holsts snærtende insinuation , at han måske 
bare trængte til lidt ro ovenpå al den læggen an , han var 
genstand for fra visse personers side . 
Frøken fanget belavede sig på at ripostere med en ny 

anvendelse af sætningen om ræven og rønnebærrene , da det 
i det samme ringede stærkt på entréeklokken , og straks efter 
trådte postmesteren ind . 
Alle pensionærerne spurgte i munden på hinanden , hvor 
han havde været ; men der blev straks efter en forlegen pause , 
da det var tydeligt at se , at den lille mand ikke var i det 
bedste humør . Han satte sig med et plump på stolen , 
snappede servietten fra tallerkenen og slog den ud med et 
smæld , således som en barberdreng gør , før han giver 
kunden den på . 
» Spørg mig ikke , hvor jeg har været henne ! «  begyndte 
han .  » Det er også aldeles utilladeligt at bygge husene sådan 
ens som her på Gammelholm ! Da satans  .  .  . Om forladelse ! 
Jeg mener , de  .  .  . de  .  .  . « 
» De fandens  .  .  . «  foreslog Sinding . 
» Ja , de må undskylde , mine damer , men det er virkelig 
min mening : de fandens gader ! Det er jo ganske umuligt 
at kende den ene fra den anden ! « 
» Du er gået vild ? Den er god ! «  udbrød Bonnesen . 
» Vent lidt , tag først en snaps , så kommer humøret nok 
igen ! « 
Snapsen lod virkelig til at hjælpe i den antydede retning , 
thi da postmesteren havde fået den ned , så han straks lysere 
på sin genvordighed og begyndte lidt efter uden videre tilskyndelse 
at fortælle , hvad han havde oplevet . 
Med undtagelse af , at han forvandlede brevet til et særdeles 
vigtigt embedsbrev , stemmede begyndelsen af hans beretning 
ganske overens med , hvad vi kende . Fra Vesterbros 
passage , hvor vi forlod ham , havde han begivet sig hjemad ad 
den rigtige rute ; men da han var kommen til Amagertorv , 

faldt det ham ind , at man muligvis i pensionatet kunne blive 
urolig over hans fraværelse , og han skråede derfor gennem 
smågaderne ved Nikolai tårn for hurtigere at nå hjem . 
Det viste sig imidlertid ikke at være den mest praktiske 
måde at opnå dette på , thi han kom derved ind i gammelholms-kvarteret 
ad Holbergsgade , og da han ikke før var 
kommen ad denne vej , kunne han ikke orientere sig i de 
mørke gader . Sandt at sige var han nu også noget distrait , 
thi han var i tankerne ovre i Jylland og forestillede sig sin 
kones overraskelse , når hun fik hans brev . Han så derfor 
ved hjørnet af Tordenskjoldsgade flygtig op ad husene , og 
da han syntes , det lignede Herluf Trollesgade , drejede han om 
ad den ; han gik uden videre hen til nr . 27 , og da porten og 
trappen også havde en del tilfælles med dem i det hus , hvor 
han boede , gik han trøstig op . 
På anden sal faldt imidlertid hans øje på en stor 
porcellænsplade på den ene dør , som han ikke kendte ; han 
så sig først lidt om som for at spørge væggene , hvad dette 
skulle betyde ; men da han ved at læse på pladen fik underretning 
om at kliniken for bryst- og hjertesygdomme var 
åben fra 12—11/2 , indså han , at han var gået fejl . Han 
vendte fornærmet om og gik ned igen , og hans fornærmelse 
var så stor , at han anså det for nødvendigt at gå over 
på det andet fortov og kaste bebrejdende blikke op og ned 
ad det hus , der understod sig at ligne hans så meget . 
Ved gadehjørnet stod han stille , da han dog nok ville 
vide , hvad det var for en uforskammet gade , og ved det 
sparsomme skin fra gaslygten fik han da også navnet 
at vide . 
» Tordenskjoldsgade  .  .  . hm ' . — nå , ja så er det den 
25* 

næste gade ! «  mumlede han halvhøjt , gik videre ned ad Holbergsgade , 
drejede om ad Peder Skramsgade og gik tillidsfuld 
ind i nr . 27 her . 
Denne gang var det rigtigt , det var han vis på , for han 
kendte rækværket med kuglerne på omdrejningerne , hvor 
farven var slidt af . Han forhastede sig ikke med at stige op , 
thi han gik og grublede over , hvad i al verden hans kone 
dog kunne finde på at svare på brevet ; omsider nåde 
han dog op på tredje sal , og en pige lukkede straks op på 
hans ringen . 
» God aften ! «  sagde han høflig , men stoppede , da han 
så , at det ikke var pensionatets bekendte Trine .  » Hvad er 
det ?  . . . Er Trine ude ? « 
» Trine ? «  spurgte pigen og målte ham fra top til tå 
med et alt andet end velvilligt udtryk . 
» Ja , jeg mener , siden hun ikke lukker op . « 
» Hvad er det for en Trine , de taler om ? 
» Hvad det er for en Trine ? Stuepigen naturligvis ! « 
» Hvor skulle den Trine være stuepige ? « 
» Men du gode gud , her ! « 
» Ja , godmorgen !  .  .  . Nej , her er jeg stuepige , og jeg 
hedder ikke Trine ! « 
» Nej , det ved jeg nok  .  .  . eller det vil sige , det ser jeg 
nok  .  .  . Jeg mener , det var ikke dem , jeg mente  .  .  . Men 
bevares , jeg skulle da ikke være gået fejl igen ?  .  . Om forladelse , 
er det måske ikke nr . 27  ? « 
» Jo , det er ! « 
» Nå , så er det måske ikke tredje sal ? « 
» Jo , vist er det så ! « 
» Jamen det er jo ikke Fru Kleins pensionat ? « 

» Nej , det er det ikke !  .  . Hvis det nogensinde har været 
her , så må det være flyttet  .  .  . Hvorlænge er det siden , de 
var der sidst ? « 
» Hvorlænge siden ?  .  .  . Å , det kan vel være et par timers 
tid siden . « 
Pigen , der havde ventet , at han ville svare en 3—4 år 
siden , slog en høj latter op , og det varede noget , inden hun 
kunne svare postmesteren , der hidsig spurgte :  » Men hvad 
fanden er det da for en gade ? « 
» Hvad det er  .  .  . hvad det er for en gade ? Hahaha ! 
De er nok fra provinserne ? Det er naturligvis Peder 
Skramsgade ! « 
Den hån , der lå i hendes spørgsmål , om han var fra 
provinserne , var for meget for den gamle københavner ; han 
drejede sig med et sæt om på hælen og for ned ad 
trapperne uden så meget som at bede om undskyldning for 
den ulejlighed , han havde voldt . Postmesteren var for alvor 
vred , han slog med stokken i stenbroen som for at straffe 
Peder Skramsgade , der på en så skammelig måde holdt 
folk for nar ; men det faldt ham ikke et øjeblik ind at spørge 
sig for . han skulle vise , han nok var mand for at finde hjem , 
hvor Herluf Trollesgade så lå og skjulte sig . 
Det lykkedes ham virkelig også til sidst , dog ikke før han 
havde gjort en lille visit i Cort Adelersgade , som viste sig at 
være endnu mere uforskammet end de andre gader , da den 
lignede Herluf Trollesgade ligeså meget , men slet ikke havde 
noget nr . 27 , hvilket dog medførte den behagelighed , at han 
slap for at ulejlige sig op i det . 
Meddelelsen af disse eventyr havde taget så lang tid , 

at man rejste sig fra bordet , så snart postmesteren havde 
sluttet . 
Efterat herrerne havde underholdt damerne en halv 
timestid med deres åndrige konversation , kunne de to københavnere 
ikke længere undvære tobakken , og de fik trukket de 
to jyder ind med til Bonnesen , der som indehaver af pensionatets 
største værelse ansås for selvskreven til at være 
vært . Sinding foreslog , at man skulle nyde cigarerne på 
en lille spaseretur , da han for sit vedkommende trængte til 
at få lidt frisk luft efter at have siddet inde hele eftermiddagen 
 ; men postmesteren protesterede , han var for træt 
efter sin udflugt , desuden kendte han Sindings spasereture . 
De endte altid på et eller andet sted , hvor man ikke kom 
fra før midt om natten , og i aften ville nu postmesteren 
ligge i sin seng klokken elleve . Da Bonnesen heller ikke var 
tilbøjelig til at gå med , og Jens helst ville holde sig i ro 
for at være ganske frisk til skovturen næste dag . gik Sinding 
krænket sin vej og afgav kun for det tilfælde , at der skulle 
komme nogen og spørge efter ham , den besked , at han ville 
være hjemme om en times tid . 
» Det var forresten ganske heldigt , at vi fik lov til at 
være alene «  , sagde Astrup til Bonnesen kort efter Sindings 
bortgang ,  » for Jens og jeg har noget , vi gerne ville tale med 
dig om  .  .  . Ser du ; vi har jo ikke mange dage at blive her 
endnu , og især vil det afhænge af , hvilket svar jeg får på 
det brev , jeg sendte afsted , om vi ikke kommer til at bryde 
op , noget før vi egentlig havde tænkt os ; Jens og jeg har 
derfor så løselig talt om , at vi ville give en lille afskedsmiddag 
iovermorgen  .  .  . « 
» Det er virkelig en af de fornuftigste ideer , jeg længe 

har hørt ! «  udbrød Bonnesen og satte sig tilrette i sofahjørnet . 

» Og nu ville vi bede dig sige os , hvilken restauration 
vi skal vælge , og i det hele være os lidt behjælpelig med arrangementet . « 

» I har just valgt den rette Aland ! Er der noget , jeg kan , 
så er det at arrangere en middag . « 
» Men du må ikke være alt for flot ! « 
» Nej vel , forstår sig !  .  .  . I al tarvelighed , som det 
hedder !  .  .  . Sig mig , vil i have damer med ? « 
» Ja ! «  råbte Jens , og  » Nej ! «  råbte Astrup på samme 
tid og lige ivrig . 
» Det lader ikke til , at de glade givere er ganske 
enige ? « 
» Nej , Jens «  , sagde postmesteren bestemt ,  » det kan ikke 
nytte at tænke på det ; det bliver der ikke råd til . « 
» Å jo «  , indvendte Jens fortrydelig ,  » ellers er der jo 
slet ikke noget ved det !  .  .  . Ah kan jo tage en ret 
mindre  .  .  . « 
» Nej , min gode unge ven , det er en stor fejltagelse , « 
Forsikrede Bonnesen .  » De må snarere have en ret til . når 
de vil have damer med  .  .  . « 
» Der hører du , Jens , der hører du ! Det er en erfaren 
mand , der taler !  . . . Og desuden , selv om vi havde råd til 
at tage Fru klejn og frøken fanget og måske Fru Søeborg med 
— for flere kan der jo aldeles ikke være tale om ! — bliver 
det så morsommere for det ? « 
» Tror det s’gu oprigtig talt ikke ! «  indrømmede Bonnesen 
med uærbødig åbenhjertethed . 
Da Jens mærkede , at det i alle tilfælde ville være ham 

umuligt at få hende med , tabte sagen sin interesse for ham , 
og han lod de to andre more sig med den for visse ældre 
herrer ikke uinteressante beskæftigelse at skrive spisesedler , 
hvilken forfattervirksomhed Bonnesen ledsagede med hyppige 
afsyngelser af omkvædet :  » Ingen damer ? Ingen damer ? « 
Der var gået en halv times tid , og gourmanderne vare 
endnu ikke komne videre end til at skændes om , hvorvidt 
fiskeretten skulle bestå af laks eller aborrer , da Trine stak 
hovedet ind og spurgte , om hr . Sinding var tilstede . 
» Nej , han er lige gået «  , svarede Bonnesen og tilføjede 
med den for handelsrejsende særegne flothed :  » Længes de 
efter ham , lille Trine ? Kan jeg ikke trøste dem ? « 
» Nåda ! «  skreg Trine og tjattede Bonnesen , der gjorde 
mine til at tage hende under hagen .  » Nej , men der er to 
herrer herude , som spørger efter hr . Sinding . « 
» Bed dem komme herind ! Han kommer straks ! « 
Trine forsvandt , og straks efter trådte to unge herrer 
ind , i hvilke postmesteren genkendte to af de skuespillere , 
han tidligere havde truffet på kaféen på Kjøbmagergade . 
» God aften !  .  .  . Å , er det dem ! «  hilste Bonnesen . 
» Vil de ikke tage plads ? « 
» Tak , men Sinding er nok ikke hjemme  .  .  . « 
» Han kommer om et øjeblik  .  .  . Var det noget bestemt , 
de ville ham ? « 
» Nej , vi ville blot haft ham ud med på livet ; vi er 
bleven lidt tidlig færdig i aften , for vi spiller ikke i det 
sidste stykke , og så havde vi tænkt os  .  .  . « 
» Hvad er det ? «  afbrød den anden skuespiller , der var 
gået omkring i værelset og havde undersøgt alle rørlige genstande , 

og som nu stod med den halvt tømte chartreuseflaske 
i hånden .  » Er det noget til at drikke ? « 
» Javel , det er chartreuse «  , svarede Bonnesen . 
Uden at afvente nogen yderligere indbydelse skænkede 
skuespilleren efter forgæves at have set sig om efter et andet 
glas , sig en temmelig stor snaps i vandglasset og rakte , da 
han havde tømt dette i et drag , flaske og glas til sin 
kammerat , der ligeledes uden at lade sig nøde stak en rigelig 
dosis til sig . 
Denne fremgangsmåde lod til ganske at falde i Bonnesens 
smag ; med et bredt smil over hele ansigtet nikkede han 
til dem med et gemytligt  » Skål ! «  , og medens andre måske * 
ville have fundet , at de nyankomne gæster foreløbig ikke 
trængte til yderligere drikkelse , spurgte han dem tværtimod , 
om de ikke ville gøre ham den fornøjelse at svinge et 
bæger med ham , hvilket tilbud de to skuespillere tog imod 
efter nøje at have udspurgt hinanden , om det virkelig også 
gik an . 
Medens man beredte sig til at tage plads om bordet , 
greb postmesteren lejligheden til at takke Thalias to sønner 
for den udsøgte nydelse , de havde forskaffet ham ved deres 
præstationer forleden aften ; han havde virkelig syntes meget 
bedre om dem end om alle de andre , som han ikke kendte , 
og efter denne erklæring steg den lille mand betydelig i 
skuespillernes agtelse , thi endelig traf de da et menneske , der 
forstod at se fornuftig og uhildet på komedie , hvilket 
efter deres forsikring var en af de største sjeldenheder i 
vore dage . 
Disse behagelige meningsudvekslinger kunne naturligvis 
ikke gå af , uden at postmesteren først måtte drikke et glas 

med den ene og så med den anden , og han overraskede straks 
derpå begge ved at tilbyde at lære dem den store kunst at 
gøre lykke hos publikum . Desværre for hele skuespiller- og 
kunstnerstanden blev han afbrudt ved ankomsten af en literat 
og en journalist , der vare blevne viste herind af Trine . 
» God aften ! «  sagde de og stoppede derpå , idet de forlegent 
så sig om blandt . Selskabet . 
» God aften ! «  svarede den lystigste af skuespillerne . 
» Hvad fanden vil i ? I står der , ligesom i var kommet galt 
ind på scenen . « 
» Ja , pigen sagde , at Sinding var her eller  .  .  . « 
» Nå , i vil også have fat i Sinding ? Ja , sæt jer så 
bare ned ; dette her det er sådan på en måde hans venteværelse , 
for vi sidder Allemand og venter på ham !  . . . De 
har vel ikke noget derimod , Bonnesen , de kender dem 
jo nok ? « 
Jo , Bonnesen og de kendte godt hinanden , han bad dem 
slå sig til ro og ville just råbe ud af døren efter Trine 
for at få et par glas til , da hun af sig selv indfandt sig med 
de behørige glas . 
Ved at rykke tre Aland sammen i sofaen lykkedes det at 
få plads til alle , og man lo af det morsomme træf , at de to 
par havde haft den samme ide , at ville hente Sinding til en 
lille udflugt , da døren gik op for et tredje par , et par unge 
kunstnere , der viste sig at have haft akkurat samme indfald . 
Kunstnerne blev yderst flove , da de så , at der var stort 
selskab , og ville absolut gå , men Bonnesen bad postmesteren 
holde på dem og for selv ud af døren for , som han noget 
utydelig sagde , at hente stole . 
Det var heldigt for Bonnesen , at han slap ud , thi han 

kunne ikke have holdt sig alvorlig et halvt minut længere . 
Han stormede lige ind i spisestuen , men i stedet for at tage 
et par stole lod han sig til Fru Kleins udelte forundring 
falde ned på den første den bedste stol og gav sig til at le 
af fuld Hals uden at svare andet på hendes mange spørgsmål 
om , hvoraf han lo , eller hvad der var i vejen , end at det 
var Sinding . 
. Imidlertid havde postmesteren sørget for de nye gæster 
da Trine atter uopfordret var kommen med glas , og budt dem 
et hjerteligt velkommen , thi han opdagede til sin store glæde . 
At han kendte dem alle fra kaféen på Kjøbmagergade ; og 
Bonnesen vendte nu tilbage med stole og introducerede samtidig 
en yngre grosserer , der absolut skulle tale med Sinding , 
og nu vedblev der med korte mellemrum at komme snart en 
og snart to fremmede , indtil dusinet var fuldt . 
Med noget besvær blev kommoden , som spærrede døren 
til postmesterens værelse , skubbet til side , og man havde 
fået sig ganske magelig indrettet , da Sinding omsider ankom 
med kraven oppe om ørene og tilsyneladende i en meget trist 
sindsstemning . 
» Hvad Pokker er dette her for noget ? «  udbrød han i 
den just ikke allervenligste tone og så sig om i forsamlingen . 

» Hahaha ! «  lo postmesteren .  » Det er lutter folk , der 
ville have fat i dem  .  .  . Sådan er det at være en søgt 
mand ! « 
» Det var da forbistret ærgerligt ! Nu havde jeg sådan 
sat mig i hovedet at ville i seng klokken elleve ! « 
» Nej , det bliver der s’gu ikke noget af ! Nu skal vi have 

os en rigtig gemytlig aften  .  .  . Tag nu tøjet af og kom her 
og få et glas med ! « 
» Nå ja , når det ikke kan være andet  . . . De er en 
ungdomsforfører , postmester  ! Og jeg vil bare bede dem 
imorgen erindre , at det ikke er mig , der er mester for 
dette her ! « 
Det er unødvendigt at fortælle , at stemningen snart blev 
i høj grad animeret , og at klokken blev meget mange — 
som det tekniske udtryk ved slige lejligheder hedder ; det 
var synd at sige , at det gik stille af , snart brød fra et parti 
en lattersalve frem efter en morsom historie eller et muntert 
indfald , snart dundrede en 5 — 6 stykker løs imod hinanden 
og skændtes , som kun kunstnere kunne skændes , og snart 
brast hele koret ud i et hylende , hujende , langtrukket  » U-u-uh  ! « 
Efter en alt for hasarderet Brander . 
Postmesteren var den lystigste af dem alle , han gik omkring 
med sit glas i hånden , klinkede hvert øjeblik med en 
eller anden af gæsterne og brallede hele tiden op på den 
heftigste måde . Skønt Bonnesen flere gange havde bedt 
ham dæmpe sin lystighed , og skønt Sinding fortalte en lille 
historie om en mand , som han havde kendt i sine unge 
dage , og som var begavet med et så mægtigt organ , at de 
kammerater , han gæstede , regelmæssig blev sagt op den 
næste dag — hvorfor skrålhalsen til sidst aldrig blev bedt 
ud til andre venner end dem , der gerne ville flytte , men 
af en eller anden grund ikke selv kunne sige op — , skønt 
postmesteren var bleven således advaret , blev han dog ikke 
mindre støjende ; ja , den sidste fortælling gjorde endogså 
direkte skade , da den bragte vor lille ven på den ide at 
arrangere kvartetsang . 

efter nogen tids forløb lykkedes det ham virkelig også 
at få hvervet de behørige stemmer med undtagelse af en 
anden tenor ; men så faldt det ham heldigvis ind , at det 
måtte naturligvis den ene af skuespillerne kunne påtage sig , 
og så anråbte han ham :  » Hej ! Kom her og syng med !  .  .  . 
Vi mangler bare en anden tenor , vi har de andre stemmer til 
» Hør jag fossens vilda fali . « 
» Det kan jeg s’gu ikke , «  svarede skuespilleren ,  » jeg kender 
ikke den Melodi . « 
» Å , hvad gør det , så kan de jo sætte anden stemme 
til ; de er jo musikalsk ! « 
Da skuespilleren efter denne udtalelse sluttede , at de andre 
ikke vare videre ømskindede i musikalsk henseende , mente han 
nok at kunne hamle op med dem , og de fire herrer havde just 
istemt deres første dristige akkorder , da Fru klejn pludselig 
viste sig i døren . 
Ikke alene sangen , men også enhver samtale forstummede , 
da selskabet opdagede hende ; og det var ikke så underligt , 
thi hun så virkelig mystisk , for ikke at sige skrækindjagende 
ud i den lange , mørke waterproof , som hun havde 
kastet om sig , og med den store , hvide natkappe , fra hvilke 
der stak nogle lange papirskrøller ud som snoede bukkehorn . 
» Det havde jeg ikke ventet af dem , hr . Bonnesen og de 
andre herrer ! «  begyndte den skikkelige kone , slet ikke i nogen 
hidsig , men kun i en inderlig bedrøvet tone .  » Det er ikke for 
min egen skyld , jeg siger det , men tænk på , at her også bor 
andre folk i huset , og hvad må de tænke ? For nu har vi 
allesammen ligget i flere timer i vores seng og ikke kunnet 
lukke et øje , og det er dog ikke meningen klokken to om 
natten  .  .  . Gudbevares , om dagen kan folk jo være ligeså 

lystige , de vil ; det er jo kun rart både for dem selv og for 
andre med  .  .  . Men jeg havde rigtignok ikke troet , at jeg 
skulle opleve , at nogle af mine pensionærer kommer ind til 
mig og siger mig op på sengen på denne tid af døgnet , for 
det har både frøken Holst og et par andre af damerne været 
inde at sige , at hvis ikke dette syndige spektakel holder op 
lige på minutten , så flytter de den dag i morgen , og det ville 
dog være den grueligste skam , der kunne overgå mig !  .  .  . 
Ja , nu har jeg sagt dem , hvordan det er , og vil bede dem 
betænke min stilling som enke med et pensionat , som ikke kan 
være værre ! « 
Fruen trak sig tilbage og lukkede døren efter sig . men 
hele selskabet blev stående som magnetiseret og stirrede endnu 
en stund på døren ; nogle enkelte forsøgte på at le , men 
man mærkede tydelig , at de alle i grunden skammede sig , og 
efter en lille trykkende pause listede gæsterne af . Kun postmesteren 
var endnu kæphøj , han gad nok vide , hvad den Fru 
klejn bildte sig ind , og tilbød at gå ind til hende og forlange 
en nærmere forklaring . 
De andre fik ham dog til sengs — og den næste morgen  ! 
Hvor led han ikke ? Det var ikke tømmermændene , som 
tyngede hans hovede , der var det værste ; nej , da han kom ind 
til frokosten og så alle de indignerede blikke , som samtlige 
damer — også frk . Fanget — rettede på ham , da bøjede 
han sit brødebetyngede hovede ; thi han vidste jo , at det var 
ham , ham alene , der var ophavsmand til skandalen . Skønt 
han var bleven beroliget med hensyn til betydningen af de 
natlige opsigelser , og skønt den skikkelige Fru klejn havde 
sørget for marineret sild , kunne han være sunken i jorden af 
skam , da frk . Holst holdt en længere forelæsning for Sinding 

om orgier og bakkanaler ; thi det var jo ham , hun mente , og 
det var ham kun en ringe erstatning at have en vis uklar 
forestilling om at have nydt den ære at være bleven dus med 
tre af vor tids største skuespillere , tre af de mest udmærkede 
kunstnere og seks af de berømteste literater . 
Xx . 
Klokken halvfire om middagen lå som sædvanlig øresundsdamperen 
parat til at sejle afsted fra Havnegade med sin ladning 
landliggere og skovgæster . Skibsklokken havde allerede 
lydt anden gang , og af og til stampede maskinen et par korte 
slag ligesom en utålmodig hest , der sparker i stenbroen for 
at komme afsted ; iland skubbede matroserne sig frem med 
det sidste gods på nakken ; gamle og unge damer , som vare 
bange for at komme for sent , kom løbende , leende og forpustede ; 
en række bybude stod og så på alt dette liv med interesseløse 
øjne , der var jo ikke noget at tjene for dom ; enkelte 
flotte forretningsherrer kom kørende i droschke og sprang ud 
under kørselen , thi det var unge folk , — de gamle handelschefer 
kom gående ; sælgekonerne spærrede for de ankommende og 
forsikrede , at det ikke hastede , i håbet om at fiske en køber 
til deres kræmmerhuse med kirsebær og stikkelsbær ; og politibetjentene 
gjorde en del af pladsen ryddelig , for at tovene 
i en fart kunne kastes los . 
Så ringede skibsklokken igen , og folk talte :  » En  .  .  . 
To  . . . Tre ! «  dragerne rullede landgangsbroen iland , 
kommandoråbene lød fra kaptejnen , piben gjorde et forsøg 

på at fløjte , men opgav det på halvvejen og nøjedes med at 
overstænke de nærmestsiddende med nogle tunge , lunkne dråber , 
tovene kastedes los . skurede et stykke hen ad stenbroen og 
faldt så i vandet med et plask , og politibetjenten fik travlt 
ved den lyd , da han troede , det var avisdrengen , der var 
dumpet ud under sit sidste dumdristige forsøg på at sælge en 
Avis til en ombordværende ; så begyndte hjulskovlene at gå 
hurtigere og hurtigere . Røgskyerne fra skorstenen blev større 
og større og fulgte hurtigere ovenpå hinanden ligesom hos en 
tobaksryger , der vil have rigtig ild i sin pibe ; skibet 
sejlede . 
De fleste passagerer havde ikke taget plads endnu , de 
stod op og så på skibene og oplagspladserne , som de gled 
forbi , eller gik rundt for at se at finde selskab undervejs . De 
daglige gæster , som stod på en meget fortrolig fod med 
kaptejnen og styrmanden , klumpede sig sammen efter de stationer , 
hvor de skulle af , eller søgte ned under dækket , de 
dvaske for at tage sig en middagslur , de livlige for at nyde en 
lille forfriskning . Medens alle disse tog turen på en meget 
forretningsmæssig måde , glædede de tilfældige passagerer sig 
over sejladsen , vare opmærksomme på alt , hvad der foregik , 
og eksaminerede hinanden i punkterne på kysten , til de blev 
trætte af det og slog sig til ro , enten i det selskab , de vare 
på skovtur med , eller sammen med dem , som de skulle i 
middagsselskab med i Tårbæk eller Skodsborg ; og hist og her 
så man små rejseselskaber af aparte klædte tyskere , som 
kontrollerede kystens mærkværdigheder ved hjælp af deres 
kære badecker og gjorde et lige behageligt indtryk , hvad 
enten de faldt i ekstase over landets skønhed eller medlidende 
trak på skulderen ad de tarvelige landsteder . 

Oxenthals selskab havde taget plads midtskibs ; alle vare 
i en munter stemning , selv Astrup havde efter kun ti minutters 
middagssøvn , der efter Bonnesens påstand rigtignok havde 
medtaget rigelig to timer , forvundet sin melankoli , og den 
tarvelige skovtur var begyndt meget lovende med , at den unge 
godsejer havde overrakt hver dame en smuk buket , som han 
efter modtagernes hemmelige taksation ikke på nogen måde 
kunne have for under fire kroner . 
Man sad i smågrupper og talte om bynyheder , landliggere , 
landsteder , og hvad der ellers kunne falde for ; de to 
frøkener Søeborg sad lidt borte med Oxenthal og Jens , og fra 
denne lille klynge lød der latter og munter tale , skønt Jens 
samtidig var hensunken i beundring over , hvor skøn en 
sådan sejltur dog kunne være . Hjemme hos ham , på en af 
Jyllands store søer var der måske efter hans mening ligeså 
smukt og frisk , men der blev man altid højtidelig , det var , ligesom 
man følte sig trykket af noget , ethvert nok så muntert 
begyndt selskab blev efterhånden stille ; så var det dog tusinde 
gange bedre at føle sig glad og befriet som her , og desuden 
var der ikke så lidt ved den bevidsthed , at det var det salte 
vand , det virkelige hav , man havde under sine fødder , og så 
til sidst kom der endnu noget til , men hvad dette noget var , 
det var det ikke Jens muligt at blive klog på , hvor meget 
han så studerede derpå . 
Det kunne synes underligt , at postmesteren således lod 
Jens sidde uforstyrret sammen med Pouline ; men den lille mand 
mente , at han nok kunne unde sin unge ven den fornøjelse , 
thi han havde båret sig såre snedig ad . Lige straks da han 
var kommen ombord , havde han hos frk . Pouline udbedt sig 
den ære at måtte have hende til bords , og hun havde været 
26 

nødt til at sige ja — og tak til oven i købet — , skønt hun 
just ikke så synderlig glad ud derved . Og værre blev det , da 
Jens kort efter rettede den samme anmodning til hende , og 
hun måtte afslå den ; det er et stort spørgsmål , hvem af de 
to der tog sig dette afslag mest nær . Nu nød de imidlertid 
den korte lykke at sidde ved hinandens side på sejlturen , 
medens frk . Fanget havde taget sig af postmesteren , da hun 
ved nærmere eftertanke var bleven bange for , at der virkelig 
skulle have været noget alvorligt i Sindings udsagn i går om , 
at postmesteren var gerådet i fortvivlelse over hendes tilnærmelser 
til Oxenthal , hvad hun fandt såre rimeligt og 
naturligt . 
Skibet gled jevnt og støt afsted ; de ombordværende gik 
frem og tilbage i samtale , satte sig lidt her og talte med en 
bekendt , for kort efter at rejse sig og tage plads hos nogle 
andre ; de ældre damer talte sammen om udsigterne for deres 
døtre , de ældre herrer om forretninger eller politik , og de 
unge morede sig med deres uskyldige kjærlighedsinklinationer . 
Kort sagt skibet lignede , hvad øresundsdamperue altid gøre om 
hverdagen , fuldstændig en selskabssal , endogså i det punkt , 
at man iet udsatte sig for at blive sværtet , når man ikke tog 
sig i agt . 
Af og til stoppede skibet op ved de forskellige anløbsbroer , 
og de samme scener gentog sig hver gang . Man så 
grossererne , som vare nede for at tage mod deres middagsselskab 
og navnlig råbte højt op , når der var en bekendt personlighed 
deriblandt ; unge piger , som kyssede og krammede 
deres veninder , der skulle tilbringe nogle dage hos dem ; ammerne , 
der mødte med deres barnevogne ved hvert dampskibs ankomst 
for bagefter at aflægge rapport til deres frue om , hvem 

der havde været med til de forskellige landliggere ; unge fyre , 
der stødte til deres kammerater fra byen for at deltage i deres 
skovtur ; og unge koner , der hver dag hentede deres mænd , 
når de kom fra deres forretninger , og som nikkede så kærlig 
op til dem på dampskibet , at man kunne blive ganske 
misundelig . 
Kort før skibet skulle lægge til ved Skodsborg , hvor vort 
selskab skulle af for at spise til middag , gik Oxenthal omkring 
og udleverede små runde kort til herrerne . 
» Hvad er det ? «  sagde Astrup , da han modtog et sådant . 
» Er det billetten ? « 
» Nej ! «  lo Oxenthal .  » Det er det dog ikke ! « 
» Nej , det tænkte jeg nok  .  .  . jeg synes , det ligner en 
kopi af en af de bekendte blå tallerkener ? Vi skal da ikke 
spise på de tallerkener , for så vil jeg straks bede om en 
tallerken til . « 
Postmesteren gav sig til at le af sin egen vittighed , 
men hans munterhed standsede , da han blev underrettet om , at 
der på kortet var angivet , hvem han skulle have til bords . 
» Frøken fanget ! «  læste han .  » Jamen  .  .  . jamen jeg har 
engageret frøken Pouline  .  .  . « 
» Ja , det gælder ikke ! «  svarede Oxenthal .  » Hende skal 
hr . Lundsgård have . « 
» Hvadbehager ?  .  .  . Gælder det ikke ? « 
» Nej ! De vil da ikke forstyrre hele mit arrangement ? « 
» Nej naturligvis  .  .  . naturligvis !  .  .  . Men  .  .  . «  han 
standsede og så bønfaldende op til Pouline som for at bede 
hende komme ham til hjælp , men istedet herfor svarede hun : 
» Det gør mig frygtelig ondt , hr . Postmester , at jeg ikke 
kan holde mit ord og tage dem til bords «  — det sagde hun 

virkelig , den lille hyklerske . —  » Men de kan jo nok forstå , 
at under de omstændigheder  .  .  . « 
Der var intet at gøre ved sagen , det indså Astrup straks , 
men da skibet lidt efter standsede , vandrede der en skuffet og 
ærgerlig postmester opad dampskibsbroen , brummende for sig 
selv :  » Ja , vent du bare , min gode Jens ! Vent du bare til 
imorgen , så får jeg brev fra min kone om , hvad jeg skal 
finde på . og så får piben en anden lyd ? « 
Såsnart Oxenthal viste sig i badehotellets forstue , kom 
der springende en tjener — en landlig opvarter , der i sin 
sorte kjole efter bedste evne bestræbte sig for at se ud som 
en rigtig durkdreven københavnsk tjener — og førte selskabetz 
op på første sal , og her anmeldte en anden tjener 
— denne gang en veritabel københavner , — at der var serveret . 

» Hillemænd ! Det var gesvindt ! «  udbrød Søeborg .  » Det 
ligner os ellers ikke herhjemme , vi må gerne vente en lille 
halv time  . . . Se , det er noget , de har lært her af de mange 
udlændinge  .  .  , « 
» Nej , bedste hr . Direktør , «  oplyste Oxenthal ,  » det kommer 
såmænd simpelthen af , at jeg , da jeg bestilte middagen , skrev , 
at bollerne skulle stikkes på suppen , så snart skibet lagde til 
broen . « 
» Det er en udmærket opfindelse ! Den skal jeg bruge ved 
min næste diner i  » Au bon marche «  , «  bemærkede Sinding , idet 
han for at give det et flottere sving oversatte  » Billigheden «  . 
» Jeg skal sige til værten , at han stikker et nyt fad an , når 
vi er under opsejling . « 
Da man ikke havde noget at vente efter , gik man til bords ; 
opdækningen var så elegant , som værten kunne præstere , 

og i det hele vare alle stedets herligheder fremme , og 
de er ikke så ganske ubetydelige , når man dertil regner 
den henrivende udsigt gennem den åbentstående altandør , 
hvor små og store sejlere gled forbi på det solblinkende 
sund . 
Der opstod uvilkårlig en pause , medens gæsterne studerede 
de lange spisesedler , som gav en aparte oplysning om , 
hvad den unge godsejer forstod ved en tarvelig middag ; Fru 
Søeborg brød den først ved at erklære , at Oxenthal var et forfærdeligt 
menneske , og priste sig lykkelig over , at hun havde 
havt sin middag , da hun ved gud ikke havde turdet invitere 
ham ovenpå dette her ; og medens hendes mand i al hemmelighed 
spændte spændetampen på sin vest adskillige tommer 
ud , erklærede Fru klejn , at det var meget finere end ved det 
taffel , hendes mand engang havde overværet , før han døde som 
lieutenant ved borgerne , og hun havde nu for øjeblikket bare 
et ønske , og det var . at salig løjtnanten kunne stå op af 
sin grav for at dø af misundelse over at se hende sidde her . 
Oxenthal følte sig hverken for smigret over komplimenterne 
eller affekterede nogen falsk undervurdering af middagen  ; 
for ham var det en selvfølgelig sag , at han gjorde alt , hvad 
han formåede , for at hans gæster kunne få det så godt 
som muligt . Hvad det kostede , spurgte han som sædvanlig 
ikke om — lige fra hans skoletid havde det stedse forekommet 
ham at være det dummeste af alle spørgsmål :  » Når en ting 
koster så meget , hvad koster så — . « 
Middagen gik som de fleste middage på offentlige steder ; 
damerne vare i begyndelsen oplagte til at finde værelset lidt 
uhyggeligt og eksaminerede dækketøj og service meget nøje , 
men aflagde dog snart deres kritiske væsen , og konversationen 

gik livlig ; den eneste lieutenant , der gik igennem stuen , 
var ham , der gik umiddelbart foran den salig lieutenant ved 
borgerne . 
Forøvrigt passerede der intet mærkeligt ; enhver opførte 
sig , som man kunne vente , at han eller hun ville gøre . 
Bonnesen , der nød den ære at have Fru Søeborg til bords , 
diverterede hende med mindst to historier til hver ret ; Sinding 
underholdt Søeborg med de mest barokke indfald , og denne 
lo , så tårerne trillede ned i hans bakkenbarter , og fandt ud 
af , at der var noget amerikansk ved Sinding , hvilket var den 
højeste Ros , han kunne give ; Gottschalk forskrækkede hvert 
øjeblik sin borddame , Fru klejn , ved den pludselighed , hvormed 
han jog gaflen ned i en mundfuld og derpå kylede denne 
ind i munden , og spiste så store kvantiteter af alt , at fruen 
ved hver ret føjede et ikke så lille beløb til facit i det hovedregnestykke , 
hun havde opgivet sig selv om , hvad han kunne 
koste at have i pension ; de to unge par talte om det . som 
alle unge forelskede folk have talt om lige fra verdens skabelse ; 
Søeborgs to 12—13 Års drenge , som Oxenthal på et 
vink af Caja havde bedt med , vare stolte over at tage selv 
hos tjenerne , men vare tillige yderst flove over denne ære , og 
uagtet de lovede hinanden næste gang at tage voldsomt meget , 
blev dette dog aldrig til noget ; og frk . Fanget endelig drev 
dette søde elskovsgjækkeri , som klæder en ung pige så velsignet , 
med postmesteren . 
Hvad vor lille ven angår , da var ban i førstningen forbitret 
over , eftersom pladserne ved bordet vare bestemte , at 
være kommen så langt fra Jens og Pouline , at han ikke kunne 
høre efter og forstyrre deres samtale , når den tog en for farlig 
vending ; men efterhånden tabte det sig , og han tilstod 

for sig selv , at de to i grunden vare et rigtigt kønt par , 
der passede udmærket for hinanden — når der bare ingen 
Karen Margrethe fandtes ! Han kunne ikke lade være at se på 
dem , som de sad der , så unge og smukke og glade ved hinanden . 
Således havde han også for en halv snes år siden 
siddet med Amalie ved sin side ved en middag hos hans senere 
svigerfader ; maden havde naturligvis ikke været så fin — det 
er jo ikke det , det kommer an på , — men Amalie havde til 
gjengjæld været nok så køn — meget kønnere end Pouline ! 
Han ville naturligvis ikke selv anstille nogen sammenligning 
mellem sit daværende og Jens’ nuværende udseende , men — 
hm ! — ak ja , det havde været en herlig middag ! Han mindedes 
tydelig , at Amalie havde tabt en af de tøjblomster , hun 
bar i håret — en uhyre naturlig blomst ; han huskede godt , 
hvordan den så ud , men om det var en rose eller en stedmodersblomst 
eller måske en artiskok , ville han dog ikke sige 
bestemt — han havde imidlertid fået lov af hende til at beholde 
den , og så havde de fået gåsesteg med rødkål og 
til dessert  .  .  . Gudsdød ! Han kom til at tænke på : det var 
jo efter den middag , at han friede ! 
Det gav et sæt i den lille mand , så han gjorde et hop 
på stolen , og frk . Fanget med et lille skrig udbrød :  » Gud ! 
De bed dem vist i tungen ? « 
Postmesteren benægtede det , og frøkenen gav sig til at 
gruble over , hvad der så pludselig var gået af hendes bordkavaller , 
medens denne under slutningen af måltidet var ganske 
tavs som følge af den tanke , at Jens mulig kunne frie , inden 
Amalies svar indtraf . 
Såsnart man rejste sig fra bordet , fik Astrup derfor fat 
i Jens , og efter at han på en fin måde havde fået lokket ud 

af denne , at der ikke var sket noget afgørende mellem de to 
unge , blev han greben af en sådan rørende kærlighed til den 
unge mand , at han fulgte ham som en skygge , hvor han gik 
og stod . 
Efter at have drukket kaffe på altanen blev man enig 
om at spasere en tur i skoven , og man begav sig hen over 
badehotellets terrain , uden at det højrøstede selskab anede , hvilken 
dydig harme dets støjende optræden vakte hos alle de familier , 
der ikke selv havde været til nogen bedre middag og 
derfor mente , at det var noget frygteligt skaberi at være så 
lystig . 
Og larmen blev ikke mindre , da man trådte ind i den 
unge , friskgrønne skov med de nylig udfoldede , endnu dunklædte 
blade , der vare forpjuskede som fugleunger , der lige er komne 
ud af ægget ; man råbte til hinanden , lo op uden mindste 
grund og brød uvilkårlig ud i små stumper af melodier — 
Jens havde aldrig troet det muligt at gøre sådan et spektakel 
i en skov . De unge piger bandt småbuketter af skovbundens 
blomster og præsenterede herrerne dem til at sætte i 
deres knaphuller , og drengene kom med store dynger af blomster 
til søstrene , som blev henrykte derover og vare i en begejstring 
over dem , indtil blomsterne begyndte at hænge med 
hovederne , så kastede de dem ubarmhjertig fra sig . 
Selvfølgelig kunne Jens ikke se de unge piger give sig til 
at plukke blomster uden straks at melde sig til tjeneste , og 
postmesteren turde ikke andet end følge Jens , skønt der nok 
var andre bevægelser , han foretrak ovenpå en god middag , 
frem for at hoppe om i græsset som en skade . Og det var 
ikke den eneste pine , den lille mand måtte udstå , thi Pouline 
og Jens havde snart mærket , at han hang ved dem som 

en burre , og chikanerede ham derfor på enhver optænkelig 
måde ; var stien meget smal , tvang de ham til at marschere 
i grøften ved siden af dem ; strakte et træ sine grene ned 
over vejen , bøjede de som for at komme forbi en af grenene 
tilside og vare altid så uheldige , når de slap den løs igen , 
at svippe hatten af hovedet på deres plageånd ; og mere end 
en gang slog Pouline med et Jens et  » Sidste ! «  på skulderen 
og satte så afsted ind mellem træerne , øjeblikkelig forfulgt af 
Jens ; den stakkels postmester måtte så efter dem , og afsted 
gik det i vildt løb , så de nedfaldne grene knasede under 
fødderne på vor lille ven , og de visne blade fløj ham om 
ørene . 
Selskabet havde spaseret godt og vel en halv times tid frem 
og tilbage , ind og ud , uden plan eller øjemed , ad de lunefuldeste 
stier , man kunne finde , da Sinding på sin tørre måde 
spurgte , om de ikke skulle gå til København med det samme , 
han syntes , de vare så godt i gang , og holdt så meget af sådan 
en rigtig god spaseretur . 
» Er du nu allerede ked af det , du gamle filister ? « 
Spurgte Oxenthal .  » Kan det ikke glæde dig at se sådan en 
brillant skov ? « 
» Å hvad , den har jeg set før , «  svarede Sinding .  » Desuden 
så er ånden mere oplagt til nydelse , når legemet er 
i hvile  .  .  . « 
» Ja , vi kunne måske sætte os lidt i græsset , «  foreslog 
Fru klejn , der altid kom sine pensionærer til undsætning , når 
hun mærkede , det kneb for dem .  » Her er netop sådan en 
dejlig plæne ! « 
» Ja , gud , «  udbrød frk . Fanget begejstret ,  » sikken en 
plæne til at lege enkemand på ! « 

» Enkemand ! «  råbte Oxenthal .  » Det er rigtigt  ! Lad os 
få en enkemand ! « 
I en håndevending vare parrene stillede op i en lang 
række , selv Fru Søeborg og Fru klejn vare med efter at have 
taget det løfte af herrerne , at de ikke ville løbe alt for stærkt , 
og det var kun Sinding og Søeborg , som foretrak magelig at 
strække sig under et gammelt bøgetræ , hvis rødder afgav 
et prægtigt rygstød . 
Denne gang var det til afveksling Søeborg , som underholdt 
Sinding ved at fortælle et udtog af de mærkeligste 
hændelser , han havde oplevet i Amerika ; og de vare i sandhed 
mærkelige , thi direktørens historier vare ved den hyppige 
genfortællen voksede op til sande eventyr å la cooper , og ved 
denne lejlighed smurte han stærkere og stærkere på , da selv 
de stærkeste overdrivelser lod til at gå glat i Sinding . 
Hvor vidt Søeborg ville være gået , lader sig ikke forudse , thi 
han blev stoppet noget hovedkulds midt i en mere overdreven 
end sandfærdig beretning om et fantastisk indianeroverfald , 
ved at Sinding lænede sig over til ham og i en fortrolig tone 
hviskedee :  » Fortæl hellere en af de andre det ; jeg lyver selv ! « 
— Søeborg så først rasende indigneret ud , men lidt efter 
opklaredes hans træk , og han brast i latter over den åbenhjertige 
tilståelse . 
Imidlertid var legen bleven fortsat med megen Iver ; 
trods løftet om ikke at løbe for stærkt styrtede dog både 
damer og herrer afsted , som det gjaldt livet , og hver gang 
en dame blev fangen , skreg hun op , som om der var hændet 
en ulykke . 
Turen til at stå var omsider kommen til postmesteren  ; 
han stillede sig foran rækken , parat til at fare afsted med det 

korteste varsel , og klappede i hænderne . Bonnesen løb ud 
til den ene side og Fru klejn til den anden ; hvad Fruen 
endogså var , nogen hurtigløber var hun ikke , og det ville 
have været postmesteren den letteste sag af verden at få 
fat i hende , men i stedet for at løbe i den retning , hvor hun 
med højt opløftet kjole trampede omkring på stedet i den 
tro , at hun stak en anselig fart , for postmesteren 
pludselig bort ad den helt modsatte verdenskant ind i skovens 
tykning . 
» Hvor vil han hen ? «  skreg damerne . 
» Hvad fanden går der af ham ? «  råbte herrerne . 
» Efter ham ! «  skreg Oxenthal , og  » Efter ham ! «  stemte 
koret i og stak i løb efter flygtningen . 
Grunden til postmesterens pludselige , gådefulde opførsel 
var ingen anden , end at Jens og Pouline vare blevne kede 
af legen og i al stilhed havde listet sig ud af rækken . Da 
postmesteren ved at se sig om efter det par , der i legen 
skulle løbe ud , opdagede Jens vandrende i en fortrolig samtale 
med Pouline inde bag nogle buske , hvor de troede sig 
så udmærket skjulte , dukkede det pludselig op i hans erindring , 
at han netop efter hin omtalte middag havde friet til sin 
Amalie på en spaseretur i skoven . Øjeblikkelig glemte han 
alt , hvad der hed enkemand og selskab , og løb ind efter Jens 
og Pouline . Da disse så ham komme anstigende , blev de 
fortrydelige over igen at blive forstyrrede af deres plageånd , 
og for at han ikke skulle få det så let , satte de i galop 
ind i skoven ; han galopperede straks efter dem , og efter ham 
kom hele selskabet , løbende af alle kræfter uden at vide 
hvorhen eller hvorefter , og dette besynderlige kapløb hørte 
ikke op . før alle vare så forpustede , at de ikke kunne mere . 

» Men gud , bedste hr . Astrup , hvad løb de den vej for ? « 
Spurgte Fru klejn med mange åndeløse pauser . 
» Ja , hvad løb de den vej for ? «  faldt alle de andre ind . 
» Jeg  .  .  . «  stammede postmesteren ,  » jo , det var , fordi jeg 
antog  .  .  . hm !  . . . jeg mente  . . . hm !  . . . jeg troede , at det 
var frøken Pouline , jeg skulle fange . « 
De øvrige af selskabet lod sig nøje med denne noget 
usandsynlige forklaring , men hos frk . Fanget , der på hele 
spasereturen ikke havde kunnet få indført et ord hos postmesteren , 
vågnede den gamle skinsyge mod Pouline , og hun 
besluttede atter at tildele Astrup en alvorlig advarsel , hvilket 
hun straks iværksatte ved fra nu af at udmærke materialist 
Gottschalk på en sådan måde , at hele selskabet overraskedes 
derover , og ikke mindst materialisten , der blev ganske stolt , 
da han opdagede sin hidtil uanede evne til at bedåre en 
sådan kvinde . 
På opfordring af Oxenthal vendte man nu langsomt tilbage 
til badehotellet , hvorfra man efter hans forslag skulle 
køre med skodsborgvognene til Klampenborg for derfra at tage 
til byen pr . Jernbane . 
Nede på holdepladsen var der meget livligt ; det var 
på den tid , folk tog hjem til hovedstaden , og der holdt to 
sofavogne og et ældre brøstfældigt eksemplar af en omnibus , 
der efter meget gamle folks udsagn oprindelig havde været 
en flot ung omnibus , der kørte mellem Amagertorv og Frederiksberg , 
derpå var bleven degraderet til at besørge befordringen 
mellem København og Tårbæk , og nu til sidst var havnet her 
som reservevogn . Alle tre vogne vare næsten fuldt besatte , 
og omkring dem kredsede et større antal skovgæster , der ville 
med og gik fra vogn til vogn for at finde plads . 

der herskede et forfærdeligt virvar : de forskellige 
familier klumpede sig sammen , skreg gevalt , når et medlem 
fjernede sig lidt , og besvor ham endelig at blive hos dem , som 
om de anså vedkommende for redningsløst fortabt , når han 
kom bort ; unge damer sprang op på vogntrinene i den 
mening , at de så vare nærmere ved at komme med , og blev 
straks kommanderede ned af deres forældre ; yngre og ældre 
herrer skændtes heftig med kuskene , som de påstod havde 
lovet at holde pladser til dem ; ældre damer så til med tavs 
resignation og belavede sig på at komme til at overnatte i 
dyrehaven ; og alle de , der havde været så heldige at få 
plads , forsikrede de pladssøgende , at der var så udmærket 
plads — på de andre vogne . 
Oxenthal indså straks , at det var umuligt at få sit store 
selskab med , og han bad dem derfor at vende tilbage til koncertsalen , 
så skulle han nok finde på udvej . 
Man gik altså op og tog plads foran koncertsalen , hvor 
der kun sad et par familier , der så overordentlig intelligente 
og livlige ud efter i timevis at have beundret udsigten uden 
anden konversation end , at så en og så en anden havde betroet 
de andre , at der var mageløs dejligt . 
Fem minutter efter kom Oxenthal tilbage og medbragte 
den glædelige efterretning , at han havde opdrevet to vogne , 
en lille a-banc og en Landauer , som ville være parate 
om en halv times tid . Flere af selskabet fandt det urimeligt , 
man kunne jo så godt tage med dampskibet , der gik til 
byen om en time ; men Oxenthal ville ingen indvendinger 
høre , nu vare vognene lejede , og den sag var i orden , og 
med en hemmelig beundring overfor den unge godsejers flothed 

hengav man sig til nydelsen af den prægtige udsigt og 
det sodavand , Oxenthal lod komme . 
Men ingen af delene kunne opfriske selskabet ; samtalen 
blev lidt efter lidt trevnere og trevnere , pauserne længere og 
hyppigere , og man sank efterhånden hen i den interessante , 
lettargiske tilstand , der følger ovenpå en god middag og et 
uvant ophold i fri luft . De ældre gjorde sig det så mageligt 
som muligt og begyndte at lide af den bekendte krampe 
i kæbebenene , og de pekuniære ofre , som de forskellige 
individer vare villige til at yde for at få lov til blot en 
gang at gabe rigtig ud , voksede efter en stærkt stigende skala ; 
de unge kunne først ikke begribe , hvor nogen kunne blive 
søvnig her , men inden ret længe blev de smittede af de ældre 
og gav sig til at spasere frem og tilbage på skrænten for 
at holde døsigheden borte . 
De eneste , der endnu havde holdt sig så temmelig livlige , 
vare Oxenthal og Sinding , der i nogen tid havde spankuleret 
op og ned under stedets eneste række træer , øjensynlig 
meget fordybede i en samtale , som lod til særlig at more den 
unge godsejer . 
Tiden , da man skulle til at køre , nærmede sig , og Sinding 
forlod Oxenthal for at gå hen og sætte sig ved siden af 
postmesteren , som gennem den smalle sprække , hans søvntyngede 
øjenlåg lod åben , fulgte enhver af Jens’ bevægelser 
med samme gnavne udtryk , hvormed en søvndrukken hund 
følger en flue , der kravler hen ad gulvet foran dens snude . 
» Sover de til middag ? «  begyndte Sinding uden videre . 
» Jeg  .  .  . «  for postmesteren op og plirede med 
øjnene .  » Hvor kan det falde dem ind ? I så interessant selskab 
 .  .  . « 

» Jeg mener naturligvis ikke nu ; jeg mener , om de til 
daglig plejer at tage dem en lille en på øjet ? « 
» Nå , sådan  .  .  . Nej , sjældent ; ja en gang imellem , 
når jeg er overanstrengt af forretninger . « 
Efter at have udtalt den formening , at det vist ofte var 
tilfældet i slige besværlige embeder som postmesterens , førte 
Sinding samtalen hen på , hvor smukt hveen tog sig ud i det 
svindende Sollys , og udtalte sin forundring over , at øen havde 
to fyrtårne , et på nordkysten og et på sydvestsiden . Postmesteren 
fik sine øjne helt op , så over mod hveen og kom 
straks til det resultat , at det sidste fyrtårn var en teglværksskorsten ; 
men det ville Sinding på ingen måde indrømme , 
skjøndt både Fru Søeborg og frk . Fanget holdt med postmesteren . 

» Vi kan snart få det afgjort , «  sagde Sinding ,  » for der 
står en udmærket kikkert derhenne . « 
» Javel , skal vi vædde ? «  tilbød Astrup , idet han gik hen 
mod kikkerten med de andre . 
Sinding svarede ikke på det foreslåede væddemål , og 
Astrup glemte det , da han faldt i forbavselse over kikkertens 
enorme størrelse . 
» De kan også tro , den kan trække ! «  forsikrede Sinding . 
» Første gang , jeg så i den , var den stillet alt for stærkt for 
mine øjne , så den trak hveen ikke alene lige på næsen af 
mig , men forbi mig og bagud , så jeg måtte vende mig om 
for at få øje på øen . « 
Astrup tænkte sig om , hvorvidt der kunne være en mulighed 
for et sådant fænomen , men forkastede det straks med 
eu hovedrysten og sagde meget ligefremt :  » Sludder ! «  , hvilket 
Sinding ikke tog ham i mindste måde ilde op . 

kikkerten blev stillet , og først så postmesteren i den , og 
så Sinding , og så begge damerne , der måtte dække med 
hånden for deres venstre øje og endda fik en meget tåget 
forestilling om hveen , da de snart rettede kikkerten ned mod 
vandet og snart stirrede på himlen gennem den . Men Sinding 
vedblev lige påståelig , at det var et fyrtårn , og så 
kiggede de igen alle efter tur ; Sinding blev atter overstemt 
og måtte da til sidst give sig , skønt han syntes , at han kunne 
se en Aland polere ruderne i lanternen med et snavset viskestykke . 

Sinding lod i det hele til at være meget opsat på at 
disputere i dag , thi straks efter kom han og Astrup op atskjændes , 
om det var norden- eller søndenstrøm , hvilket ligeledes 
blev undersøgt gennem kikkerten . Postmesteren påstod det 
sidste , men Sinding holdt ligeså urokkelig på nordenstrømmen 
som før på fyrtårnet . Vor lille ven blev ivrig , thi han 
havde uimodsigelig ret ; han påviste , at alle de til Ankers 
liggende skibe lå for søndenstrøm , men Sinding blev ved 
at påstå det modsatte . 
Da postmesteren til sidst havde opbrugt alle andre argumenter , 
henledte han Sindings opmærksomhed på de både , 
der lå fortøjede ved dampskibsbroen , og udbrød iltert :  » Jamen , 
herregud , alenneske ! Når det var nordenstrøm , så måtte jo 
de både ligge på den anden side af broen . « 
» Det gør de også ! «  svarede Sinding rolig . 
» Hvad gør de ? «  råbte postmesteren , ude af sig selv over 
dette overraskende svar , og vendte sig skarpt fra kikkerten om 
mod Sinding ; men han fik straks andre ting at tænke på . thi 
ved at se sig om opdagede han , at Jens og Pouline og alle de 

andre vare væk , og at han stod alene tilbage med Sinding og 
de to damer . 
» Hvad er det ? «  skreg han .  » Hvor er de andre henne ? « 
» De andre ? «  sagde Sinding og vendte sig ligegyldig om . 
» Nå ! De er vel gået ned til vognene . « 
» Jamen , død og pine  .  .  . « 
Den lille mand for afsted nedad trappen og nedad bakken 
og skridtede ud , så Fru Søeborg efter en halv minuts 
forløb havde tilsat alt sit vejr og ankom ved foden af 
bakken med hatten nedad nakken og overstykket ned om albuerne . 

» Er det dem , der skal køre for hr . Oxenthal  ? «  råbte 
postmesteren til kusken på en Landauer , der holdt lige for 
nedgangen . 
» Det er nok muligt , «  drævede kusken .  » Det var en 
herre , der har bestilt den lille char-å-banc og denne hersens . « 
» Men hvor er den anden vogn ? « 
» Er det dem , der skal med ? « 
» Javist så , javist så ! Hvor er den anden vogn ? « 
» Ja , så skulle jeg hilse og sige , at de var kørt lidt 
iforvejen . « 
» Kørt iforvejen ?  .  .  . Det er uforskammet ! « 
» Å , jeg skal nok hale dem ind ! « 
» Ja , hvad kan det nytte ? Jeg ville jo have været i den 
vogn med  .  .  . med de andre . « 
» Det er synd at sige , at de siger os komplimenter ! « 
Vrissede frk . Fanget .  » Jeg beklager dem meget , men de bliver 
nødt til at tage til takke med os . « 
» Jeg beder om forladelse , det var naturligvis ikke sådan 

ment  .  .  . «  hakkede postmesteren i det , medens han hjalp damerne 
op .  » Jeg ville blot sige  .  .  . Kør til , kusk ! « 
Kusken halede op i tømmerne , som om det var hans hensigt 
at trække et par tænder ud på hestene ; disse trak til 
i den tro , at det var den tunge omnibus , de havde bag sig , 
men for forskrækkede afsted , da de øjeblikkelig fik et stød 
over haserne af landaueren , og bort rullede vognen efter 
kuskens mening med en komplet herskabelig fart , og han 
fandt postmesteren højst urimelig , da denne flere gange gjorde 
ham opmærksom på , at det ikke var til lig , de kørte . 
Selvfølgelig indhentede de ikke de andre , og det hjalp 
ikke , at postmesteren hveranden minut sprang op og lænende 
sig til bukken havde en lille konference med kusken , om 
char-å-banc’en var i sigte ; iøvrigt forløb turen meget stille , 
især var Astrup usædvanlig ordknap og indskrænkede sig til 
at fiksere Sinding på en meget skarp måde , thi han havde 
fået en vis anelse om , at dennes mærkelige interesse for 
hveens fyrtårn og Øresunds strømforhold var opstået , for at 
Jens og Pouline kunne slippe bort . 
Som alt andet fik denne kørsel dog også omsider ende , 
men idet de skulle dreje af fra strandvejen for at køre ind til 
stationen , blev Fru Søeborg opmærksom på sin ældste søn , 
som stod oppe på en bunke skærver , svingende med sin hue 
og brølende  » Stop «  af fuld Hals . 
Skjøndt postmesteren var mest tilbøjelig til ikke at lade 
sig opholde af den brølende unge , fik fruen dog vognen 
standset , og drengen kom løbende hen til den og sprang 
straks op på vogntrinet , hvor han gjorde små gymnastiske 
evolutioner . 

» Alen gud , Arthur , «  sagde hans aloder ,  » hvor kommer du 
her ? Der er da ikke noget galt med jeres vogn ? « 
» Nej . der er ikke ; men jeg skulle hilse fra hr . Oxenthal 
og de andre , at vi var kørt ned til Constantia , og om i bare 
ville følge efter , og han havde aftalt det med vognmanden , og 
så kunne jeg nok sidde på bukken hos jer , og så skulle 
vi spise til aften på Constantia . « 
» Nå , det var ret !  .  .  .jeg finder det mildest talt uforsvarligt ! « 
Stødte Astrup ud , ganske stakåndet af vrede . 
» Hvilket ? «  spurgte Sinding .  » At spise til aften på 
Constantia ? « 
» Å , nej vist ikke nej ! Alen jeg mener , at det er ingen 
alaner at trække sådan om med os  .  .  . navnlig for damernes 
skyld naturligvis  .  .  . Gud ved , hvordan vi kommer til 
byen  ? « 
» Bryd dem bare ikke om det ! «  svarede Fru Søeborg meget 
tillidsfuld .  » Det arrangerer Oxenthal nok ! « 
Arthur var imidlertid kommen op på bukken , og kusken 
halede igen op i tømmerne som for at trække flere tænder 
ud , men hestene , der kun vare vante til at gå fra Skodsborg 
til Klampenborg og fra Klampenborg til Skodsborg , ville meget 
nødig i gang nedad strandvejen ; de stak hovederne sammen 
som for at hviske om , hvad de skulle den vej for , rystede 
på hovederne i den overbevisning , at kusken ikke var ved 
sine fulde fem , og bevægede sig så langsomt som muligt , da 
de vare visse på at komme til at vende om , så snart han opdagede 
sin fejltagelse . 
Som man kan forstå , forbedredes Astrups humør ikke ved 
denne langsomhed ; ved ankomsten til Constantia var han i 
fuldstændigt oprør og røg straks i Oxenthal med spørgsmål 
27* 

om , hvorledes han havde tænkt sig at skaffe dem til byen , han 
ville da vel ikke byde dem  .  .  . navnlig damerne naturligvis  . . . 
At gå til stationen gennem den mørke skov . 
» Nej , det er der sørget for , «  svarede den unge godsejer , 
» jeg har lejet den største kaffemølle , der fandtes på hele 
holdepladsen . « 
» Ja , det er aldeles urimeligt ! «  bemærkede Søeborg .  » Det 
bliver meget dyrere , end om de havde taget vogn fra byen 
for hele dagen . « 
» Det er højst sandsynligt ! Men har de nogensinde hørt 
om mig , at jeg gjorde , hvad der var billigst ? « 
Selskabet kom til at le af Oxenthals oprigtige selvbekjendelse , 
og kort efter gik man til bords i det lange , smalle lysthus-kabinet , 
der på en så hyggelig måde mindede om en 
dampskibskahyt . 
Alle erklærede , at det var dem rent umuligt at spise nu 
igen , og blev højlig overraskede , da det viste sig , at det dog 
kunne lade sig gøre , og det endog med et særdeles tilfredsstillende 
resultat . 
Ved slutningen af måltidet , ved hvilket postmesteren 
sad ved siden af Jens og Pouline og passede på dem som 
en smed , trængte pludselig lyden af en munter sang ind til 
dem , og ved at udspørge tjeneren erfarede man , at den skrev 
sig fra et større selskab , som holdt gilde inde i den 
store sal . 
Såsnart man rejste sig fra bordet , skulle man naturligvis 
straks hen at se , hvem det var . Man nærmede sig forsigtig , 
ligesom tilfældig den store sal , men holdt sig dog lidt i 
afstand , thi man var genert og nøjedes med at kaste stjålne 
blikke ind i det oplyste rum , hvor en kreds af damer og 

herrer sad ved det hesteskoformede bord ; efterhånden blev 
man dog dristigere , de sving , man slog foran festlokalet , blev 
mindre og mindre , og man endte efter grumme kort tids forløb 
med næsen på ruden . 
Det interesserer altid folk at se andre holde gilde ; man 
får ligesom en forestilling om , hvorledes man selv bærer sig 
ad ved en slig lejlighed , dog med det selvfølgelige notabene , 
at man selv altid bærer sig adskilligt pænere og fornuftigere ad 
end de , man tilfældigvis iagttager ; og interessen forøges betydelig , 
når man som i dette tilfælde står godt i skjul og kan 
skumle løs af hjertens lyst . 
Skumleriet udeblev da heller ikke ret længe ; vore damer 
kritiserede skarpt deres kollegers toiletter og fandt deres væsen 
meget mærkeligt , enten sad de så stive som en pind , eller 
også fjantede de aldeles utilladelig med deres bordherrer , og 
begge ting lod til at være lige forkastelige ; og vore herrer 
ynkedes over selskabets mandlige individer , så dumme og vigtige , 
som de så ud , og hver gang en taler holdt en ganske 
almindelig bordtale , blev vore herrer straks enige om , at de 
aldrig i deres liv havde hørt sådan noget vås . 
Hvad der gav skumleriet et mægtigt opsving , var , at flere 
af vort selskab efterhånden opdagede , at de personlig kendte 
forskellige medlemmer af det andet selskab , og det gik derfor 
ganske fortræffelig ; men pludselig rejste en ung herre sig , gik 
hen imod det vindue , udenfor hvilket vore venner stod , og før 
disse kunne få tid til at retirere , smækkede han vinduet op , 
så at Fru klejn og Gottschalk bogstavelig fik en over næsen 
for deres nysgerrighed . 
Med en højrøstet bemærkning om , at der var helt fuldt af 
tilskuere udenfor , indtog den unge herre atter sin plads , og 

en større part af selskabet fik travlt med at stirre hen mod 
vinduerne ; skønt vort selskab kunne sige sig selv , at det var 
umuligt for dem , der sad inde i den oplyste sal , at genkende , 
hvem der stod udenfor , luskede man dog af , flove som en flok 
skoledrenge , der er grebne i at kigge ind af en sprække på 
et markedstelt . Men denne følelse tabte sig snart , da man 
kom ind på sit eget lovlige territorium i kabinettet , hvor der 
var serveret en stor bolle punsch midt på bordet . 
Oxenthal havde just fået anmodet sine gæster om at 
smage på punschen , da kabinettet ved siden af begyndte at 
blive befolket af en del meget højrøstede herrer og damer ; 
vort selskab troede først , at der var ankommet en ny vognladning 
gæster til stedet , men ved at kigge gennem nøglehullet 
forvissede frk . Fanget sig om , at det var selskabet fra 
den store sal , hvilket blev yderligere bekræftet , da man hørte 
værten bede sine gæster om at tage til takke med lejligheden 
og drikke kaffe her , medens bordet i salen blev skaffet bort , 
for at de unge kunne få sig en svingom . 
Ved dette sidste ord gav det et lille spjæt i frøknerne 
Søeborg og frk . Fanget , og alle tre udbrød med et misundeligt 
suk :  » Å—å ! De skal danse ! « 
» Kan vi ikke komme med til det ? «  udbrød Jens og så 
hen på Oxenthal , helt begejstret over sin ide . 
» Ja , på lysten mangler det ikke , «  svarede den unge 
godsejer ,  » men jeg indser ikke , hvorledes det skulle kunne lade 
sig gøre  .  .  . Jeg ved ikke engang , hvem det er , der holder 
selskab . « 
» Det kan jeg sige dem , hvis det kan hjælpe noget , «  faldt 
Søeborg ind ,  » det er fabrikant Willumsen ; jeg kunne kende 
hans stemme  .  .  . « 

» Jernstøberen ? «  spurgte Sinding . 
» Ja ! Kender de også ham ? « 
» Lidt ja ! Jeg gjorde hans bekendtskab på en aparte 
måde nede på ryssenstens badeanstalt i fjor sommer . De 
ved måske , at Willumsen bærer en lille  » Plade «  for at dække 
over den måne ,- der er i stærk tiltagende på hans isse ; hvis 
ikke , behøver de bare at se den forsigtige måde , hvorpå 
han letter på sin hat , ligesom der var en kanariefugl under 
den , som han er bange for skal slippe ud . En dag ser jeg 
ham komme ud af sit badekammer med parykken på , men — 
som det hedder i visen —  » forresten ingenting «  ; jeg ville lige 
gøre ham opmærksom på , at han vist havde glemt at tage 
den af , men før jeg kunne få tid dertil , styrter han sig en , 
to , tre på hovedet ud i vandet . Han kom straks op igen , 
og ved siden af ham flød parykken . Havde jeg ikke været 
påklædt , havde jeg naturligvis straks kastet mig ud i de ville 
vover for at redde hans kostelige skat , men af hensyn til mit 
nye elegante sommertøj indskrænkede jeg mig til at løbe hen 
og råbe til ham :  » Se der , der til venstre for dem !  .  .  . Den 
er lige ved dem !  .  .  . Skynd dem og tag den ! «  — han ser 
til venstre og giver sig til min forbavselse til at sparke ud 
med arme og ben efter parykken , og til sidst lykkedes det ham 
da virkelig også at få den til at gå tilbunds . Jeg havde 
aldrig før set et menneske behandle sit kostbare hovedhår 
således og ventede derfor målløs , til han kommer op , så 
siger jeg til ham :  » Nå , den skulle måske kasseres alligevel  ? « 
—  » Hvad for en den ? «  spørger han . —  » Parykken , «  siger 
jeg . —  » Parykken ? «  spørger han . —  » Ja , hvorfor sparkede 
de ellers således til den ? «  —  » Var det min paryk ? «  udbryder 
han fortvivlet og griber til sit hovede . —  » Ja , hvad 

skulle det ellers være ? «  —  » Herrejemini , jeg troede , det var 
en vandmand ! «  — og det kunne parykken nu godt have lignet , 
for den trak sig sammen og udvidede sig efter strømmens 
bevægelser , og dø yderste hår bevægede sig ligesom randtrådene 
på en vandmand . Jeg skal ikke nægte , at jeg kom 
til at le ; men han blev s’gu gal i parykken  . . .  . nej , i hovedet . 
Mener jeg , for parykken lå på havsens bund , hvis ikke 
en eller anden gammel torsk har fået fat i den og nu svømmer 
omkring og lapser sig med den . « 
Oxenthal havde under denne lille fortælling siddet og vippet 
på sin stol op mod den dør , der førte ind til det kabinet , 
hvor hr . Willumsens selskab befandt sig , og i det øjeblik , 
Sinding sluttede , hørtes der et voldsomt brag ; døren sprang 
op , og Oxenthal lå med sin stol på gulvet midt inde i det 
fremmede selskab . 
Herrer og damer fra hr . Willumsens selskab for op , og 
herrer og damer fra Oxenthals eget selskab ilede til for at 
hjælpe ham op og se , om han havde stødt sig ; men han sprang 
selv op og erklærede sig uskadt , kun gnidende sit baghovede , 
med hvilket han havde forsøgt at slå en planke ind i gulvet . 
Men introduktionen var gjort , og det var det , Oxenthal 
havde villet , thi det er vel overflødigt at meddele , at han under 
Sindings fortælling i al stilhed havde fået drejet håndtaget 
om , et fif , for hvilket han senere på det varmeste blev komplimenteret 
af Sinding . De to selskaber vare blevne blandede ; 
de , der kendte hinanden , hilste på hinanden , Oxenthal gjorde 
mange undskyldninger for sin fadæse , og da han hørte , at det 
var hr . Willumsens halvtredsinstyveårige fødselsdag , der fejredes , 
fik han med Søeborgs og Sindings assistance fødselsdagsbarnet 
og flere af gæsterne ind at drikke et glas punsch 

med , og heraf resulterede ganske naturlig , da musikken i det 
samme stemmede op , en indbydelse til at deltage i dansen 
for dem af Oxenthals selskab , der måtte have lyst dertil . 
Oxenthal tog yderst genert mod denne invitation , der kom 
ham så mageløs overraskende , han kunne næsten ikke være 
bekendt at tage derimod , syntes han , når det blot ikke forstyrrede 
de andre  . . . og så svippede Oxenthal og hans 
gæster i små hold ind i balsalen , de unge for at danse og 
de to fruer for at se til , så at inden ret lang tid sad Willumsen 
alene tilbage med Søeborg , Sinding og nogle ældre herrer 
af hans eget selskab . 
At postmesteren måtte følge med ind i salen , da Jens 
og Pouline gik derind , vil stå klart for enhver , når man 
får at vide , at den tidtomtalte , for vor lille ven så afgørende 
middag også var endt med en svingom , rigtignok ikke under 
så elegante omgivelser og kun til de beskedne toner af en 
harmonika , som hans tilkommende svigerfader havde behandlet 
med lignende omdrejende bevægelser , som om det var et håndklæde , 
han vred vandet af ; men den lille vingede gud behøver 
hverken stort orkester eller glimrende dekorationer for at 
sætte kærlighedens komedie i scene . 
Den gode postmester var overordentlig træt og havde 
egentlig ikke haft til hensigt personlig at deltage i dansen , 
men på vejen til balsalen greb frk . Fanget uden videre hans 
arm og erklærede , at den første Dans måtte betragtes som 
borddans , og at enhver herre naturligvis måtte danse med den 
dame , han havde haft til bords . Der var altså intet andet at 
gøre for vor lille ven end at stille sig op med frøkenen i de 
dansendes rækker . 
Da deres tur til at danse kom , lagde den væne ungmø 

sig undselig-skjælmsk i hans arm , og det smukke par for 
ud i en brusende galop . 
Postmesteren plejede ellers aldrig at blive svimmel , men 
da han havde danset en gang rundt , forekom det ham til hans 
ikke ringe forbavselse , at de langs væggene stående og siddende 
damer og herrer begyndte at slå vejrmølle hen over 
gulvet og springe op og dunke hovederne mod loftet på den 
hensynsløseste måde . Han lukkede øjnene et øjeblik , men da 
det kun havde til følge , at salens halve snes petroleumslamper 
formerede sig til flere hundrede , der alle med den øjensynligste 
fare for eksplosioner svingede frem og tilbage i luften , blev 
han bange , og for i det mindste at være sikker på at kunne 
finde tilbage til sit udgangspunkt , fikserede han meget skarpt 
det hjørne , hvor pianofortet stod . Efter anden rundtom i 
salen viste der sig imidlertid et pianoforte til i det modsatte 
hjørne , og straks efter kom der akkurat mage til de to andre 
instrumenter i de to sidste hjørner , så han fik et bestemt 
indtryk af at være på bal i et pianofortemagasin ; og så 
stod instrumenterne slet ikke stille , nej de gyngede op og ned 
og svajede frem og tilbage i takt efter musikken , hvad der 
vanskeliggjorde pianistens opgave i den grad , at han snart 
røg op ved den øverste diskant og snart rutschede ned til den 
dybeste Bas , indtil han endte med i et Spring at sætte op 
ovenpå pianofortet med stol og noder og spille med hænderne 
ud i luften . 
Benene var lige ved at gå fra den gode postmester af 
forfærdelse over disse fænomener , men heldigvis mærkede han 
det i tide , og da han i det samme så et par ældre damer 
springe op fra deres stole og forsvinde , lod han med en sidste 
kraftanstrengelse frk . Fanget plumpe ned på den ene og 

sig selv på den anden stol . Ved et ham endnu til dato 
uforklarligt tilfælde kom haus dame og han alligevel til at 
hvile i skødet på de to ældre damer , som udstødte nogle 
gennemtrængende skrig , da de ikke havde været forberedte på 
at tage imod to så vægtige skjødebørn . 
Indigneret , halvt grædende over denne skandale sprang 
frk . Fanget straks op , og postmesteren forberedte sig på at 
gøre ligesådan , men efter et par gange at have dasket 
magtesløst i gulvet med sine støvlesåler endte han med at 
glide ned af vedkommende dames skød og sætte sig på 
gulvet med hendes knæ til rygstød . Han syntes at befinde 
sig meget godt på denne plads , thi han blev siddende ganske 
rolig og så sig om med et triumfnydende smil som en akrobat , 
der har udført et meget vanskeligt kunststykke . 
Alle de unge damers ansigter forsvandt bagved vifterne , 
og alle de unge herrer fik i en fart brug for deres lommetørklæder , 
medens Bonnesen og Jens ilede hen til deres uheldige 
ven , fik ham løftet op og trak ham ud af salen , hvor der 
blev stor munterhed , så snart de vare forsvundne . 
» Er det en såret , der ledes bort fra valpladsen ? «  spurgte 
Sinding , da de førte postmesteren ind i kabinettet . 
» Når du siger  » Falden «  i stedet for  » Såret «  , passer det , « 
Svarede Bonnesen . 
Vor lille ven var nu kommen sig så meget , at han selv 
kunne aflægge beretning om det passerede , og han var så 
sønderknust , at han erklærede aldrig mere at turde vise sig for 
selskabets damer , og endog slog på nødvendigheden af at tage 
sporenstregs hjem til Jylland . 
Willumsen bad ham med en gemytlig latter bare tage det 
med ro , og Sinding mente , at hvad han for øjeblikket mest 

trængte til var , et stort glas punsch . Denne sidste proposition 
bragte postmesteren på den tanke , at de fremmede mennesker 
måske kunne antage , at hans fald var en følge af en alt for 
rigelig nydelse af nævnte fluidum ; han blev kun mere fortvivlet 
og forlangte sodavand , skønt Sinding bemærkede , at de 
andres mistanke naturligvis ville blive bestyrket , når de så 
ham drikke sodavand . Der blev samtidig sat et glas sodavand 
og et glas punsch for postmesteren , og da der ikke blev talt 
mere om hans uheld , glemte han det snart under sine venners 
opmuntrende samtale , ligesom det skyldtes en tilfældig 
distraktion , at han snart drak af det ene og snart af det 
andet glas . 
Om det var sodavandet eller punschen , der gengav ham 
hans mod , er ikke sikkert , men vist er det , at efter et kvarterstids 
forløb mandede han sig op til atter at begive sig ind i 
salen , dog ikke for at danse , men for at gøre frk . Fanget og 
de to ældre damer en undskyldning . 
Dér var tilfældigvis en pause i dansen , da han trådte 
ind ; alle deltagerne vare foreløbig udgjorte , damer og herrer 
hvilede ud , henslængte på stole og bænke , eller vandrede op 
og ned ad gulvet , viftende sig eller tørrende sig i ansigtet 
med lommetørklæderne , og pianisten hvilede sig på sin alaner 
ved at sidde og knække sine fingre bagover . 
De to ældre damers tilgivelse erholdt postmesteren med 
stor lethed , men frk . Fanget var mere hårdhjertet : hun 
troede ikke , hun havde fortjent det af ham ; når han ikke 
kunne tåle at danse , skulle han virkelig have sagt det ; hun 
var blameret for levetid i denne kreds , hvor hun ikke ville 
få andet at høre end , at sådan en gammel pige som hun 
ikke skulle give sig af med at spille ung og danse , og det 

havde de måske også ret i . Den stakkels postmester stod 
så ynkelig som en skoledreng , der er kaldt op til kattedret 
for at blive skældt huden fuld , men pludselig udbrød han i stedet for 
at besvare det ham af frøkenen forelagte spørgsmål om , 
hvad der skulle blive af hende :  » Hvor er Jens og frøken 
Søeborg ? «  , da han ved at se sig om savnede de unge mennesker . 

ærgerlig over , at han ikke interesserede sig mere for 
hendes fremtid , end at han kunne komme med sådant et 
ligegyldigt spørgsmål , svarede frøkenen meget spidst :  » Det 
ved jeg virkelig ikke ! De er formodentlig gået ud i haven 
forat køle sig af ovenpå dansen «  . 
Hun havde slået øjnene ned , og da hun atter slog dem 
op , var Astrup forsvunden ; om han var sunken i jorden eller 
faren til himmels , var hende ikke klart , hun sad og stirrede 
på den plet , hvor han havde stået , med samme fortabte 
mine , hvormed en hund glor på det hul , ad hvilket musen 
er smuttet bort . 
Ved efterretningen om , at Jens og Pouline gik og sværmede 
ude i haven , havde Astrup ganske glemt sit eget anliggende 
og var faret ud efter dem for at forpurre , hvad der 
muligvis kunne ske . 
Månen var kommen frem ; dens hvide skin bredte sig 
over havens plæner og blomsterbede , gav de hvidmalede borde 
og stole et spøgelseagtigt udseende og fik gruset i gangene 
til at gnistre som hvidt strøsukker , kun udfør bygningerne 
kunne det ikke ret få magt med det røde skær , der fra de 
oplyste vinduer faldt på jorden . Alt var så klart , at Astrup 
straks så , at det søgte par ikke opholdt sig her . Vel bekendt 
med lokaliteterne begav han sig derfor ind i baghaven , men 

også her var alt så stille og lå og sov så tyst i måneskinnet , 
at det forekom ham helt ubegribeligt , at der så nærved 
kunne findes et så muntert og støjende selskab som det , 
han nys havde forladt . 
Han standsede et øjeblik og så og lyttede skuffet , men 
så huskede han på , at der fra haven var indgang til Charlottenlund 
skov . Aha ! tænkte han , de er gået ind i skoven ; 
det er så romantisk at sværme i måneskin i en skov !  .  .  . 
Amalie og jeg sværmede også den aften i byens lille plantage  ! 
Grantræerne var jo ganske vist ikke større , end at man let 
kunne snuble over dem , når man ikke tog sig i agt ; men vi 
havde det meget godt , vi gik og hviskedee om — ja , gud ved , 
hvad det egentlig var om ?  .  .  . Hvad var det ? Han stod 
stille , han hørte tydelig lyden af trin og en dæmpet hvisken 
på den anden side af hegnet . 
Med noget besvær fandt han indgangen med det svingende 
trækors , der mindede om et primitivt tælleapparat , og sneg 
sig ind i skoven . 
Ganske rigtig , der gik et par arm i arm hen ad stien 
langs hegnet ; de vare vel et godt stykke borte , men da de 
bevægede sig meget langsomt , ville han snart kunne indhente 
dem . 
Som bekendt er det ikke så lige en sag at vandre i en 
skov i måneskin ; lyset falder så skarpt på enkelte steder , 
og skyggerne er så dybe lige ved siden af , det er alt enten 
blændende hvidt eller uigennemtrængelig sort , og dertil 
kommer , at træer og buske i det sitrende , flakkende lys 
synes at bevæge sig og forandre form . Det gik da heller ikke 
videre hurtig for vor lille ven ; snart viskede en nedhængende 
gren , som det ikke var muligt at se , ham om ørene , så han 

måtte standse lidt for at redde sin hat , og snart skød han 
pludselig en ufrivillig fart , thi samtlige træer syntes at være 
blevne trætte af at stå op hele dagen og at have gjort sig 
det mageligt for natten ved at strække deres ben så langt fra 
sig som muligt ; så strejfede nogle fugtige blade hans Hals , 
og aftenduggen kan være en højst poetisk væske , men når 
den sådan triller dråbevis ganske langsomt nedad ryggen på 
en , vækker den meget sjældent beundring hos vedkommende ; 
hele tiden anså han det for nødvendigt at hoppe over alle 
slagskyggerne af træerne , fordi han ikke havde tid til at 
undersøge , om det var en grøft eller en bjælke , og da disse 
forhindringer selvfølgelig forekom meget hyppig , var hans gang 
ikke ulig det fra enhver cirkus bekendte parforceridt over 
forhindringer . 
Det sværmende par var for længe siden forsvundet for 
ham , thi stien bugtede sig ud og ind ; på en gang stod han 
på en korsvej . 
» Tak , skæbne ! «  mumlede han .  » Hvor skal jeg nu finde 
dem ? De kan jo ligeså godt være gåde nedad den ene som 
den anden vej . « 
Han havde imidlertid et mærkværdigt held med sig , thi 
på den vej , han først så nedad , opdagede han parret ikke 
ret langt borte . Da det var en betydelig bredere vej end 
stien , var der ikke så mange forhindringer , og han var snart 
tæt bag dem . 
» Halløj . Jens ! «  råbte postmesteren ; men parret vandrede 
rolig videre . 
» Halløj , Jens ! Kan du ikke høre ? Det er mig ! «  skreg 
han højere . 
Denne gang vendte Herren sig og sagde just ikke videre 

blidt :  » Er det mig , de råber an , så tager de fejl . Jeg 
hedder ikke Jens . « 
Postmesteren genkendte en af de unge herrer fra Willumsens 
selskab og stammede forlegen :  » Jeg beder meget om 
forladelse ! Jeg troede , det var den unge mand , som jegskulde 
have fat i ; de ligner ham sådan på ryggen , og deres 
dame med  . . . Jeg mener naturligvis , at deres dame ligner 
den unge dame , som den unge mand , som jeg skulle have 
fat i  .  .  . «  *" 
Den unge herre gjorde en ende på denne noget indviklede 
sætning ved at give sig til at le højt , og derpå 
fjernede han sig med sin dame , hvis ansigt postmesteren til 
sin store ærgrelse ikke havde kunnet få at se , da hun hele 
tiden havde vendt den ryg til , på hvilken hun så meget 
lignede den unge dame , som den unge mand , o . s . v . 
» Der er nok flere end Jens og Pouline , der holder af at 
sværme i måneskin ! «  tænkte postmesteren og vendte tilbage 
til korsvejen . Bedst som han stod der og spekulerede over , hvor 
han nu skulle vende sig hen , fik han øje på et par , som 
kom hen imod ham ad en af de andre stier . 
Denne gang var ban ganske sikker på at have truffet de 
rette ; det var Jens’ holdning og figur , og Poulines hele 
dragt kunne han tydelig genkende i måneskinnet . Han 
havde ikke tålmodighed til at vente , til de kom hen til ham , 
men ilede dem i møde og tilråbte dem langtfra :  » Men hvor 
bliver i dog af , hvor bliver i dog af ? Det passer sig virkelig 
ikke  .  .  . « 
» O , fordøm os ikke ! Vi har ved den almægtige gud 
ikke været længere inde i skovens natdunkle Bo , end de 
her ser ! « 

postmesteren blev ganske konsterneret over dette svar , så 
meget mere som det blev fremført med Oxenthals stemme . 
» Hvad ? «  udbrød han .  » Det er jo ikke Jens ! « 
» Nej ! «  svarede Oxenthal . 
» Og heller ikke frøken Søeborg ! « 
» Jo ! «  svarede Caja ; for hende var det . 
» Jamen , jeg troede  . . . . jeg mener , de er ikke deres 
søster  ! « 
» Nej , det er jeg ikke ! « 
» Det er en af disse almengyldige sætninger , som det gør 
så godt en gang imellem at høre ! «  bemærkede Oxenthal og 
tilføjede :  » Går de med tilbage ? « 
Postmesteren kunne ikke finde på nogen gyldig grund 
til at undslå sig for følgeskabet og gik derfor med dem , 
noget forbavset over den , som det syntes , almindelige skik 
for selskabsgjæsterne parvis at spasere ind i skoven mellem 
dansene . 
Da de kom til korsvejen , kastede han tilfældigvis øjet 
ned ad en tredje sti , og da han langt henne på denne øjnede 
et par , sagde han noget pludselig for de andre , at han nok 
havde lyst til at spasere lidt endnu i det dejlige vejr , og 
skyndte sig nedad stien uden at bekymre sig om , at Caja 
temmelig højt spurgte Oxenthal , om det også kunne anses for 
ganske sikkert , at postmesteren altid var ved sine fulde fem . 
Jo nærmere Astrup kom til det par , han forfulgte , desto 
uroligere blev han , thi det var øjensynlig en meget øm tête-àtête . 
Herren havde sin højre arm om damens Hals og 
skuldre , og det forekom ham — men det kunne han doge , 
næsten ikke tro — at hendes venstre arm hvilede om hans 
liv . Det måtte være måneskinnet , der bevirkede , at 
28 

så således ud !  .  .  . Nej , det var ganske rigtigt ! Ja , så 
kunne det jo ikke være dem , han søgte !  . . . Jo , det var jo 
Jens’ hat , • og han gik også ligesom Jens sådan lidt i 
knæene !  . ♦  . Du gode gud , så var de dog vist alligevel 
bleven forlovede !  .  .  . Han fremskyndede sin gang og var 
snart i hælene på dem . Den sidste rest af tvivl forsvandt 
hos ham , da han hørte Herren hviske :  » Sødeste Line ! «   .  .  . 
Hvilken opdagelse ! Han kaldte hende ikke mere Pouline , men 
Line ; denne modbydelige , fortrolige forkortelse ! 
» Jens ! Jens ! «  råbte postmesteren lige i nakken 
på dem . 
» Hvad er der istykker ? «  spurgte manden sejt og 
vendte sig om .  » Råber de med torsk på denne tid af 
dagen ? « 
Postmesteren veg et skridt tilbage , da han så , hvem det 
var , han havde antastet , thi som gammel københavner vidste 
han , hvad man udsatte sig for ved at forstyrre et stævnemøde 
af den slags . Manden var af den farlige slags , der danner 
den faste stok i Charlottenlunds og bakkens telte ; den på 
snur siddende hat , det spraglede slips med den uægte nål , 
den blå pjækkert og de stormønstrede benklæder sagde det 
tydelig nok , uden . at det var muligt at afgøre , om det var en 
kaperkusk , en handelsbetjent fra en af hovedstadens sømandsekviperingshandlere 
eller en billetsjover ; han havde lidt af 
hver af disse typer ved sig . Og hans kvindelige ledsager 
med den iøjnefaldende , flotte hat , der skulle lede opmærksomheden 
bort fra den slidte og forkrøllede waterproof , hørte øjensynlig 
til besætningen i et af de nævnte telte . 
Postmesteren var så forbløffet , at han slet ikke kunne 
sige noget , og pigen spurgte derfor med en hæs , skrattende 

stemme sin jourhavende kavaller :  » Hvad er det for en gammel 
kavaj ? «  og målte vor lille ven fra top til tå . 
Til enhver anden tid ville den iltre postmester under 
ingen omstændigheder have fundet sig i en så nedværdigende 
titel som en gammel kavaj , men i betragtning af forholdene 
lod han dette upåtalt og sagde forlegen :  » Jeg beder tusinde 
gange om forladelse , hvis jeg forstyrrer  .  .  . « 
» Som fanden sagde , da han hentede grossereren ved 
østerserne , «  supplerede manden og belønnedes af den skønnes 
skraldende latter og et fortroligt kneb i armen . 
» Jeg ser , at jeg har taget fejl  .  .  . jeg generer mig 
virkelig  .  .  . « 
» Årr , vi generer vel ikke dig ? «  svarede pigen meget 
ulogisk og med en noget fortrolig brug af pronominet .  » Vi 
har vel lov til at gå her for dig ? « 
» Ja , gud bevares  .  .  . men jeg troede , det var et par 
unge mennesker , jeg søgte  . . . for vi har været inde på 
Constantia , og nu  . . . nu skulle vi køre  .  .  . « 
» Ja , kør du bare med lammene , i kan ikke holde og 
spærre fælleden hele dagen ! Og så vil jeg forresten råde 
dig til at se dig lidt bedre for en anden gang , for det kunne 
let hænde , du traf på en , der fik lyst til at rave dig lidt 
med fingrene i ansigtet !  .  .  . Kom , Line ! « 
Med dette velmente råd gik manden videre , og pigen 
ytrede til afsked samme tvivl som Caja før , hvilket hun nu 
udtrykte på sin maner ved at spørge sin kavaller , om han 
ikke troede , den gamle fyr var skør i kuplen . 
Den gamle fyr var imidlertid glad over at slippe for så 
godt køb og fjernede sig ilsomt , da den ene efter den anden 
af de ved slige lejligheder opståede slagsmålsscener , som 
28* 

han ikke havde tænkt på i årevis , dukkede op for hans erindring . 
Han skævede over skulderen , men da parret i al 
ro fortsatte sin gang , sagtnede han sine skridt ; han skulle 
imidlertid ikke have noget af oftere at udsætte sig for slige 
møder og drejede derfor ved korsvejen nedad stien , der førte 
til Constantia . 
Han var fortrydelig over sine gentagne uheld og bandede 
denne del af skoven , der syntes at vrimle af forelskede par 
på alle ender og kanter . Denne sidste sætning fik straks en 
yderligere bekræftelse , thi ved at se til siden opdagede vor 
lille ven atter to skikkelser , der sad på en bænk under et 
stort bøgetræ noget borte fra stien . 
Hans første tanke var at storme løs på dem , men med 
den sidste modtagelse i frisk minde besluttede han i skjul af 
træerne at liste sig så nær på dem , at han kunne se , om 
det var dem , han var på jagt efter . Så stille som muligt 
sneg han sig fra træ til træ , sættende fødderne til jorden , 
som om han prøvede sig frem på usikker is , og blev stående 
lidt i skyggen af hvert enkelt , før han vovede sig til det næste . 
En gang var han lige ved at blive opdaget , da han kom til 
at træde på en tør gren , der sprang med et knæk og fik de 
tørre blade rundtom til at rasle . 
Damen på bænken for sammen med et let skrig og 
udbrød :  » Gud , der går nogen bagved os ! « 
Herren så sig om , men postmesteren havde heldigvis 
fået tid til at smutte bag et træ , og da Herren ingen så , 
beroligede han hende med , at der altid var så mange underlige 
lyde i en skov ved nattetid . 
Postmesteren kendte stemmerne ; men hvis det var , var 
det ham ikke muligt at afgøre , han måtte nærmere , og så 

avancerede han igen videre fra træ til træ , tørrende de 
klamme spindelvæv af sit ansigt , hver gang han stod stille . 
Det var tydeligt , at de to hørte til Oxenthals selskab , for 
først talte de om deres værts kuriøse måde at befordre dem 
til byen på , der mindede dem om de gamle romaner , hvor 
helten altid forefandt passende befordringer og friske heste 
på enhver station , og så tog de fat på familien Søeborgs 
forskellige medlemmer , som underkastedes en skarp , kritisk 
behandling . 
Hvem kunne det dog være ? Postmesteren havde for længst 
indset , at det hverken var Jens og Pouline eller noget som helst 
andet forelsket par , dertil var konversationen alt for almenmenneskelig ; 
men han havde dog nok lyst til at se , hvem 
det var , og derfor stod han og spejdede og spejdede ved det 
nærmeste træ . Det var ikke så let en sag , thi Herren sad 
i skyggen , så der ikke var håb om at genkende ham , og 
damen havde kastet sit lommetørklæde over hovedet og bundet 
det under hagen , hvilket dels tog synet fra hendes ansigt 
og dels gav hende en forstyrrende lighed med en svensk 
bondepige . 
Med et begyndte samtalen tillige at få en personlig 
interesse for vor lille ven , da han hørte sit eget navn nævne . 
Det var damen , som bragte ham på bane ved at spørge , om 
der var så forfærdelig trist og ensomt derovre i Jylland , 
hvor Astrup boede , — det troede Herren på ingen måde , 
der var vist forholdsvis endogså temmelig megen omgang ; — 
det havde hun også hørt ! Gud skulle vide , om det var et 
stort embede ? Det vil sige : om det kastede noget ordentligt 
af sig , for man måtte da have det godt betalt , når man 
skulle leve i sådan en udørk ; — så vidt Herren vidste , var 

det et embede på en 3000 kroner , og det ville sige det 
samme som det dobbelte i København , for dels var alting 
betydelig billigere derovre , og dels havde man ikke lejlighed 
til at bruge penge til luksus eller fornøjelser ; — hun havde 
ikke troet , det havde været nær så godt ; hvor det glædede 
hende  .  .  . for ham naturligvis ! 
Nu kendte postmesteren stemmerne : det var frøken 
fanget og Gottschalk . 
Frøkenen fortsatte samtalen ; hun var så glad på Astrups 
vegne , han måtte jo endogså kunne lægge penge op ; hvor 
de herrer dog var nogle løjerlige skabninger , for Astrup talte 
altid , som om han ikke havde råd til at gifte sig . 
Den omtalte , heldig stillede embedsmand begyndte at 
blive hed om ørene ; det var et farligt gebet , hun var kommen 
ind på , da Gottschalk jo var en af de få , der vidste , at 
han var gift , og ikke anede , at det var en hemmelighed for 
hende . 
» Ikke råd til at gifte sig ? «  svarede Gottschalk frøkenen 
lidt forbavset .  » De mener formodentlig , at han altid taler om , 
hvor dyrt det er at være gift ?  . . . Ja , før han fik telegrafstationen , 
kneb det vist også lidt ; men nu  .  .  . « 
Postmesteren havde en fornemmelse af , at hans hjerte 
begyndte at danse galoppade inden i ham , snart dunkede det 
på sin naturlige plads og snart oppe i hans Hals og snart 
ude i hans fingerspidser . 
» Ja , «  fortsatte frøkenen ,  » nu kan han naturligvis godt 
gifte sig . « 
» Nej , undskyld ! «  lo Gottschalk .  » Det kan han s’gu ikke ! « 
» Men hvorfor ikke ? De siger jo selv  .  .  . « 

» Foreløbig er det en umulighed for ham , da , efterdi og 
såsom han  .  .  . « 
» Gottschalk ! «  brølede postmesteren af begge sine lungers 
kraft og sprang frem af sit skjul . 
Virkningen af et kanonskud , affyret i umiddelbar nærhed , 
ville ikke have været større på de talende end dette råb . 
Gottschalk hoppede en halv alen i vejret fra bænken og plumpede 
igen ned , akkurat tidsnok til at modtage den dånende 
frk . Fanget i sine arme . 
» Hvad fanden er det for en maner ? «  råbte Gottschalk 
til Astrup , der stod og så på sit ødelæggelsesværk .  » Kom 
her og hjælp mig med hende ! « 
» Vent et øjeblik ! «  svarede Astrup og hviskedee vennen 
lige i øret :  » Hun ved ikke af , at jeg er gift ! « 
» Hvad for noget ? Nå , nu forstår jeg !  . . . Du må 
skamme dig ! Vil du sætte hende fluer i hovedet ? « 
» Det er virkelig ikke mig , der er skyld i det , det er 
Bonnesen  .  .  . jeg skal siden fortælle dig det  .  .  . « 
» Siden — nej straks ! Hvad skal det sige ? Jeg vil have 
en forklaring  .  .  . « 
På dette punkt slog  eller uheldigvis frøkenen atter 
sine skønne øjne op , og da hun hørte de sidste ord og så 
de to herrers eksalterede adfærd , gættede hun med sin livlige 
fantasi straks , hvad der var i vejen , og kastede sig imellem 
dem med det fortvivlede udråb :  » I himlens navn ! Ingen 
duel for min skyld ! « 
Nu lå ikke noget fjernere for den gode materialist og 
den fredsommelige postmester end at afgøre , hvad det så 
kunne være , ved noget slags våben , og da de kom til at se 
på hinanden og så den grænseløse overraskelse , der prægede 

sig i deres ansigter over frøkenens udbrud , brast de på 
en gang i en hjertelig latter . 
Frk . Fanget stirrede halvt flov og halvt harmfuld fra den 
ene til den anden , og nu var det hendes tur at udbede sig en 
forklaring . Med nogen møje fik da også de to herrer stillet 
en sådan på benene : der var tale om at køre hjem ( noget , 
der senere viste sig at være den sorteste usandhed ) , og postmesteren 
havde derfor søgt efter dem og ikke anet , at han var 
så nær ved dem , da han råbte på Gottschalk , ellers havde 
han naturligvis ikke råbt så højt . 
Med denne forklaring måtte frøkenen nøjes , og de gik 
derpå alle tre tilbage til Konstantia . På hele vejen så 
postmesteren stift ned i jorden for ikke at falde i fristelse , 
hvis han atter skulle få øje på et enligt par inde i skoven , 
og det gjorde han ret i , thi det første , han så ved sin indtræden 
i balsalen , var Jens og Pouline , som nok så lystig 
svingede sig rundt til dansens toner . 
Om resten af skovturen er intet andet at berette end , at 
hjemkjørselen fandt sted så sent , at måneskinnet på det sidste 
stykke vej fik en betænkelig lighed med solskin , og at postmesteren 
på vognen havde klinet sig så tæt opad Jens og 
Pouline , at han tvang dem til at bruge det tavse øjensprog til 
enhver ømmere meddelelse . Og glad var vor lille ven , da man 
steg af vognen på kongens Nytorv , og han efter en så kort 
afsked som muligt trak af med Jens hjem til pensionatet ; thi 
nu kunne de to unge mennesker rigtignok sige , at de havde set 
hinanden . Der var ikke mindste udsigt til , at de oftere skulle 
træffe sammen i det par dage , Jens og han endnu blev her i 
byen , og selv om dette ulykkeligvis skulle ske , så frygtede 

han intet — i morgen formiddag kom jo brevet med det gode 
råd fra Amalie , og det var ikke af den slags gode råd , 
man fik hver dag . 
Xxi . 
» Var de syg i nat , Fru klejn ? «  spurgte frk . Holst i en 
ualmindelig øm og forekommende tone ved theen den næste 
morgen . 
» Jeg ? Nej , jeg var såmænd ikke ! «  svarede den troskyldige 
pensionatsbestyrerinde , som ikke havde fået udsovet , og 
hvis hjernekiste derfor ikke var lukket højere op end hendes 
øjne , sådan på klem .  » Synes de , jeg ser dårlig ud , eller 
hvorfor mener de ? « 
» Å , det var blot , fordi jeg troede , det var dem , der 
gik og gjorde spektakel i entréen , da klokken var sådan 
fire—fem . « 
» Nå—å ! «  svarede fruen med en betoning , som om 
hun sagde  » Tak for den ! «  , og fik meget travlt med thetøjet . 

» Nej , de ser netop udmærket ud i dag  . . . en lille smule 
overanstrengt måske , men det er jo så rimeligt ; eu kone i 
deres alder kan jo umulig holde ud at farte sammen med de 
mennesker — mage til kakerlakker har jeg aldrig kendt !  . . . 
For man behøver vel ikke at spørge , det trak vel længe ud 
iaftes ? « 
» Å ja ! «  lød det undvigende svar . 
» Men det var naturligvis umådelig morsomt ? Hvor 

var de henne , og hvor endte de ?  . . . Fortæl os lidt om 
turen ! « 
Så nødig hun ville , måtte fruen ud med et temmelig 
udførligt referat af festen og den lille , velvillige frøken glædede 
sig så mageløst — å , så mageløst ! — på de andres 
vegne , de havde jo haft det excellent , det kunne man da sige 
var en skovtur — når nu bare den unge Oxenthal igen kunne 
få faderen til at klare sin gæld — men gud , det kom jo 
ikke dem ved , der havde været med i går , det var en sand fornøjelse 
at høre , hvor de havde moret dem , hun kunne sandelig 
blive ganske misundelig ! Og var der ikke andet sandt i hendes 
kommentarer , det sidste var ubetinget sandt . 
Heldigvis kom frk . Fanget ikke ind til morgentheen , — 
frk . Holst kunne så godt forstå , at hun måtte drikke the 
på sengen ovenpå den anstrengende dag , skønt det ellers 
ikke var velset i pensionatet — men da de to damer mødtes 
ved frokosten , opstod der en heftig debat imellem dem om , 
hvorvidt det var passende , at en dame på tredive år dansede . 
Den lille skrutryggede mente , at sådan en ældre dame spolerede 
fornøjelsen for de unge på et bal , da hun naturligvis 
havde ondt ved at følge med med sine stive ben ; men frk . 
Fanget indvendte spidst , at de unge herrer jo kunne lade være 
at danse med vedkommende , medens hun indrømmede , at det 
ikke var rigtigt at indlade sig på den Art legemlige anstrengelser , 
når man led af -en skavank . Der blev ikke ligeud 
talt om ballet iaftes , så havde der jo ikke været noget pikant 
i debatten , nej man talte sådan i al almindelighed ; og dette 
var grunden til , at frk . Fanget fik alle de øvrige damer imod 
sig , aldeles ikke fordi de vare enige med frk . Holst , men fordi 
de — som så mange andre elskværdige mennesker — fandt 

en vis tilfredsstillelse i at kunne give en af deres bekendte 
en hel del stikpiller uden direkte adresse . 
End ikke af herrerne fik den overfaldne nogen hjælp , af 
den simple grund , at disse først indfandt sig ved frokostbordet 
en god halv time efter , at damerne havde forladt det , dog med 
undtagelse af Bonnesen , hvem man allerede i et par timer 
kunne have set løbe op og ned ad diverse gader og stræder 
med sin lille voksdugs prøvekasse under armen , smuttende ned 
i butikker , arbejdende sig op til første sals kontorer , eller svippende 
ind i lagere over gården . 
De to jyder og Sinding lod dog ikke til at savne damerne 
i nogen overvættes grad , i al fald lod de sig smage godt , hvad 
de kvindelige pensionærer havde været så gode at levne , skønt 
det for de egentlige delikatessers vedkommende kun var yderst 
små portioner ; men den opfindsomme Sinding afgjorde fordelingen 
af disse på en såre retfærdig måde , der mindede 
en del om en vis panteleg . —  » Ser de , mine herrer , «  sagde 
han ,  » jeg har her et halvblødt æg , en sardin og en Skive 
leverpostej til uddeling . Vil de behage , Lundsgård , at vende 
ryggen til og nævne et af vore navne , når jeg spørger . Nu 
peger jeg altså på den ene ret og siger :  » Hvem skal 
have det ? «   .  .  . « 
» Postmesteren ! «  lød Jens’ muntre svar . Og på denne 
måde fik Astrup sardinen , Jens leverpostejen og Sinding 
ægget til almindelig tilfredshed for alle parter . 
Under samtalen ved frokosten blev det bestemt , at Sinding 
skulle anvende formiddagen til at vise Jens Thorvaldsens 
museum og flere andre af de offentlige samlinger , da Sinding 
fandt , at det ikke gik an , at den unge Aland kom hjem uden 
at have været på et eneste af disse steder . Postmesteren 

var derimod ikke til at bevæge til at gå med , skønt Sinding 
skammede ham stærkt ud ; han havde private forretninger , 
sagde han , og det var mere end en blot og bar 
udflugt . 
Gottschalks bebrejdelser iaftes for , at han ikke opførte 
sig honnet lige overfor frk . Fanget , havde nemlig hele morgenstunden 
spøget vor lille ven i hovedet , og han søgte derfor en 
lejlighed til at tale alene med hende , da han — så varsomt 
som muligt naturligvis — ville betage hende ethvert håb , 
hun havde gjort sig om engang i tiden at blive Fru Astrup . 
Da de to andre vare gåde , opsøgte postmesteren derfor frøkenen 
i dagligstuen , hvor han vidste , at hun plejede at opholde 
sig efter frokosten . 
Han var også så heldig at træffe hende her alene med 
den klaverspillende unge dame , som havde buldret så voldsomt 
løs med nogle nye ungarske marscher , at de øvrige 
damer i ilmarscher var flygtede ind på deres egne enklaver . 
Postmesteren bød damerne godmorgen , og da han vidste , 
hvorledes man såre let blev virtuosinden kvit , indledede han 
straks en meget højrøstet samtale med frk . Fanget ; efter et 
par minutters forløb havde dette da også til følge , at den unge 
dame stoppede midt i en Marsch ligesom vagtparaden , når et 
par heste blive sky for musikken , og med nogle fornærmede 
hovedkast forlod stuen . 
Såsnart postmesteren var ene med frk . Fanget , begyndte 
han at blive urolig og nervøs , thi han vidste ikke ret , hvorledes 
han skulle komme ind på sit delikate ærinde . Han trippede 
op og ned ad gulvet , purrede op i sin hanekam og rømmede 
sig , som om han ville til at holde en tale ; så stod han lidt 
stille og satte sig i positur , men spankulerede så med et 

sving med kroppen igen afsted , rettede i forbigående lidt 
på nipssagerne på etageren , flyttede om på de to album’er 
på bordet eller hengav sig til at studere geologi i urtepotterne 
i vinduet . 
Frøkenen sad ved sybordet med sit hækletøj og gjorde af 
og til forsøg på at få en konversation i stand , men da 
postmesteren svarede i øster , når hun spurgte i Vester , indså 
hun snart , at hendes umage var spildt , og indskrænkede 
sig til fra siden at iagttage den lille mands bevægelser , der 
også vare løjerlige nok , thi i nogen tid havde han med lange 
skridt skrævet fra den ene mørke kvadrat i gulvtæppet til den 
anden , omhyggelig undgående at berøre de mellemliggende lyse 
firkanter , omtrent som en dreng , der spiller  » Paradis «  og skal 
træde i visse bestemte felter . 
» Nu må jeg snart forlade dem , «  begyndte han efter en 
lang pause . 
» Hvad for noget , allerede ? «  spurgte frøkenen .  » Har de 
så mange forberedelser til middagen ? « 
» Til middagen  ? « 
» Ja , de skal jo have middag i dag ; de inviterede jo herrerne 
igår . « 
» Nå ja !  . . . Nej , det var ikke sådan at forstå ! Jeg 
mener , nu rejser jeg snart hjem til Jylland . « 
» Å , hvad ? Er det virkelig sandt ? « 
» Ja , jeg rejser måske allerede i morgen aften , eller senest 
iovermorgen med dampskibet  .  .  . Jeg venter  .  .  . Jog kan 
ikke begribe , posten ikke er kommen ? « 
» Mener de  » Aftenposten «  ? Nej , den kommer ikke mere 
så tidlig ; det er ikke som i gamle dage ; da beklagede Sinding 
sig altid over , at den kom så tidlig , for han syntes , at 

han dog var nødt til at stå op , når drengene begyndte at 
råbe med  » Aftenposten — en skilling ! «  på gaden . « 
» Undskyld , det var et rigtig dumt spørgsmål af mig ! 
Der kan de se , hvor rustificeret jeg er ; jeg glemte , at de får 
post omtrent hver time her i København  . . . Ak ja , det 
bliver drøjt at vende tilbage til den lille ravnekrog , hvor den 
ene dag går akkurat som den anden ligesom i  . . . i et 
valseværk . « 
Postmesteren havde ikke nogen meget klar forestilling om , 
hvad et valseværk var for noget , men han syntes , at ordet lød 
så udmærket i denne forbindelse . 
» Å , jeg har slet ingen medlidenhed med dem ! «  svarede 
frøkenen og slog ad ham med sin hæklenål .  » Der er slet 
ikke så trist og ensomt derovre , som de vil give det ud for ; 
deres ven Gottschalk har selv fortalt mig det . « 
» Gottschalk ? Hvad ved han om det ? Tror de , han har 
været ovre hos mig ?  .  .  . Nej , der er såmænd ikke en eneste 
af alle mine venner , der nogensinde har besøgt mig , ikke en 
eneste ! Når man er bleven puttet hen i sådan en afkrog , så 
er man glemt med det samme ; man er ligesom et poste restante 
brev , der er kommet til en fejl station , der er ingen , som 
spørger efter en eller bekymrer sig om en . « 
» Å , nu overdriver de !  .  .  . Hvad ville de sige , om jeg 
en skøn dag trådte ind ad døren til dem ? « 
» Hvad jeg ville sige ? «  stammede postmesteren , tilsyneladende 
ikke videre opmuntret ved denne udsigt . 
» Ja , jeg har en del familie i Jylland , som jeg plejer at 
besøge hver sommer  .  .  . Men de skal ikke være bange ! 
Det går jo ikke an , at en enlig dame besøger en enlig 
herre . « 

frøkenen så hen på postmesteren , som om hun nok 
kunne ønske , at han ville svare , at det gik udmærket an ; 
men i stedet for at svare dette eller noget som helst andet for 
den lille mand med et ud af døren og lod frøkenen sidde der 
målløs stirrende over denne pludselige forsvinden . 
Postmesteren vendte imidlertid straks tilbage og genoptog 
med en undskyldning den afbrudte samtale . 
» Det ville naturligvis være mig overordentlig kært , frøken , 
om de ville gøre mig den ære at gæste mig , men jeg er 
bange for , at de ikke  .  .  . ikke ville føle dem tiltalt af , hvad 
de fik at se  . . . Jeg mener , at  .  .  . hm !  . . . at de omgivelser , 
jeg lever i , måske ville overraske dem på en mindre 
behagelig måde  .  .  . « 
» Å , jeg kender den jyske natur ! Og jeg elsker den — 
det er virkeligt !  . . . Man får sådan ophøjede tanker ved at 
færdes i den , og så gør den en så dejlig melankolsk !  .  .  . 
Når der bare ikke er for meget hede , for jeg er gyselig angst 
for hugorme , det vil jeg sige iforvejen . « 
» De misforstår mig , frøken ! Det er mine private omgivelser , 
jeg mener . « 
» Nå—å ! Ja , jeg kender ungkarlelejligheder !  .  .  . Det 
er ikke , fordi jeg selv er dame , jeg siger det , men man savner 
altid i en ungkarlebolig sporene af et kvindeligt væsen , og 
sådan er det naturligvis også hos dem . « 
» Å , hm , det vil jeg dog ikke sige ! « 
» Nej , naturligvis . Det siger alle ungkarle , men i deres 
hjerter  .  .  . Tilstå ligeså godt , at de også ofte har følt 
savnet af den hygge og den følelse af at befinde sig vel , som 
kun en kvinde kan give et hjem . « 
Atter forsvandt postmesteren ligeså gådefuldt som før 

ud af døren , til stor ærgrelse for frøkenen , der mente , at hun 
just havde fået ham i en god klemme , og halvvejs troede , at 
det var for at slippe ud af denne , at han echapperede . Hendes 
forbavselse havde endnu ikke fået tid til at sætte sig , da 
postmesteren igen trådte ind og straks fortsatte sine vandringer , 
hvis svingninger blev kortere og kortere , så at det 
løb rundt for frøkenen ved at se ham dreje om . Til sidst greb 
han fat i en stol med et hastigt , hævngerrig ! Tag , ligesom en 
politibetjen ! griber en dreng , der længe har narre ! ham , i 
nakken , svingede stolen flo ! rund ! og lod den dumpe ned på 
den anden side af sybordet lige overfor frøkenen , så det spjættede 
i hende . 
» Bedste frøken fanget , «  begyndte han efter at have taget 
plads på stolen ,  » skønt jeg kun har kendt dem i så kort 
tid , tror jeg , at de hører til den slags mennesker , man kan 
tale ligefrem med , og  .  .  . og  .  .  . jeg vil bede dem med ro 
høre på , hvad jeg har at sige , for det er noget  .  .  . temmelig 
alvorligt . « 
» Gud ! «  gispede frøkenen og skævede hemmelig ind i det 
lille spejl på sin nécessaire for at se , om hun blev meget rød 
i hovedet . 
» Det er  .  .  . det er en meget delikat sag ! Det er ikke 
så let at begynde på en forklaring ,  . . . jeg frygter , de 
skal misforstå det !  .  .  . Jeg ved selv ikke engang , hvorledes 
det begyndte ; det kom så løjerligt  .  . . men jeg vil iforvejen 
bede dem ikke tage mig det ilde op , for det er netop af den 
slags , man ofte er helt uskyldig i  .  .  . « 
Postmesteren gjorde en pause og trak vejret dybt som et 
menneske , der er løbet op ad en masse trapper og puster ud , 
før han ringer på på sit bestemmelsessted . 

» Hvad kan det være ? «  hviskedee frøkenen med bankende 
hjerte og sammensnøret Hals , aldeles vis på , at det kun kunne 
være en ting . 
» Jeg er ikke ung  .  .  . « 
» Det er ingen af os ! « 
» De må endelig ikke afbryde mig , for så kan jeg slet 
ikke — det kan knibe nok endda !  .  .  . Jeg er som sagt ikke 
ung , og derfor vil måske mange finde , at det er nogle tåbelige 
narrestreger af mig  .  .  . « 
» Tåbelige narrestreger at frie ! «  tænkte frøkenen , men 
indskrænkede sig til at smile foragtelig medlidende af de dumrianer , 
der kunne finde sådan noget . 
» Jeg plejer ellers altid at gå åben^ og ærligt tilværks , 
for  .  .  . jeg har — som man siger — opgivet alle tanker om 
at gøre min lykke her i livet  « 
Frøkenen kunne ikke gøre for det , men der undslap hende 
et lille misbilligende  » Å—å ! « 
» De vil forstå mig , når jeg fortæller dem , at jeg allerede 
kort efter , at jeg havde tiltrådt mit embede , — det er 
nu over en halv snes år siden — følte umuligheden af at 
leve ene derovre . Jeg følte et savn — det savn , som de før 
sagde , at alle ungkarle føler . Mine pekuniære omstændigheder 
tillod mig ikke at gifte mig straks , derfor måtte jeg vente  .  .  . 
Desuden var det jo vanskeligt at træffe en , som kunne finde 
sig tilrette med livet på sådan et ensomt sted , navnlig 
kunne jeg jo slet ikke vente , at en københavnerinde  .  .  . « 
» Ja , nu var postbudet herude , hr . Astrup , men der var 
ingen brev til dem ! «  afbrød Fru klejn postmesteren , idet 
hun trådte ind fra entréen med sin nøglekurv i hånden , 

hvilket var tegn på , at hendes formiddagsforretninger vare 
endte . 
Postmesteren fløj op fra sin stol , som om han havde opdaget , 
det var en myretue , han havde siddet i , og frøkenen 
greb sit arbejde , som hun havde ladet synke ned i skødet , 
med samme Iver som en skolepige , når lærerinden træder 
ind i klassen ; men for øvrigt indvirkede fruens komme højst 
forskellig på dem . Frk . Fanget blev meget irriteret over 
denne forstyrrelse og ønskede rent ud sagt , at fruen sad på 
det bjerg , hvor efter sagnet de velmeriterede kosteskaft-ryttersker 
samles st . Hans nat , medens Astrup i sit hjerte var 
glad over at blive afbrudt , da han stærkere og stærkere havde 
følt , at modet svigtede ham , jo nærmere han kom til sit skriftemål . 

» Å , hvad tror de , hr . Astrup bryder sig om det brev ? « 
Snerrede frøkenen bøst til fruen . 
» Det måtte jeg da virkelig tro , siden han er kommen 
farende ud , hver gang entréedøren gik , for at spørge 
efter det . « 
» Nå , det var derfor , de sådan forsvandt ? « 
» Ja , for  . . . det er et meget vigtigt svar , jeg venter 
— hm ! — i tjenestesager !  .  .  . Jeg kan ikke begribe , det 
ikke er kommet , jeg skrev dog adressen så tydelig til 
hende . « 
» Hvad for en hende ? «  busede det ud af begge damerne 
på en gang . 
» Hende  .  .  . det er hende  .  .  . det er en kvindelig telegrafistinde , 
som vikarierer for mig . « 
Forklaringen lød jo ret naturlig , og damerne slog sig til 
ro med den , men Astrup var bleven så benavet over deres 


r 
— 451 — 
opbrusen , at han var glad ved at have det påskud til at 
slippe bort , at han ville gå hen på posthuset for at høre , 
om der dog ikke skulle være brev til ham . 
» Det skal de ret have tak for ! «  udbrød frøkenen , så snart 
døren var lukket efter ham . 
» Hvilket ? «  spurgte fruen sagtmodig . 
» At de kom her og forstyrrede os ! « 
» Men gud . forstyrrede jeg ? Det gør mig sandelig ondt !  . . . 
Hvad talte de om ? « 
» Vi talte slet ikke  ! «  vrissede frøkenen , der havde kastet 
hækletøjet fra sig og spankulerede op og ned som Astrup før . 
» Talte de ikke ?  .  .  . Jamen hvad var der da på færde 
 ? « 
» Å , ikke andet end , at han var i lag med at frie 
til mig ! « 
» Frie ! Ih , du sødeste , mildeste himmel ! «  råbte fruen 
og slog hænderne sammen , så nøglekurven og dens indhold 
faldt på gulvet og spredtes til alle kanter .  » Det var dog 
skrækkelig uheldigt , at jeg skulle komme just i et så decimerende 
øjeblik !  .  .  . Men han gør det naturligvis nok om 
igen  .  .  . « 
» Ja , tak skal de have ! Jeg havde dog nok så gerne 
set , han havde fået lov til at tale ud med det samme ! « 
» Naturligvis , naturligvis ! Men der kan jo ikke være tale 
om andet end , at han nu går inde på sit værelse og brænder 
efter at komme tilsat erklære sig  . . . Jeg skal også forsvinde 
straks , men kom , lad mig først kysse dem !  .  .  . Kære 
Eugenie , de er en lykkens pomyilius , og de fortjener det , det 
ved gud de gør ! « 
Fruens begejstring smittede frøkenen , og efter at have 

talt som sin mening , at det var et mageløst fordelagtigt parti 
for Eugenie , forlod fruen denne i en fuldstændig ekstase :  » Og 
det har også sine fordele for mig — en forlovelse i mit 
pensionat ! Det havde jeg ikke drømt om ; det vil hæve pensionatets 
renommée umådeligt — jeg lægger straks fem kroner 
på om måneden for ugifte damer ! « 
Frøkenen ventede spændt et øjeblik , og da hun straks 
efter hørte døren til Astrups værelse blive åbnet , skælvede 
hun over hele kroppen ; men da hun så hørte ham skynde sig 
ud af entréedøren og smække denne i efter sig , blev hun optændt 
af en berettiget harme over den uværdige , som længtes 
mere efter et tosset brev end efter hendes svar på frieriet . 
Uden at ane , hvilke lidet smigrende betragtninger han 
var genstand for fra frøken Fangels side , begav postmesteren 
sig hen på posthuset , hvor han traf flere kolleger , som han 
kendte fra gammel tid , og som vare meget forekommende med 
at trække ham ind i små , mørke rum bag kontorerne , bringe 
ham til sæde og drikke portvin med ham , skønt de bandede 
på , at de vare så ophængte med arbejde , at de knap havde 
tid til at synke vinen ; men noget brev kunne disse embedsbrødre 
med al deres elskværdighed ikke skaffe ham . 
Mistrøstig forlod han stedet , grublende over svarets udeblivelse 
 ; snart fik han den ide , at hans kone måtte være 
dødssyg , og snart så han hende i bedste velgående farte om 
fra det ene selskab til det andet uden at skænke hans brev 
den allermindste tanke , snart mistænkte han sin kollega på 
mellemstationen for i går aftes at have været ude til l’hombre 
istedetfor at sørge for posten , og snart regnede han ud , om 
det var Rasmus kusk , der havde kørt diligencen , for så var 
det rimeligt nok , at den drukkendiderik havde forvekslet postsækkene 

og ladet det ventede svar gå til Hamborg eller 
Frederikshavn eller hvilketsomhelst andet sted hen ; men hele 
tiden følte han den dybeste medlidenhed med sig selv , så 
forurettet og forfulgt af skæbnen , som han var . 
Da han ikke ville gå hjem i pensionatet , drev han om 
på gaderne , til det blev så sent , at han måtte hjem , hvis 
han ville gøre en smule toilette før middagen . Det lykkedes 
ham at liste sig ind på sit værelse uden at blive opdaget af 
damerne , og da de andre herrer , fuldt påklædte til festen , 
straks efter gav møde inde hos ham , følte han sig sikker for 
alle angreb fra fruens og frøkenens side . 
Han var snart færdig , og klokken halvfem begav han sig 
i spidsen for Bonnesen , Sinding og Jens hen til den restauration , 
hvor middagen skulle holdes . De blev her modtagne af 
en garderobebetjent , der som alle folk af hans fag var ganske 
overordentlig hæs og forkølet , og som behandlede dem på en 
upersonlig , vareagtig måde ved at spørge , om det var herrerne 
til nummer seks . Sinding gjorde mange undskyldninger , fordi 
han havde smidt sit kontramærke bort , så han ikke vidste , 
om det var nummer seks , han skulle sidde på ; men heldigvis 
kom en overkellner til , der skrabede bagud med benene som 
en hane , der er sig sin vælde bevidst , og han førte dem ind 
på det omtalte værelse , idet han gik foran med en sideværts 
bøjning , som om han gik af vejen for sig selv . 
Sinding og Jens blev i det forreste kabinet , hvor selskabet 
skulle samles , medens Bonnesen førte postmesteren ind i det 
tilstødende værelse , hvor bordet var dækket . Arrangementet 
vandt dennes fuldeste bifald , og da Bonnesen havde præsenteret 
ham som vært for to kavallerklædte tjenere , der stod opad 
væggen så stive som et par statister , der agere selskab på 

et tteater , begyndte vor lille ven at komme sig ; hans sorger 
vare som blæste bort , og han fik en følelse som en general , 
der mønstrer sine tropper før slaget . Efter at have givet 
ordre til ikke at spare på sherryen til suppen , da den straks 
satte folk i godt humør , gik han og Bonnesen tilbage til 
kabinettet , hvor selskabet var begyndt at samle sig . 
Der var jo ikke mange ; foruden de fire fra pensionatet 
vare kun Søeborg , Oxenthal , Gottschalk og Vissing indbudte , 
den sidste efter Jens’ specielle ønske , og da postmesteren så 
dem alle samlede , forekom selskabet ham ikke tilstrækkelig 
imponerende lige overfor tjenerne , men han ønskede , at gæsternes 
antal havde været betydelig større . Dette hans ønske skulle 
snart gå i opfyldelse , rigtignok på en anden måde , end han 
havde tænkt sig . 
Man stod nemlig lige i begreb med at gå til bords , da 
en af de skuespillere , som postmesteren havde gjort bekendtskab 
med , trådte ind ad døren . 
» Goddag ! «  sagde han , idet han trykkede Astrups hånd . 
» Jeg kommer vel ikke for sent ? « 
» Kommer for sent ?  .  .  . «  stammede postmesteren så 
hensunken i forbavselse , at selv hans hanekam syntes at rejse 
sig og stirre på denne uventede gæst .  » Nej  . . . nej , det 
vil jeg ikke sige  . . . De kommer s’gu tidsnok ! « 
Skuespilleren opdagede Jens og Sinding og gik videre for 
at hilse på disse . 
» Ham har du ikke sagt noget om , at du havde inviteret ! « 
Hviskedee Bonnesen til postmesteren . 
» Det har jeg s’gu heller ikke ! «  lød det oplysende svar . 
» Hvad har du ikke ?  .  .  . Men hvordan Pokker kommer 
han da her ? « 

» Ja , det må jeg s’gu spørge om ! « 
» Hvad ?  .  .  . Det skulle da ikke være en af hans sædvanlige 
gale streger ? Jeg har før hørt , at han er gået ind 
i et selskab uden at være bedt  . . . . men vi lader os ikke 
dupere ! Det skal være mig en aparte fornøjelse at werfe 
ham ud  .  .  . « 
» Å nej , lad ham nu blive ! Det er meget morsommere 
at lade som ingenting , så skal jeg ved bordet i en lille tale 
takke såvel de indbudne som de uindbudne , der have beæret 
Jens og mig med deres nærværelse . « 
» Javel , den er god !  .  .  . Så skal jeg løbe ind og få 
sat en kuvert til . « 
» Ja , gør det ! « 
Vor lille ven var inderlig tilfreds med sin egen ide , men 
det kan ikke nægtes , at hans glæde fik et lille knæk , da der 
i samme øjeblik , som Bonnesen forsvandt ud af døren til 
spisestuen , kom en anden skuespiller til syne i døren fra 
entréen . 
» Goddag ! «  sagde denne og rystede postmesterens hånd . 
» I har vel ikke ventet på mig ? « 
» Ventet på dem  .  .  . « 
» Dem ?  .  .  . Det er en flaske vin , gamle dreng ! Du 
glemmer nok , vi er dus ! « 
» Det er sandt , om forladelse !  .  .  . Nej , ventet på dig , 
det har vi ikke ; det kan jeg forsikre ! « 
» Nå ! «  svarede skuespiller nummer to og fjernede sig 
for at trykke sine andre bekendte i hånden . 
Først blev postmesteren en ganske lille smule irriteret 
over disse tos dristige overfald , men så blev han enig med 
sig selv om at tage det fra den gemytlige side og gik over til 

spisestuedøren , som han åbnede på klem ; han stak sit 
hovede ind og vinkede ad Bonnesen . 
» Det skal være to kuverter , to  .  .  . der er kommet 
en til ! « 
» Nå , det var ret ! «  hviskedee Bonnesen .  » De må have 
hørt , at du gav middag , og så har de aftalt at blokke dig  . . . 
Bare der ikke kommer flere ! « 
» Det vil jeg s’gu ikke håbe ! «  svarede postmesteren og 
lukkede døren . 
Idet han vendte sig om , stod han ansigt til ansigt med 
to nyankomme gæster , en ung forfatter og en journalist , som 
også hørte til den klike , han var kommen ind i . Hvad 
han svarede på deres hilsen , vidste han ikke , men han trykkede 
dem hjertelig i hånden og styrtede så straks ind i 
spisestuen til Bonnesen . 
» Du ! Nu kom der to til ! «  råbte han fortvivlet . 
» To til ? Hvad Pokker !  .  .  . Så mange er her jo ikke 
engang plads til ved bordet . « 
» Jamen hvad skal vi gøre ? « 
» Hvad vi skal gøre ? Lad bare mig om det !  .  .  . Nu skal 
jeg gå ind og takke de herrer for døn tiltænkte Ærø og så 
bede dem rejse ad hekkenfeldt til ! « 
» Ja , det er vel det bedste  .  .  . men uden at vække opsigt 
 .  .  . Delikat , bedste ven , delikat ! « 
» Javel , tror du , jeg vil plapre det ud , så alle de andre 
hører derpå ? « 
Bonnesen fjernede sig og syntes efter postmesterens mening 
at blive borte en lille evighed , men vendte dog atter 
tilbage . 
» Nå , er de gået ? «  stønnede postmesteren . 

Bonnesen svarede ikke , men gik hen og skænkede sig et 
stort glas vand , som han tømte i et drag , hvilket var noget 
så uset , at postmesteren sluttede , at Bonnesen havde haft en 
hård kamp med at få kvartetten på døren . Bonnesen beordrede 
derpå tjenerne til at sætte en klap til ved bordet . 
» En klap til ? «  spurgte postmesteren .  » Hvad skal det 
betyde ? « 
» Hvad det skal betyde ?  . . . . Du er jo nødt til at beholde 
dem . « 
» Bliver de ? « 
» Javel bliver de ! «  svarede Bonnesen og tilføjede , da 
tjenerne vare forsvundne :  » Du har jo selv inviteret dem , dit 
bæst ! « 
» Har jeg ? ! Hvordan  .  .  . hvornår  .  .  . «  ’ 
» Hvorfor og hvorledes o . s . v . — javel ! Du har naturligvis 
ingen anelse om det , for det var hjemme hos os forleden 
aften , da du var fuld . « 
Postmesteren så en stund ganske konsterneret ud , men 
da han ikke for nogen pris ville have , at det skulle se ud , 
som om han den aften havde været aldeles fra koncepterne , 
debiterede han med stor frækhed , at han meget godt — 
meget godt — erindrede , at der havde været tale om middagen , 
men at det nok så meget var de fire herrer , som 
havde inviteret sig selv , så at han havde opfattet det hele som 
spøg . Alen da Bonnesen i så fald tilbød sig at vise dem 
vintervejen , ville postmesteren dog på ingen måde tillade 
dette ; og Bonnesen og han gik derfor ind for at bede selskabet 
have lidt tålmodighed , da der — som Bonnesen ironisk sagde 
— var arriveret et uforudset uheld , som gjorde en omdækning 
af bordet nødvendig . 

omsider slog dog forløsningens time , og man kom til bords . 

skjøndt spisesedlen selvfølgelig på ingen måde kunne 
måle sig med den ved Oxenthals middag hverken i kvantitet 
eller kvalitet , begyndte middagen dog ligeså stiv og ceremoniel ; 
man dristede sig ikke til at tale mere end halvhøjt , 
man smilede forekommende til sin sidemands mest dagligdags 
bemærkninger , og skønt hele forsamlingen kendte hinanden 
særdeles godt , følte de sig dog alle forpligtede til at deltage 
i denne legen fremmede , som de fleste mennesker anse for en 
væsentlig bestanddel af en vellykket middag . Postmesteren 
havde budt velkommen , men den kolde Sherry havde ikke svaret 
til hans forventninger , dens virkning var nærmest at 
sammenligne med virkningen af de piskeslag , som en 4—5 Års 
dreng , der har fået lov til at sidde på bukken , tildeler en 
ældre vogmandshest med sin legetøjspisk . Vor lille ven sad 
og rokkede utålmodig på sin stol ; hver gang en af selskabet 
lo lidt eller blev noget højrøstet , nikkede han opmuntrende til 
ham , og i hver pause opfordrede han samtlige tilstedeværende 
til bare at more sig rigtig godt . På en gang brød en af 
skuespillerne , der i nogen tid havde siddet og set sig om 
uden at tale med nogen , ud i en høj , tilsyneladende ganske 
umotiveret latter . —  » Hvad er der ? Hvad er dei- ? «  lød det 
rundtom fra .  » Hvad ler du af ? «  —  » Å , jeg kom til at 
tænke på , hvor grinagtigt det er , at her nu sidder tolv pæne 
mennesker , som for øjeblikket er så dannede og belevne og 
polerte , at de knap ved om de tør tale , og om en times tid 
så har vi alle sammen dampen oppe , og her er et vrøvl , så 
man ikke kan høre ørelyd’ «  — det træffende i denne bemærkning 
lod til at slå forsamlingen , der formodentlig mente , 

at den nu ligeså godt kunne begynde straks , thi det gjorde 
den ; man passiarede , lo , disputerede , drak glas sammen og 
råbte op , kort der var et spektakel , som der ellers først plejer 
at være ved tredje , fjerde ret . 
De forskelligste ttemaer kom på bane ; den nye skjønliteratur , 
de nyere sorter importeret øl og de nyeste dødsfald 
afgav stof afvekslende med det sidste nummer af  » Fliegende 
»  blætter «  , de allersidste pikante historier fra selskabsverdeuen 
og de forventede , kommende theaternyheder ; hver gang et æmne 
blev trukket frem , kastede alle mand sig straks over det og 
søgte at bemægtige sig det ligesom ved en auktion , hvor alle 
tilstedeværende rives om det stykke , der kastes ud på bordet , 
men efterhånden som talen blev mere højrøstet , opgav flere 
og flere at overbyde de andre , og man trøstede sig med at betro 
sin nabo sin private mening , indtil det næste konversationsæmne 
blev udbudt , så vare alle straks med igen . Og således 
blev det ved under hele måltidet , der var ingen pauser , og 
postmesteren var henrykt over , hvor godt det gik . 
Allerede ved stegen var disciplinen begyndt at slappes ; 
man forlod ugenert sin plads for at gå over at tale eller 
klinke med en eller anden på den anden side af bordet , 
eller man rykkede tæt sammen for ikke at behøve at skrige 
op , så der hist og her blev store Spring mellem naboerne ; 
og da man endelig kom til desserten , nægtede de fleste med 
en sådan foragt at røre ved den , at isen syntes at smelte 
hen i fortvivlelse over en sådan behandling . Det var derfor 
et ord i rette tid , da postmesteren rejste sig med den bemærkning , 
at han kunne se , selskabet længtes efter cigarerne ; 
og alle sprang da også straks op fra deres pladser ved dette 

løsen og styrtede ind i kabinettet , hvor cigarer og kaffe 
stod parat . 
Alan så bedst , hvor rigtig skuespillerens bemærkning 
havde været ved at sammenligne gæsterne , da de tavse og afmålte 
begyndte aiåltidet , med den flok forvirrede , kåde alennesker , 
der stormede løs på cigarerne . Afan omfavnede hinanden , 
grinte til hinanden og ad hinanden , tændte cigarer hos 
hinanden , hvilket medførte adskillige mindre fyrværkerier , trak 
hinanden ned på sofaer eller stole for at udkramme sine 
dybeste hemmeligheder , og så måtte man absolut drikke en 
pousse café med hinanden , først en cacao med en , og da 
man fandt den for sød , en Kognak med en anden , og da 
man så fandt kognakken for kradsende , halvt af hver med 
en tredie . 
Sinding satte sig til klaveret og improviserede et ruskumsnusk 
af alle mulige alelodier ; det var ellers hans force , forsikrede 
han , * men i aften ville det ikke gå , hans fingre 
snublede og spændte ben for hinanden , så han flere gange 
måtte pausere for at overtyde sig om , at han ikke havde 
mere end det sædvanlige antal fingre . Til sidst gik han over 
til at improvisere sangnumre og fik begyndt på en ny 
udgave af den bekendte vise i  » Ungdom og galskab «  , der 
lød således : 
„ Til Jyllands kyst igen han sejler , 
hr . Astrup er en skønne mand , 
når frøknen bare ej ham negler , 
den skønne gør s’gu , hvad hun kan  .  .  . “ 
Alen så holdt han op , thi skuespillerne , som ikke fattede 
hentydningen , vare begyndte at opføre en parodisk balletscene , 

der ledte hele opmærksomheden bort fra hans improvisationsvirksomhed . 

omsider lod det dog til , at selskabet begyndte at blive 
træt , spektaklet blev mindre og mindre , enkelte begyndte at 
gabe og se på uret , og der opstod virkelig små pauser . 
I en af disse spurgte postmesteren , om der ikke var nogen , 
der havde lyst til at spille kort . Der kunne ikke tænkes 
noget bedre middel til igen at bringe liv i forsamlingen , 
thi med et enstemmigt , lydeligt nej blev dette forslag forkastet 
med den mest knusende indignation . 
» Nå , nå , nå ! Bare ikke så heftige ! «  sagde Sinding 
og tyssede på de andre .  » Postmesteren har ret : der må 
gøres noget  .  .  . ellers falder vi i søvn . Hvad mener i , om 
vi tog nogle droschker og kørte ud på livet ? « 
» Lad os det !  .  .  . Brillant !  .  .  . Det er rigtigt ! «  lød 
det fra alle sider , medens Jens til postmesterens store forbitrelse 
spurgte , hvor livet var , som om det var et traktørsted eller en 
keglebane . 
I en fart fik man fat i droschkerne , og med Sinding 
som anfører på bukken af den første kørte man nedad gaderne , 
vækkende al ønskelig opsigt ved sin støjende adfærd , 
hvor man kom frem . 
Allerede i Vesterbros passage standsede vognene på 
Sindings befaling . 
» Hvad skal vi her ?  .  .  . Hvad er her at se på ?  .  .  .  . 
Du vil da ikke ind i national ? «  lød det fra de forskellige 
droschker . 
» Jeg ved ikke , hvad det er , «  svarede Sinding ,  » men på 
den lille røde lygte og plakaterne i vinduet ser jeg , at der 

forevises et eller andet i denne kælder , og vi er jo enige om 
ikke at springe noget over ? « 
» Naturligvis ! «  svarede selskabet , idet man steg ud og gik 
over mod kælderen . 
I vinduet var der udstillet en besynderlig samling af 
genstande : en elektrisermaskine , en udstoppet abekat , nogle 
store konkylier og mineralier , en model af en guillotine , et 
hulspejl , nogle mekaniske fugle , der hoppede frem og tilbage 
i et træ , og et par snoge i spiritus , alt sammen malerisk 
grupperet foran et storblomstret møbelsirts gardin og belyst 
af to i forhold til det pompøse arrangement temmelig tarvelige 
petroleumslamper ; som vogter af det hele stod ved den 
ene side en legemsstor norsk Bonde med et fortrukket smil 
på sit voxansigt og et par uhyggelig stirrende glasøjne , og 
han syntes at være lige ved at gå bagover af henrykkelse 
ved synet af disse sjældne kunstskatte . Ved siden af vinduet 
var nedgangen , hvor et højrødt gardin skjulte helligdommen 
for profane blikke ; på en afsats på trappen stod et lille 
bord med et hæklet stykke over og en blikpengekasse , og ved 
siden heraf sad billetkassereren , impressarioen eller udråberen , 
hvad man nu vil kalde ham , for han forenede alle tre bestillinger 
i sin person . 
Det var en lille , stærkt pukkelrygget mandsling med et 
fiffigt polichinel-ansigt . hvis hage syntes at være bleven bøjet 
opad af at støde mod puklen på hans bryst . Så snart han 
så det elegante selskab nærme sig vinduet , sprang han op 
ad trappen , puffede nogle drenge til side , der havde stået 
et kvarterstid i det forgæves håb at få et indblik bag det 
røde gardin , og skræppede løs med en sprukken stemme , der 
mindede om en legetøjsskralde :  » Værss’artig , mine herrer , 

værss’artig ! Her forevises det enestående kunstværk , som er 
en tro gengivelse af det gamle Babylon , således som det så 
ud på kejser nebuchinesers tid , før det blev ødelagt af det 
frygtelige jordskælv , som forvandlede den blomstrende by til 
en grushob ligesom Pompeji meget senere ved en askeregn . 
Man ser alle gader og bygninger , nøjagtig som de stod : det 
babyloniske tårn , der havde en højde af 1735 fod eller 12 
gange som Rundetårn ; semiramis’ hængende haver med de 
dejlige palmer , der hænge højt over husenes Tage uden at 
nå jorden ; og det kejserlige slot og dets nabopaladser . Man 
ser folk spasere på gaderne og på torvet , fiskerne fisker 
i vandet , rytteren rider til hest , og skomageren tager sig 
en hivert af sin klukflaske . Hele kunstværket er forfærdiget 
af Abdul Suleiman masara , som har brugt seksten år dertil 
uden at bestille andet , og er blevet set med stor interesse af 
kejseren af Tyskland , kejseren af Rusland , dronning Victoria 
og 27 andre europæiske hoffer . Koster kun 25 øre for voksne , 
kun 25 øre ; børn og militæret 10 øre ! « 
Det havde ikke været muligt at stoppe ham i farten , men 
da han nu måtte trække vejret , hvis han ikke ville have , at 
hans hovede skulle sprænges , fik selskabet endelig lov til at 
komme ned . 
Der var intetsomhelst gjort for at skjule de fugtige , hvidtede 
vægge i det uhyggelige kælderrum ; vinduesudstillingen 
havde udtømt hele forråde ! af præsentable genstande , og 
midt på gulvet stod kun et bord , der i det store , tomme 
rum så meget mindre ud , end det var , og herpå var kunstværket 
placeret : nogle små , malede træklodser , der forestillede 
slotte , moskeer , huse , o . s . v . . og nogle endnu mindre udskårne 

figurer , der gengav mennesker og dyr , alt sammen ikke større 
end almindeligt legetøj . 
Fra den eneste stol i et hjørne rejste en skikkelse sig 
langsomt og blev præsenteret for selskabet som den berømte 
Abdul Suleiman masara ; det var en bleg , sortskjægget mand , 
der så ud , som om han havde tilbragt hele sit liv indespærret 
i usunde kældere ; som et ubedrageligt tegn på , at han var 
en ægte babylonier , bar han en rød fez med en blå kvast 
på hovedet , men for øvrigt var han meget hverdagsagtig og 
meget tarvelig klædt . Med et træt melankolsk udtryk i ansigtet 
stillede han sig for enden af sit kunstværk og så med 
et resigneret blik på den pukkelryggede , der igen ville tage 
fat på sin bamse . 
» Stop ! «  afbrød Sinding denne .  » Tør jeg spørge , er den 
navnkundige Abdul meschid di massa-carrara døvstum ? « 
» Nej , han er ikke , herre ! « 
» Men hvorfor siger han ingenting ?  .  .  . Å , han taler 
måske kun det forvirrede babyloniske tungemål ? « 
» Nej , han kan også tysk , «  oplyste foreviseren med et 
lunt smil . 
» Så bed den ærværdige patriark oplade sine karminfarvede 
læbers sluser og lade sin veltalenheds strøm flyde ud 
over vor uvidenheds brakmarker , så kundskabens træ kan spire 
og sætte frugt . « 
Denne noget blomstrende opfordring gengav mandslingen 
på en mildest talt højst prosaisk måde ved at sige til kunstneren : 
 » Die Herren verstehe sehr gutdeutsch ; wollen si verklaren 
si die kunstwerk ! « 
Halvt treven afløste nu Suleiman sin impressario med en 
lang , tysk opramsning ; i førstningen morede vort selskab sig 

ved at lade , som de troede , kunstneren havde levet på nebuchadnezars 
tid og personlig kendt denne hersker meget godt , 
ved at spørge , om den bygning , der blev betegnet som fængslet , 
var det babyloniske fangenskab , og lignende andre åndrigheder ; 
men da de så , hvor alle løjer prellede sporløst af på 
den talende , der uden at agte på afbrydelserne fortsatte med 
et hånligt , medlidende blik , begyndte de snart at få nok heraf , 
og talte om at gå . 
Sinding var også bleven træt , og da kunstneren for tiende 
gang meddelte , at værket var en aldeles naturtro gengivelse 
af Babylon i de mindste detailler , afbrød Sinding :  » Aber , mein 
lieber Mann , hier fehlt doch ein ding ! « 
» Fehlt etwas ? Wass ist denn das ? «  udbrød babylonieren 
og syntes på en gang at vågne op . 
» Jetzt kommt es ! Jetzt sollst du eine babylonische verwirrung 
sehen ! «  svarede Sinding og svingede sin stok over 
kunstværket , som om han ville rive hele stadsen overrende . 
Da babylonieren så sin skønne stad i en så overhængende 
fare , gav han sig til af fuld Hals at råbe om hjælp , 
og foreviseren kom øjeblikkelig trimlende ned ad trappen for 
med sin mægtige personlighed at værge kunstneren og hans 
værk mod overlast , medens postmesteren som en anden ilter 
hanekylling stillede sig ved Sindings side . Og der stod de til 
ubeskrivelig moro for alle de andre overfor hinanden ; foreviseren 
skældte ud på dansk , og tyskeren lukkede sine karminfarvede 
læbers sluser op på vid gab , postmesteren gentog 
højere og højere :  » Si kønnen jo nock begreifen , es war 
naturlich weise nur Spuck ! «  , og kun ophavsmanden til hele optrinet 
lod til at bevare sin sindsligevægt . 
Dette irriterede blot de to artister yderligere , og det lader 
30 

sig ikke sige , hvad resultatet ville være blevet , da den krænkede 
babylonier opfordrede den lille pukkelryggede til at hente 
politiet ; men nu intervenerede Oxenthal , der henstillede til alle 
parters overvejelse , om det ikke var gemytligere at hente nogle 
halve bajere . 
Dette forslag , der af foreviseren oversattes for kunstneren 
ved det ene ord  » Bier «  og en meget betegnende gestus , 
lod til ganske at falde i artisternes smag . 
Den lille pukkelryggede forsvandt og vendte straks tilbage 
med øllet fra kælderen ved siden af , og der blev drukket forlig . 
Sinding blev rigtig fine venner og dus med Suleiman , og 
så oprigtigt var venskabet , at babylonieren slet ikke blev fortørnet , 
men kun smilede svedent , da Sinding sagde til ham : 
» Ich glaube aber gar nicht , dass du zu ninive geboren bist ; 
du bist gewiss ein alter hamburger Jude , mein Freund ! «  da 
endvidere hele selskabet for at hædre udlændingen havde afsunget 
så meget , som de kunne , af  » I de gode gamle tider 
Babylon blev regnet for den værste stad «  , blev fredsbægeret 
tømt til bunden , og vort selskab forlod dette herlige sted for 
at vandre videre ud ad Vesterbro . 
Programmet blev overholdt med den største samvittighedsfuldhed : 
ikke et sted blev sprunget over ; hvor der for penge 
var noget at se eller høre , gik man ind . Det næste besøg 
aflagde man således i et træskur på pladsen ved siden af 
tivoli , hvor vore venner udvidede deres naturhistoriske kundskaber 
ved synet af en sælhund og en udråbers lærerige betragtninger 
over disse efter hans oplysninger ganske vist meget 
mærkelige dyr . Det fremviste eksemplar lå i et kar med 
plumret vand , og det var først efter flere meget høje tilråb 
som til en skraldevognshest , der ikke vil gå videre , og nogle 

endnu virksommere dunk på ryggen med en gammel stakitlægte , 
at det lykkedes udråberen at få dyret til at flytte sig 
og kravle de tre tommer til siden , som karrets størrelse tillod . 
Også her indlod Sinding sig på vidtløftigheder , idet han lige overfor 
ejeren påstod at have set dyret en gang før ; men da 
manden krænket erklærede dette for en umulighed , eftersom 
han selv havde fanget mærkværdigheden dagen før i Kallebodstrand , 
slog Sinding sig tiltåls med , at han måske huskede 
fejl af sin bedstefaders sælskindskuffert . Længere ud ad broen 
gjorde man en kort visit hos en kæmpekvinde , der midlertidig 
havde taget bopæl i en ledig stuebutik ; den unge dame var 
iført en kortskjørtet dragt , der tillod en at beundre den lighed , 
hendes ben havde med benene på et billard , og var desuden 
belæsset med en masse ringe , armbånd og andre pretiosa , 
hvoraf den mærkeligste prydelse dog ubestridelig var en 
bakke med et helt kaffeservice , som hun bar på brystet , hvilket 
gav Sinding anledning til det noget udelikate spørgsmål , om 
det var café au lait . Efter disse geografiske , naturhistoriske 
og anttropologiske studier blev sindet opfrisket i et forlystelsesetablissement , 
hvor en tysk salonkomiker bibragte publikum 
nogle højst aparte begreber om salonlivet og salonmanererne i 
hans fødeland , en engelsk sangerinde sang nogle viser , der 
stillede betydelig større fordringer til den optrædendes ben end 
til hendes stemme , en italiensk akrobatfamilie afgav nogle oplysende 
prøver på sydens bevægelige familieliv , et par jødiske duettister 
foredrog flere sange med stærkt udprægede gymnastiske 
omkvæd , osv . , osv . , og på denne måde fortsattes razziaen ud 
ad broen og Frederiksberg alle , så de først endte på en 
café chantant helt ude i Frederiksberg by , et sted , som Sinding 
absolut ville stifte bekendtskab med på grund af vær- 
30* 

tens avertissementer om , at der til gæsternes underholdning 
holdtes syv sangerinder og aftenberlingeren . 
Det var midnat , da selskabet brød op fra denne livlige 
underholdning og forlod kaféen gennem forhaven , hvor forskellige 
hold af unge herrer patrouillerede frem og tilbage , 
altfor galante til at lade stedets unge damer i denne silde 
aftenstund gå hjem uden ledsagelse . De forskellige besøg 
på alle de afsøgte etablissementer havde nødvendiggjort indtagelsen 
af et temmelig stort kvantum drikkevarer af den mest 
heterogene beskaffenhed ; man var snakkesalig , hed i hovedet , 
og ikke en af dem alle tænkte på at gå hjem . 
» Hvad nu ?  . . . Hvor skal vi nu hen ?  .  .  . Hvad skal 
vi nu finde på ? «  lød det i munden på hinanden . 
» Ja . nu er min viden udtømt , «  bekendte Sinding ,  » men 
der holder jo nogle droschker ; lad os få fat i et par af dem , 
kusken siger os nok , hvor vi skal hen — en droschkekusk er 
en levende erindringsliste . « 
» Det er rigtigt ! «  sagde Oxenthal og råbte kuskene an : 
» Halløj ! Læg op på tre vogne , og sig os så et gemytligt 
sted , hvor vi kan komme ind ! « 
Kuskene så umådelig uskyldige på hinanden , men endelig 
tog en af dem dog mod til sig og svarede :  » Ja det er 
noget sent , herre ! Der er jo lukket alle steder uden så nær 
som , hvor der er langdans  .  .  . « 
» Er der langdans ? Det er godt ! Lad os komme derhen ! « 
» Langdans — hvad er det ? «  spurgte postmesteren .  » Han 
mener da ikke lang engelsk , som jeg akkurat kan mindes , at 
de gamle dansede i min barndom ? Herregud , er den kommen 
i mode igen ! « 
» Gud velsigne deres hanekam ! «  svarede Sinding , da 

Oxenthal ikke kunne for latter .  » Langdans er blot det tekniske 
udtryk for , at der i et offentligt lokale er Dans efter 
klokken tolv . « 
» Jamen det er nok en privat forening , der har den 
iaften , «  oplyste droschkekusken . 
» Såmeget desto bedre ! «  sagde Oxenthal .  » Vi skal nok 
slippe ind ! « 
Atter kørte selskabet afsted , blot lidt mere højrøstet og 
støjende end under den sidste kørsel , og de kom snart til målet , 
en dansesal på Vesterbro . 
Der viste sig her den vanskelighed , at det ikke var muligt 
at få billetter , da der intet billetsalg måtte finde sted 
ved indgangen ; men Oxenthal , der ikke var ubekendt med den 
Art forhindringer , fik ved hjælp af rigelige drikkepenge fat i 
foreningens formand , og efter at ikke alene denne , men hele 
bestyrelsen var indbudt til et glas vin , hvis vort selskab kunne 
komme ind , troede formanden at erindre , at en i nærheden 
boende frugthandler , der tilfældigvis havde lidt længe åbent 
denne aften , var i besiddelse af nogle tiloversblevne billetter a 1 
krone stykket . En af kontrollørerne , i hvem Sinding med stor 
glæde genkendte en mand , der om formiddagen var bud i et 
af missionsselskabernes tjeneste , blev sendt afsted efter det behørige 
antal billetter , og selskabet slap ind i balsalen . 
Dansen var i fuld gang , så at ingen lagde mærke til de 
ankommende , der for at få et bedre overblik over situationen 
tog plads oppe på galleriet . 
Det var et af disse halvt offentlige baller , hvis damepublikum 
er betydelig anstændigere end det , der de offentlige 
danseaftener møder på de samme steder , men som dog ikke 
er ganske ublandet . Der var flere håndværkerdøtre og tjenestepiger , 

der virkelig kun vare komne for dansens skyld , og som 
ved deres hele måde at være på afvæbnede de mandlige 
gæsters ofte temmelig drøje spøg ; men der var endnu flere 
syjomfruer og butiksjomfruer , hvis ugenerte , indladende væsen 
og iøjnefaldende påklædning viste , at de allerede vare på 
skråplanen eller nede ad den . De dansende kavallerer repræsenterede 
de mest forskellige livsstillinger ; der var butikssvende , 
håndværkere . Underofficerer , landbohøjskoleelever . Slagtere , 
opvartere og så enkelte til de højere samfundslag hørende 
herrer , hvis bevæggrund til at overvære ballet var ikke nær 
så agtværdig . 
Tonen var på ingen måde simpel ; den var ganske vist 
fri , man talte ugenert højt , lo op på en ikke synderlig fin 
måde , råbte til hinanden over gulvet , og herrerne vare ikke 
bange for at tage damerne om livet udenfor dansen ; men der 
var ingen af disse scener med højrøstet skændsmål og påfølgende 
bortvisning af lokalet , der de offentlige danseaftener 
forefalde så jevnlig på slige steder , og skønt pladsen var 
temmelig kneben , og kollisionerne derfor meget hyppige , blev 
det taget ganske gemytlig ; alt foregik med en vis orden , 
selv når musikken istemmede sin mest populære trippevals , 
der øjeblikkelig satte alle ben i bevægelse , så de dansende 
knapt kunne bevæge sig , og hele lokalet gyngede i takt efter 
den skarpt markerede rytme , der er en ejendommelighed for 
den slags dansemusik . 
Vore venner sad oppe på galleriet og morede sig med 
at anstille betragtninger over den forskellige måde , der blev 
danset på . Damerne bevægede sig alle så nogenlunde ens , 
med blikket stift heftet på gulvet og holdende forsvarlig fat 
på kavalleren med den udspilede hånd på hans ryg , men 

herrernes manerer vare så meget mere forskellige ; den slanke 
underofficer førte sin dame med virkelig anstand og en vis 
gymnastiklæreragtig gratie ; den firskårne slagtersvend havde 
plantet sin vældige næve midt på damens ryg og svingede 
hende , som om det var et trug , han ville svinge op på skulderen ; 
den nedringede opvarter bestræbte sig for at danse 
moderne , som han havde set de fine herrer bære sig ad ; og 
den flotte urtekræmmersvend hvirvlede med sin dame så tæt 
ned langs væggen , som var det hans opgave at støve den af 
forneden med hendes slæb . Under dansen herskede der næsten 
fuldstændig tavshed blandt deltagerne , men så snart musikken 
hørte op , brød lystigheden , larmen og snakken løs igen . 
Sinding var bleven færdig med sine observationer af dansen 
og gav sig nu til at passiare med formanden og de andre 
bestyrelsesmedlemmer , som denne havde skaffet fat i , da han , 
efter hvad han betroede postmesteren , hyldede det princip at 
dyrke de indfødte og sammenlignede en sådan razzia med en 
udenlandsrejse , på hvilken det også var en stor fejl at omgås 
sine landsmænd i stedet for at studere de fremmede folk , 
man traf sammen med . 
» Hvad er det egentlig for en munter forening , vi har den 
ære at gæste ? «  spurgte Sinding . 
» Det er det private begravelsesselskab af 1854 , «  svarede 
formanden . 
» Hm . det er meget godt ! Det går lystig til i det begravelsesselskab 
 . . . det er en slags danse makabre  .  .  . « 
» Ja , jeg forstår nu ikke engelsk , men jeg begriber nok , 
det ser lidt apartig ud for udenvælts folk , men vi har fundet 
på det , fordi at desformedelst vi syntes , det var i sin orden , 
om medlemmerne lærte hinanden lidt at kende , og det måtte 

jo ske på en anden maner , end som når vi kom i berøring 
angåendes forretninger , som jo altid er noget trist noget i en 
forening af den slags som vores . « 
» Det forstår sig ! Det er jo også lidt sent at gøre et 
medlems bekendtskab , når han kommer for at bede om sin 
egen begravelseshjælp  .  .  . Men jeg synes , det er et underligt 
sted , foreningen holder bal på . « 
» Ja , ser de , vi er jevne folk , højstærede  .  .  . « 
» Å . det er slet ikke sådan at forstå ; jeg er s’gu ligeså 
jevn som de ! Jeg ville finde det meget passende , om det 
private begravelsesselskab af 1857  .  .  . « 
» 54 ! « 
» 54 — om forladelse ! Om begravelsesselskabet holdt bal 
i  » Ligkisten «  , men her , på dette sted , der til daglig er viet 
til jordisk tant og forgængelig letfærdighed  .  .  . « 
Oxenthal , der opdagede , at formanden rynkede panden 
på en betænkelig , mistroisk måde , afbrød Sinding med at erklære , 
at det var noget tteologisk nonsens , han kom med , og 
spurgte , idet han klinkede med formanden , om denne ikke 
havde nogle damer med på ballet , som han ville præsentere 
for dem . 
» Nej , jeg har såmænd ikke ; mine fruentimmer kommer 
ikke her , «  svarede formanden med en lille kende foragt i 
stemmen .  » Jeg kender jo nok adskillige af damerne , som jeg 
kunne få herop ; men jeg skal sige dem , forstår de , højstærede , 
enten er pigebørnene for gode til det , eller også er 
de for simple til dem og deres . « 
» Vi har det også meget gemytligere uden damer , «  erklærede 
Sinding .  » Ikke sandt , formand ?  .  .  . Kom her og 
tænd dem en trabucos ! Jeg kan anbefale den , for det er ikke 

af mine egne ; jeg har tyvstjålet den fra den svære , røde herre 
derovre , og han rejser i vin og cigarer  .  .  . Nå , skål ! 
Nu skal de høre , hvad for en nydelig eftermiddag vi har tilbragt 
 ! « 
Sinding gav en populær , humoristisk fremstilling af selskabets 
bedrifter , og i løbet af kort tid havde han herved ikke 
alene glattet enhver rynke på formandens pande , men også 
vundet hans hjerte , for denne mand , som ikke kunne tåle den 
mindste vittighed om sit kære begravelsesselskab , kunne 
meget godt være med til at le på de andre afsøgte steders 
bekostning . 
Referatet blev dog ikke fuldført , thi Sinding var kommen 
til at kaste blikket over på galleriet lige overfor , og efter nogen 
tids opmærksom stirren udbrød han halvt for sig selv , idet 
han rejste sig op :  » Jo , minsæl er det så ! «  og skyndte sig afsted 
med løftet om snart at være tilbage . 
Det var han også ; men han kom ikke ene . Han havde 
under armen en dame , der var iført overtøj og havde et aldeles 
uigennemsigtigt slør for ansigtet , og som kun modstræbende 
syntes at følge med ham . 
» Vær så artig , min nådige ! Behag at tage plads ! «  sagde 
han og bød hende en stol ved siden af sin egen . 
» Hvem er det ? «  udbrød Oxenthal og et par andre af 
københavnerne i munden på ham . 
» Ja . det skulle i vide ! Må jeg præsentere en dame , som 
kender de fleste af os , nogle endog meget godt  .  .  . « 
» Er det sandt ? «  spurgte Oxenthal .  » Å , lad os se det 
kønne lille ansigt ! « 
» Nej , nej , nej ! «  svarede Sinding for hende og afværgede 
en bevægelse , Bonnesen gjorde for at lette ved sløret .  » Den 

unge dame , som jeg var så heldig at træffe , just som hun var 
i begreb med at forlade disse hellige haller , ønsker af flere 
grunde ikke at give sig tilkende . Hun vil kun tilbringe et 
øjeblik i vort selskab og nyde en lille forfriskning — bestil 
en bruslimonade , postmester ! — på den betingelse , at hun 
får lov til at beholde sit slør for og bevare sit inkognito . « 
» Gudbevares , hvor det lyder mystisk ! Det minder om 
manden med jernmasken . « 
» Det er naturligvis tilladt at gætte på , hvem min 
skønne ledsagerinde er ; men ingen rævestreger , det skal i 
love ! « 
Alle afgav beredvillig løftet , thi det pikante i situationen 
begyndte at tiltale dem . 
» Kender de mig ? «  spurgte Bonnesen . 
» Jo meget godt , hr . Bonnesen ! «  lød svaret lidt forlegent 
og med udpræget københavnsk accent . 
» De skal ikke genere dem ! Skål ! «  sagde Sinding , og 
alle klinkede med den ubekendte . 
» Kender de også mig ? « 
» Jo . Hr . Oxenthal ! Det var nok en morsom skovtur , de 
havde i går ? « 
» Å ja ! «  svarede godsejeren og tilføjede med et nysgjerrigtsmil : 
 » Sig mig , hvor har vi truffet hinanden  ?  . . . eller . . . 
Hvornår så de mig sidst ? « 
» Sidst ?  .  .  . Det var i søndags , da de kørte ud til 
Frederiksberg . « 
» De lader til at være ganske godt underrettet ! «  lo Oxenthal . 
 » Å , jeg skal nok finde ud af . hvem de er ! « 
Han trak sig lidt tilbage , betragtende hende fra alle sider 
og søgende efter et eller andet særkende , som han kunne fange 

hende på ; og nu kom turen til skuespillerne , som også ønskede 
at vide , om de vare kendte . 
» Naturligvis ! To så berømte mænd ! « 
» Ja , det forstår sig ! «  sagde journalisten .  » Men hvordan 
går det med mig og min sidemand her ? « 
Den tilslørede nævnede både journalisten og forfatteren 
ved navn og tilføjede til de fire sidste herrer et godt råd om 
at gå lidt tidligere til sengs , end de plejede . 
» Å , «  svarede den ene skuespiller undskyldende ,  » det er 
rent undtagelsesvis , at det trækker sådan ud  .  .  . efter en 
middag  .  .  . « 
» Så ? Det er ikke længere siden end i går Morges , at 
både de , og de andre herrer først kom hjem ved højlys 
dag . « 
» Hvad fanden ?  .  .  . Hvor ved de det fra ?  .  .  . Det er 
en lille heks ! «  lød det fra de opdagede natfugle . 
Hele selskabet begyndte at blive mystificeret , man lagde 
hovederne i blød og hviskedee og tiskede om . hvem hun kunne 
være , men resultatet af deres spekulationer bestod kun af det 
temmelig negative , at så en konstaterede , at det ikke var 
Augusta , og så en anden fandt ud af . at det heller ikke kunne 
være Theodora ; og den kvindelige sfinks blev i bedre og bedre 
humør , hver gang de gættede fejl . 
» Det er nydeligt at høre på ! «  tog postmesteren på en 
gang ordet .  » Der ser man , hvor bundfordærvede alle disse 
københavnere er ! Fy , skammer jer , i nedrige roué’er ! Agt 
ikke på disse ynkværdige , min ubekendte frue eller frøken 
eller madam eller jomfru , hvad jeg nu skal titulere dem ! Nej , 
her ser de to anderledes agtværdige mænd , som de ikke kan 

sige noget om ; jeg mener mig selv og så Jens derhenne  .  .  . 
Nå , hille den , der kunne jeg nær have sagt navnet ! « 
» Å , det skal de ikke bryde dem om ! De behøver såmænd 
ikke at præsentere mig for hr . Lundsgård . « 
» Hvad ? Hvad hører jeg ?  .  .  . Hun  .  .  . hun  .  .  . hun 
kender dig , Jens . « 
» Det er mig ganske ufatteligt ! «  stammede den unge mand , 
ildrød i hovedet . 
» Ja , det er ikke så løjerligt , at de ikke kan genkende 
mig , hr . Lundsgård ; de har jo kun haft øje og tanker for 
en ung dame her i byen . « 
» Det lader til , hun ved ganske god besked om dig , Jens ! . . . 
Det er næsten  .  .  . Nå !  .  .  . Men så må du jo også vide , 
hvem hun er ! « 
» Tror de det ?  . . . Kender de mig da , hr . Postmester ? « 

» Hahaha ! De er også opdaget , postmester ! «  lød det fra 
alle sider . 
» Hvad  .  .  . jeg  .  .  . Nej , nej , nej ! Det fik hun at vide 
før af Sinding ; han sagde postmester til mig  .  .  . « 
» Den hjælp behøvede jeg virkelig ikke , hr . Astrup !  .  .  . 
Nå , rejser de så i morgen , eller bliver de til iovermorgen , til 
dampskibet går ?  . . . Ja , de ved det måske ikke selv endnu , 
de har måske ikke fået det brev , de venter hjemmefra ? « 
Postmesteren skubbede sin stol tilbage , som om den tilslørede 
var et spøgelse , han ville flygte for , og da alle de 
andre kom til at le ved synet af hans forfærdelse , slog han 
i bordet og råbte :  » Det er trolleri ! Det er minsæl og salighed 
trolleri ! « 
Skjøndt de øvrige just ikke delte denne mening , følte de 

sig dog fortrædelige og ærgerlige , som man bliver lige overfor 
en taskenspiller , hvis fif man ikke kan udregne , eller en 
gåde , man ikke kan finde opløsningen på , og der opstod en 
pause , som blot blev mere ubehagelig ved Sindings irriterende , 
overlegne smågrinen . 
Den gådefulde dame rejste sig og ville gå , da klokken 
var bleven så mange . Samtlige herrer protesterede på det 
kraftigste og vendte sig imod hende for at bevæge hende til at 
blive , men pludselig drejede de alle hovederne i den modsatte 
retning , da Bonnesen med en klukkende latter bekjeudtgjorde : 
» Nu ved jeg sågu , hvem det er ! « 
» Nå ! Hvem ? Hvem er det så ? «  lød det utålmodigt i 
kor ; men Bonnesen var foreløbig ikke i stand til at svare . 
Han kastede sig leende fra den ene side til den anden , så 
stolen knagede under ham , slog sig på låret og lo og hostede 
sig ganske kalkunsk i hovedet , og da han endelig fik sit mæle 
igen , udbrød han blot :  » Det er mageløst  .  .  . Sikken et held , 
at hun skulle være her ! « 
» Jamen så sig dog for Pokker navnet , din tykke grinebider ! « 
Råbte postmesteren . 
» Det er Trine ! «  fik Bonnesen tid til at sige , som om det 
var den selvfølgeligste sag , at det var hende . 
» Trine ?  .  .  . Hvad for en Trine ?  .  .  . Hvem er Trine ? « 
Skreg man rundtom fra . 
» Vores pige ! « 
» Pigen hjemme i pensionatet ? « 
» Ja , ja !  .  .  . Jeg kendte hende på overstykket , da hun 
rejste sig op , for det er  .  .  . det er frøken Fangels overstykke , 
som hun har lånt  .  .  . Hahaha ! « 

alle så hen mod den modsatte bordende — men damen 
var forsvunden . 
Sinding bredte sig alene på de to stole og sagde kun , at 
han skulle hilse selskabet så flittig fra hende . 
» Det var altså Trine ? «  spurgte postmesteren indigneret . 
» Føj for Pokker — en tjenestepige ! « 
» Bare ikke storborgerlig ! « 
» Å , det er ikke det , jeg mener !  .  .  . Men tænk , når 
hun nu  .  .  . Det er sandelig ubehageligt ! « 
» Vær de ganske rolig , hun sladrer såmænd ikke af 
skole !  .  .  . Man lærer dog altid noget på sådanne steder ; 
se , nu har jeg fået at vide , hvad den talemåde at se til sin 
syge tante betyder  . . . Og jeg . som så længe har beundret 
den piges eksemplariske familiekærlighed : hver tredie—fjerde 
aften skulle hun se til sin syge tante ! « 
Alle morede sig over æventyret med undtagelse af Søeborg , 
der smøgede sin frakkekrave op om ørene , da han 
med et syntes at erindre , at en af hans piger også havde en 
syg tante . 
» Men sig mig forresten , Astrup , «  spurgte han ,  » var der 
noget i det , hun sagde , at du og Lundsgård tænker på at 
rejse hjem i morgen eller iovermorgen ? « 
» Javel var der det ! Det var jo det ærgerlige , at det var 
rigtigt alt . hvad hun sagde . « 
» Hør , så vil jeg sige dig noget : du og din unge ven 
har formodentlig tænkt at lyksaliggjøre mig og familie med en 
afskedsvisit i morgen ; men da der nu ikke er noget , jeg finder 
så kedeligt som disse formiddagsvisitter , hvad mener du så 
om at være min gæst i morgen aften istedet  .  .  .ja , du kan 
være ganske rolig ; jeg mener ikke , at du skal sidde og 

lure hjemme i familiens skød den sidste aften  .  .  . Nej , da 
vi før var ude på Frederiksberg , kom jeg til at tænke på de 
ture , vi i gamle dage havde ud til pilealleen med egen madkurv . 
Hvad siger du om at opfriske gamle minder ?  .  .  . Det 
er selvfølgelig ikke alene dig og Lundsgård , jeg mener , men 
det vil glæde mig at se hvem af de herrer , jeg har tilbragt 
denne behagelige eftermiddag med , som har lyst . « 
Forslaget blev modtaget med akklamation af alle tilstedeværende . 
De nødvendige aftaler om tid og sted trufne , og selv 
postmesteren var glad ved det , da han ikke antog , at Søeborgs 
damer skulle med , og Jens således ikke fik lejlighed til at 
gense Pouline . 
Denne indbydelse til et aftensmåltid i det frie fik det 
ganske naturlig til at gå op for flere af middagsherrerne , ai 
de slet ingen aftensmad havde fået ; naturligvis blev denne 
utilgivelige forsømmelighed hurtig oprettet , og resten af aftenen 
— eller rettere sagt natten — blev tilbragt med at spise og 
drikke , ved hvilken lejlighed især Sinding udmærkede sig ved 
at nedbringe aldeles utrolige kvantiteter af alle mulige drikkevarer 
imehem hinanden . Han tømte ikke alene en hel række 
specielle glas med hver enkelt af de tilstedeværende , men da 
han var kommen til ende med denne noget anstrengende omgang , 
kom han i tanker om , at han aldrig havde drukket dus 
med sig selv ; han fandt , at det dog ikke gik an uden videre 
at dutte en så anset person , og proponerede derfor sig selv 
det , og da han intet havde derimod , men endog følte sig meget 
smigret over denne uventede ære , fuldendte han denne højtidelige 
akt med alle behørige ceremonier . 
I den sidste times tid stod munden ikke stille på ham ; 
han strømmede over af velvilje mod menneskeheden i sin helhed , 

men specielt slog han sin kærlighed på postmesteren , 
hvem han holdt fast omfavnet og snakkede lige ind i ansigtet . 
Skjøndt meget vrøvlevorn var hans tale dog ikke helt meningsløs , 
kun på et punkt syntes hans hjerne at nægte sin tjeneste : 
det var ham nemlig ikke muligt at huske postmesterens navn ; 
først kaldte han ham Hastrup , og så blev det til Bastrup , og 
lidt efter til knastrup , og til sidst tilstod han åbenhjertig , at 
han i øjeblikket ikke bestemt erindrede , om postmesteren hed 
Kastrup eller Sundby øster eller Vester , men noget ude på 
Amager var det , det vidste han . Og da hans lille ven , der 
morede sig kostelig over hans pludder , bad ham om at lade 
være med at spilde tiden på det navn , da det jo var ganske 
ligegyldigt , bifaldt Sinding straks denne tanke :  » Det er rigtig ! 
» Her spørges ej om navn og stand ! «  jeg elsker dig , hvad 
du så hedder  .  .  . Minsæl gør jeg så ! Jeg holder af dig , 
som du kunne være min svigermoder ! « 
Klokken tre sluttede ballet , og vort selskab måtte også 
bryde op , skønt ingen ytrede nogen meget stor tilbøjelighed 
i denne henseende . Omsider kom de dog ud på gaden og 
bevægede sig med en vis sindighed ind mod byen ; de vare 
ikke komne ret langt , da de opdagede , at der et par huse foran 
var en sammenstimlen af nogle folk , som førte et meget heftigt 
skænderi , og på en gang hørte de den ejendommelig 
klaskende lyd af et par slag og så næsten samtidig to mænd 
vælte sig med hinanden på jorden . 
Der var kun nogle få tilskuere , som ikke gjorde mindste 
forsøg på at skille de kæmpende ad ; vort selskab ilede derfor 
til og nåde derhen på samme tid som to politibetjente , 
der vare lokkede hid af larmen . 
» Plads her ! «  råbte betjenten , splittede den lille kreds , 

der havde dannet sig om de to på jorden liggende mænd , ad 
og trængte ind , modtagne med det kendte råb :  » Der er 
politiet ! «  slagsmålet var hørt op i samme øjeblik , som dette 
råb lød ; betjentene så sig om i kredsen og greb fat i en 
høj mand , der stod uden hat og endnu helt fortumlet af slagsmålet . 

» Hvor er den anden ? «  spurgte den ene betjent , næsten 
åndeløs af tjenesteiver , og gik rundt i kredsen , medens den 
anden betjent holdt fangen fat i frakkekraven .  » Hvem var 
den anden ? Hvor er han ? « 
Ingen svarede , men alle så på hinanden med en hemmelig 
mistanke om , at deres nabo var gerningsmanden . 
» Hvad fanden , han kan da ikke være forsvunden ! «  tordnede 
betjenten videre .  » Er der ingen , der har set , hvem 
det var  ? « 
» Vil de behage at sige , hvem det var . De var oppe at 
slås med ! «  udbrød den anden betjent og ruskede i den anholdte . 

» Det er ingen af de herrer her , «  svarede den spurgte . 
» Jeg kendte ham ikke , det var en lille , klejn fyr  .  .  . « 
» Han kan jo ikke have taget billetten i den fart ! «  brummede 
betjenten : men det hjalp intet , kontraparten var ikke 
til at finde nogen steder , og til sidst blev rettens håndhævere 
nødte til at trække af med .den ene , de havde fået fingre i , 
og det samlede opløb opløste sig efterhånden . 
Kun en to—tre herrer blev tilbage foruden postmesteren og 
Sinding , som begge vare for meget københavnere til at gå 
fra et opløb uden at få det fuldstændig opklaret , og man 
spurgte nu gensidig hinanden , hvor den forsvundne kæmpe 
var bleven af . Ingen af dem kunne fatte det , han syntes med 
31 

— 482 — 
et at være sunken i jorden ; man undersøgte stenbroen og 
så opad det hus , hvorved slagsmålet havde fundet sted , 
som om man tænkte sig , at han var faret tilvejrs på en eller 
anden overnaturlig måde ; men lige klog blev man . Der var 
ikke noget mærkeligt at opdage ved huset , som var et af 
denne nye slags , hvis kældervinduer gå dybt ned under stenbroen , 
der på det nærmeste stykke er erstattet af en jernrist 
for at skaffe det nødvendige lys til kælderen . 
Medens man fortabte sig i gisninger over mandens hemmelighedsfulde 
forsvinden , hørtes pludselig en stemme , som fremhvislede 
et  » Pst ! Pst ! « 
» Hvor Pokker kom det fra ? «  spurgte man hinanden og 
så til højre og til venstre , ned i gaden og op i luften . 
» Her ! Her ! «  lød det igen , og Sinding opdagede nu en 
hånd , der ragede op i mellemrummet mellem kældervinduet 
og risten . 
Han så ned og fik øje på den lille forsvundne slagsbroder , 
som stod dernede og rakte hånden i vejret ligesom en 
skoledreng , der i bevidstheden om sine kundskaber siger :  » Må 
jeg ? Må jeg ? « 
» Hvordan Pokker er de kommen derned  ? «  spurgte forskellige . 

» Lang mig bare en hånd , så jeg kan komme op ! « 
Et par mand sprang til og rakte deres hænder ned ; ved 
hjælp af disse snoede den lille mand sig op , smidig som en 
ål , og stod straks efter smilende blandt de andre . 
» Min gud , «  spurgte postmesteren mest forbavset af alle 
de forbavsede ,  » blev de kastet derned ? « 
» Kastet derned — nåda , nej ! Men bedst som jeg tumlede 
med den lange humlestage , blev der jo råbt , at politiet 

kom , og så lod jeg mig glide ned mellem risten og vinnevet , 
for jeg tænkte som så : der bitter de ikke på at lede efter 
dig , og du kan jo altid komme op , når den er dreven over . « 
Det kostede postmesteren megen møje at få Sinding med , 
thi denne var bleven så begejstret over denne geniale åndsnærværelse 
hos fyren , at han absolut ville drikke en bajer 
med ham ; men heldigvis var der ingen steder åbent i nærheden , 
og Sinding så sig derfor nødsaget til at gå lige 
hjem . 
Dette sidste må dog ikke forstås alt for bogstavelig ; thi 
sandt at sige var Sinding ikke ganske sikker på sine ben , 
men slingrede så stærkt , at postmesteren fandt sig beføjet til 
at byde ham armen . 
» Tak skal du have , du gamle knastrup !  .  .  . Du skal 
ikke bryde dig om , at jeg siger du ; for det siger jeg til alle 
mennesker når jeg har drukket for meget snakkevand  .  .  . 
Men jeg kan ikke begribe , hvad der går af mine ben ; de 
gør sig sådan udtilbens — det var en forbandet dårlig 
Brander ! Ja , du må forresten endelig ikke bilde dig ind , 
at d u går lige  . . . nej , vi to er lige gode ! Lad os synge 
den omdelte sang :  » Salig er den lille flok ! Salig er den 
lille  .  .  . «  jeg kan forresten ikke forstå , hvordan jeg er 
bleven så fuld !  . . . Nå , det kommer vist meget af den 
masse spiritus , jeg har drukket !  . . . . Hør ! Kan du høre , 
hvor spurvene sidder oppe i træerne og skælder os ud ?  » Svinebæster ! 
Svinebæster ! Er det en tid at komme hjem på ? Nu 
står jeg op ! «  — jeg får altid grusom samvittighedsnag , 
når jeg hører dem !  .  .  . Så , nu sejler vi videre ! Det er 
nogle slemme slag , vi slår ! Jeg ville ønske , der var åbent 
31* 

hos en marschandiser , så ville jeg gå ned og købe mig en 
gammel brugt ballancerstang . « 
På denne måde blev Sinding ved at vrøvle på hele 
hjemvejen , og da de langt om længe kom til pensionatets 
gadedør , måtte postmesteren have assistance af Jens og 
Bonnesen , som havde vandret en god stund frem og tilbage 
og ventet på de andre . Det lykkedes dog at få Sinding så 
nogenlunde skikkelig op ad trappen og ind på hans værelse , 
hvor han med en mageløs routine fordelte sine klædningsstykker 
rundt om på stole , sofa og gulv og derpå straks gik 
i seng med hovedet nede ved fodenden og benene strakte højt 
op ad hovedpuden . 
Xxii . 
» Hvordan stål’ det til ? «  spurgte Jens , da han næste 
morgen — eller rettere formiddag — stak hovedet ind til 
Sinding . 
» Lad mig være ! «  mumlede denne i søvne og afslog et 
indbildt tilbud med :  » Jeg vil ikke have mere at drikke ! « 
Jens kunne ikke lade være at smile , skønt han med 
skræk så på den stilling , Sinding indtog , og gav sig til at 
ruske i den søvndrukne med de ord :  » Det kan ikke gå an ; 
hvordan er det . De ligger , menneske ? «  , hvilket spørgsmål den 
tiltalte besvarede under den meget høflige form :  » Tak . jeg 
sidder meget godt ! « 
» Det er mig ! «  fortsatte Jens .  » Vil de ikke stå op med 
det gode , kaster jeg dem ud på gulvet ! « 

» Tak , men jeg danser ikke ! « 
Jens havde halet Sinding halvt overrende , men da denne , 
såsnart Jens slap sit tag , straks igen gled ned ligeså slatten 
som en guttaperkadukke , opgav den unge mand yderligere forsøg 
i denne retning og gav sig til at grunde på , hvorledes 
han skulle få liv i ham ; så faldt han på Bonnesens mettode 
med vandet , gik hen og dyppede svampen og gav Sinding 
et forsvarligt dask med den lige i ansigtet . 
Det hjalp ; Sinding plirrede lidt med øjnene , rev dem derpå 
op med et voldsomt ryk og spurgte med et forvildet blik , 
hvad der var på færde . 
» Det er mig ! De må op ! «  lød Jens’ svar .  » Jeg har 
noget meget vigtigt at tale med dem om ; de må endelig 
hjælpe mig  ! « 
» Op ?  .  .  . Nå—å !  . . . Ja , javel !  .  .  . Hvordan Pokker 
er det , jeg ligger ? Værelset har jo drejet sig helt omkring . . . 
Vinduerne plejer jo ellers at være på den anden side  ! .  . Og 
hvad fanden er det , der ligger oppe på hovedpuden ? « 
» Å , det er jo deres egne ben ! «  ' 
» Mine egne ben ! ?  . . . Hvordan i alverden er de kommen 
der ? Jeg er vist ikke gået lige på hovedet i seng iaftes , 
eller også er jeg i søvne kommen til at sparke mig selv i 
hovedet og har så flyttet mig  . . . Uf , hvor jeg er tør i 
halsen ! Å , ræk mig vandkaraflen — jeg må have et indvendigt 
styrtebad  .  .  . Tak ! Og hør , der står vist en æske 
med noget soda derhenne  .  .  . Å , mit stakkels hovede ! Jeg 
tror , jeg har fået podagra i det af at ligge med det ved fodenden 
 . « 
Sinding tog en lille håndfuld soda og proppede i munden 
og skyllede det derpå ned ved at sætte karaflen for munden 

og tømme den halvt . Han gjorde derefter flere afmægtige 
forsøg på at rejse sig , men da han lå i en stilling som en 
akrobat , der spiller med en globus på fødderne , lykkedes det 
ham først efter adskillige gyngninger frem og tilbage at få 
benene svingede ud over sengekanten . 
» Av , av , av ! «  jamrede han sig efter denne kraftanstrengelse . 
 » Det kan nok være , der er tømmermænd i kvistetagen ! 
 .  .  . Å , hvor jeg er dårlig ! Jeg tror , jeg med det 
samme vil melde mig ind i begravelsesselskabet af 1854 .  .  . « 
» Skynd dem nu lidt at komme i tøjet !  . . . . De må 
hjælpe mig , for ser de  .  .  . « 
» Lad være at tale til mig , før jeg har fået en dukkert ! 
Jeg kan ikke opfatte noget alligevel  .  .  . Gid fanden havde 
alt spiritus ! Det skal vare noget , inden jeg igen rører ved 
det pøjt ! « 
Under dette løfte , som Sinding var meget tilbøjelig til 
at aflægge hver morgen , var det lykkedes ham at få fat i 
den ene strømpe og få den trukken på ; uheldigvis havde 
han imidlertid taget den bagvendt på , så hans tæer kom til 
at sidde fast i strømpens hæl , og da han ikke trods al anstrengelse 
kunne få dem længere ind ad denne vej , satte han 
foden , der ved til vækst af strømpen havde opnået en meget 
anselig længde , på gulvet og gav sig til 'at stirre højst overrasket 
på dette fænomen . 
» Halløj , Lundsgård , kom her og se !  .  .  . Jeg må være 
kommen til skade med min fod iaftes ; den er svulmet op 
til en længde af halvanden alen — det er ganske umuligt 
at få strømpen på den !  .  .  . Jeg kan ikke begribe , hvordan 
det er gået til , for jeg har ingen smerter i den , nej aldeles 
ingen smerter  . . . » 

» Å , snak ! «  brummede Jens , halvt ærgerlig og halvt 
leende , og drejede strømpen rundt , så Sinding til sin ubeskrivelige 
overraskelse fik den på uden videre hindringer . 
Sinding fortsatte nu sit toilette med en Jens irriterende 
langsomhed og begyndte at opfriske forskellige episoder fra 
igår . 
» Hør , unge mand , de havde nok også en på hyllekøn 
igår ? « 
» Jeg ?  .  .  . Nej !  .  .  . Hvorfor tror de det ? « 
» Fordi de forekommer mig noget nervøs i dag . De spankulerer 
frem og tilbage ligesom en Bjørn i sit bur  .  .  . Å , 
de behøver ikke at sige  » Uh ! «  , for det skulle slet ikke være 
nogen Brander med den Bjørn !  .  .  . Men de er så Pokkers 
urolig ! « 
» Kan de ikke begribe grunden ? Hørte de ikke i går , at 
vi skal rejse i morgen ? « 
» Ja ! — og hvad så ? « 
» Jeg kan ikke rejse ! « 
» Så skulle de blive ! « 
» Jamen det kan jeg jo heller ikke ! « 
» Der er mere soda i æsken , tag dem en mundfuld , det 
hjælper udmærket ! « 
» Vær nu lidt alvorlig , blot for et øjeblik ! Jeg er kommen 
for at bede dem arrangere det således , at jeg i formiddag 
kan slippe fri for postmesteren , for  .  .  . for jeg må absolut 
se at få Søeborg i tale  .  .  . « 
» Søeborg  ?  .  .  . Ham ser de jo i aften . « 
» Ja  .  .  . javel , det ved jeg nok  .  .  . men der kan jeg 
ikke få talt sådan  .  .  . sådan med ham . « 

» Hm — nå ! Jeg kan ikke begribe , hvad det kan være 
for hemmeligheder , som de har at tale med den mand om . « 
» Å , de kan naturligvis godt forstå det  .  .  . Men jeg 
kan ikke fortælle dem noget — ikke endnu ! « 
» Gør bare ingen undskyldninger ! Jeg er slet ikke nysgerrig 
af mig — som inspektøren i Horsens tugthus sagde 
— jeg holder tværtimod så meget af at blive overrasket ; og 
jeg er vis på , jeg vil blive voldsomt overrasket ! « 
Deres samtale blev her afbrudt af Trine , der stak hovedet 
ind for at melde , at frokosten var færdig , men skyndsomt trak 
det tilbage meget forvirret og generet , da Sinding med et kavallermæssigt 
buk takkede hende for i går . 
Ved frokosten traf de både Bonnesen og postmesteren , 
om begge syntes at blive meget opmuntrede ved synet af 
Sinding og med overstrømmende ømhed forhørte sig til hans 
befindende , hvilke forespørgsler han ikke værdigede andet svar 
end at udspørge Fru klejn , om hun var i besiddelse af et 
større antal ansjoser . 
Opmærksomheden blev dog snart fra ham ledet hen på 
frøken fanget , idet hendes kære veninde , frøken Holst påfaldende 
højt henvendte det spørgsmål til hende , om hun 
skulle i stort formiddagsselskab , siden hun var så pyntet . 
Herrerne lagde nu først mærke til , at den væne ungmø havde 
iført sig en lyseblå kjole , hvis tætsluttende liv var forsynet 
med en lang række kuglerunde , forsølvede småknapper , der 
gav det en ikke ringe lighed med en husarvest og derfor 
måtte siges at passe på det bedste til den kolossale hesteskosbrosche , 
hun bar i halsen . 
Den kvindelige Husar blev yderst opbragt over venindens 
spørgsmål og svarede i en bister tone , at hun aldeles ikke 

var pyntet , aldeles ikke , hun agtede for fremtiden at vise sig 
hver dag i denne dragt med frøken Holsts tilladelse , og forresten 
også uden den . Frøken Holst bad tusinde gange om 
forladelse , det havde ikke været hendes hensigt at fornærme 
frøken fanget , hun havde kun troet , at det måske havde 
været en aftale mellem pensionatets damer at pynte sig i 
anledning af , at det var sidste dag , de havde den glæde at 
se hr . Astrup og hr . Lundsgård , og var bleven meget ked 
over ikke at være bleven underrettet derom , skønt hun begribeligvis 
ikke ville gøre det ringeste indtryk på nogen , selv 
om hun havde taget en kjole med guldknapper på . 
Under flere lignende meningsudvekslinger forløb frokosten 
særdeles fornøjelig og behagelig for alle undtagen for Fru 
klejn , som var beskæftiget med i hovedet at opstille det 
fremtidige budget , når hun skulle undvære dø to jyders 
tilskud . 
Det faldt ikke Sinding vanskeligt at befri Jens for postmesterens 
selskab straks efter frokosten , thi på hans forslag 
om at tage en omgang frisk luft svarede postmesteren , at det 
var ham en umulighed at gå hjemmefra , før han havde fået 
det brev , som aldeles bestemt kom om et øjeblik . Vor lille 
ven var dog i dag meget roligere i dønne henseende end i går , 
da han havde fundet ud af , at det jo var så rimeligt , at der 
var gået en dag over , eftersom han ikke kunne vente , at hans 
kone straks skulle finde på det , som han selv havde været 
så længe om ikke at finde på . 
Jens og Sinding sagde altså farvel , medens postmesteren 
for at forkorte ventetiden tog fat på indpakningen af sit tøj . 
Skjøndt den lille mand ville have haft det adskillig nemmere , 
om han havde ladet døn storø kuffert blive stående på gulvet . 

skulle den dog absolut anbringes på to stole , og det var ikke 
så let et arbejde ; det var naturligvis ikke vanskeligt at få 
den ene ende af kufferten op på en stol , men når postmesteren 
så gik hen for at løfte den anden ende op , dejsede 
den første regelmæssig ned igen , og da det endelig lykkedes 
ham at få kufferten placeret på de to stole , der rigtignok 
gik fælt på næsen under byrden , og han vendte sig om for 
at tage det første tøj , gled begge stole pludselig ud , kufferten 
sank langsomt ned på gulvet , og stolene lukkede sig over den 
ligesom klapperne på en bro , når et skib er passeret . 
Omsider fik han dog det vanskelige arrangement bragt 
istand og gav sig til at pakke ind ; han havde imidlertid ikke 
fået en fjerdedel af sine sager i kufferten , før han indså , 
at det ville være ham en umulighed at få resten med ; så 
tog han tålmodig sagerne op og begyndte at arrangere det 
samme på en anden måde —- som det hedder i kogebøgerne 
— men det var lige galt . Udmattet gjorde han en pause , 
kløede sig i sin hanekam og så hjælpeløs fra kufferten til 
tøjet og fra tøjet til kufferten uden at kunne fatte , hvorledes 
han havde fået plads til det på overrejsen , hvilket ikke var 
så underligt , da det var hans kone , der dengang havde pakket 
ind . Han blev nervøs og gnaven — hvad folk er meget 
tilbøjelige til at blive under sådanne omstændigheder , uden at 
det nogensinde har viist sig at nytte noget —  ; snart proppede 
og stoppede han tøjet ned med samme bevægelser som en 
bagersvend , der ælter dej , og snart stod han resigneret med 
en eller anden genstand i hånden og filosoferede over , hvorfor 
den ikke var bare en tomme kortere , da den så ville 
passe så udmærket ned i det hul , der netop havde dannet 

sig ; og hans nervøsitet bevirkede tillige , at han begyndte at 
blive urolig for brevet . 
Hans værelse havde en ydervæg til trappegangen , og 
hver gang han hørte nogen komme opad trappen , fik han den 
ide , at det var postbudet , hvorfor han stormede ud i entréen 
og stak næse og hanekam så pludselig ud af døren for at 
kigge i brevkassen , at flere passerende damer skreg højt af 
angst og vare nær ved at gå bagover nedad trappen . 
Efter det tiende forsøg på at få plads til tøjet i kufferten 
sagde han halvhøjt :  » Nej , det går ikke ! Jeg må have 
fat i Trine ; hun må hjælpe mig ! «  og for ud i entréen , hvor 
han nær havde revet Fru klejn , der var på vejen til køkkenet 
med en krukke syltetøj , overrende . 
» Gud , jeg beder meget om forladelse ! «  stammede han . 
» Det var godt , jeg holdt på krukken !  .  .  . Søger de 
nogen ? « 
» Ja , jeg hørte , der gik en herude , og så troede jeg 
måske , det var  .  .  . « 
» Frøken fanget ? — nej , hun er inde i dagligstuen ! « 
» Frøken fanget  .  .  . «  gentog postmesteren , noget forbavset 
over denne oplysning .  » Nej , det ikke var hende  .  .  . 
Hvad skulle jeg hende ? « 
« nå , jeg troede måske , de ville tale med hende . « 
» Nej , det var Trine , jeg søgte ; jeg ville bede hende 
hjælpe mig med indpakningen . « 
» Nå , ikke andet !  . . . Ja , Trine har rigtignok så travlt 
i øjeblikket , men nu skal jeg se , om jeg kan undvære hende . « 
Postmesteren vendte tilbage til sit værelse , der havde 
fået en vis lighed med en herreekviperingshandel i den travle 

tid , og få minutter efter hørtes der en frygtsom banken på 
døren . 
» Ah , Trine generer sig for at vise sig efter mødet i går ! « 
Tænkte han med et smil ved erindringen om , hvor de sidst 
havde set hinanden . 
På hans  » Kom ind ! «  åbnede døren sig langsomt , og 
frøken fanget stak sit yndige lokkehovede ind og afgav meget 
bly og forlegen den besked :  » Jeg skulle hilse fra Fru klejn , 
at Trine ikke kunne komme lige i øjeblikket , men  .  .  . men 
hvis jeg kan være dem til nogen nytte , så er jeg til 
tjeneste . « 
» De , frøken ? Hvad tænker de på ? « 
» De tror måske ikke , jeg er så huslig , at jeg forstår 
mig på at pakke ind ? « 
» Jo , gudbevares , men  .  .  . « 
» Jeg kunne have lyst til at bevise dem , at jeg netop er 
udmærket til den slags . « 
Frøkenen var trådt ind i værelset og gav sig uden yderligere 
opfordring i færd med arbejdet ; og om hun just ikke 
var så udmærket , som hun selv sagde , så havde hun dog 
sådan en rar , praktisk måde at tage sagen på ved på 
hver af postmesterens indvendinger mod arrangementet at forsikre , 
at nu lå det så brillant , det kunne ikke være bedre . 
Postmesteren gjorde imidlertid den opdagelse , at det ikke 
alene var af opofrende hjælpsomhed , hun var kommen , thi 
efter kort tids forløb standsede hun i arbejdet og gav samtalen 
en hel ny vending ved at sige :  » Hør , hr . Astrup , kan 
de huske , at de i går inde i dagligstuen blev afbrudt af Fru 
klejn i noget , de ville sige mig ? Vil de nu ikke , medens vi 
står her og pakker ind , fortælle mig , hvad det egentlig var ? « 

vor lille ven blev så overrumplet , at flere af de sammenrullede 
strømper , han just havde i hænderne , trillede fra ham , 
og medens han samlede dem op , svarede han hakkende i det : 
» Nej  .  .  . nej , bedste frøken , jeg kan ikke !  . . . Jeg tror , det 
er bedre , jeg lader være — rent ud sagt , jeg tør ikke ! « 
» Tør ikke ?  . . . Er de bange for mig ? «  spurgte hun 
med hovedet på skrå , glattende folderne ud i hans kjole . 
» Ja — på en måde ! Det vil sige , jeg er bange for , at 
de ikke vil kunne forstå min opførsel  .  .  . « 
» Deres opførsel ?  . . . I hvilken henseende ?  . .  . Ligeoverfor 
hvem ? « 
» Ligeoverfor dem ! « 
» Gud , hvor kan de sige det ? Jeg skulle misforstå dem 
— aldrig ! « 
» Ja , det er dog det , jeg alligevel frygter ! De vil måske 
anse mig for letsindig — eller uærlig — eller lumpen , «  stammede 
postmesteren , idet han for hvert adjektiv anbragte et 
par strømper på et aldeles forkert sted . 
» O , hold op med sådanne stygge udtryk ! Hvor skulle 
jeg , der i den korte — alt for korte — tid , vi have været 
sammen , har lært at sætte pris på dem som en mand , 
der  .  .  . « 
» Nok , frøken ! «  råbte han med en sådan kraft , at frøkenen 
for et skridt tilbage i den tro , at det var med hensyn 
til indpakningen , han mente .  » De må ikke tale således ! 
Jeg vil så nødig , at den sidste dag , vi er sammen , skal forbitres ! « 

» Vel , jeg tier ! Men lov mig  . . . lov mig , at de , når de 
kommer hjem , vil skrive til mig ! « 

» Skrive til dem ?  . . . Jeg fatter ikke !  . . . Hvad vil de 
have , jeg skal skrive til dem ? « 
» Det , som  .  .  . «  stammede frøkenen yndig rødmende , 
» det , som de nu mangler mod til at sige . Frygt ikke for mit 
svar ! Jeg kunne godt svare straks , for jeg tror nok . jeg har 
gættet  . . . En mand og en kvinde i vor alder kan ikke 
misforstå hinanden ! De ved , jeg står ene i verden , uden 
familie , uden påhæng — når jeg undtager min grandtante 
i Jylland , som er enke uden børn , men med et brænderi , 
meget stort , godt i gang og med nye apparater , som jeg ved , 
jeg skal arve , og over halvfjerds er hun , og asttma har hun  . . . 
Men nu er jeg virkelig for forvirret til at pakke dem ind i 
kufferten , skønt ellers det huslige ligger så mageløst for mig ! « 
Aled disse ord styrtede frøken fanget ud af stuen og lige 
ud til Fru klejn , hvem hun betroede , at postmesteren ville 
skrive til hende efter sin hjemkomst , men den lille mand stod 
endnu med en hårbørste i den ene hånd og et par morgensko 
i den anden og stirrede på døren , hvorigennem hun var 
forsvunden ; og det var først , efter at han havde opdaget , at 
han i nogen tid havde bearbejdet sin hanekam med morgenskoen , 
at han kom så meget til sig selv , at han sank om på 
en stol på sine nystrøgne manschetskjorter med det udråb  : 
» Jeg tror minsæl , hun friede til mig ! « 
Postmesteren ville i en ubestemmelig tid være bleven 
siddende der og agere pressejern , hvis han ikke på  en gang 
var bleven skræmmet op af entréeklokken , som på en meget 
iørefaldende måde meddelte , at der var nogen udenfor . Han 
så på sit ur ; klokken gik stærkt til to .  » Det må være 
postbudet «  tænkte han og trippede ud for at få det længselsfuldt 
ventede brev . 

han stak sit hovede så hastig ud af entréedøren , at 
han nær havde drukket en skalle med Fru  Søeborg , som 
bøjede sig noget forover , da hun tørrede fødderne af på 
måtten . 
» God dag , Fru Søeborg !  .  .  . Undskyld — er det dem ? 
Og god dag , frøken Caja ! «  udbrød Astrup .  » Er det os , de 
vil besøge ? « 
» Ja , det vil sige Fru klejn , hun og jeg blev forleden 
enige om , at vi skulle forny vort gamle bekendtskab , og så 
lovede jeg at se op til hende  .  .  . Hun er vel hjemme ? « 
» Jo , hun er  .  .  . Nu skal jeg straks  .  .  . « 
Han gjorde et par skridt henimod dagligstuen for at 
åbne døren ; men da det faldt ham ind , at han uden tvivl 
ville træffe frk . Fanget der , standsede han betænkelig og sagde  : 
» Nej , det er sandt ; fruen er vist ikke der  .  .  . men  .  .  . Ja , 
jeg skal nok skaffe fat i hende ! « 
Med disse ord gav han sig til Fru og frøken Søeborgs 
forbavselse til at kime på klokken med en sådan kraft , at 
der blev stukket et hovede ud af hver dør i den lange korridor 
for at se , hvad der var på færde , og Trine kom ansættende i 
skarpt trav fra køkkenet . Den lille postmester blev selv 
ganske forfjamsket over det røre , han vakte , og stammede undskyldende : 
 » Det er ikke andet end disse damer , som ønsker 
at hilse på Fru klejn . Vil de føre dem ind i dagligstuen , 
Trine !  . . . De undskylder , bedste frue og frøken , at jeg ikke 
har tid , men jeg er just i færd med at pakke ind  .  .  . « 
» Lad dem endelig ikke genere af os ! «  svarede fruen noget 
spidst og fulgte med sin datter efter Trine . 
Postmesteren ville til at lukke entréedøren , da han i det 

samme opdagede det så meget efterspurgte postbud , som 
kom gående opad trappen med en pakke breve i hånden . 
» Å , gudskelov , er de endelig der ! De har vel brev til 
mig ? « 
» Nej , der er ingen brev til denne etage , «  svarede budet 
flegmatisk og stavrede videre opad trappen . 
» Heller ikke brev i dag ! «  mumlede vor lille ven , idet 
han gik ind på sit værelse .  » Hvad vil det dog sige ?  .  .  . 
Der må jo være tilstødt Amalie et eller andet  .  .  . eller mit 
brev må være gået tabt  .  . . Hvad skal jeg dog gribe til ? . . . 
Telegrafere ! Jeg må telegrafere for at få at vide , hvorledes 
det forholder sig  .  .  . Det var også dumt , at jeg ikke straks 
telegraferede ! « 
På en ham selv ubegribelig måde fik postmesteren temmelig 
hurtig plads til resten af sine sager i kufferten og ilede 
derpå straks afsted til posthuset . Da telegrammet var besørget , 
satte han kursen mod et større vinlager i Frederiksborggade , 
hvor han vidste , at Bonnesen — for at bruge dennes eget udtryk 
— var på prøve hele formiddagen , og han var så heldig 
i stedets port at løbe lige i armene på sin ven . 
» Halløj , skipper ! Hvor gælder rejsen ? «  udbrød Bonnesen . 
» Å , er det dig , det var rart ! Det er netop dig , jeg 
søger  . . . Er du færdig her ? « 
» Javel — men hvad går der af dig ? Du ser ud , som du 
havde været inde i en ko og jage en kalv ud . « 
» Jeg er også kommen i en slem knibe , og det kan jeg 
takke dig for  .  .  . « 
» Mig ? « 
» Ja , var det måske ikke dig , der faldt på at sige til 
frøken fanget , at jeg ikke var gift ? « 

» Nå ja , det kan nok være ; men hvad  .  .  . Frøkenen har 
da ikke opdaget , at det er lyv ? « 
» Nej , værre endnu ! Hun har friet til mig ! « 
» Friet til dig ? Hahaha ! Å , hold på mig ! Hahaha ! « 
Så nær ved at få et tilfælde af latter havde Bonnesen 
endnu aldrig været ; de vare komne et stykke ned ad gaden , 
men måtte igen ty ind i en port , hvor Bonnesen tumlede om 
og stampede i asfalten , som om han opførte en indiansk krigsdans , 
men samtidig lo så hjertelig , at et ungt menneske , der 
hele dagen havde stået og gabet i den tilstødende cigarbutik , 
stemmede i med af fuld Hals uden at kunne opgive nogen fornuftig 
grund til sin principal , som kom løbende til for at erfare 
årsagen til den unge mands munterhed . 
» Ja , du kan sagtens le ! «  vrissede postmesteren , der gik 
op og ned med hænderne på ryggen og irriteret daskede dem 
i hinanden .  » Men jeg — hvad skal jeg gøre ? Jeg er kommen 
i en falsk situation , som du værs’god må klare . « 
» Jeg  ? « 
» Ja , det hele er din skyld ! Du må fortælle hende sammenhængen 
— du kan også lettere gøre det end jeg . « 
Udsigten til denne mindre behagelige kommission betog 
pludselig Bonnesen lysten til at le . Han vægrede sig først bestemt 
ved at have noget som helst med denne sag at gøre 
men da postmesteren havde fortalt ham , hvorledes det var gået : 
til , fik han skrupler over , at de vare gåde så vidt i deres 
løjer , og lovede til sidst at forberede frk . Fanget på slaget 
med det bekendte citat af  » Orpheus i underverdenen «   :  » Jeg 
gør det . men jeg gør det grumme nødigt ! «  de aftalte derfor , at 
postmesteren skulle tage Fru klejn til bords ved middagen og 
Bonnesen frøkenen , og skyndte sig derpå hjem , da spisetiden 
32 

var sat en time tidligere end sædvanlig af hensyn til , at 
herrerne skulle spise så tidlig til aften . 
I pensionatet viste det sig , at denne forrykkelse af spisetiden 
havde bragt samtlige pensionærer i harnisk ; nogle erklærede , 
at de aldeles ingen appetit havde på denne tid af 
dagen , andre vare i den største forlegenhed med anvendelsen 
af den grusom lange eftermiddag , de ville få , og frk . Holst 
udtalte ligefrem sin glæde over , at  » dette her «  snart var forbi , 
da hun antog , at det ellers ville være endt med , at man var 
kommen til at spise til middag om morgenen og drikke morgenkaffe 
om aftenen . 
Imidlertid formildedes dog alle , da man kom til bords , og 
det opdagedes , at Fru klejn havde føjet en ret til døn sædvanlige 
spiseseddel , og at Bonnesen trakterede med rødvin — 
hvilket sidste dog satte Sinding i en større forlegenhed , da 
han ikke straks kunne erindre , om hans afholdenhedsløfte om 
morgenen også havde omfattet rødvin , men han slog sig dog 
snart tiltåls med , at hans mening kun havde været at entholde 
sig fra spiritus . Middagen gik derfor ualmindelig behagelig 
 ; folk tænkte ikke længere på den grusom lange eftermiddag ; 
de , der aldeles ingen appetit havde , kunne endogså 
spise af extraretten , og frk . Holst blev betagen af den ejendommelige 
velvillie , som man nærer for folk , man snart skal 
skilles fra , selv om man ellers ikke sætter så overdreven pris 
på dem . 
Bonnesen havde opsat og opsat sit ubehagelige hverv , da 
det ikke var ham muligt at finde på en nogenlunde passende 
indledning ; over en halv snes gange havde han taget tilløb , 
men hver gang det kom til stykket , var han bøjet af ligesom 
clownen i cirkus , der tilsyneladende så alvorlig tager tilløb , 

men altid løber udenom forhindringen . Bonnesen havde aldrig 
troet , det kunne være så vanskeligt at få sagt et andet 
menneske noget ; han blev mere og mere urolig , thi det lod sig 
snart ikke opsætte længere , og han så ingen udvej ; da kom 
frk . Fanget ham heldigvis til hjælp ved ligefrem at erklære , 
at hun følte sig noget skuffet over , at postmesteren havde taget 
Fru klejn til bords . Bonnesen greb straks , om end noget trykket , 
lejligheden ; han syntes , det var så rimeligt , at hans jyske ven 
feterede pensionatets overhoved på denne måde den sidste 
dag , men for øvrigt var postmesteren slet ikke således til 
at stole på — han havde skuffet mange ganske anderledes . 
Det kunne frøkenen umulig tro ; men Bonnesen påstod . 
At det alligevel forholdt sig så , og navnlig var Astrup en stor 
filur lige overfor unge , smukke damer ; Bonnesen var vis på 
at der gik snese af dem omkring i den tro , at postmesteren 
var forelsket i dem . 
Frk . Fanget betegnede på stående fod disse som nogle 
store tossehoveder . 
Det skulle hun dog ikke sige , mente Bonnesen ; men det 
var de gode damers egen skyld , for de gjorde for megen stads 
af den lille jyde , og Bonnesen kendte især en ung dame , som 
under Astrups ophold her i byen var bleven mere bedåret af 
ham , end det var godt for hende selv . 
Bonnesen trak vejret , som om han var gået op ad en 
lang bakke , og skævede til sin dame for at se , om hun havde 
forstået ham . 
Det havde hun — så godt endogså , at hun uden omsvøb 
spurgte , om det var hende , han sigtede til . 
» Ja , når de ligefrem spørger om det , så  . . . så vil 
jeg svare ja , «  stammede Bonnesen , idet han meget omhyggelig 
32* 

dyppede en syltet blomme i saltet , før han spiste den .  » De 
har rent ud sagt viist ham meget for megen opmærksomhed . . . 
Han  .  .  . han er det rent ud sagt ikke værd ! « 
» Og det siger de , som er en ven af ham ? « 
» Ja  .  .  . jamen der er noget , der er stærkere end venskab 
 !  .  .  . Hvis de har sat noget håb  .  .  . eller forventning 
til ham  .  .  . det vil sige , jeg mener , hvis de sådan  . . . Så 
opgiv det ! Opgiv det , før det er for sent !  . . . De skal kort 
sagt ikke tro det mindste af haus passiar ; alt , hvad han f . Eks . har 
sagt om sine store indtægter , det er overdrivelse , praleri alt sammen 
— han har ikke det halve ! « 
» Alen han har jo ingenting sagt — det var jo dem  . .  . « 
» Alig ?  .  .  . Nå ja ! Ja , det var bare for løjer  . . . for 
at hjælpe ham  .  .  . Han er desuden slet ikke en Aland for dem ; 
han er bleven sær og gnaven af at bo på landet ; de skal 
have en ganske anderledes en , en mand med humør , en københavner 
som jeg  .  .  . « 
Alan rejste sig fra bordet , og deres samtale blev herved 
afbrudt . Bonnesen var glad nok ved det , men frk . Fanget var 
helt fortumlet i hovedet af , hvad hun havde hørt , og hun blev 
tilbage i spisestuen under påskud af at hjælpe Fru klejn , men 
i virkeligheden for at fatte sig . Hun vandrede febrilsk op og 
ned og dyppede af og til sit lommetørklæde i et glas vand for 
at køle sine tindinger . 
» Men gud , de er da ikke syg ? «  spurgte fruen deltagende . 

» Nej , nej !  . . . Men de skulle bare vide , hvad der er 
passeret ! « 
» Hvad er det ? Er der noget galt med hr . Astrup ? « 

» Ja , netop — meget galt ! Han er aldeles ikke den mand , 
jeg har anset ham for ! « 
» Du , min skaber ! Er han ikke postmester ? « 
» Å , jo vist så !  . ♦  . Men han er en  . . . en laps !  .  . . 
Nej , Bonnesen , det er en mand ! « 
» Bonnesen ? «  udbrød fruen med den største forundring ; 
thi vel var den gode kone vant til , at frøkenens anskuelser 
om herrerne vekslede temmelig hurtig , men dette kom hende 
dog for pludselig .  » Er det vores Bonnesen , de mener ? « 
» Ja , hvem skulle det ellers være ?  .  .  . Å , jeg er så 
lykkelig !  .  .  . Jeg tror ved den almægtige , han friede til mig ! 
» Der er noget , der er stærkere end venskab . «  sagde han — 
hvad andet kan det være end kærlighed ? Og så sagde han 
også :  » De skulle have dem en munter og livlig mand som mig «   . . . 
O , jeg er helt konfus ! « 
Det kunne man mærke , tænkte fruen , men højt spurgte 
hun :  » Men hvad vil de da gøre ? « 
» Hvad jeg vil gøre ? Det er da klart nok ! Mærker jeg , 
at Bonnesen virkelig mener det alvorlig , så giver jeg naturligvis 
Astrup en god dag — Bonnesen er jo et meget , meget 
bedre parti ! « 
» Jamen postmesteren  .  .  . « 
» Pyh , han !  .  .  . Han trøster sig nok med en anden 1  . . , 
det er jo heller ikke kommet så vidt imellem os — det var 
en ren guds lykke , at jeg ikke lod ham tale ud i formiddag , 
men bad ham vente og skrive . Det ville jo have været 
frygteligt , om man var bleven begraven derovre på Jyllands 
heder ! « 
Med disse ord gik frøkenen fattet og bestemt på sin 
optræden ind til de andre for at drikke kaffe , under hvilken 

nydelse hun helligede Bonnesen hele sin opmærksomhed , medens 
det lod til , at hun ganske havde glemt Astrups tilværelse , 
noget vor lille ven ikke tog sig halvt så nær , som man kunne 
have ventet . Det bekymrede ham meget mere , at han ikke fik 
noget svar på sit telegram , og han var ikke langt fra at antage , 
at konen var rømt til Amerika med kassen og hele postog 
telegrafstationen . 
Da det var en aftale mellem herrerne , at de skulle begive 
sig ud til pilealleen ad den gamle jernbanevold , måtte de 
snart bryde op  ; men nu opstod der den vanskelighed , at postmesteren 
erklærede ikke at kunne tage afsted , før det ventede 
telegram var kommet ; da dette imidlertid stadig udeblev , fik 
de andre ham dog overtalt til at gå med , efter at det på 
det mest indtrængende var pålagt Trine , så snart telegrammet 
kom , at sende et bybud ud med det til Astrup i pilealleen . 
Herrerne tog altså afsked med damerne , og såvel Bonnesen 
som Astrup undredes i højeste grad over de mysteriøse smil 
og nik , hvormed frk . Fanget ledsagede sit ønske om , at de 
måtte more sig rigtig udmærket . 
Den gamle jernbanevold bærer ikke sin titel af vold med 
nogen synderlig stor berettigelse ; kun en kort stump af volden 
rager endnu op over det øvrige planerede terræn , i hvis 
lerede jord ens fodspor selv efter mange dages tørvejr efterlade 
mærker som i asfalt , der er halvt smeltet af solstrålerne , 
og man kunne snarere fristes til at anse de afstukne , 
ubebyggede fortsættelser af sidegaderne , som hæve sig over den 
omliggende eng , for jernbanedæmninger . 
Sindings frygt for , at man skulle bevæge sig med en alt for 
stor jernbanefart , viste sig meget snart helt ugrundet ; den 
eneste lighed , deres tur havde med en jernbanekjørsel , var 

den , at selskabet ligesom et godstog stoppede op , så snart det 
syntes at være kommet i gang . Skylden var naturligvis 
Astrups ; snart måtte han stå stille for at ryste på hovedet 
ad de kaserneagtige huse for småfamilier , af hvilke hvert enkelt 
sted efter hans påstand magelig kunne rumme befolkningen 
i et par landsbyer som hans , og snart savnede han de 
interessante lossepladser med deres ejendommelige svin , der altid 
bare lange sørgedraperier af smuds og støv . 
Det var kun ved et magtsprog , at Bonnesen fik ham videre , 
og da de først kom ud på den landlige del af volden , gik det 
raskere . Postmesteren genså med glæde den gamle badeanstalt 
med de lange , over den sumpede strandmark løbende 
træbroer , de enkelte beværtningssteder med deres haver , der 
prætenderede at konkurrere med sommerlyst og alleenberg , og 
hele det vidtstrakte , flade landskab , som — han vidste ikke 
selv hvorfor — stedse havde mindet ham om dekorationen til 
» En søndag på Amager «   : men da de til sidst nåde ud til 
carlsberg med sin herregårdsagtige have , sine imponerende 
drivhuse og sine sydlandske loggiaer , måtte Astrup atter 
gøre holdt for at beundre den store , murede viadukt , som han 
fra sin barndom havde anset som et mesterværk af bygningskunst . 

de arbejdede sig her op ad skråningen og gjorde en lille 
afstikker fra deres rute , for at Jens og Astrup kunne tage de 
to storartede bryggeriers ydre i øjesyn ; og her var det navnlig 
Jens , der var nær ved at tabe både næse og mund . De 
mægtige , høje fabriksbygninger imponerede ham med deres 
kolossale , røde stenmasser ; den dækkede træoverkjørsel , der gik 
tvers over vejen højt oppe i luften ; de fleretagers kontorbygninger , 
som lignede elegante villaer ; de udstrakte 

kældere , gennem hvis åbne porte man så ind i et virvar 
af hvælvinger ; den dæmpede lyd af de arbejdende maskiner 
inde i bygningerne ; dampen , der hvirvlede ud ad enhver åbning , 
ja på nogle steder syntes at trænge op af selve jorden ; 
den muntre , resonnansvækkende lyd af hammerslagene på de 
vældige , tomme Tønder ; alt dette formede sig for ham til et 
storartet billede , som han længe beholdt , og det rev ham ikke 
ud af begejstringen , at Sinding forsikrede , at den største del 
af bygningskomplekset var opført for de penge , han i sit liv 
havde sat i øl , hvorfor han også håbede engang i tiden at 
se sin statue opstillet i det nærliggende glyptottek . 
De vendte tilbage til pilealleen og drejede snart ind på 
det beværtningssted , hvor de skulle til aften , og den pludselige 
overgang fra de storartede bygninger til det diminutive 
hus gjorde et aparte indtryk . Det lave , hvidkalkede hus 
med det mosbegroede tag , den landlige halvdør og de små 
ruder i den blåmalede vinduesramme var også så forskelligt , 
som tænkes kunne , fra det mægtige bryggeri ; der var vel kun 
et eneste punkt , hvor der var nogen lighed , idet der nemlig 
også på det lille , brolagte stykke udenfor beværtningsstedets 
dør , som førte den velklingende titel af gården , stod opstablet 
flere tomme øltønder , rigtignok af en så beskeden størrelse , 
at de ville have taget sig ud som legetøj ved siden af 
giganterne i bryggerigården . 
Bonnesen forespurgte hos en robust bondepige , hvis kinder 
glødede omkaps med den kobbermaskiue , hun kom ud med 
fra køkkenet , om hun kunne give nogen oplysning om , hvor 
familien Søeborg fandtes , men han blev kun henvist til selv at 
opsøge familien i haven . 
Dette var også en noget eufemistisk betegnelse , idet haven 

hverken kendte noget til træer , buske , blomster eller andre 
slige vækster , som ellers anses for en nødvendig bestanddel af 
en sådan , men kun bestod af en smal , bar jordstrimmel , som 
på begge sider var indfattet af en række lysthuse , der lå 
klods opad hinanden uden anden adskillelse end den , nogle 
med blade yderst sparsomt forsynede træer leverede , hvorfor 
det også var anset for nødvendigt på flere steder at slå 
planker op for at forhindre et alt for frit overblik over , hvad 
nabofamilien havde på bordet . Forøvrigt var der liv nok i 
haven ; næsten alle lysthusene vare optagne , og der var en 
løben frem og tilbage mellem disse og huset af de damer , 
som besørgede anretningen i de forskellige familier . Det hele 
mindede om livet ved et skovløberhus en søndag eftermiddag ; 
publikum bestod hovedsagelig af småkårsfolk , som vare tagne 
herud for at tilbringe en munter aften med deres venner og 
bekendte ; det var for de fleste et surrogat for en skovtur . I 
lysthusene vare de unge piger beskæftigede med at pakke 
kurvene ud og lod , som de vare skrækkelig kede af de unge 
mænd , som absolut ville hjælpe til , men naturligvis gjorde alt 
så forkert som vel muligt ; de ældre mænd vandrede op og ned 
og talte om deres bedrift , medens de ventede på at blive 
kaldte til bords ; børnene , som ikke vare slet så tålmodige , fik 
et stykke smørrebrød forud og blev sendte bort for at lege 
med pålæg om at blive i nærheden , hvilket ikke var så 
vanskeligt , når de ikke ville forlade etablissementet ; idetene 
hjørne sad en gammel , hvidhåret mand og filede løs på sin 
violin , fædrelandssange og pavillonmelodier , smeltende romancer 
og trippevals i et behagelig afvekslende potpourri ; og fra 
deu spinkle gynge oppe ved huset , som uafbrudt var i gang , 

lød de unge pigers skrig og latter , når kavalererne trods 
deres protester gyngede dem for højt . 
Vort selskab så lidt på dette folkelivsbillede og begyndte 
så en undersøgelse af lysthusene for at finde Søeborgs , 
hvilket ikke var ublandet behageligt , da de fra hvert lysthus , 
de kiggede ind i , modtog opfordringer til  » at kigge indenfor og 
drikke en kop the , når deres vej faldt forbi «  eller lignende 
humoristiske indbydelser . 
På en gang udbrød imidlertid postmesteren :  » Der har 
vi dem ! « 
» Hvor ? «  spurgte de andre og så sig forgæves om til 
alle sider . 
» Ja , jeg kan ikke sige , hvor de er , «  svarede han ,  » men 
jeg kan høre Søeborg fløjte . « 
Ved at gå efter lyden lykkedes det også snart at finde 
Søeborg . som havde installeret sig i et af hjørnelysthusene for 
enden af haven . 
» God aften ! Nå , er de endelig der ? «  råbte direktøren 
firkløveret i møde fra lysthuset , hvor han tronede mellem herrerne 
fra den foregående dags middagsselskab .  » Kom her og 
tag plads ! Nu har vi siddet og ventet en halv times tid på 
dem  . . . vi er så sultne  .  .  . « 
» Gud , er det sandt , min herre , «  sagde Sinding ,  » så skulle 
de sandelig have taget dem et stykke smørgebrød . « 
» Å , bordet er jo ikke engang dækket endnu , «  bemærkede 
Bonnesen , medens han skubbede sig ind på bænken . 
» Hvad er det ikke ? «  spurgte Søeborg og tilføjede med 
hævet stemme :  » Er bordet ikke dækket , kone ? « 
» Jovist så , nu er det lige på minutten færdigt , «  svarede 
en damestemme fra lysthuset ved siden af . 

» Hvad  . . . hvad er det ? «  udbrød postmesteren .  » Er dine 
damer med ? « 
» Ja , naturligvis ! Hvordan skulle jeg ellers skaffe selskabet 
noget at leve af ? « 
» Det var ikke efter aftalen  . . . jeg mener , det sagde du 
ikke noget om i går  .  .  . « 
» Det lader ikke til , at de er videre henrykt over vor nærværelse ? « 
Bemærkede Fru Søeborg hvast og tittede ind over 
plankeskærm brædtet . 
» Jo , gudbevares !  .  .  . Naturligvis altid en glæde at se 
dem  .  .  . « 
» Ja , for ellers kan de så udmærket godt få deres mad 
derind for dem selv ! «  tilbød frk . Fanget endnu hvassere og 
stak sit hovede op ved siden af fruens . 
» Hvad for noget !  . . . Er de også her ? « 
» Ja , og jeg med ! «  råbte Fru klejn , hvem man måtte 
tro på hendes ord , da hun ikke formåede at vise andet end 
det øverste af sin hat over plankeværket .  » Vi sagde ingenting 
til dem hjemme , for det skulle være en overraskelse . « 
Det måtte siges , at denne hensigt til fulde var opnået , 
idetmindste for postmesterens og Bonnesens vedkommende ; thi 
disse to stirrede aldeles målløse på de halvtredie damehoveder , 
som præsenterede sig ovenover plankeværket ligesom på et 
mester jakets tteater . 
Postmesteren var den , der først kom til besindelse ; thi 
ved at se sig om savnede han Jens , og da han nok kunne begribe , 
hvor den unge mand var henne , sprang han op og gik 
ind til damerne under påskud af at tilbyde sin assistance . 
Jens stod ganske rigtig og underholdt Pouline , og det lod ikke 
til , at nogen af dem tog sig videre ivrig af borddækningen ; 

Pouline var falden i staver med en stabel tallerkener på 
armen , og Jens kiggede dybsindig i en smørkande , han holdt 
i hånden , som om han var et jurymedlem , der skulle bedømme 
en smørprøve . Postmesteren nærmede sig Pouline , men 
før han kunne gøre noget tilbud om at skille hende af med 
tallerkenerne , blev han anråbt af frk . Fanget , som bad ham 
endelig hjælpe med at trække flaskerne op . 
Ved at se postmesteren således straks stile hen mod Pouline 
var nemlig frøkenens gamle mistanke mod denne formodede 
rivalinde atter bleven vakt tillive , og det så meget mere , 
som hun ved at tænke over Bonnesens advarsel mod postmesterens 
falskhed var kommen til det resultat , at hun måske 
ikke kunne være så ganske sikker på sin lille jyde . Så længe 
Bonnesen imidlertid ikke definitivt havde erklæret sig , ville hun 
naturligvis ikke give slip på Astrup , thi hun anerkendte 
fuldstændig gyldigheden af den bekendte sætning om det skidne 
vand , man har , og det rene , man ikke har . 
Så nødig den lille Åland end ville , måtte han derfor 
give sig i lag med den lidet underholdende opvartervirksomhed 
at trække bajere op , og han så Jens og Pouline ganske rolig 
blive stående og hviske videre , uanfægtede af , at Fru Søeborg 
uden et ord tog tallerkenerne fra datteren og smørkanden 
ud af hånden på Jens . 
Kort efter blev selskabet kaldt til bords ; i begyndelsen gik 
konversationen og lystigheden sandt at sige noget trevent , thi 
dels vare jo en stor del af herrerne fremmede for damerne , og 
dels sad man både meget knebent og meget umagelig på de 
primitive bænke , der vare konstruerede af en smal planke på 
to pæle efter det gammeldags princip for havebænke og derfor 
på en bogstavelig måde gjorde samme indtryk på 

Sinding som stigen i Nyboder . Et lille uheld reddede imidlertid 
situationen ; idet nemlig Sinding ville række en assiet med 
syltetøj forbi Søeborg , var han så uheldig at give denne en 
lille prøve af indholdet i skødet . 
» Så for Pokker ! «  udbrød Søeborg ærgerlig .  » Hvordan 
er det , de sidder ? « 
» Jeg . . . jeg sidder meget dårligt , «  svarede misgjerningsmanden 
med den største oprigtighed . 
» Nå —å !  .  .  . Ja , de må virkelig tage til takke , som 
lejligheden falder ! « 
» Gudbevares , når de bare vil tage til takke , som syltetøjet 
falder : for det var virkelig ikke min skyld , det var udelukkende 
en følge af de fortvivlet små forhold , vi har her . « 
Denne gang kæmpede virkelig vreden og gemytligheden 
i Søeborgs ansigt , men heldigvis sejrede den sidste , og han 
slog det hele hen med en bemærkning om , at i det grønne 
måtte man tage det , som man kunne få det . 
Denne påmindelse om , at man befandt sig i det grønne , 
virkede forløsende ; selskabet begyndte at lege , de var i skoven . 
Saltet i kræmmerhuset , flasken med fløden , ja selv osen fra 
trækullene i maskinen forekom så skovturagtige ; retten til 
at kaste rejeskallerne på jorden fremmanede for Bonnesen 
minderne om mange skovmåltider , og den samme frihed med 
hensyn til æggeskallerne mindede Astrup om hans deltagelse 
i faderens borgerlige krigerliv på nørrefælled ; kort sagt , 
humøret steg højere og højere , alt som solen dalede længere 
ned . 
Da man rejste sig fra bordet , var det allerede temmelig 
mørkt , og i enkelte af lysthusene blev der efterhånden tændt 
lys , thi der rørte sig ikke en vind i den lunt liggende , lille 

have , som for øvrigt begyndte at blive forladt af gæsterne . 
Medens selskabet klumpede sig sammen udenfor de to lysthuse 
for at sige tak for mad og velbekomme , hvad der afstedkom 
megen forvirring , da man havde ondt ved at kende hinanden , 
blev en af Søeborgs drenge sendt op for at skaffe et par lys , 
for nu skulle den egentlig gemytlige del af festen tage sin 
begyndelse , og den bestod i intet mindre end at samles om 
en bolle punsch efter den rigtige gamle recept med rom , citron 
og sukker . 
Astrup var i længere tid gået om blandt grupperne for 
at finde Jens og Pouline , men han kunne ikke opdage dem 
nogetsteds ; han gik derfor længere op i haven , spejdende i 
mørket , så godt det lod sig gøre . Han havde omtrent gjort 
turen gennem hele haven , da han blev opmærksom på en 
hvisken , der lød fra et af de mørke lysthuse . Han blev 
stående og lyttede , thi han syntes at genkende jens’stemme ; 
for at blive rigtig vis i sin sag listede han sig ind i lysthuset 
ved siden af , der heldigvis stod tomt . 
Det hviskende par havde gemt sig inderst inde i baggrunden , 
og postmesteren , som frygtede for ubehageligheder , 
hvis det var nogle ubekendte , han kom til at overraske , avancerede 
med største forsigtighed op i sit lysthus ved at skubbe 
sig sidelænds frem på bænken . Han var allerede kommen 
så nær , at han tydelig kunne skelne stemmerne , da hviskningen 
med et sank ned til at blive ganske uhørlig ; dette var 
begrundet i , at et andet par , som kom gående ude i haven , 
havde gjort holdt foran de to lysthuse . 
Astrup antog først , at det var Oxenthal og Caja , thi de 
to havde omtrent været uadskillelige hele aftenen ; men han 
blev snart overbevist om , at han tog fejl . Da der nemlig 

nærmede sig et selskab , som støjende og syngende begav sig 
på hjemvejen , hørte han damen sige til sin ledsager :  » Lad 
os gå herind , medens de går forbi ! «  , og han kendte straks 
frk . Fangels stemme . Samtidig gjorde han den mindre behagelige 
opdagelse , at  » herind «  betød det lysthus , hvori han 
sad ; og før han kunne komme på det rene med , hvad han 
skulle gøre , havde frk . Fanget og hendes herre sat sig yderst 
på samme bænk , hvor han sad på lyttepost , så at han var 
spærret inde mellem de to par . 
Vel var den lille jvde af naturen udrustet med en overordentlig 
skarp hørelse , og takket være denne fandt han da 
også snart ud af , at det virkelig var Jens og Pouline i lysthuset 
ved siden af , samt at det var Bonnesen , der holdt 
stævnemøde med frøken fanget , men dog overskred det hans 
evner at følge med begge samtalerne . Af de stumper og 
stykker , som han opfangede snart fra den ene og snart fra 
den anden side , fik han dog så meget ud , at det begge steder 
drejede sig om hjerteanliggender ; men medens det — som 
det ved slige udtalelser i reglen plejer at være tilfældet — 
inde ved siden af var det mandlige individ , der førte ordet , 
forekom det ham , at det i hans lysthus var den bly ungmø , 
som havde taget initiativet . Han følte en stille morskab over 
frk . Fanget , som i dag syntes uafladelig at gå på frierfødder ; 
men hans fornøjelse forsvandt , da han i samtalens løb hørte 
sit navn blive nævnet på en alt andet end smigrende måde , 
idet frøkenen tildelte ham diverse , mindre velklingende titler 
som laps , filur , o . s . v . 
Dybt krænket , som han følte sig , stod han just i begreb 
med at nedlægge en højrøstet , alvorlig protest , da et ord fra 
lysthuset ved siden af pludselig afledte hele hans opmærksomhed 

fra frøkenens injurier : Jens bad ligefrem Pouline om et 
afskedskys . Den lille postmester blev som lamslået over sin 
unge vens forvovenhed  ; der var ikke tale om , at han kunne 
have hørt fejl , eftersom frk . Fanget og Bonnesen med et vare 
blevne tavse , da der atter nærmede sig et bortdragende selskab . 
Nu mente Astrup , at øjeblikket var kommet til at give sig tilkende 
og overraske de to par , og han opnåede også straks 
dette sidste , ganske vist på en noget anden måde , end han 
havde tænkt sig . 
I det selskab , der forlod haven , var der nemlig en ung 
spøgefugl , som morede sig selv og en del af de andre ved den 
overordentlig underholdende vittighed at sige et høfligt  » God 
nat ! «  ind i alle de mørke lysthuse . Da den unge mand 
råbte sit  » God nat «  ind til Bonnesen og frøkenen , blev denne 
sidste så forskrækket , at hun med et sæt rykkede et langt 
stykke ind på bænken . Postmesteren , der ikke havde ventet 
denne pludselige bevægelse , blev bange for at få hende på 
skødet og ville rykke til side ; men da han uden at ane det 
sad meget yderlig på bænken , blev følgen ganske naturlig , 
at han dumpede ned på jorden med et vældigt brag og en 
sådan kraft , at lysthusene for hans øjne pludselig blev illuminerede 
med et uendeligt antal lys og blus i alle regnbuens 
farver . 
Pouline og frk . Fanget gav samtidig nogle halvkvalte 
angstskrig fra sig ; Bonnesen råbte hidsig :  » Hvad er det ? 
Er her nogen herinde ? «  , og Jens svarede ligeså brøsig : 
» Hvem er det ? Hvad skal det betyde ? « 
Medens de to herrer , som ikke kendte hinanden , gav sig 
til at mundhugges , idet de gensidig beskyldte hinanden for 
at have luret , og stod og truede ad hinanden ud i mørket , 

kun adskilte ved plankeskærmbrædtet , vare deres damer flygtede 
ud af lysthusene op til det øvrige selskab . 
Postmesteren , som først var bleven næsten bedøvet af den 
uventede illumination , var nu kommen så meget til sig selv , 
at han fandt det klogest at forsvinde på en så lidt opsigtvækkende 
måde som muligt , hvilket han iværksatte ved på 
alle fire at kravle ud under bordet . Han var så heldig at 
have nået udgangen , da Bonnesen og Jens omsider genkendte 
hinandens stemmer . 
» Hvad fanden , det er jo dem , Lundsgård ! «  udbrød Bonnesen . 

» Er det bonnesøn ? «  svarede Jens . 
» Javel ! Men hvordan Pokker gik det til , at de faldt ned 
af bænken ? « 
» Jeg ?  .  .  . Jeg faldt ikke ned  .  .  . Det var jo dem ! « 
» Mig ? Nej , gu’ var det ikke nej ! « 
» Jamen så må her jo dog være en fremmed herinde 
 .  .  . « 
Postmesteren så dem stryge nogle tændstikker af for at 
lede efter den formentlige misdæder , men han havde ikke tid 
til at vente og se dem blive lange i ansigterne . Skrækslagen 
ilede han afsted ; han havde kun tanker for alle de ulykker , 
han ville få af den gamle Lundsgård , hvis han kom hjem 
med Jens som forlovet ægteskabskandidat , og det eneste middel , 
han i øjeblikket kunne tænke sig til at forhindre et sådant 
udfald af sagen , bestod i straks at sætte Søeborg ind i 
forholdene . 
Oppe i den anden ende af haven havde de øvrige gæster 
imidlertid atter bænket sig , meget forventningsfulde med hensyn 
til det lovede traktement ; Søeborg var af konen bleven 

kaldt ind ved siden af for at sætte smag på punschen , hvis 
appetitlige Duft trængte ind til gæsterne og fik disse til af 
utålmodighed at tromme i bordet med de tomme glas , medens 
Sinding for at påskynde serveringen hvert andet minut begyndte 
på Fausts sang :  » O , skænk mig den varme ! « 
Endelig viste Søeborg sig i indgangen med den dampende 
bolle i sine opløftede hænder , og ved dette syn rejste der sig 
et almindeligt , frydefuldt jubelskrig . • i dette glade moment 
kom Astrup hæsblæsende til og greb Søeborg i armen . 
» Halløj , tag dig i agt ! «  råbte værten og satte bollen 
på bordet .  » Jeg kunne let have spildt de kostbare dråber  . . . 
Hvad vil du ? « 
» Jeg må tale med dig ! « 
» Tale med mig ?  . . . Ja , værs’god ! « 
» Det er noget meget alvorligt  .  .  . « 
» Alvorlige forretninger i morgen ! « 
» Så er det for sent , det kan ikke opsættes  . . . Du 
må høre mig ! « 
» Hejsa , hvor det lyder højtideligt !  .  .  . Nå , hvad er det 
så ?  .  .  . Å , Sinding , de er nok så god at skænke i glassene 
imedens ! « 
» Tror de bare , jleg kan ? Fru klejn er meget mere vant 
til at øse op til et større selskab , så de alle sammen får 
lige meget . « 
Det lod imidlertid til , at Sinding kunne godt nok ; iskjænkningen 
gik meget hurtig og meget flittig , medens Astrup trak 
Søeborg lidt til side og betroede ham sin opdagelse fra lysthuset . 
Historien syntes ikke at interessere Poulines fader i 
nogen overvættes grad ; da Astrup havde sluttet , hviskedee han 
bare :  » Nå ja , hvad så ?  .  .  . Hvad kommer det mig ved ? « 

» Hvad det kommer dig ved ? «  gentog hans lille ven 
konsterneret . 
» Ja , jo , det forstår sig  .  .  . men jeg mener , når de 
to unge mennesker synes om hinanden , så for mig gerne ! « 
» Men der kan ikke blive noget af den forbindelse .  .  . « 
» Hvad , hvorfor ?  .  .  . Hvad er det , du siger ? «  spurgte 
Søeborg halvhøjt og blev på en gang alvorlig . 
» Sandheden !  . . . Jeg vil sige det ligeud , som det er : 
Jens er bunden derhjemme  .  .  . « 
Havde Søeborg modtaget den første del af vennens fortælling 
med stor ko , gik han nu til den modsatte yderlighed . 
Søeborg hørte nemlig til den slags mennesker , om hvem selv 
deres gode bekendte tro , at de er meget rolige og koldblodige , 
medens familien kan fortælle ganske andre ting om 
deres temperament , og blev han bragt ud af sin tilsyneladende 
ligevægt , kendte han ingen grænser . 
Bleg af sindsbevægelse sprang han op og råbte kort og 
myndig :  » Pouline !  .  .  . Lundsgård ! « 
Familien , som straks så , hvorledes det var fat med ham , 
flokkede sig om ham og spurgte ængstelig , hvad der var hændet , 
men hans eneste svar lød :  » Hvor er Lundsgård ?  .  .  . 
Skaf fat i Lundsgård ! « 
Jens , som netop var på vejen op til lysthuset sammen 
med Bonnesen , hørte , at der blev kaldt på ham , og fremskyndede 
sine skridt for at spørge , hvad man ville ham . 
» Kom herhen og sig , at han lyver ! «  råbte Søeborg 
til ham . 
» Hvem ? «  lød Jens’ meget naturlige spørgsmål . 
» Astrup !  .  .  . Han siger , de er forlovet i Jylland ! « 
» Hvad ?  .  .  . « 

der var selvfølgelig blevet almindelig tavshed under denne 
ikke synderlig hyggelige scene , og alle så spørgende og forlegne 
fra hinanden og hen til den gruppe , de talende havde 
dannet i det ene hjørne af lysthuset . 
» Nej , nej , nej , «  stammede Astrup ,  » det har jeg ikke sagt , 
jeg fik ikke talt ud  .  .  . « 
» Å , nu forstår jeg ! Det er formodentlig historien om 
Karen Margrethe , de har villet fortælle ? «  spurgte Jens med 
en ro , der virkede velgørende på selskabet og endogså begyndte 
at dæmpe Søeborgs oprør . 
» Ja , ser du , lille Jens  .  .  . forstår du  .  .  . « 
» Jo—o ! Og jeg takker dem for deres smukke hensigt ! .  . . 
Forresten kunne de have sparet dem ulejligheden , for jeg 
har selv fortalt hr . Søeborg historien i dag  .  .  . « 
» Hvad for noget ? «  udbrød Poulines fader .  » Var det ikke 
andet end den ? « 
» Ikke andet ? «  snerrede Astrup . 
» Nej ! «  svarede Jens .  » Men da vi nu en gang er kommen 
ind på at fortælle historier , så kunne jeg have lyst til 
at fortælle en anden  .  .  . « 
» Det er ikke noget om mig ? Vel , Jens ? «  afbrød Astrup 
ham hurtig , thi den lille mand blev bange for , at hans unge 
ven skulle tage repressalier . 
» Nej , jeg skal nok vogte mig for at røbe der es hemmeligheder ! « 
Lo Jens , og efter at have set hen til Søeborg og 
kone , som nikkede bifaldende til ham , tilføjede han :  » Jeg ville 
kun fortælle dem og hele selskabet , at Pouline og jeg i dag er 
bleven forlovede . « 
Der gik et overrasket  » Ah ! «  hen over selskabet , men 
inden man fik tid til at fremkomme med sine lykønskninger , 

sank postmesteren om på bænken med det fortvivlede udråb : 
» Hvad må jeg høre ! « 
Som rimeligt var , vakte denne noget ualmindelige gratulationsmåde 
en del forbavselse hos de tilstedeværende , men 
det var dog for intet at regne i sammenligning med den overraskelse , 
der betog forsamlingen , da en mægtig stentorstemme 
som et tusinde gange forstærket ekko gentog :  » Hvad må jeg 
høre ! ! « 
Alle vendte sig mod indgangen til lysthuset , der var 
spærret af en kæmpeskikkelse , som i det svage lys antog 
næsten overnaturlige dimensioner . 
» Fader ! «  råbte Jens og fløj skikkelsen om halsen . 
» Så småt med de unge heste , dreng ! «  svarede Lundsgård 
og rystede Jens af sig , som om det var noget sne , han 
havde fået på frakken .  » Hvad er dette her , jeg hører , 
postmester ? « 
Den lille Aland , som ville have givet , hvad det skulle 
være , for at kunne gøre sig usynlig bare i fem minutter , vred 
sig under proprietærens blik og bevidnede med mange meningsløse 
undskyldninger sin uskyld . 
» Ved de , hvad de er ? De er en  . . . en  .  .  . «  Lundsgård 
standsede , da han så alle blikke rettede på sig , og 
slugte den kamel , der havde svævet på hans læber , så at 
postmesteren ikke denne gang fik at vide , hvad han var ; men 
efter en kort pause fortsatte den vrede jyde :  » Lovede de mig 
ikke at passe på drengen ? Sagde jeg ikke til dem , at jeg 
ville have , han skulle have Karen Margrethe ? « 
» Tag dig bare ikke det nær , fader ! «  intervenerede Jens . 
» Jeg kan give den mest fyldestgørende grund til , at jeg ikke 
tog hende : hun ville nemlig ikke have mig ! « 

» Ikke have dig , min egen velsignede dreng ? «  lød det 
bagved Lundsgård . 
» Moder ! Hurra ! Er du også her ? «  råbte Jens og 
trak sin lille moder frem . 
» Jeg skulle ikke tro , «  fortsatte faderen ,  » at Karen Margrethe 
understod sig i at give dig en kurv ? « 
» Nej , hun gjorde ikke — af den gode grund , at jeg slet 
ikke friede !  .  .  . Hun frygtede vel selv for , at jeg skulle gøre 
det , for den allerførste gang , vi var sammen efter min hjemkomst , 
betroede hun mig . at  .  .  . « 
Jens stoppede pludselig , men en stemme nede fra den 
anden bordende råbte op til ham :  » Bliv bare ved ! Værs’god ! « 
» Tak ! Ja , så kan jeg give jer forklaringen meget kort : 
må jeg præsentere jer Karen Margrethes forlovede , doktor 
Vissing ! « 
» Hvad ? Doktor Vissing ? «  udbrød Lundsgård . 
» Ja , «  svarede doktoren ,  » jeg har været forlovet med hende , 
siden jeg var ovre hos Olesens i julen , men hendes fader 
ville absolut have , jeg skulle have eksamen først . Den har 
jeg nu fået , og i morgen bliver kortene sendt ud . « 
For anden gang skulle lykønskningerne tage deres begyndelse , 
men atter blev de afbrudte , denne gang af en lydelig 
kvindelatter , som lød bagved Lundsgård og skaffede stilhed , 
så man hørte en råbe over til Astrup :  » Må jeg så 
bede om det nye overstykke , Christian ! Du husker nok , vi 
væddede i julen , og at jeg holdt på , at det nok blev til noget 
mellem Karen Margrethe og hr . Vissing . « 
» Se , god aften , Fru Astrup ! Nå , de er også kommen 
herover ? «  hilste Jens . 

» Min  .  .  . Min kone ! «  busede det ud af den lille 
mand . 
Gensynet mellem ægtefællerne blev ikke så ømt , som 
der måske kunne have været anledning til at vente , thi 
umiddelbart ovenpå Astrups udbrud hørte man et gennemtrængende 
skrig og så derpå frk . Fanget styrte baglænds 
om , hvinende af al magt :  » Hans kone ! Han er gift ! « 
For straks at berolige de læsere , der muligvis kunne tage 
sig frøkenens skæbne nær , er det måske rettest med det 
samme at oplyse , at den dånende ungmø , før hun faldt , forvissede 
sig om , at Bonnesen stod bagved hende , parat til at 
modtage hende i sine arme . 
Fru Astrup , der hidtil havde været berøvet mælet på 
grund af denne efter hendes mening meget umotiverede besvimelse , 
borede sig nu mellem de andre henimod sin mand , 
idet hun undervejs råbte :  » Hvad skal dette betyde , Christian ? 
 . . . En dame , som besvimer , da hun hører , du er 
gift  .  .  . Hvad er meningen ? Så svar dog , menneske !  .  .  . 
Christian , Christian , du har da vel aldrig fornægtet din ægteviede 
kone  ? « 
Den lille ægtemand begyndte atter at kalde himlen til 
vidne på sin uskyldighed , men idet han rakte den højre hånd 
besværgende op mod lysthusets bladløse loft , greb Amalie fat 
om hans håndled og skreg i den højeste diskant :  » Hvad er 
det ? Hvor  .  .  . hvor er din forlovelsesring ? « 
Postmesteren fik i en fart trukket sin hånd til sig og 
stammede med den onde samvittighed lysende ud af hver mine : 
» Den  .  .  . den  .  .  . Nå jo , den er henne hos guldsmeden 
for  .  .  . for at blive blokket ud . Du ved , den har så længe 
trykket mig  .  .  . « 

» Uh ! «  skreg Amalie .  » Han siger , det har længe trykket 
ham at være gift ! « 
Med disse om den bekendte kvindelige logik vidnende ord 
besvimede Amalie i sin kære Christians arme og dannede således 
en værdig pendant til frk . Fanget . 
Ingen af besvimelserne var imidlertid af nogen synderlig 
alvorlig natur , så de pågældende damer snart kom til sig 
selv ; først frøkenen , som med bestemthed afviste enhver mistanke 
om grunden til sin afmagt ved med en meget naturlig 
latter at forsikre , at hun rigtignok hele tiden havde vidst , at 
hr . Astrup var gift , og derpå Amalie , som blev betydelig formildet , 
da Bonnesen hviskende påtog sig hele skylden , og Christian 
fortalte om alle sine forgæves «  forsøg på at meddele 
frøkenen sammenhængen . 
» Må jeg så bede om at blive præsenteret for min svigerdatter ! « 
Forlangte Lundsgård med sin stærke røst , da alt dette 
var bragt i orden . 
Jens så sig om for at føre Pouline hen til ham , men 
hun var allerede alene på vejen ; skælvende og rødmende 
listede hun sig frem og så så bønlig op til den store mand , 
som om hun havde begået en blodig uret imod ham . Men 
det havde hun slet ikke behøvet , thi da Lundsgård så hende 
nærme sig , klarede hans brede , godmodige ansigt op med et 
overrasket , glad smil ; uvilkårlig tog han rejsehuen af , og 
nu var det ham , der skælvede , da han sagde :  » Hvad , er det 
dem  ?  . . . Vil de virkelig have knægten ?  . . .de , sådan 
en fin , køn , lille frøken  .  .  . «  for at skjule sin bevægelse 
og glæde endte han med at tildele Jens et forsvarligt dunk i 
ryggen , og udtale det til lejligheden mindre passende ønske : 
» Du skulle ske al landsens ulykker , din vindspiller ! «  men 

straks efter , da han så sin lille kone stolt og ømt tage Poulines 
hovede mellem sine hænder og give hende det ene Kys 
efter det andet , udbrød han :  » Nej , stop , mutter ! Der vil jeg 
nok være med ! «  , og så løftede han Pouline op så let , som 
var det en dukke , og trykkede et Kys lige på munden , så 
det gav genlyd i hele lysthuset , og selskabet brød ud i en 
jubel . 
» Se så , lille Pouline , nu er du optagen i vores familie ! « 
Sagde han , da han atter satte hende ned på jorden .  » Ognu 
siger jeg : Pokker i vold med Olesens !  .  .  . Om forladelse , hr . 
Vissing , jeg mente det ikke sådan , men sådan — de forstår 
mig nok ! Det er af bare glæde , jeg sludrer !  .  .  . Tænk 
dig , mutter ! Hvad siger du , når vi får sådan en lille prinsesse 
hjem på gården ? « 
» Av ! «  sagde hans kone , dog ikke som svar på hans 
spørgsmål , men som følge af det puf , han gav hende i siden , 
thi i sin overstrømmende glæde stødte han lovlig hårdt . 
» Må jeg så bede om et glas punsch ! «  bad Lundsgård 
med humør .  » For nu skal vi jo til at gøre hinandens bekendtskab , 
og det gør man allerbedst med et glas i hånden ! « 
Det er overflødigt at ende med den almindelige referentforsikring 
om , at der herskede den hjerteligste stemning , og 
at man længe blev samlet om bollen . Vi skulle ikke gengive 
Lundsgårds gentagne fortællinger om den skræk , Fru Astrup 
havde sat ham og kone i , da hun mødte op med postmesterens 
brev , og om den fart , hvormed de alle tre vare tagne til 
København og straks vare styrede mod Fru Kleins pensionat ; 
hvor Trine havde underrettet dem om , hvor de kunne træffe 
Jens og postmesteren ; vi skulle ikke prøve på at referere de 
mange taler , der blev holdte ; og vi skulle endnu mindre gøre 

forsøg på at tælle alle de glas , der blev tømte på de to 
pars lykke . Kun et privat glas må vi nævne , thi efter at 
den almindelige begejstring havde sat sig , trak Oxenthal Jens 
tilside , og den unge godsejer strålede over hele ansigtet , da 
han tømte sit glas og kom med nogle sære , formummede hentydninger 
til , at det ikke var så ganske umuligt , at Jens og 
han med det første kom i meget nær familie med hinanden . 
Vi betragte hermed kjøbenhavnsturen som endt , skønt 
det var en selvfølge , at postmesteren og Jens ikke rejste tilbage 
næste dag . Opholdet her i byen blev tværtimod betydelig 
forlænget , thi de sidst ankomne jyder ville naturligvis , da 
de nu engang vare komne til hovedstaden , også se sig om . 
Den gamle københavner fik her en udmærket anvendelse 
for sine opfriskede kundskaber . Han kendte alt ; det var , som 
om han i hele sit liv kun havde været en fjorten dags tid 
borte fra byen . Han fremviste stadens forbedringer og udvidelser 
ligeså stolt , som en gårdejer præsenterer sit nye 
mejeri og sin nye staldlænge , forsvarede på det varmeste alt , 
hvad man havde indvendinger at gøre imod , og sagde et smigret , 
nedladende  » Å ja , det er ganske godt ! «  , når man roste et 
eller andet , så at han til sidst bibragte den godtroende Fru 
Lundsgård den overbevisning , at han havde en ikke ubetydelig 
andel i byens opvækst . 
Jens var vel med overalt , men da han altid gik med Pouline 
under armen og kun havde tanke for hende , kunne han 
egentlig ikke siges at være nogen videre interessant ledsager ; 
og hvad hans kendskab til København og dens herligheder 
angik , da viste det sig højst mangelfuldt . Hvert øjeblik tog 

han fejl , og postmesteren måtte utallige gange rette på hans 
fejltagelser ; men når den gamle Lundsgård så blev ærgerlig 
og udbrød :  » Du er s’gu en rar en at sende til København  ! 
Du har jo ikke haft det mindste udbytte af turen ! «  , så smilede 
Jens til Pouline og trykkede hendes arm lidt tættere ind 
til sig , for han mente nu , han havde haft det allerbedste udbytte 
af sin kjøbenhavnstur . 


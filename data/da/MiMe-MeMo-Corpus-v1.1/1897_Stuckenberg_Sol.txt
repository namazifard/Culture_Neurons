Der var engang to mænd , som livet 
havde ført sammen og gjort til venner . 
Det var gået ganske jævnt til . Dem begge 
havde det skubbet ind i en og samme lille 
by , og der havde de en skønne dag mødt 
hinanden og talt to ord sammen , — ingen 
af dem vidste hvorfor , næppe nok om 
hvad , — men ud af denne lille tåge 
var venskabet vokset . Den ene var købmand , 
den anden var maler , havde forsøgt 
sig som kunstner , men sagt kunsten 
farvel for at lakere vogne og male lofter 
i den lille by . Hvad det var , der bandt 
dem sammen , havde de aldrig tænkt over 
eller talt om ; det var et eller andet afgjort , 
noget som nætternes Mælkevej , lige 
så uomtalt til dagligbrug , så stiltiende 
tilstede som blodets kredsløb og stjærnernes 
skin . 

en sommeraften sad de to mænd og 
talte sammen i en have i byens udkant . 
Haven tilhørte købmanden . Den var lille 
og strakte fra en hvid pakhusgavl sin smalle 
jordstrimmel ned mod en smule sø , der 
bleg og blikstille spejlede det eneste , som 
var stort i den lille by , en gammel slotsruin . 
Dunkelt sænkede det søndrede tårn 
sit stenbillede mod den skære himmel i 
søens dyb , og voldskræntens løvklynger 
sortnede breddens vand ,  .  . . dunkelt og 
mørkt , med lyse , gabende glugger , strakte 
tårnet sin stenfirkant mod aftenens høje 
himmel , trækronernes mulm løftede sig 
op om det , og skyggespejlet i søen og 
træer og tårntinde på skrænten flød 
i et til en eneste kulsort sky gennemboret 
af et uhyre , brudt stenspær . De 
fjerne bakkekammes lunde stod sorte og 
stille og bar natten i deres løv , alle agre 
var et skumrende muld . Kun himlen var 
bleg og høj , åndet over af et skær , der 
løftede den uendeligt og bar den fri af 
jordens nat , som var dagen ikke sunken 

med solen i vest , men steget med aftenens 
svaler , løsnet fra jorden og gået til hvile 
højt oppe , drømt ind i hele denne vide 
himmel . 
De to mænd sad sammen på havens 
eneste bænk , tæt nede ved den lille sø . 
Om dem stod luften fyldt af dunst af 
våde sten og fugtig kalk . Duggen lå 
over byens gader og Tage . 
De sad og røg og tav , tav grundigt 
og dybt og røg langsommeligt , som fulgte 
de , hver for sig og begge sammen , noget , 
der stille fuldbyrdedes for deres øjne . Og 
det , som fuldbyrdedes , var det dagligdags , 
at natten sagte faldt på . 
Så gav den ene , han , der havde slået 
sig ned i den lille by som dekorationsmaler , 
sig til at tale . 
— ja , sagde han sagtmodig , — vi har 
den skønne fælles lod at blive gamle i 
gårde  ! 
Vennen ved hans side svarede ingenting , 
men lagde sin hånd over hans 
knæ og trykkede lempeligt til som den , 

der trøster i halvmørke og ikke vil forstyrre . 

maleren tog et langt drag af cigaren 
og åndede røgen ud , så den langsomt 
spredte sin grå tåge i den dunkle luft . 
Så rettede han sig trøgt , og den trøge bevægelse 
kom som en godmodig undskyldning 
for det , han havde sagt , en sej 
sanken kræfter . 
— man sidder og bliver så sart , når 
solen er gået ned ! sagde han . 
Købmanden så ud over søen . 
— hvad er det , du taler med dig selv 
om ? spurgte han . 
Maleren tav en stund . Så svarede han  : 
— å , ingen ting ! — det faldt mig 
blot ind , at man burde ligge i sin seng 
og lade naturen gå sin gang og ikke sidde 
her og stirre sig stor og afmægtig i samme 
åndedræt  ! 
Og købmanden tav som maleren en 
stund . Så lagde han på ny sin hånd 
over vennens knæ . 
— rider kunsten dig ? spurgte han . 

— kunsten ? 
Maleren så langt ud over søen . 
— å nej , svarede han , — jeg sidder 
blot og har en trist fornemmelse af , hvor 
ens smule liv kunne været højt og strømmende 
og fuldstændig et med det , vi to 
sidder og ser på ! 
Købmanden strøg sin hånd frem og 
tilbage over vennens knæ , og hvert strøg , 
hånden gjorde , var som et uroligt , tyssende 
ord . 
— er der gået dig noget imod i dag ? 
Spurgte han . 
— nej , ikke det ringeste ! 
— så er det vel alligevel kunsten , 
du tænker på ! 
— nej . 
Købmandens hånd hvilede rolig over 
vennens knæ . 
— når man er løbet fra en gammel 
flamme , sagde han , skal man tie stille . 
Der kommer kun bedrøvelighed ud af at 
vandre rundt i gamle tanker ! 
Maleren rystede på hovedet . 

— det , du taler om , tænker jeg slet 
ikke på ! 
Men købmanden overhørte hans ord . 
— man må hage sig fast et sted , 
med næsen i jorden ! sagde han  .  .  .  . I 
middags var du fornøjet nok ! 
— å ja , svarede maleren , — man 
finder altid , når det er dag , at vi er 
lykkelige , blot bordet er besat , så vi ikke 
går sultne fra det . Men så dumper 
sådan en aften som denne ned over os , 
og så ligger al dagens lykke og alt 
vort rørlige habengut som en eneste slatten 
kulsæk foran os ! Jeg synes , vi er så 
forkvaklede og mishandlede alle sammen ! 
Ingen evner har vi , som kan hjælpe os , 
— kun en eneste lille ondskabsfuld en , 
som håner os , — den , at vi forstår , 
hvor vrangt det alt sammen er ! 
Købmanden , vennen , sad og rokkede 
besindigt frem og tilbage og tav en tid , 
som gav han aftenens stilhed stunder til 
at bære det , som var sagt , ind i sin fred . 
Omsider svarede han . 

— jeg er lykkelig alligevel . Jeg sidder 
her og er glad , fordi jeg har fred . I 
morgen har jeg arbejdet og er glad på ny . 
Lad være med at lede efter sammenhængen 
 ! 
Maleren stak sindigt to fingre i vestelommen 
og trak en lille kam frem og 
drog den gennem sit korte , kløftede hageskæg , 
langsomt til højre , langsomt til 
venstre . 
— ja vist så , — sammenhængen ! 
Sagde han . 
Så stak hans fingre kammen i lommen 
igen . 
— det ligger måske alt sammen i , 
blev han sagtmodig ved , at jeg ser aftenen 
spejle sig i søen . Jeg kan ikke rigtig lide 
at se noget spejle sig . Sådant et livløst 
spejlbillede lever så mystisk . Man kan 
se sin sjæl i et spejl , og den ser altid 
ud som et barn , man har gjort ondt , eller 
som et løfte , man ikke har holdt ! Og 
så er der det ved denne dunkle stilhed , 
at den gør en ensom som et træ på 

Marken , og den tager en ensomt i ed , 
og man sværger og bryder , når dagen 
kommer , det , man svor . Kravene er for 
store , men de er der  ! Gid de ikke var der  ! 
Købmanden rejste sig og strakte sig . 
— lad os gå , du , sagde han , inden 
vi helt og bart sidder og snakker os til 
oldinge ! 
Men maleren blev siddende et øjeblik 
endnu . 
— jeg er ikke særlig led ved at stryge 
plankeværker , sagde han , og længes ikke 
efter at male billeder , — jeg kunne blot 
tænke mig det alt sammen så helt anderledes ! 

— ja , svarede købmanden , akkurat 
som jeg og som alle vi andre borgere i 
små og store byer  ! 
Maleren rejste sig . 
— tænke det , ja , — men forsøge ! 
Sagde han . Livet er dog egentlig bygget 
som et stort palads , — og så er alt det , 
vi driver det til , at kline os en hytte op 
uden for porten — i stedet for at gå 

ind . Kunst eller plankeværker , føde og 
lykke , hvad har de småting at betyde ? 
Men det er sådan med os , at så såre 
noget rejser sig i os og truer med at bortskylle 
den brolægning , vi møjsommeligt 
har lagt under os , så dræner vi og fordeler . 
At dræne er vor fornemste kunst . 
Det er fysikken , der triumferer . Vi er 
fremragende ingeniører . Hvad om vi engang 
lod strømmen stige , som den ville  !  . . . 
Vi gør det ikke , — jeg ved det nok . Vi 
har fået den lære indpodet , at man skal 
stemme sine fordringer ned . Entbehren 
sollst du o . s . v . Det er en praktisk lære , —• 
den fører til rolige forhold , og lykken 
er jo nærmest det , man kalder rolige forhold 
 , fred og ro . Men om den lære 
nu var bund falsk ! et bedøvende middel , 
der , for at mageligheden kan trives , æder 
alt det i os bort , der bærer syvmilestøvlerne 
på sine fødder ! 
Købmanden så i stor tavshed på ham . 
— når har du fået de tanker ? 
Spurgte han . 

— finder du dem så urimelige ? 
— jeg mener , svarede købmanden , at 
således som man har stillet sig sit regnestykke 
op , må man tælle det sammen . 
Menneskene er så mange , at vi ikke har 
alburum nok til at sidde og klatte og 
sprede ret mange nye udkast omkring 
os . Men hvor vil du ellers hen med de 
tanker  ? 
Maleren så ned på vennen . 
— først måtte jeg vel vide , hvor de 
tanker vil hen med mig ! svarede han . 
— snak ! hvorfor tænker du sådan ? 
— hvorfor ? — jeg er vel til mode , 
som jeg tænker ! 
— til mode , gentog købmanden , — 
man er undertiden så forskelligt til mode , 
som dagen er lang . Tænker du på at 
leve efter de tanker ? 
Maleren rettede sig trøgt . 
— hvor kan jeg vide det ? svarede han . 
Der er blot visse ting , det ikke er muntert 
at opdage , for eksempel at se sig selv 

vandre rundt i ingenting eller ligge hen 
som en uindfriet veksel ! 
Købmanden lo . 
— i morgen skal jeg betale husleje , 
og endnu i denne time har jeg den ikke ! 
— der ser du — blandt andet  ! 
Men købmanden stillede sig , lille og 
trivelig , foran den høje maler . 
— tror du , jeg tænker derpå ? spurgte 
han . I aften er det aften og ingenting 
andet ! Om min forretning og min husleje 
findes , så er det på en anden planet , 
— som jeg giver døden og djævelen 
 ! 
Og så fulgtes de gennem den lille 
have , op gennem den duggede gård . 
Købmanden stak nøglen i portlåsen og 
skød maleren ud på gaden . 
— gid dagen gry sent ! sagde han og 
drog porten til igen og låsede den indvendig 
fra . 
Maleren stod alene i den tomme , stille 
gade . 
Han så op over det hus , hvor vennen 

boede . Der brændte lys bag et vindue . 
Gardinet var ikke draget for . Han kunne 
se skyggen af en kvinde tegne sig op 
over væggens tapet . Skyggen rørte sig 
ikke , stod rank og rolig . 
Så gik han sin vej — — 

.  .  . gik langsomt , op igennem den lille , 
øde gade , der steg mod byens torv . 
Dugget og fuld af fred lå den i sommernatten , 
et stykke stilfærdig , melankolsk 
filosofi . Og langsomt nåde han bakkens 
top og skråede over det tomme torv , 
forbi kirken , der stod mørk og stum og 
rugede i natten over sine gamle ligstenes 
bedrøvelige ord om forgængelighed og 
død , — og atter gennem gyder , der skrånede 
nedefter , duggede og øde , fyldte af 
en stilhed , der talte hans skridt . 
Så blev husene færre , hørte til sidst 
op , og det , som var en gade , krøb ind 
til en sti , der løb ned over et engdrag . 
Engen selv var næppe til at se . En 
hvid tåge lå lavt hen over den , bredt 
til alle sider . Nærmest hvor han gik , så 
han græssets mørke grønne for sine fødder , 

ellers intet andet end den hvide røg , og 
højt oppe himlen , lys og kølig og med 
enkelte stjærner tændte . 
Han kom til en bro . Under ham 
spejlede en ås blanke vand broværkets 
planker , og over vandet svævede tågen , 
bølgede sagtelig frem og tilbage som en 
skov af em med linde , luftige rødder 
fæstede i åens spejl . 
Og atter var han på stien . Engsmonnet 
steg , løftede ham skridt for skridt 
op over tågen , ud af den . Han gik 
påny over brosten , var i en gade hinsides 
åen og engen , en gade af nye , 
spredte huse med høje , blanke ruder , 
forstadshuse med marker imellem og landets 
ensomhed vidt ud om sig . 
Foran et af disse huse standsede han . 
På et lille skilt ved siden af den 
lukkede dør stod malet  » Margrethe Mamsen , 
fransk vask og strygning «  . 
En vindue i stueetagen var oplyst , og 
han løftede sin stok og bankede sagte 
på ruden . 

rullegardinet gled op . Ved vinduet 
stod en kvinde , halvt afklædt , en dunkel 
skygge , med lampelysets gyldne rids om 
hovedets hårpur og de nøgne arme . 
Så gled gardinet ned igen , og lidt 
efter blev gangdøren åbnet . Ingen var 
at se . Som af sig selv gled døren op , 
åbnede et mørkt svælg , og maleren trådte 
ind i mørket . 
— hvor er du ? spurgte han , og i 
gangens friske kalkluft vakte hans stemme 
klart ekko . 
Døren gled i bag ham , og hans udstrakte 
arm greb om et legeme , hvis 
varme han følte som gennem et tyndt 
flor . 
— gå ind ! jeg kommer ! hviskedee en 
stemme i stakåndet hast . 
Han skød døren op til den lyse stue , 
gik ind og blev stående med hatten på 
og stok i hånden og så ret ind i lampens 
kuppel . 
Så lukkedes stuens dør sagte , og hun , 
kvinden , Margrethe Mamsen , stod foran 

ham og lagde begge sine hænder på hans 
skuldre og så op på ham . 
— men hvor har du dog været så 
længe ? 
— sig mig , sagde han og så sig om 
i stuen , som søgte han et sted at lægge 
sin hat , •— hvorfor er du så listende i 
aften ? Er her flyttet folk ind ? 
Hun svarede ikke straks , så blot på 
ham og tav . Så lo hun , pludseligt . 
— lister jeg ? Nej , her er ingen flyttet 
ind ! sagde hun og klemte sine hænder 
fast om hans skuldre , — jeg ved ikke 
af , at jeg listede , — jeg blev glad ! 
— der er heller ikke noget at liste 
for ! blev han ved og skød hendes hænder 
bort og lagde hat og stok fra sig . 
— er du i dårligt humør ? 
Han satte sig på en stol , støttede et 
øjeblik albuerne på bordet og strøg sig 
gennem håret . Så så han op på 
hende . 
— nej  ! sagde han . 
— hvad er der da i vejen ? 

— skal der absolut være noget i vejen ? 
— ja ja , så er der ikke noget ! sagde 
hun fredsommeligt og stod foran ham med 
sin ene hånd på hans skulder og så 
på ham . 
— der er ikke andet i vejen , sagde 
han , end at jeg er kommet over til dig ! 
— men du kan jo gå igen ! 
Hun sagde det roligt og med et smil . 
Han sad og tav og så på hende . 
— skal jeg svare dig , som jeg tænker ? 
Spurgte han . 
— naturligvis — — 
— ja , — gid jeg kunne gå igen ! 
— mener du det ? 
— siden jeg siger det , mener jeg det 
vel , og siden jeg bliver , mener jeg det 
vel ikke , — om du ellers kan finde ud 
af dette ! 
— du har let ved at spille helt i 
denne stue  ! 
— begriber du det måske ? 
Hun strøg sin hånd gennem hans 
hår og lukkede den pludselig sammen 

om hans isses krøller , som ville hun 
holde ham fast eller hage sig til ham , —• 
men armen var strakt , og hun blev stående , 
hvor hun stod , et skridt fra ham . 
— jeg begriber , at du sidder dér ! 
Sagde hun , — og det er mig nok ! 
Men så slap hun hans hår og lagde 
begge sine hænder om hans kinder og 
bøjede sig ned over ham og så ham ind 
i øjnene . 
— hvor har du været så længe ? 
— på månen — 
— vær nu alvorlig et øjeblik ! 
— det er jeg ! 
— ja ja da , som du vil ! svarede hun 
og vendte ham ryggen og gik ind over 
gulvet . 
Han blev siddende et øjeblik . Så 
rejste han sig og gik efter hende og lagde 
sin arm om hendes liv . 
— Margrethe , sagde han , lad nu den 
snak fare  ! Jeg skal fortælle dig sandheden . 
Jeg vidste ikke , hvorhen jeg gik 
i aften . Da jeg stod her uden for dit 

vindu , vågnede jeg . Jeg havde ikke 
tænkt på at gå til dig . Jeg er blevet 
ført herhen , uvilkårlig . Er det dig ikke 
mere værd , end om jeg havde tænkt derpå ? 

hun så op på ham . 
— er det dig mere værd ? spurgte hun . 
Men han greb fast om hendes arm 
og drog hende hårdt ind til sig . 
— stakkels pige , sagde han , hvorfor 
hjælper du mig ikke ? 
— hvormed ? — hvormed ? — jeg forstår 
dig ikke ! 
Han så sig hastigt om i den lyse , lille 
stue , så på det nedrullede gardin og 
på den lukkede dør . 
— nej , sagde han , — nej , verden er 
ikke større ! 
Og så løftede han hendes hoved og 
kyssede hendes mund . 
— du kan da forstå , blev han ved , 
at du ikke skal bryde dig om noget som 
helst . Jeg står jo her i din lille stue 
og er så tilfreds og fornøjet , som noget 

menneske kan blive . Der er en eneste 
kunst , som det kommer an på . Det er 
den at få verden klemt sammen i en 
nøddeskal . Og den har du hjulpet mig til  ! 
Hun så ham ind i øjnene og så , at 
de var lyse og dybe , åbne til deres bund . 
— hvorfor har du været så længe 
borte ? spurgte hun og holdt hans hånd 
fast i sin . 
— længe ? — tre dage . 
— du må ikke blive så længe borte  ! 
Han kyssede håret over hendes tinding 
og blev i det lille hus til den lyse 
morgen . 
.  .  . Da solen stod op , stod han uden 
for sin egen gadedør . 
» Hans haven , maler og vognlakerer « 
Stod der på skiltet over døren . 
Han så op på skiltet . 
— ja vist så ! sagde han hen i vejret 
og gik ind . 

oppe på kvisten , hvor han havde sit 
værelse , blev han stående ved 
vinduet og så ud i den gryende dag . 
Alle den duggede bys Tage funklede i 
morgenglans , og over dem alle ragede 
ruinens tårn til vejrs i gylden luft . 
Han kunne se en flig af søen nede bag 
de perlende Tage , en blank guldflig , og 
længst ude , hvor byen slap , skinnede 
morgenens sol tværs gennem et garverlofts 
åbne træmmerader i lyse , luende 
striber . 
Han så det alt sammen , som han kom 
til vinduet . Derpå blev det til en eneste 
flimren for hans blik , en flimren , han 
stirrede ud i for at finde et fast punkt 
frem til hvile for sin stirren , ikke tag 
eller træ eller tårn , kun et eneste lille 
bitte punkt midt i alt det , der flød foran 

hans øjne , et fast punkt , noget at støtte 
sig til , at holde sig til , en part af ham 
selv , som ikke flyttede sig , men var som 
en stjærne , dagen ikke formåede at slukke . 
Men alt var flimmer , og han søgte 
forgæves . Alle hans tanker flød og flimrede 
som dagen derude . 
Han borede sine hænder i jakkelommerne 
og strakte sin krop og fyldte sine 
lunger med morgenens luft . 
— selvfølgelig ! sagde han til sig selv , 
— i dag som i går ! — siden du har 
gjort de samme dumheder om igen ! — 
siden du bestandig er den selv samme ! 
Så vendte han sig om og blev stående , 
hvor han stod , og så ind over det lille 
tagkammer . 
Der hang de samme billeder , som ingenting 
var , ikke engang færdige , og som 
aldrig blev det . 
Og billederne tog et øjeblik hans tanker 
fangen og fyldte dem med en trist 
medlidenhed , der svulmede op og skød 
sig ud over hans hele leven . 

— mennesket er dog en underlig ting  ! 
Faldt det ham ind , — det vil alverden og 
skaber ikke engang en flue , men går 
blot rundt og forringer alt det i sig , som 
er muligheder ! 
Men denne tungsindige tanke satte 
hans legeme i gang , og han gav sig til 
at vandre op og ned ad gulvet . Og hans 
bens vandren smittede hans hjerne , så 
den gav sig til at arbejde . 
Først fo’r den ud med sit gamle , indædte : 
det nytter ikke ! Men så strøg den 
denne påstand og alt det , som havde født 
den , og tog fat på bar bund . Og , som 
den plejede , begyndte den med sin eneste , 
evindelige opmuntring : du er ung , ung 
endnu , det er ikke for silde  ! Og så 
væltede den alle de gamle drømme frem 
om at arbejde stort og leve stort , fylde 
verden omkring sig med sit arbejde , siden 
intet andet end det , man selv skabte , blev 
til verden for en . Men så var mismodet 
der og sagde : du har arbejdet og ingenting 
gjort ! Og det , som var ungdommen , 

fulgte efter med sit : du kan gøre det 
endnu !  .  .  . Hvilket ? kom det tørre spørgsmål . 
Male ? Her sad han i denne by 
som vognlakerer , fordi han havde forstået , 
at male kunne han ikke , ikke male , som 
han ville , at der skulle males . Tjene 
penge ?  .  .  . Måske var han en døgenigt , 
en drivert . Ja , på sin vis . Der var 
meget , han ikke gad , for eksempel lakere 
vogne . Men når det var det , han havde 
sat sig for at leve af for at få has på 
livet  ! Han lakerede knebent til husbehov , 
og livet gik endda sin gang . Så 
var det vel ikke det at tjene penge , han 
forstod ved livet ! Han forstod ikke andet 
ved livet end det at fyldes indvendig af , 
hvad han så , af det , som hændte ham . 
Men det , han så , ja det var for eksempel 
aftenen i aftes , og det , der hændte ham , 
det var Margrethe , — og de to ting slog 
hinanden ihjel !  .  .  . Hvad var det da , han 
ville , hvad ville han ? 
Det var , bedst som han gik , som om 
alle disse frem og tilbage travende tanker , 

disse evig samme skillings-overvejelser , 
der løb i kreds i hans hjerne som fanger 
i en fængselsgård , svandt ind som 
spøgelser og blev borte . Og en hån , 
der rejste sig i ham , lo dem til dørs  .  .  . 
Ung ! det brovtende , bredskuldrede ord , 
det bævrende udtryk for en sindets drukkenskab , 
der varede blot et stakket åremål ! 
Arbejdet , kunsten , vognlakeringen , 
al denne fingrenes urolige tidsfordriv og 
hjærnens arme legen ,  .  .  . Tant og skalkeskjul 
og narrestreger ! Kunstner eller arbejder , 
ung eller gammel , han tænkte ikke 
derpå ! Som et træ så han sig plantet , 
midt i jordens levende frugtbarhed , med 
grene strakte imod himlen , med løvet 
spredt for at suge sol og regn , og med 
livet stigende fra roden , sejt og støt . 
Som en tåge gennemglimtet af sol rullede 
imod ham det levendes vælde , muldets , 
blodets , himlens stjærnebaners , — ikke 
livet sanket sammen af lykkens og sorgens 
skår . Lykke og sorg fik komme , som 
lykke og sorg fandt for godt . Et eneste 

krav så han der , hvor han stirrede hen , 
— det at ånde til , fuldt og stort , og 
dyrke som sit eneste det levendes evige 
forjættelse ! 
Han stod ved vinduet og så ud over 
de morgenlyse Tage . Og der påkom ham 
en sugen om hjertet , som drog det safter 
til sig fra de dybeste rødder . Så lagde 
han sig påklædt på sengen og lå og 
stirrede ud i luften , til fuglene kvidrede 
ham i søvn . 
Da han vågnede op ad formiddagen , 
fyldte dagens fulde lys det lille tagkammer , 
og den uendelige stilhed , der 
lå i det lys , strømmede med al sin fred 
ind over ham . 
Han stod op , vaskede sig vågen , 
stod lidt og så ud i den klare , vide 
sommerdag , tog så sin hat og gik . 

nede på gaden gik livet sin vante 
gang , luntede godmodigt afsted . En 
stor , tung vogn fra en mølle ude i landet 
rumlede forbi , over brostenene skred mennesker 
og deres skygger , og over det hele 
skinnede solen . 
Folk gik ind ad åbne butiksdøre , folk 
kom ud , stod midt på gaden og snakkede , 
påny kom en vogn rumlende , — 
sindigt og langsomt alt sammen , uforstyrreligt 
som solskinnet selv . 
Hvad var der egentlig at plage sig 
med og gøre ophævelser over ? Hvorfor 
skulle han brede sig mere i denne verden 
end alle andre ? Livet var jo dog 
en jævn tummerum , en sagtelig slentren 
med sin skygge efter sig , ned ad en 
fredelig gade , — netop således som han 

havde malet det ud for sig , som en slags 
trøst , den gang han rejste her over , — 
en slags middelalderlig håndværkerhyggelighed , 
en nabo- og genbopassiaren mellem 
små , gamle huse , et stilfærdigt dageforløb 
med kiggen efter vejr og vind 
og godmodig smilen ad dem , som troede 
sig højere på strå , — til man engang 
døde . 
Der kom noget hvidt imod ham , noget 
hvidt i hvidt , tindrende i solen , og hans 
sind , som var på vandring mellem gamle 
huse og i gode tider , gled fuldt og purt 
midt ind i folkevisernes skønjomfru-dage 
og overlistede hans øjne , som i det hvide 
så vennens søster , født i slutningen af 
dette århundrede . 
Hun kom så festligt skridende , at da 
de begge , han og hun , standsede og hilste 
hinanden goddag , lå velbyrdige ord i 
højtidelig udskæring ham på tungen . 
I det samme begyndte kirkens klokker 
at ringe , lange , fulde slag ud i solskinnet 
og hen over alle Tage . 

han så op i luften som efter en 
pludselig smeldende dueflok og derpå 
spørgende på hende , som stod foran ham 
i hvid , glat kjole , blond og smilende under 
solen og klokkeklangen . 
— hvad skal der nu fuldbyrdes for 
Herrens åsyn ? spurgte han . 
— bryllup ! — ved de ikke det ? 
Sommerdagen , solskinsluften tindrede 
om hende , og over hendes ansigt lå et 
varmt , gyldent skær . 
— nej — men hvem gifter sig da ? 
— Mortensens datter og smedens søn 
nede fra sønderbro ! 
Han lo . 
— hvorfor ler de ? — er det så 
mærkeligt ? spurgte hun . Og han så i 
hendes øjne en ilende skiften fra sol og 
klokkeklang til vagtsom fritten . 
— af deres  » Søn og datter «  , svarede 
han , — af deres ærværdige udtryksmåde  ! 
— men så skal de vel hen og se på 
det og synge bryllupssalme og stjæle dem 

til at stirre lykken i ansigtet , når brudeparret 
kommer ned gennem kirken ? 
— ja , sagde hun , — er det måske 
ikke smukt ? 
Han så ned over den lille bys gade . 
Mennesker og vogne bevægede sig lydløst 
frem i solskinnet . Klokkernes klang 
sank gennem luften og spandt al larm 
ind . 
— ja , sagde han , — hvem der var 
en ung pige som de , i denne by og i 
dette solskin ! 
— har de virkelig så svært ved at 
glæde dem ? 
— jeg ville gerne bytte med dem ! 
Hun så på ham , lys og leende . 
— de !  .  .  . De forstår jo ikke , hvad 
et bryllup er  ! 
— nej ikke så godt som de ! 
— farvel ! 
— er de bange for ikke at komme til  ? 
— ja — og for , at de gør nar . 
Han ville svare , men hun var borte . 

han stod og så efter hende . Solen 
skinnede over hendes hvide gang . Hun 
fjernede sig gennem sol , ind i sol , bort 
i sol , og svandt så for ham , som havde 
klokkernes klare klang svøbt sig om hende 
og løftet hende ind i sin lyse syngen . 


han gik hen til vennen . 
Købmanden sad ved sit skrivebord 
i det lille gråmalede kontor inde bag 
butikken og læste i en Avis , som bredte 
sig over det hele bord . 
— nå ! sagde han og lænede sig tilbage 
i stolen og så op på maleren . 
Men maleren stod ret op og ned og 
stirrede gennem vinduerne ud i gården , 
hvor solen skinnede over pakkasser og 
brosten og kaglende høns , — stod og tav 
og stirrede , som havde han glemt , hvad 
han ville . 
— jeg traf din søster , sagde han omsider 
og så ned på vennen , — hun 
skulle hen og se på bryllup ! 
— derfor behøver du da ikke at se 
så apoplektisk ud ! svarede købmanden . 

men maleren tav og blev stående og 
stirrede ud i gården . 
Købmanden så bestandig på ham . 
Så trak han sit ene ben frem under bordet 
og skød med foden en stol hen foran ham . 
— sæt dig , for guds skyld  ! sagde han , 
— tager du fat , hvor du slap ? 
— der var engang en lille dreng ,------begyndte 
maleren og smilede og så højtidelig 
ud , så begge udtryk på komisk 
vis flød over i hinanden . 
Købmanden rystede på hovedet og 
lod sit blik løbe over avisens Spalter . 
Men maleren lagde sin hånd på hans 
skulder . 
— hold din mund og hør efter ! 
— aldrig i evighed ! 
Maleren klemte om hans skulder , så 
det sved . 
— nu er vittigheder billige  ! sagde han , 
— jeg er i værre klemme , end jeg nogen 
sinde har kendt ! 
— hver ny klemme ser ud som den 
værste  ! 

— jeg ved hverken ud eller ind ! 
—- så luk øjne og øren , til din 
hjærne bliver solvent igen ! 
— jeg gad sprænge denne by i luften 
og skyde mig selv , — og jeg gad leve 
evigt og mangfoldiggøre hvert frø på 
jorden  ! 
Købmanden rejste sig og greb om begge 
hans arme . 
— og det siger du stående ! sagde 
han og trykkede lempeligt maleren ned 
på stolen og sad og så på ham  .  .  .  . 
Hvad er du egentlig for en figur ? spurgte 
han . 
— ser du , sagde maleren og talte pludselig 
med en sagtmodighed , der var bred 
og høj som hele hans legeme , — for et 
år siden løb jeg fra det , du kalder kunsten , 
og som du tror rider mig , men som jeg 
giver fanden , giver fanden , rundhåndet 
og af mit inderste hjerte . Jeg havde , da 
jeg løb , overbevisningens ro , den overbevisning , 
at på den kant havde ingen 
bud efter mig . Derfor løb jeg forholdsvis 

let . Og jeg løb til denne by , fordi den 
var lille og syntes mig afstukken efter mine 
evners og beklippede fordringers behov . 
Og sådan var den . Men nu er der det , 
at ens evner og ens behov ser ikke altid 
ud til at hænge sammen , og hænger de 
sammen , er det vist noget , der viser sig 
på et meget senere tidspunkt . I alle 
tilfælde er mit behov blevet det at løbe 
min vej fremdeles , hvis ikke jeg som den 
standhaftige tinsoldat skal ende i bugen 
på torsken . Du kan sidde der ved dit 
skrivebord og din hovedbog og tælle sammen 
for mig og til evig tid komme med 
beviser , der går mig imod , og dag og 
nat forfølge mig med dit : hvorfor ? Jeg 
kunne til gengæld fornøje dig med små 
træk fra min barndom og små arveglimt 
fra mine forældres sind , men vi 
sidder jo ikke og laver roman  ! 
Maleren tav pludselig og sad og stirrede 
frem for sig . 
— le  ! råbte købmanden . 
Ude i butikken svarede en drengestemme , 

og et lyshåret hoved viste sig i 
døren i højde med låsen . 
— en flaske portvin og to glas , i 
en fart ! 
•— og så er der det besynderlige , blev 
maleren ved , — jeg kan være så stilfærdig 
til mode , blive det midt i alt det 
andet , se mine tanker løbe ind i en pæn 
dagligstue , ind i en fire værelsers lejlighed 
med kælder og pulterkammer og solskin 
ind over potteplanter og stoleben  ! 
— nå — ja , sagde købmanden , — 
og så sidder du på en af de stole og 
er byrådsmedlem og taler med din kone 
om at optage din ældste søn i forretningen 
 ! 
I det samme kom drengen med portvinen 
 ! 
— ud med dig ! brølede købmanden 
og stirrede drengen ind i ansigtet . Og 
drengen forsvandt . 
—• sig mig , hvad går der af dig ? 
Sagde han og skænkede i glassene . 
Maleren tav en tid . 

— det nytter vist ikke at tale om det ! 
Sagde han omsider . 
— klemmer de små gader dig ? er 
byen blevet dig for lille ? spurgte vennen . 
— å , byen ! svarede maleren , — nej , 
det som er i vejen , er , at jeg synes , jeg 
har ophørt at leve her , — at her , hvor 
jeg selv går omkring , er mit liv gået i 
stå , hørt op , og draget så besynderligt 
på langfart og lever videre et eller andet 
fjernt sted , hvor jeg må hen , hvis jeg 
skal finde det igen ! 
— hør nu , svarede vennen , og så 
ham ind i øjnene , — tror du , det du der 
siger , og alt det , du sagde i aftes , er 
noget du har for din egen mund ? Også 
min lille kræmmersjæl har villet skridte 
ud og gramse alverden til sig . Men så 
kom jeg en dag til at se på mine hænder 
og fandt , at de var æselsagtig små . Deraf 
flød den betragtning , at det var bedst at 
lukke dem om det , der var så småt , at 
det kunne rummes i dem . Jorden er stor , 
og vore ben så usselig korte  .  .  . Jeg tror 

på et , at netop det , at man har gået 
og længtes efter så forbandet meget , 
hjælper en til at glædes så meget mere 
over den smule , man får fat på . For 
al den værdi , man gik og lagde i det 
uopnåelige , den vender sig mod det , man 
virkelig fik , og smelter ind i det ! — for 
resten tror jeg , du skulle gå hen og 
gifte dig ! — skål ! 
Og han stødte sit glas hårdt mod 
vennens . 
— ja , sagde maleren , der sidder du 
og taler som et gammelt hus . Netop 
sådan talte alle de små huse i gaden 
til mig . Også jeg forstod på dem , at 
jeg skulle gifte mig og stifte slægt , som 
kunne gro på den lille sammenfejede bunke , 
jeg fik skrabet mit liv sammen til , og 
forsvare den og pynte den så længe , som 
man kan tænke frem . Og jeg var glad 
ved den tanke . Men noget siger mig , at 
den var godtkøbs . Solskinnet og kirkeklokkerne 
og sagtens også din søster havde 
sin part i den ! 

— kære ven , sagde købmanden , dine 
hænder er mindre endnu end mine ; der 
må fire til for at hage dig fast ! 
— men sæt jeg slap løs endda og løb 
min vej  ! 
— så var du en æsel ! 
— mener du ? 
Købmanden så et øjeblik på ham . 
Så lagde han sin hånd på hans 
skulder . 
— jeg dømmer ikke noget menneske ! 
Sagde han . 
Maleren skænkede et glas vin , drak 
det ud , skænkede et nyt op og tændte 
en cigar . 
Ingen af dem talte . 
Købmanden læste , maleren røg og 
drak . 
Omsider løftede købmanden sine øjne 
fra avisen og så ud i den sollyse 
gård . 
— jeg synes , vi taler så flittigt ! 
Sagde han , — hvad er det , du sidder og 
siger ? 

maleren skænkede den sidste rest vin 
i sit glas og tømte det . 
— vi sidder og taler om , hvor den 
er lykkelig , der forstår at holde sin mund  ! 
Sagde han . 
Så rejste han sig og gik . 

ude på gaden blev han et øjeblik 
stående og så op i luften . Men 
luft og himmel kom ham for som en 
uhyre , hvidglødende tomhed , og han bøjede 
hovedet og gik ned gennem gaden , gik , 
til han så marker om sig og sig selv på 
en vej , der løb imod horisonten . 
Han så ud over landet . Sæden bølgede 
over alle marker . Det blæste varmt . 
Dybt nede lå den grønne eng , og åen 
bugtede sig blå hen over den og blinkede 
i solen . Og åen og engen  , sank langt 
ude ind mellem banker , der bar blånende 
skove . 
Så vendte han sig . Bag ham lå den 
lille by , alle huse i rødtaget flok om 
ruinens uhyre tårn . Dagen skinnede 
gennem dets glugger , som så det med 
stive , hvide øjne ned på denne Klump 

af liv , der hyggede sig til rette og kogte 
middagsmad i ly af dets solbeskinnede 
urokkelighed . 
Så gik han videre , frem mod den 
lune blæst , og den vide , frie egn bredte 
sig for hans øjne , vid og fri og uden 
anden grænse end himlens . 
Byrådsmedlem  ! 
Han så for sig folk , han havde kendt . 
De sad i stillinger og havde nået magt 
over andre . Og de var alle stolte og 
lykkelige i deres magt . Men han var led 
ved dem , led langt ind i sin inderste sjæl . 
Han så ikke andet i deres glæde end 
frigivne trælles fryd over at blive hilst 
på gaden af dem , som endnu var det , 
de selv havde været , så ikke andet i 
menneskers stræben efter magt end den 
fattiges golde brynde efter rigdom , en 
tarvelig legen konge af småkårsfolk , 
som intet kongeligt bar i sig . Og han 
vidste , at jo dybere nede de kom fra , jo 
federe bredte de sig . Bondesøn blev hånligst 
herre . Som han var led ved de folk , 

var han led ved menneskenes magt . Der 
var en eneste vælde til , det levendes , 
som det steg fra muldet og flettede sig 
ind i den , der gik på sine fødder over 
jorden . Al denne magt , som slægt arvede 
fra slægt , dette slidte legetøjspurpur , som 
passede til alle skuldre , — en for en havde 
han set mennesker blive borte i det , fine 
sjæle , stolte unge , — set dem bytte deres 
sjæles mandighed bort for det herreskjold , 
man rakte dem , bytte deres sjæles mandighed 
for et våbens rå pral . 
Og han kendte de mennesker , som var 
blevet de små . De fyldte ham med en 
lede , hvorover medlidenhedens dugg lå . 
Mennesker , som langsomt havde skåret 
sig i stykker og lå hen og forblødte med 
vidt åbne øjne og alle nerver levende . 
Mennesker , som sad i deres Stuer bag 
lukkede ruder og stirrede indad og åd 
sig i fattige mundfulde noget til , som de 
gav lykkens navn . Mennesker , som var 
sunket gennem havets overflade og sad 
på dets bund og talte dønningerne over 

deres hoved og drømte de druknendes 
drømme , mens de ledte sig livet til i 
tangskovens evindelige , lydløse gyngen , 
— fine sjæle , stolte unge , som faldt over 
bord for en brådsø og lærte mismodets 
løgn , at bygge borge af bundens sand 
og kalde det livets gårde . 
Og han kendte sig selv , vidste så 
meget , at magt eller nederlag for ham var 
golde brikker , hvis træ hans fingre ikke 
gad løfte sig for at flytte . 
Der voksede hegn op om vejen , hvor 
han gik , og i hegnet hang hø , revet af 
brede læs . Solen bagte på den lune 
vej , og hegnene holdt blæsten ude . 
Han tænkte frem , tænkte tilbage , hans 
sind gyngede som kornet . Fremme for 
ham lå jorden lys under himlen , evig 
ung og grænseløs , bag ham lå hans barndom , 
hans ungdoms første år , tre fire 
spredte Stuer , som havde været hans hjem , 
tre fire små rum fyldte hver for sig med 
det , som var hans sjæls sammenskrabede 
gods . Men gods og rum flød sammen 

for ham til et eneste mosedrag , hvoraf 
hans liv steg som en damp mod himlen , 
op over alle de utallige , ens grønne strå . 
Og hans barndom sank i hans minde som 
et smil over lallen og stammen , — hans 
barndom , der altid sukkede sig frem , når 
livet skubbede sig et trin videre . Han 
kendte dens dukken op , som melodramaets 
obligate spøgelse , — og så op mod himlen 
og frem over vejen og ramte alle disse 
tusind gange endevendte tanker dagens 
ranke pæl igennem livet , dagen , som han 
gik i , dagen som var om ham , denne 
jord , som han trådte , og himlen , der 
var dens lyse , levende ånde . 
Han kom ind over en mark , bort fra 
vej og sti , gik over græs og blomster , 
og hans gang over Marken endte i en 
lund , hvis store , grå stammer rugede 
over en ensomhed , der slog imod ham som 
urgammelt , lydløst liv . Han brød sig vej 
gennem bundens krat . Ingen fugle sang . 
Rundt om ham lukkede grønt løv . Grene 
spærrede ham vejen , kviste flettede sig 

sammen bag ham . Da summede en bi 
forbi hans øre . Han så den ikke , men 
slog med hånden efter lyden og brød 
sig vej dybere ind i lunden . Påny 
kredsede den samme dybe summen om 
hans hoved . Han lyttede og så sig om , 
men fandt intet , hørte blot bestandig denne 
summen , der slog sin vredes kreds om 
ham . Og han blev til mode , som var det 
disse gamle stammers aldrig brudte ensomhed , 
der med et mæle , tykt af uvant 
brug , truede ham og jog ham . Og han 
løb i længsel efter åbne marker og himlens 
sol , løb som var hans hjærteslag i 
nød og dagen ved at sortne sammen for 
hans øjne . 
Og da han atter nåde de vide marker , 
gik han til for at finde vejen og lagde 
sig , da han havde fundet den , i græsset 
ved dens rand , langt fra den dumpe lund , 
hvor livet groede som svamp i kælder , 
— lagde sig midt i solen . 
Han lukkede sine øjne , og solen skinnede 
gennem de lukkede låg . Han så 

ind i en gylden tåge , og midt i denne 
gyldne tåge stod pludselig et billede , 
stod der og var borte igen og stod der 
påny , til det ikke mere veg , stod der 
som født af hans solglædes veer , rundet 
ham i minde som et Vers , — det borgerlige 
billede af vennens søster , som han 
havde mødt hende i formiddags . 
Han tænkte ikke , han drømte ikke , 
lå blot under solen og havde dette hvide 
pigebillede åndet ind i sine øjne , holdt 
ikke på det , tænkte intet om det , så 
det blot for sig , fjernt som et himmellegeme , 
— en hvid blomsterklode , sat på 
himlen for ham alene , født af hans eget 
sind til hvile for hans forvirring . 
Han rejste sig og gik tilbage mod byen 
og plukkede på sin vej blomster og bar 
dem med sig som en gave til den lyse 
lyksalighed i den hvide kjole . 
Langt fremme , hvor byen lå , knejsede 
ruinens tårn i solen som en mægtig 
milepæl , støt og tilforladelig , evig på 
den samme plads , et stensat stykke ro , 

plantet til formaning for alle hastende 
vejfarende . 
Så var han mellem forstadens spredte , 
nye huse . 
Fra et åbent vindve blev hans navn 
nævnet . 
Han standsede og så i vindvet en 
kvinde stå ved et strygebræt , der hvilede 
mod karmen . 
Og han gik hen under vindvet og stod 
og så i tavshed op på hende . Så 
kastede han blomsterne i karmen og gik 
sin vej . 
Men hun , som havde kaldt , blev længe 
stående og så efter ham . Så tog hun 
nølende blomsterne , samlede dem i sin 
hånd , så ned på dem og blev stående 
og pillede med sine fingre iblandt dem . 

hans haven kom gående langs ruinens 
mur . Rød og himmelragende 
spændte den sin lige stenlinje over jordsmonnet , 
løftede sig op over hans hoved , 
op over de gamle Linde , op i dagens 
glans , rank , stor , støt , som bar den dagens 
krone . 
Han havde hovedet fyldt af den gamle 
vandmølle omme ved åen . På vejen 
fra sin eneste svends arbejdsplads var 
han kommet den forbi og havde stået 
på broværket og længe stirret på den . 
Solen havde skinnet på dens kalkede mur , 
på dens melede ruder , på det røde tag , 
som var falmet gråt af mel . I den åbne 
luge stod møllersvenden og firede fyldte 
sække ned i en Bondes vogn , og solen 
havde skinnet over den hvide svend og 
de hvide sække , blinket i hejseværkets 

blankslidte kæde og i det par stålhjul , 
han så løbe under remmene tæt inde 
bag lugen . Store , grønne skræpper havde 
bredt sig om møllens hvide fod og luften 
sunget og summet af vandhjulets susen 
og værkets mumlen , summet og sunget , 
som sad den frugtbare dag bag møllens 
solskinsvæg og summede og sang . 
Da så han , som han kom gående , 
vennens søster sidde ensom på en bænk 
under de gamle Linde , overskygget af alt 
løvets grønne . 
Hun bar den samme kjole som i 
formiddags , hvid og glat . Men den grønne 
skygge havde slukket al soltindren om 
hende . Og som han nærmede sig bænken , 
hvor hun sad , forsvandt møllen og dens 
sollune duren fra hans tanker , og han 
fornam ruinens stenstumhed om sig som 
et pludseligt forlis af alt levendes lyd . 
Han hilste , blev et øjeblik stående . 
Så satte han sig . Hun bøjede tavs sit 
hoved og sad med hænderne foldede 
under det ene løftede knæ og så på 

ruinens mur , der falmede i solen foran 
dem . 
— er de træt ? spurgte han omsider , 
tirret til at tale af alle tavse steders nysgerrige 
lytten . 
— jeg ? — er de måske ? svarede hun 
og så ikke på ham . 
— å ja , jeg har gået et stykke vej  ! 
Sagde han . 
Hun så flygtigt ned på hans støvler , 
som var grå af støv . 
— hvor har de været ? 
— jeg tror , jeg har løbet efter solen ? 
Hun lo kort . 
— ja , mindre kan naturligvis ikke 
gøre det ! 
— å nej , svarede han sindigt , — 
man bliver undertiden som et fugtigt ler , 
der trænger til at brændes tørt , hvis det 
ikke alt for hyppig skal skifte form ! 
— ja , svarede hun , det kender jeg 
ingenting til ! 
Han sad og så på hende , som hun 

vuggede frem og tilbage gennem den grønne 
skyggeluft . 
— jeg finder jo netop som de , sagde 
han , at det er fornuftigst at sidde og se 
på den uforanderlige mur der ! 
Hun smilede , — et smil , der løb som 
vinden højt hen over ham . 
— nå — men hvor har de da været ? 
— å , svarede han , først gik jeg imod 
verdens ende , — men , som de ser , er 
jeg vendt om igen ! 
Atter lo hun . 
— den vej er vist lang ! 
— ja , sagde han , det er netop det 
herlige ved den ! 
Og da hun tav , blev han ved . 
— har de aldrig tænkt på at gå 
den gang ? — de , som går til bryllup 
for at se lykken i ansigtet ! Da de gik 
fra mig i formiddags , syntes jeg netop , 
jeg så dem flyve den vej , flyve den !  . .  . 
Hvorfor sidder de og væbner dem ? Jeg 
så jo i formiddags , at vi var ikke så 
forskellige  ! 

hun bøjede sig over sit knæ , langt 
og dybt . Så løste hun pludselig sine 
foldede hænder , rettede sig og så på ham . 
— morer det dem , at sidde og gøre 
nar af mig ? spurgte hun , og der jog en 
rødme over hendes kinder som et skuds 
røde blink . 
Men han smilede . 
— se så , sagde han , nu kan vi tale 
sammen  ! 
— tale sammen  ! gentog hun , og hendes 
fingre hastede over hendes kjoles folder , 
— de sidder jo og snakker om solen og 
verdens ende og om at flyve--------hvad 
i alverden har jeg gjort dem , siden de 
taler om sådant noget ? 
Men vinden , som gik gennem kronerne 
over deres hoved , havde et sekund skilt 
løvet , et solstrejf var strøget over hende , 
og han havde kendt hende igen , som han 
så hende i formiddags . 
Og han så ud i den lyse solskinsstilhed , 
så på ruinens mur , hvor nu og 
da en kalkflis løsnede sig under en fugls 

trippen over gluggernes karme og raslede 
ned og faldt lydløst i det høje græs . 
— jeg sidder i mit stille sind og ligner 
dem ved en due , der smelder forskrækket 
til vejrs ! sagde han omsider . 
— se nu — igen ! svarede hun og lo 
og sad forvirret af smil og småvrede , 
— hvorfor kan de ikke tale , som de 
plejer ? 
-— fordi de sidder der og er en tone 
anderledes end til dagligbrug ! 
— det er deres skyld ! 
— min ? 
Han så på hende , som den en pludselig 
beskyldning lægger en ubevidst magt 
klar og gribelig i hænde . 
— min , gentog han , — skal vi sige , 
at der må ligge noget i luften om os 
begge , som smitter os på samme vis , — 
også deri ligner vi altså hinanden ! 
— ja , det forstår jeg ikke , sagde 
hun , — jeg mener blot , at de har fået 
så besynderlige ord i munden i den 
sidste tid ! 

— nævn dem kun , som de dømmer dem , 
svarede han , — fusentasteri og drengenykker ! 
Herregud , vi har dog kendt hinanden 
så længe , at vi ikke behøver at 
være høflige  ! 
— ville de gerne høre mig dømme 
dem således ! 
— gerne ? — å ja , måske ! 
— sådan dømmer jo ikke engang min 
Broder ! 
— men de , — ikke sandt , de finder , 
at et voksent menneske skal leve som et 
voksent menneske , •—• at når man er 
kommen til skels år og alder , må man 
kunne tage fornuften fangen , som det 
hedder ! 
Hun sad og glattede sin kjoles folder 
og så ned i sit skød . 
— men når de selv dømmer således , 
sagde hun , — — 
— dømmer ! — han smilede , — nej , 
det man kalder et voksent menneske , — 
sæt , det man kalder et voksent menneske , 
ikke er andet end en færdigført bog , som 

har fået sit bind og er skubbet ind på 
en hylde , hvor man kan finde den hver 
time i døgnet , i mørke , om man vil , 
evig på den samme plads ! 
Hun så på ham og rødmede , så 
på ham , som tvang hun sit blik imod 
ham , og som skabte dette blik hendes 
rødmen . 
— hvad har vi egentlig gjort dem ? 
Spurgte hun . 
— å , der er såmænd ingen , der 
har gjort mig noget ! Hvorfor skal alting 
stamme fra ydre skub ? Tror de ikke , jeg 
selv har vendt og drejet dette underlige 
virvar ? Om det netop var derfor , at jeg 
så gerne hører dem tale lidt til mig  ! — 
de , som er så lykkelig netop her , hvor 
de er ! 
— hvad ved de egentlig om det ? 
— ved ? — å nej , hvis alle sanser 
lyver  ! — det gør de så lidt som de 
selv ! 
Hun havde atter foldet sine hænder 
under sit knæ . 

— men hvorfor kom de så hertil ? — 
de må jo have villet det ! 
— man vil så meget , så besynderlig 
meget ! sagde han . Sommetider dør livet 
i en , og så vågner det igen , — og 
snarest vågner det , når man en dag ser 
sig på øde steder ! 
— jeg holder så meget af denne by ! 
Hun stirrede ned over gangens grus . 
— ja — her er smukt og fred ! — 
jeg forstår det jo nok ! 
— ja — og hvem kan forlange mere 
end fred ? 
— å nej , — der er blot det , at ingen 
ved , hvad han har råd til , før han har 
prøvet det ! 
— men om jeg ville prøve , sagde hun 
og tvang sig rank , — jeg fandt dog ikke 
andet end andre byer , hvorhen jeg kom , 
— jeg behøver ikke så stor plads ! 
— det lyder så vemodigt  ! svarede 
han . Siger de det for at trøste mig ? 
— jeg siger det , fordi vi taler sammen . 
Jeg tænkte ikke , de trængte til trøst ! 

han så op i den solblå luft over 
ruinens tinde . 
— så usammensat er ingen , sagde 
han , at han ikke kan ledes , når han står 
på et sted , hvor mange veje krydses ! 
— hvem skulle vel formå at lede 
dem , svarede hun , — de , som sidder og 
tænker dem alting så stort ! 
Der stod et smil om hendes mund , et 
smil om det , hun havde sagt . Han så 
det som en skorpe af bitter salt om 
hendes ord . 
— tænker mig alting så stort ! sagde 
han , — ikke større end jeg ser det ! Og 
når jeg nu ser mig selv sidde og lalle 
på en tallerken og finder det latterligt 
som at sutte på mine fingre ! — og når 
jeg måler det , jeg for øjeblikket går og 
småtter med , med det , jeg føler bredt 
så langt ud om mig ,---------kan de vise 
mig den gyde , hvor jeg kan krybe ind 
og , trods alt , blive tilfreds ? 
Hun bøjede sit hoved . 
— de skal ikke spørge mig ! sagde hun . 

— men jeg spørger netop dem ! 
Hun tav et øjeblik , sad og så ned 
mod gangens grus . 
— de spørger mig , sagde hun omsider , 
— de , som er mand ! 
Han tav , som hun havde tiet . 
— å nej , sagde han , — det er naturligvis 
latterligt at sidde og plage en ung 
pige med sligt ! 
Hun så pludselig på ham , roligt , 
med skyggens dunkle kølighed i sit blik . 
— hvorfor gør de det da ? 
— hvorfor ? gentog han . 
Så rejste han sig . 
— ulykken ville , at de sad her , og 
at jeg kom her forbi ! sagde han . 
Så gik han . 

solen var gået ned . 
Hans haven vandrede i skumringen 
op og ned ad sit tagkammers gulv . 
Som han bedst vandrede , bankede det 
på hans dør , og Margrethe trådte ind , 
en stor , mørk kvindeskygge i værelsets 
dunkle baggrund . 
— men hvad i alverden — kommer 
du her ? spurgte han studsende og heftigt 
og stod og målte hende i halvmørket . 
— hvor du bliver vred ! sagde hun , 
— herregud , der var ingen , der så , at 
jeg gik herop ! 
Han så på hende i tavshed . 
— ja , ja ! sagde han omsider helt mildt 
og dæmpet , — det var heller ikke det , 
jeg mente . Jeg ventede dig blot ikke ! 
Og hun gik frem i stuen og lagde en 
buket blomster på hans bord . 

men det var , som så han hende ikke . 
Først langt om længe blev han buketten 
vaer . 
— nå , sagde han , ville du ikke have 
mine blomster , — kan du ikke lide markblomster ? 

hun sad i sofaen og så over på ham . 
— tror du , jeg giver dig dine egne 
blomster igen ? spurgte hun og lo , — det 
er virkelig nogle , jeg selv har plukket ! — 
kan du ikke se det ? 
Han tog buketten i sin hånd , vendte 
og drejede den og lagde den fra sig . 
— synes du ikke om den ? 
— jo----------- 
— blev du ikke glad for den ? 
Han var gået til vinduet og stod med 
hænderne i lommen og vendte ryggen 
til hende . 
— hvorfor skal vi nu forære hinanden 
blomster ? spurgte han . 
Hun tav . 
— jeg har ikke råd til at forære dig 
andet ? sagde hun omsider . 

og hendes sørgmodige stemme og skumringens 
fattige fred ramte hans hjerte . 
— Margrethe , sagde han , — du skulle 
ikke kommet i aften , — jeg har ikke engang 
blomster til dig , — ikke engang en 
tak for dine ! 
— det har været mig glæde nok at 
plukke dem  ! svarede hun og tog efter 
buketten og sad og ordnede den langsomt 
om og om . 
Han vendte sig imod hende . 
— kan du være så nøjsom ? spurgte 
han . 
— å ja — når det er nødvendigt ! 
— uden at klage ? 
— jeg ved jo , man kan ikke altid 
være lige glad ! 
— men når jeg nu ikke længer formåede 
at gøre dig glad , — aldrig mere ! 
Hun slap blomsterne og så længe på 
ham , som han stod der ved vindvet , en 
mørk mandsskygge . 
— hvem skulle vel formå det , sagde 
hun , når det ikke var dig ! 

— jeg tænker på mig selv , svarede 
han , på min egen evne til at glæde dig ? 
Hun rejste sig fra sofaen , gik hen til 
ham , tog hans hånd og tvang ham varsomt 
rundt , så aftenhimlens skær faldt 
på hans ansigt . 
— hans , sagde hun , er vi ikke venner 
længer ? 
Den dunkle ro i hendes stemme , den 
dunkle ro i hendes færd svøbte sig som 
et blødt mulm om ham . 
— jeg ved det ikke , sagde han , — 
du skal ikke spørge , — jeg er så lidt 
glad , ikke glad ved noget , — heller ikke 
ved dig ! 
Hun gemte hans hånd i sin . 
— men da er det min tur til at glædes , 
sagde hun , — du har så tit bragt lykken 
til mig , — nu får jeg endelig lov til at 
gøre gengæld ! 
— å , lykken , svarede han , — jeg 
tænker på helt andre ting !  .  .  . Margrethe ! 
Sagde han pludselig og så hende 
i øjnene , — jeg rejser herfra ! 

hun slap hans hånd . Så greb hun 
den igen . 
— å nej  ! brød hun ud . 
Så nærmede hun sit ansigt til hans 
og så i hans øjne . 
— men så kommer du igen , ikke 
sandt ! — så kommer du igen ! 
Han lagde sin hånd over hendes hår , 
tungt , som flød hun ud for ham , som 
samlede han sine kræfter for at trykke 
hende sammen i hård , fast form . 
— hvis jeg nu aldrig kom , Margrethe ! 
Sagde han , — ikke før jeg skulle dø  !  .  .  . 
Og hvis jeg , om jeg blev her , så døden 
allerede hos mig ! — ville du ikke give 
mig fri ? 
Hendes hoved vuggede på hendes 
skuldre , hjælpeløst , forvildet . 
— men jeg forstår det ikke ! — jeg 
forstår det ikke ! 
— nej , sagde han træt , og derfor kan 
du ikke hjælpe mig ! 
Hun så mod gulvet , så ud i himlen , 
så på ham . 

— sig mig , hvad det er ! sagde hun 
åndeløst , — å jo ! jeg skal hjælpe dig ! 
.  .  . sig mig , hvad det er  ! 
— nej , sagde han , for det er så lidt , 
at ingen kan gribe om det , og så meget , 
så stort , at den er ikke til , som ikke 
må lade det flagre  ! . . . Jeg kvæles her , 
hvor jeg lever , — det er det hele ! 
— men om jeg nu , blev hun ved , — 
om vi nu ,  .  . . jeg har lidt penge , — jeg 
har sparet lidt penge sammen ! — — 
han så på hende , længe . Som to 
skygger stod de ved det lyse vindue . 
Så ledte han hende langsomt ind over 
stuens gulv . 
— nu skal du gå , sagde han stille , 
— og når du vågner i morgen , tænke 
på , at jeg er her endnu , er her fremdeles , 
— jeg rejser ikke i denne time og 
ikke i den næste  !  .  .  . Gå nu  !  .  .  . God 
nat ! 
Og hans arm førte hende mod døren , 
og hun lod sig lede . 
Men i den åbne dør slog hun sine 

arme om hans Hals og kyssede hans øjne , 
hans pande , hans kind . Men hans mund 
rørte hendes læber ikke . 
Han stod ene tilbage , stod ved den 
låsede dør og så gennem det dunkle 
værelse ud i den skumrende aften , ud 
på ruinens tårn , der murede sin sorte 
skygge ind i himlen . 

men som han stod dér , hævede han 
sine arme og spændte sine hænder 
mod det lave loft , som ville han løfte 
det , løfte det , så det brødes over hans 
hoved , og hver muskel i hans legeme 
svulmede sig hård som jærn , at sten og 
kalk , som måtte rasle over ham , kunne 
skilles som en strøm og han selv stå 
stærk og levende og ånde nattens køle 
luft og se himlens stjærner over sin isse . 
Men det tømrede loft tvang hans arme 
ned . Al den himmel , han så , var den 
lille lyse kvadrat , vindvets firkant rammede 
ind , et musehul ud mod det fri . 
Og de skridt , han tog over gulvet , var 
skridt , hans sind slæbte sig i kreds . 
Og der kom ham de vildeste beslutninger 
for , fortvivlelsens vanvittige planer , 
— styrte sig ud i den luft , som var det 

grænseløse , kaste sig i dens favn og bæres 
bort , prøve , om livet sloges sønder , eller 
om døden var løgn og det , som var 
længslen i et menneske , evigt og uden 
død som luftens uendelighed , en aldrig 
sluttet , flyvemægtig vælde . 
Men fortvivlelsen slog ham i ansigtet 
og spurgte brovtende : er du stor som din 
længsel ? så du ikke livet før i dag ? 
Nej — livet så han ikke . Gråd og 
småfryd så han , skillingslykke og skillingssorger , 
fattig føde for sindets korte 
døgnbehov . Gang med bøjet hoved , gang 
med glattet pande , gang i trange gader 
og tiltrampede alleer , hvor tusind gik 
som han , før han , til evig tid som han . 
Men det store Sus , som strøg lykke og 
sorg ind i samme blæst , ind i samme 
sol , og spandt det til frugtbar regn og 
frugtbart lys over et uendeligt muld , der 
intet fodspor bar , men kaldte på spadestik , 
som kunne klinge gyldent og grave 
dagen brønde ned , hvor livets store skatte 
lå , hvor dets puls slog gennem jorden  .  .  . 

jovist — livet så han , det døde 
dyndskvulp , som daglig steg og sank i 
bølger på en tomme , i dybder på en 
tomme , fedt og tilforladeligt , blandet sammen , 
så det blev trøgt at vandre og skabte 
mellem hvert skridt stunder til eftertanke . 
Livet med de store titler sorg og lykke , 
livet med de lange tankestreger , den øde 
mose , hvor vadefugle drak en slurk vand 
og slugte en øgle og satte knebrende de 
store titler derpå , sorg og lykke . 
Sorg og lykke — to usle fugle under 
himlen 1 en sort , en hvid ! To farvedråber 
i det bundløse dyb , — dybet , 
hvis evig luende bundløshed var alt levendes 
eneste hjerte . 
Han lo , hvor han stod , — så sig 
selv , så alle de , som var levende , tælle 
på deres fingre , tælle finger for finger 
for at skrabe sammen en sum , som ikke 
var tal , ikke sum , men dag og nat og 
himmelrum , stjæmebestrøet , gennemlyst af 
sol , en uendelighed , hvis grænser ingen 
vinge nåde at strøjfe , et hav , hvor 

sjælen var flyver og dykker i dybder 
og højder uden mål , og hvor lykken og 
sorgen drev som fældede fjer , mod land , 
fra land , for at synke og lade havet rent . 
Han lænede sig ud over vindvets karm 
og så hen over de mørke , duggede Tage , 
ledte det tag frem , der dækkede de Stuer , 
hvor hun sov , hvis hvide lyksalighed havde 
fyldt ham en stund . 
Og hans sind sank i sin flugt , stod 
stille i sin svæven og skød med sammenfoldede 
vinger ned . Hans blik brændte 
som en fugls , der bindes af et lysskærs 
brand , stirrede inde bag tunge fjer . Og 
alt det i ham , som var hverdagslykkens 
fred , skød sin brede boble til vejrs , 
skabte den uhyre himmelkuppel efter i en 
lille , håndgribelig hvælving , der spejlede 
de stjærner , som den store bar , de samme 
stjærner , og drog dem ned til hans hjerte , 
så nær , at dets slag kunne nå dem . 
Og han fyldtes af en træt , tung varme , 
vidste , at mosen var uhjælpeligt om ham , 
— og skælvede , som så hans øjne Elver . 

solen luede og lyste . Alt , som kunne 
funkle og blinke , havde klædt sig i 
glans . Det sorteste sorte flimrede . Der 
var ingen mørke farver til . 
Hans haven sad på broen omme bag 
byen og malede den summende mølle . 
Ved siden af ham stod en mandsling 
og snakkede og snakkede . Hans stemme 
skrattede , som var den engang blevet 
halveret , havde sat dybden til og gneldrede 
videre på den levnede højde , flagrende 
som en envinget flue . Det hele 
menneske så ud , som var et viskelæder 
gået over det og havde taget alle faste 
streger med . 
— som jeg siger dem , sagde mandslingen , 
det bliver nydeligt , det bliver et 
sommerbillede , det bliver dejligt at have 

på sin væg !  .  .  . Men det var det , jeg 
fortalte dem , det frimærke er sine halvtreds 
kroner værd , — og jeg fik det 
for fem  ! Om et par år står det i 
fem og halvfjerds , —- men jeg sælger det 
ikke  ! 
Hans haven svarede ikke , så på møllen , 
blandede hvidt og grønt på sin palet 
og malede videre . 
— for jeg skal sige dem , blev mandslingen 
ved og gentog , som glippede et 
tandhjul i ham , — jeg skal sige dem , 
man kan altid blive af med , hvad man 
har , men det er rart at have noget at 
sidde og se på , som ikke enhver har fat 
i  ! Det er det , det kommer an på  ! Og 
det står i halvtreds ! Såmænd , lykken 
er somme tider god ved en  ! 
Hans haven stak et penselskaft på 
tværs i sin mund og tog en tube og klemte 
blå farve frem . 
— ja ! sagde han og lagde tuben 
fra sig . 
— og sådant et frimærke , blev den 

lille ved , det kan såmænd være helt 
mærkværdigt at se på . Der står cape 
of good hope på det , for eksempel bare 
cape of good hope , som på dette ! Har 
de ikke hørt engang om cape of good 
hope ? Ved de , hvor det er ? Det er 
langt borte , hvor hverken de eller jeg 
kommer , men alligevel et sted , hvor der er 
mennesker akkurat som her . Ser de , man 
sidder ligefrem her i sin lille stue og får 
stor familie , man kan så at sige se helt 
derned , og så slipper man for rejsen og 
er der endda , — jeg siger gud velsigne 
frimærkerne  ! 
Hans haven malede . Mandslingen fulgte 
hans pensel , fra lærredet til paletten og 
tilbage til lærredet igen . Hans øjne flakkede 
som forvirrede høns . 
— har de aldrig samlet , — samler 
de ikke , — har de aldrig samlet på 
frimærker ? 
— mange gange ! 
— har de nogle ? — har de du- 
bletter ? 

— jeg har givet dem alle sammen 
bort  ! 
Mandslingen så forfjamsket på ham . 
— givet dem bort ! — - frimærker !  .  .  . 
Herregud , ja de er ung ! sagde han og 
rørte med sine fingerspidser hans havens 
skulder og tog dem til sig gesvindt , som 
var hans skulder en varm kakkelovn ,  .  .  . 
Sådan går man rundt og rutter  ! Sådant 
noget er jo blot en lille lap papir , 
noget takket skidt  ! — jeg siger dem ,  .  .  . 
Åk ! — kan de få mere at glæde dem 
ved , så er de ikke født i denne verden ! 
Jeg skal fortælle dem en historie , — jeg 
kendte engang en Greve , det vil sige hans 
hunde , det vil sige hans livtjener , som 
gik tur med hans hunde , og han samlede 
på frimærker . Han tjente hos en Greve , 
forstår de , og samlede på frimærker . 
Og han kom til mig med alle hundene , 
og vi talte om frimærker og byttede og 
handlede og tænkte hverken på hundene 
eller på greven . Lynet kunne slået ned 
i dem , både i hundene og i greven , 

forstår de , uden at vi havde mærket det ! 
Kom så ikke og sig , at man ikke har 
sine store øjeblikke ! Men ungdommen i 
vore dage , den vil ovenud  ! 
Og mandslingen pikkede ham på skul deren 
med en finger , der hakkede som 
et næb . 
— de vil sande mine ord ! sagde han , 
— de vil sande mine ord  ! Det kan alt 
sammen rummes i et eneste lille frimærke , 
alt sammen , i et eneste lille frimærke 
 ! 
Hans haven sad bøjet frem mod billedet , 
så på møllen , malede , så på 
møllen og malede . 
— kom hjem til mig , jeg skal vise 
dem , hvad jeg har ! Jeg er ingen gnier ! 
Man skal glæde sine medmennesker , det 
er ens pligt ! Jeg er ikke stor på det ! 
De skal få det alt sammen at se ! 
Og mandslingen nikkede , til maleren 
og til de usynlige frimærker , og gik 
sin vej . 
Men hans haven lænede sig tilbage , 

hvor han sad , og så på billedet , sad 
længe og så uden at røre sig . 
Så gav han sig langsomt til at tørre 
paletten ren , smilede pludselig , lo sagte 
og godmodigt og pakkede sine sager sammen , 
tog det våde billede i sin hånd 
og gik . 

vil de have det ? — jeg har malet det 
til dem  ? 
Han stod i den lille have nede ved 
søen , midt i solskinnet , med billedet i 
sin højre hånd , og så på vennens 
søster , som sad på havens eneste bænk . 
— jeg ? 
Hun så op på ham , forvirret og 
blev rød . 
— ja det er ikke , fordi det er , hvad 
det skulle være ! sagde han , — men i 
mangel af bedre , og så fordi jeg har 
tænkt på dem , mens jeg sad og malede 
det ! 
Han bøjede sig og stillede billedet mod 
en roses stamme . Så vendte han sig 
imod hende . 
— ja , som de ser , er det vandmøllen ! 
Sagde han og så som hun på billedet . 

men alligevel skal det slet ikke være den , 
men dens hyggelige solskinssummen , dens 
lille , lykkelige , frugtbare liv , — netop det , 
som man ikke kan male . Jeg tænkte blot , 
blev han ved , at siden vi kommer så galt 
fra at tale sammen , kunne sådan en smule 
farvet tanke måske bedre ramme tonen 
imellem os ! 
Hun lo , rystede på hovedet og tog 
ikke sine øjne fra billedet . 
— de må virkelig give mig tid til 
at sunde mig  ! sagde hun og sad med 
hænderne hjælpeløst i skødet , — de kommer 
altid så hovedkulds over en , — jeg 
holder ikke af at blive gjort forknyt ! 
— forknytter jeg dem ? 
- ja ! 
— jeg ? lo han . 
— ja ! — nej ikke nu , når de ler ! 
Svarede hun og rettede sig , så på ham 
og smilede sin rødmen bort i solen og 
den lyse dag . 
— ler jeg ikke altid ? spurgte han , — 
jeg ler dog så gerne , og jeg ler så let ! 

men hvor skal man gøre af sin latter , 
når alle folk omkring en er lutter højtidelighed 
 ? 
— hvad var de selv i går ? 
— dum  ! svarede han , dum som en 
abc , som alle begyndelsesgrunde til stort 
og småt  ! 
Hun så forundret på ham . 
— naturligvis , sagde hun så , — og 
jeg , som tog dem alvorligt ! 
Hans øjne lo , lyst og fuldt . 
— trode de , jeg mente , hvad jeg 
sagde i går ? 
— jeg troede ikke , man blev så hurtig 
træt , når det var solen , man løb 
efter  ! 
— træt ? — nej , — jeg har nået den ! 
Hun så sky på ham , men så løftede 
hans stemmes funklende fart hendes hoved , 
og hun lo imod ham . 
— vejen er så kort ! sagde han , — 
glæden er kommen over mig ! 
— mens de malede den stakkels , gamle 
vandmølle — — 

— mens jeg malede den vandmølle , 
jal sagde han og satte sig hos hende . 
— ser de , blev han ved , egentlig er 
det billede der et skrin . Jeg har skrællet 
solskin og lukket det inde deri , lukket 
det inde til dem . Derved vandt jeg solen 
oppe på himlen for mig selv . Jeg har 
delt det hele imellem os to ! 
— og affundet dem billigt med mig ! 
Lo hun . 
— jeg kunne jo narret dem for deres 
part og beholdt det hele selv ! 
Hun lo på ny . 
— hvor de er overmodig og nådig 
i dag ! sagde hun . 
— har jeg måske ikke delt viselig 
og truffet deres fordringer på en prik ? 
— å , sagde hun , — således ! — 
min nøjsomhed er det , deres venlighed 
gælder ! 
Og hun begyndte at vippe med foden 
over gangens grus . 
— deres nøjsomhed ? — deres væsen ! 
Svarede han . Jeg gav dem det billede , 

fordi jeg fandt , at solskinnet i det var 
blevet et portræt af dem , malet af mig , 
som ikke formåede at skelne den hvide 
vægs stille , lykkelige varme fra den stille , 
lykkelige varme i deres sindige , tilfredse 
tro  ! 
Hun svarede ikke , vippede en tid lang 
med foden og pressede så tåspidsen 
ned i gruset . 
— blot jeg forstod , sagde hun , hvor 
man på en gang kan berømme det , 
som er sindigt og småt og tilfredst — 
og sidde og fortælle , at ens glæde er ved 
alt det , som er så stort , at alt andet 
drukner i det ! 
Han så ned i gruset for hendes fod . 
— det kan være , sagde han , at der 
står noget om mig selv i det billede , 
noget om , at jeg har været barn engang 
og krøbet og kravlet og været glad ved , 
hvad min barnehånd kunne nå , — noget 
om , at rækker jeg længere ud nu , har 
jeg dog minder , der ligger som to foldede 
hænder om min pande , hænder , jeg må 

løse , for at mine øjne kan se !  .  .  . Å 
jo , jeg kunne måske som de gå til 
bryllup og møde lykken på et kirkegulv ! 
— det kan være , at der står noget 
om alt det i billedet ! 
— alt det , de ikke mere har brug 
for ! sagde hun og brød et strå i stykker 
mellem sine fingre , — det er altså deres 
testamente , de giver mig i det billede  ! 
.  .  . Ja , ja , — jeg takker ! 
— hvor de er logisk  ! sagde han underlig 
langsomt . 
Men hun kastede pludselig strået , 
børstede med hænderne sit kjoleskød og 
lo kort . 
— men hvordan var der så på solen ? 
Spurgte hun . 
Han tav . 
— vil de vide det ? sagde han med 
et og tog om hendes hånd og slap den 
i det samme med et kast , — der var 
først og fremmest ganske stille , intet sprog 
og ingen ord , ingen toner , som måtte 
lede andre op for at smelte sammen i 

akkord , ingen romankapitler , som sjokkede 
langsomt gennem en omhyggelig udvikling , 
før de nåde at råbe ud i resultatets 
trumfbrøl — — 
han tav og så på hende . Hun sad 
som smeltet ind i dagens lys , stum og stille . 
— først og fremmest , blev han ved , 
var der sanddruheden uden ord , nøgen , 
stor og åben , uden skalkeskjul , og sig 
selv bekendt uden rødmen og forvirring . 
Der var ingen spørgsmål , ingen svar , 
ingen fritten hvorfor , hvorhen eller hvorlangt , 
ingen tællen sammen for at se , om 
alle summens småtal stemte , — et eneste 
lys , der sugede alting til sig i en eneste 
strøm , en eneste viljes dybe ro ! 
Hun rejste sig , da han tav , stod og 
så ud over søens blanke spejl . 
— den , der når solen , bliver rig og 
får råd , sagde han . Jeg gav dem af 
fulde hænder alt det af mit , som jeg fandt 
ville glæde dem . Jeg gav dem meget 
mere , jeg talte ikke selv hvor meget . 
Glæden var over mig ! 

— sanddru ! sagde hun og bøjede sit 
hoved , — hvor tør de bruge det ord , 
de , som priser mig og den store sol i 
samme åndedræt  ! 
— dem og den store sol i samme 
åndedræt ! svarede han . Trode de mig 
sentimental før , da jeg fortalte dem om 
de foldede hænder over min pande ?  .  .  . 
Dem og den store sol , mit hele liv , som 
fylder mig med en glæde , der breder sig 
så langt , at den formår at rumme dem 
ved solens side ! 
Hun vendte sig om imod ham og så 
på ham , bleg , med store , duggede øjne . 
— å nej , de må gå  ! bad hun , 
gå og tage deres billede , — jeg tør ikke 
se på det , ikke tænke på dem — •— 
hun standsede som i pludselig åndenød . 

så vendte hun sig bort og gik op 
igennem haven . 

hans haven blev siddende på bænken . 
Løj han ? 
Som en orm kom spørgsmålet krybende . 

han så langt ud over søen , og hans 
lemmer skælvede , som frøs han midt i 
solheden . 
Løj , — for sig selv , for hende , løj 
spidsfindigt og råt ? 
Hvor kom hans ord til hende fra , 
hvor tog hans tanker de lange lænker , 
der bandt hende til det , som var hans 
sinds ubrydelige vilje ? 
Havde hun i sin jævne tanke ret , 
hun , som ikke forstod det ? 
Han bøjede sig fremover , hvilede sit 
ansigt i sine hænder , lukkede dagens lys 
ude fra sine øjne og stirrede ind i mørket 
for at skrabe sig sandheden til . 

og han så , som han sad der alene 
på bænken , midt i den summende dag , 
det , som var sandhed , — så sin lede 
dyb og sin længsel fuldere end skyens 
barm , men sit mod vissent og udpint , en 
bortjaget hund , der krøb tilbage for at 
tigge sig fred og ly i de kroge , den 
kendte . 
Foran ham , langt ude på en uhyre 
slette , stod livet som en spejder , der 
vinkede ham og pegede videre frem , — 
og bag ham skreg det som en marskandiser 
efter ham og falbød gammel hygge , 
.  .  . det samme liv ! 
Han søgte at skille , at dømme . Det , 
som vinkede foran ham , var hans øjnes 
syner , hans blods længsler og løfter , 
råb og svar på en gang , gyngende 
drømme med viljens faste Nagle gennem 
sig , uhyre riger , skabte til at vindes — 
af den , som kastede hver trævl , han hidtil 
bar ! Det , som bandt og bad ham 
blive , var alle prøvede værdiers slangefavntag , 
det nådes bedøvende ånde , de 

nære muligheders salige søvn , hænderne 
om hans pande ! 
Han løj ikke . 
Hun var falden i hans sind som et 
gyldent Anker , der greb i blomsterbund . 
Hver tanke på hende klang som et ekko 
tilbage fra hans jagende drømmes horisont , 
et ekko , hvis svar betalte i fast 
metal , hvad han spredte foran sig i fygende 
støvfnug . 
Hun var et hus , et hjem , et udkomme , 
en aftenbøn , al himlens stjærnepragt i et 
eneste kærtegn , hans moders Kys bevaret 
for ham , til han blev olding . 
Og han blev siddende i den lille have , 
til solen sank . 

men da solen sank , stod hun for ham . 
Han så hende komme , blive ham 
vaer , standse , stå der , som den gang 
hun gik , med brystet presset sammen i 
pludselig åndenød . 
Og han rakte sin hånd ud imod hende , 
men hun greb den ikke . 
— kommer de for at hente billedet ? 
Spurgte han . 
Hun tav . Han så i skumringen , hvor 
hun drog sig sammen under hans blik . 
— hvorfor sidder de her ? spurgte hun 
pludselig og talte i heftig hast . 
Han rejste sig og tog den hånd , hun 
ikke bød ham . 
— jag den tåbelige stolthed bort ! bad 
han , — vær sanddru ! svar mig , som jeg 
spørger  ! 

hun rev sin hånd til sig , sled den 
fra ham . 
— hvad vil de mig ? 
— vil dem ?  .  .  . Nej , sagde han , så 
god tid har ingen af os ! — giv mig 
deres hånd ! tag min ! 
Hun vendte sig , som ville hun fly . 
Men han greb om hendes arm , så 
hun stod . 
— har jeg ikke sagt dem nok ? 
Hun skælvede , men hendes øjne så 
i hans . 
— jeg er bange for dem , sagde hun , 
så bange , at jeg intet øjeblik har fred ! 
— bange — — 
— å ja — de leger med mig ! 
— nu lyver de — 
hun så på ham , roligt , med al sandhedens 
overmægtige ro i sit blik . 
— nej  ! sagde hun . 
— jo , de lyver ! sagde han , for de 
forstår , at jeg drives imod dem som en 
fattig , der tumler efter lykken og ser det 
han fortvivlet rækker efter , i dem ! 

— ja , forstår , sagde hun , — og føler 
ingen lykke derved ! 
Han slap hendes arm . 
— hvorfor ? 
— hvorfor ? gentog hun , — fordi jeg 
ikke vil , at de , eller nogen som helst , 
skal tage til takke med mig ! 
— hå ! sagde han og lo i spot , det 
er jo livets mål at nå at tage til takke ! 
.  .  . Det er så sikkert det store , blev han 
ved , mildt og dæmpet , — at kunne tage 
til takke ,  .  .  . at gå de store skatte blindt 
forbi og måtte vende sig og gå tilbage 
og bøje sig ydmygt for at lukke sine hænder 
om dem  ! 
— de store skatte , ja ! svarede hun , 
— nej , de lyver ! De ved , at jeg er lille 
som den by , der kvæler dem , — de tror 
mig i det mindste så , — jeg er kun ikke 
så lille , at jeg vil være deres tærepenge 
undervejs  ! 
— jeg ser intet  » undervejs «  , svarede 
han , — jeg ser solen gå ned og menneskene 
falde til ro med hovedet i hinandens 

skød og alle milde minder lukke 
sig om dem som nattens drømme , og 
jeg længes efter et skød at hvile mit 
hoved i ! 
— og alt det store , der har fyldt dem  ? 
Spurgte hun og så på ham og fra ham 
langsomt til alle sider , som fandt hun ikke 
fast punkt for sit blik . 
— alt det store , svarede han , — det 
var jo kun et spejl af det , som lå mig 
så nær  ! 
Hun flettede sine fingre , ud og ind . 
— nej , nej , — nej , de går på køb ! 
Han lukkede sin hånd om begge 
hendes . 
— som de selv er gået på køb , de , 
som ved så god besked  ! — hvorfor hjælper 
de mig ikke ? 
— hjælper dem ? 
Hendes hænder hvilede stille i hans . 
— å — det var synd imod os begge  ! 
— kom de ikke for at hente det billede 
der ? 
Hun så længe på ham , og hendes 

blik skiftede som vårens lys , der sortner 
og luer og sortner . 
— jo , sagde hun , — jeg kom for at 
hente det , — fordi jeg vil eje det , som 
de gav mig det ! 
Hun drog lempeligt , nænsomt sine 
hænder til sig . 
— fordi , blev hun ved , at jeg alligevel 
tør se på det og tænke på dem !  .  . 
Jeg ved ikke , — de gjorde mig så urolig 
i middags , •— jeg var ikke mig selvmægtig . 
Jeg har let af mig selv ,  .  .  . nej , 
nej , det skal de ikke tro ! Jeg ville blot 
ikke høre , hvad de sagde , — for jeg har 
ikke det svar , de forlanger ! 
— hvorfor taler de så uroligt , når 
de er så sikker ? 
— fordi jeg ser , at det er så meget , 
de vil have , jeg skal afgøre ! 
— mangler de mod ? 
— ja —• til at afgøre det , som de vil ! 
— fordi det er en grille hos mig , 
ikke sandt ? 
— nej , nej , — å , de forstår mig 

godt !  . . . I morgen er de rejst ! — de 
ved det ! — hører de ikke deres egen 
stemme , hvor de spørger koldt ? 
— er de så lydhør for mine ords 
puls ? — ser de mig rejst i morgen — 
hvorfra har de den angst i deres viden ? 
— angst ? 
Hun så ud over den skumrende sø , 
åndede langt og dybt og bøjede sig mod 
rosens stamme og tog billedet . 
— bliver de siddende ? spurgte hun 
uden at se på ham og vendte sig som 
for at gå . 
Han fulgte hende . 

natten faldt på . 
De sad oppe i ruinens gård , hans 
haven , købmanden og købmandens søster . 
I tæt , lukket firkant ragede murene 
mod himlen , — sorte , tunge flader brudte 
af højt siddende vindusgab , kronede af 
murkammens græs , der viftede i nattevinden 
og tegnede sig mod den månelyse 
himmel , strå for strå , — et sort 
græs i lydløs bevægelse . Ud fra murene , 
op fra hvælvinger og kældergab steg en 
kalkkold ånde , kom i klamme pust . Og 
månen svømmede ude på det uhyre 
himmelhav , og dens skær faldt gennem 
glugger og murskår , stod som en gylden 
em langs hvert gabs rand og byggede 
gården fuld af skygge og lys , af død 
skygge og dødt lys , skygger som sorte 
kisteklæder og lys hvidt som ånder . 

— er her ikke vidunderligt ? spurgte 
købmanden og trak sjalet tættere om søsterens 
skulder , — søsteren , der sad ved 
hans side , trykket tæt ind til ham . 
Men hans haven svarede ikke . Han 
sad her , men begreb det ikke , begreb ikke 
hvorfor , mindedes tørt , at de var fulgtes 
herop , da han og hun kom fra haven , at 
de tavse var kommet forbi mænd , der 
stod i åbne porte og røg og så efter 
dem med måbende og trætte øjne , forbi 
mænd , der stod og røg , trøgt og langsomt , 
i haver bag stakit og hægge , mindedes 
hvilens tunge halvsøvn over haver 
og gader og mænd . 
— jo , svarede han omsider , — dunklere 
og koldere end noget sted , jeg har 
været  ! 
— nå , nå ! sagde købmanden fredsommeligt . 

hans haven tav på ny . Han sad sammenbøjet 
og stirrede ud i det sorte , dugvåde 
græs . 
Men købmanden slog sin arm om 

søsterens liv og drog hende tættere ind 
mod sit legemes varme . 
— jo — sandelig er der gået dig 
noget imod ! sagde han . 
— måske , sagde hans haven , og hans 
stemme vaklede , som tvang hans vilje den 
frem og havde ikke kræfter til at bære 
den rank , — jeg mødte kærestefolk , da 
vi gik herop , — de så så lykkelige ud  ! 
.  .  . Jeg så så underligt igennem deres 
lykke , — så dem lege deres forældres 
leg om igen , på samme vis , — så dem 
slide deres arv , bruge deres forældres 
ord og deres forældres lader uden at 
bedrøves over gentagelsens fattigdom , — 
og jeg led , som så jeg druknede spøge 
på stranden . 
Købmanden vendte sig imod ham , stejlt 
og hurtigt . 
— plager fanden dig ! 
Hans haven sad bøjet og rørte sig ikke . 
— å lad mig tale , bad han sagtmodig , 
— enten du forstår mig eller ej  ! 

— du skal jo ikke forstå mig , — hvorfor 
skal vi altid gå om og forstå hinanden , 
— det er så fattig en ærgerrighed ! 
Se mig , som jeg lever , men døm 
mig ikke efter det , som blev ret og mål 
for dig selv ! Ret og mål fødes af egne 
evner og gælder kun for de evner , der 
fødte dem  ! . . . Lad mig løbe herfra , som 
den jeg er , — du kan dog ikke holde 
på mig ! — le mig ud og kald mig en 
ussel malermester i en ussel provins  ! — 
vi er alle usle malermestre , og der , hvor 
vi hager os fast , er provins ! — men jorden 
er så stor !  .  .  . Å , det er til ingen nytte 
at tale derom  ! 
Købmanden tav , som sad han og lyttede 
og ventede . 
— hvad har du at sætte i stedet for 
det , du kalder provins ? spurgte han langt 
om længe . 
Hans haven rettede sig langsomt og 
sad og så ud over måneskin og skygge . 
— alt det , du kalder dårskab ! sagde 
han , — du , som vil se dag tage fat , hvor 

dag slap  ! — de dage , som gik , har bragt , 
hvad de kunne  ! . . . Jeg kunne blive og 
spinde mig den lykkens vadmelssærk , som 
de dage har lagt på min væv , være 
voksen mand som dem , i kalder voksne 
mænd , tælle livet op i skillinger , bunke 
det sammen af en fattig skæbnes almisser , 
tage nøjsomt til takke og dø og håbe 
på de store rigdomme hinsides døden . 
Ved du , hvor det er jammerligt det ord : 
at nøjes ? Det narrer dig dine gode klæder 
fra , lokker dig i sæk og Aske , skrumper 
dit hjerte sammen , så du må tigge 
andre om at unde det sol , lægger dig 
stodderklynk i munden , for at andre kan 
føle sig stolte ved at ofre dig medlidenhed , 
— det ord er pest og undergang 
og nattens spot over dem , som fik øjne 
til at se solen og lod den skinne uden 
at turde juble ! Det ord har pælet jorden 
af i fattighusrationer , kongeriger og kejserdømmer , 
stater og husmandslodder og 
drevet os sammen i små folde og lært 
hver fold at bræge på sin vis ! Å — 

det bliver mig alt sammen så jammerlig 
småt . Hvad er det andet , det man ærer 
som disse menneskefoldes historie , end 
småbørns pludder-abc ! Der er en 
historie til , din og min , ikke de tusindes 
i hob ! Oppe bag den glug dér døde en 
konge . Jeg har set folk stå og stirre 
måbende derop , fyldte af bavlende andagt , 
og ikke en af dem vidste , om den mand 
var konge over sit eget liv ! Du finder 
denne ruin vidunderlig , fordi månen skinner 
skønt igennem dens skelet , og stor , 
fordi den har stået her dag og nat i 
hundreder af år ! Så forskelligt måler 
to mennesker den samme ting . Jeg giver 
den , hvad jeg har døjet , mens jeg har 
levet her , — om jeg har døjet noget ! — 
og lover den aldrig at misforstå dens sjæl 
så fadt , at jeg skulle øse mig trøst og 
storhed til af dens smuldrende mure !  .  .  . 
Jeg har villet leve livet som du , ærligt 
og redeligt , som du kalder det , — slået 
af hver sten , jeg fandt , de gnister , jeg 
evnede , og klædt dem i de største billeder , 

så længe til jeg lærte den kunst at takke 
for den usleste Funke som for en skænket 
skat . Å , jeg har lagt mig mellem Markens 
blomster og tigget dem om at gro sammen 
over mig og tage mig iblandt sig og 
lade mig dele med dem den smule sol 
og dugg , døgnet undte deres Tue !  .  . . 
Nu skænker jeg Marken sine blomster og 
tuen sin smule sol og tigger ingen om 
ly , vil intet ly !  .  .  . Løs og uvederhæftig 
vil du kalde mig , give mig med på 
vejen alle de smædende ord , som mænd 
i lænker rammer efter den , der sled sig 
fri , smædeord , skabte af slaver , til trøst 
for slaver , — sige mig , at jeg viger fejt 
for en kamp , jeg ikke tør tage op , — 
du , som ikke ser , at det , du kalder kamp , 
er din egen traven i kreds , så langt 
din lænke under dig rum !  .  .  . viger ! 
Ja , for et viger jeg ! for min rædsel for 
de brolagte dage , for de kunstig belyste 
døgn , for det at skulle slæbe sig ihjel 
foran det evig selvsammes triumfvogn ! 
.  .  . viger — ud imod dage og døgn , 

der gynger under mig som en eng fuld 
af kilder , ud , hvor ingen aner , hvad 
skæbnen går svanger med , hvor lykke 
og ulykke ikke kan slås efter i skillingserfaringers 
fedtede tabeller , — ud i det 
blå , om du vil , — i det blå — hvor 
solen aldrig bliver træt af at vandre ! 
Han tav . De blev siddende . Ingen 
talte . 
Så rejste de sig , uden ord , og gik 
langsomt over det duggede græs , gennem 
skygge og månelys . 
Ved porten slap købmanden søsterens 
arm for at åbne . 
Hun stod i måneskinnet i sin hvide 
kjole og så på hans haven , bleg og 
hvid . Og han så for sine øjne hendes 
skikkelse sagte vokse , ånde sig større og 
større og hendes blik søge hans , sølvhvidt 
som månelyset , blegt som en ånds , 
der glider sagte klagende igennem nattens 
kulde . Så sitrede hun , stod og 
skælvede , som frøs hun helt ind om 
hjærtet . 

men broderen , som havde fået porten 
op , slog sjalet tæt om hende og holdt 
hende fast ind til sig . 
— ja , vi har sikkert siddet her for 
længe ! sagde han og hilste hans haven 
godnat , som han hver aften plejede . 

da månen den samme nat stod over 
kirkens spir , låsede hans haven 
sin port og gik med vadsæk i hånden 
ned gennem gaden . 
Men et par huse fremme trådte en 
høj kvindeskikkelse ud af skyggen og 
stillede sig i vejen for ham . 
Han standsede . Så rakte han sin 
hånd frem . 
— farvel , Margrethe ! 
Men hun , som stod foran ham , slog 
hans hånd til side . 
— endelig ! sagde hun . 
Han så utålmodigt på hende . 
— gå ! 
Hun rørte sig ikke . 
— jeg har ventet på dig den halve 
nat , — nej , hverken du eller jeg går ! 

han tog hende i armen . 
— gå nu med det gode  ! — fromme , 
milde Margrethe ! 
Men hun lo , så det skingrede gennem 
måneskinnet . 
— tror du , søde ord ender på den 
vis ? spurgte hun , — nej , dertil er jeg for 
trofast  ! 
Med et hårdt tag slyngede han hende 
til side og gik hende forbi , men vendte 
sig så og blev stående og så på 
hende . 
— trofast ! sagde han , — skønt jeg 
hører det latterlige i mine ord , nu , og 
til dig , — — er du trofast mod den , der 
forsmår dig ?  .  .  . Gå hjem , og vær trofast 
mod dig selv  ! 
— hå ! hå ! så høje ord , du har 
lært ! lo hun , — du har jo stjålet mig ! 
— skønt du lyver , svarede han , beder 
jeg dig endnu en gang gå i fred , at 
jeg kan se , at det er et menneske , jeg 
skilles fra , et menneske , jeg har delt 
så meget med , at det ville pine mig 

utroligt , om jeg fandt min part af det , 
der har været imellem os , smidt bort til 
noget , som var ringere ! 
Hun bøjede sig , hvor hun stod , krøgede 
sig , som ville hun kaste sig på de månelyse 
fliser for hans fod . 
— du er mit hele liv ! hulkede hun . 
— i nat , ja !  .  .  . om otte dage et 
sommeræventyr , — om et år glemt ! 
Så lå hun på sine knæ foran ham 
og hagede sine hænder i hans frakkes 
flige . 
— bliv ! hviskedee hun . 
Men med sin fod skød han hende 
fra sig . 
— du kærlighedens hund ! sagde han 
og rev sig med et ryk fri og gik . 
Hun rejste sig langsomt , stod og så 
ned over gaden , hvor han gik . Så 
spyttede hun efter ham og slog i det 
samme sine hænder for sit ansigt og stod 
og rokkede og rokkede med hovedet . 
Men som natten led , lod hans haven 

den lille by langt bag sig . Fra de vide 
marker steg i den frugtbare nat muldets 
liv omkring ham i evindelig stigende 
mumlen , som sad skjult i den duggede 
sæd alle æventyrs dværge og smedede 
den kommende dags sol . 


Han skal melde sig på artillerikasernen på Christianshavn den 2 . September «  , stod der på passet , som sognefogdens Karl stak ind gennem døren til dagligstuen , hvor Ole just stod i samtale med sine forældre . 
Et glad smil fo’r hen over modtagerens friske ansigt , medens han gentagne gange lod sine øjne glide ned over det blå papir , og vidnede om , at denne ordre ingenlunde var uvelkommen . 
Det var jo også budskab om , at han nu igen skulle samles med alle sine gamle kammerater , med hvem han havde tilbragt så mangen lystig time under sin første indkaldelse til militærtjenesten , og som hver på sin vis havde bidraget til de mange muntre minder , som Ole , siden han kom hjem , atter og atter havde måttet friske op for de taknemmelige tilhørere , der så gerne flokkedes , hver gang den livsglade , lidt 

kåde gårdmandssøn gav sine historier til bedste . 
Ole v æ r s ø var eneste barn af en velstående gårdmand i det sydlige Sjælland . Han havde altid udmærket sig ved en god forstand , et udmærket humør og en særlig evne til i alle situationer at finde den morsomme ende . 
Det var da heller intet under , at han altid blev opfordret til at fortælle fra sin militærtjeneste , når — som så ofte var tilfældet — der var fremmede på gården . For de gamle gaves der da altid lejlighed til at begynde med den gamle begyndelse :  » Det minder mig netop om ! «  og for de unge , hos hvem den raske trænkonstabel med tilhørende blanke knapper , sabel og spoter , især havde gjort lykke , var det hele jo nyt . 
Men Ole var også en Karl , der kunne fylde en uniform ud , så den kom til at ligne noget . Han var høj og velbygget , med et kønt , rødmusset ansigt , som det lille , lyse overskæg gav et vist kækt udseende , og hans altid leende øjne passede godt til det blonde , krøllede hår . 
Oles fader , som til daglig gik under navnet Pilehans , efter gården , der hed Pilegård , var en høj , mager mand med et sundt , vejrbidt ansigt , hvis vante , rolige folder kun nu og da kunne blive bragt lidt i ulave af gigten . Han sad og studerede egnens lille Avis , da karlen 

kom , men foldede den nu sammen , for at beskæftige sine tanker med det mere interessante spørgsmål : sønnens indkaldelse . 
Kun hos den lille , trivelige gårdkone syntes den blå papirslap ikke at være velkommen , at dømme efter det halvt nysgerrige , halvt ængstelige blik , hvormed hun betragtede sin dreng , medens strikkestrømpen tyngede hendes buttede hænder ned i skødet . 
Hun var en af disse skikkelige , sunde , leende gårdmandskoner , hvis hele livsopgave synes at være , at tale så meget som muligt , at le så meget som muligt , at spise og drikke så meget som muligt og så for øvrigt at forsøde sine medmennesker livet så meget som muligt . Hendes verden var begrænset af gårdens fire længer ; men denne lille verden omfattede hun også med en opofrelse og kærlighed , som der taltes om på hele egnen . 
» Sig mig , Ole , «  sagde gårdmanden , idet han lagde avisen fra sig ,  » hvad dag er det så , at du skal melde dig derinde ? « 
» Det er den 2 . September , far ; men jeg kunne nok lide at rejse et par dage før , så kunne jeg da se lidt til vore bekendte med det samme . « 
» Nå , ja , det kan du jo også nok . Ikke sandt mor ? « 
» Å jo , «  svarede konen , dog ikke uden et 

lille suk .  » Husk så også at gå op til Niels hans’ Stine ; du kender jo slet ikke hendes mand endnu , «  føjede hun til . Det gjaldt for hende at få Ole til at besøge så mange som muligt af sådanne bekendte , med hvem han ikke kunne øve de mange lystigheder , som hun så ofte med stille gru havde hørt ham fortælle om .  » Jeg skal skrive adressen op for dig . Se her kalder vi ham jo ligefrem for hans ; men du må huske at sige Jensen til ham . « 
» Jensen — Jensen — hedder han Jensen ? Det er jo ligefrem et adeligt navn . « 
» Nå , Ole , du må nu heller ikke lave sjov med alting . « 
» Ja , ja , mor , tiden skal jo gå med noget , som manden sagde , da han hængte sig . « 
» Men Ole dog , hvor kan du lide at spotte sådanne ? « 
Nu åbnedes døren igen og en lille pige gik stille hen til husmoderen , hvem hun fortalte noget , som , efter hendes sagte hvisken og betydningsfulde mine at dømme , måtte være noget meget vigtigt . 
» Far , det er Lars Albrecht , der er kommet , «  sagde konen og klargjorde samtidig , hvor unødvendig lillepigens vigtige mine var , da hun fortalte , at  » basseLars «  var der . 
Basselars var egnens bud til og fra den nærmeste købstad . Han var gammel i tjenesten , 

og en søn af ham , der var skolelærer , havde også engang regnet ud , hvormange gange han havde  » gået til månen «  , hvormange favne brænde han havde slidt op i træsko og meget andet , som egnens beboere vidste at fortælle med en forbavsende nøjagtighed . 
De gik nu alle ud i borgestuen , hvor Lars Albrecht sad og tømte sine kurves indhold ud på bordet : to kasser cigarer , chokolade , et par nye støvler til Ole , et par kodækkener , som Pilehans ville prøve i efteråret og forskellige ekstraordinære sager , der vare indkøbte i anledning af det lille afskedsgilde , som skulle afholdes før Ole rejste og hvortil man havde indbudt nærmeste venner og bekendte . 
» Er det ikke et par pæne støvler , jeg har hentet til dig , Ole ? «  spurgte gamle Lars .  » Jo , jo , jeg ved nok , hvordan de skal være , jeg har da også været soldat en gang for mange år siden . Og her er pinden , så du kan selv se , at de har længden i bundene , og her er målet til over vristen . « 
» Skal vi ikke lade Hemming skomager blokke dem lidt ? «  mente Oles moder , der fandt støvlerne vel smalle i foden . 
» Å , det går nok , «  svarede Ole , medens han gik ind i dagligstuen , hvor han afførte sig sine tykke , vide benklæder , for straks efter at 

komme tilbage i hvide underbenklæder og de påtrukne ridestøvler . 
» Men Ole dog , hvad har du nu for ? «  udbrød konen med et tilfreds blik på sin søns velformede ben , medens hun dog samtidig vendte sig hovedrystende mod pigen , som just var ved at bringe en forfriskning til basselars , bestående af brændevin med kandissukker til og en tår daglig øl . Pigen kiggede vel lidt langt til Oles forunderlige påklædning ; men hendes fantasi føjede straks sabel , sporer og så mange blanke knapper til , at han kom til at stå for hende som den kønneste Karl , hun nogen sinde havde set . 
Henne fra basselars , der med opmærksomhed havde fulgt Oles bevægelser , da han spadserede op og ned ad gulvet , betragtende de nye støvler , hørtes nu et velbehageligt  » A—ah «  , efterfulgt af et par smask på sukkeret , og efter at have gnedet sig med hænderne ned over knæerne — hans måde at ytre velvære på — og rodet rundt med de hvide uldsokker i det tykke lag sand på gulvet , sagde han med et fiffigt smil :  » Ikkesandt , lille Ole , rigtige støvler , hvad ? — og med sporeknorter på . « 
» Sporeknaster , «  rettede Ole . 
» Nå , ja ja , sporekanaster , «  sagde den gamle ,  » og folder , hvad ? Ja , jeg har jo nok kun været til fods ; men jeg ved alligevel nok , hvordan disse ridende skal have det . « 

» Ja , du var jo ved fodgarden , «  sagde Pilehans . 
» Ja jeg var så ; men så bagefter kom jeg jo til ambelensen . « 
» Nå , ja , de blev jo for lille , ikkesandt ? «  sagde Ole med et lille ryk i pilehans’ frakke . Gårdmanden , som kendte signalet , gav sig til at tromme i bordet . 
» Blev jeg for lille ? «  spurgte basselars og skænkede sig en ny snaps . 
» Ja , sådan har jeg hørt , «  forsikrede Ole ,  » at da de havde været inde ved fodgarden i to måneder og sparket om derinde på eksercerpladsen , så begyndte benklæderne at blive for lange til dem ; sådan blev der fortalt , og da så våbenmesteren blev ked af den evige bytten benklæder , så var det , at han opdagede hemmeligheden .  « 
» Hemmeligheden ? «  spurgte basselars forundret . 
» Ja , at det var tyk hud , der havde siddet under hælene og som sådan lidt og lidt var slidt af , og så var det , at de kom til ambulancen . « 
Basselars plirrede lidt med øjenlågene og vidste åbenbart ikke , hvorledes han skulle opfatte historien ; men godmodig som han var og vant til den slags løjer , kneb han på en gang øjnene helt sammen og sendte en sådan douche 

af brændevin og kandissukker ud over bordet , at augustmånedens talrige fluer pludselig fik travlt med deres toilette . 
» Tak for den , «  sagde han ,  » den skal nok komme videre , den skal købmandssvenden have i morgen ; han tror , at han er den eneste , der kan være med . « 
» Nå , så farvel , «  vedblev han , da han atter havde anbragt sine kurve i selen ,  » Farvel , Ole , og hils kun København fra gamle Lars Albrecht — æhæ-æl ja , det er nu mange , mange år siden , farvel . «  så rokkede han over gården og forsvandt gennem den lave port , der førte ud til vejen . 
Pilehans og Ole , der vare gåde med den gamle ud i forstuen , vendte nu tilbage og blev modtagne af konen med det spørgsmål :  » Næ , hvad er dog dette her ? « 
Spørgsmålet gjaldt kodækkenerne , som Lars havde bragt med , og som konen med undren havde betragtet . Hun havde nemlig aldrig set sådanne før . 
» Hvad det er , «  svarede Pilehans ,  » Herregud , Karen , det er såmænd chemiser til vore køer . « 
» Hvad for noget , «  sagde konen og så spørgende fra den ene til den anden , medens hun bredte et dækken ud på bordet . 
» Ja — det er , som far siger , «  forsikrede Ole leende ,  » det er sådan en slags natkjOle til 

kreaturet ; men de er også til at gå med om dagen , så slår koen bare knude på halen og stikker den op under , se , det er så tornyren , så ser det jo lidt pænere ud . « 
» Nå , i er i det hjørne . Ja , ja da , så kan jeg vente til en anden gang , «  lo konen , som imidlertid dog havde forstået , hvortil disse tingester skulle bruges . 
* 
* 
* 
en aften , kort før Oles afrejse til København , stod det store bord i pilegårdens dagligstue festlig dækket , parat til at modtage de ventede gæster . 
Henne ved vinduet sad Pilehans i skjorteærmer og dampede på sin merskumspibe , medens Ole stod lænet mod det gamle born-holmer-uhr og betragtede sin moder , der puslede om i stuen for at rette lidt hist og her og overbevise sig om , at alt var så propert og net , som det nu engang var hendes stolthed og glæde at have det . 
De havde just endt en længere samtale om den samme sag , som , siden indkaldelsesordren kom , havde været samtaleemnet , og som Oles moder stedse kom tilbage til , da aftenstilheden udenfor pludselig afbrødes af lænkehundens heftige gøen og støjen af en vogn , der rumlede ind over gårdens knudrede stenbro . 

» Der har vi proprietæren i egen høje personlighed , «  sagde Ole , da der ude fra gården hørtes de tre vældige piskeknald , hvormed proprietær Frederik Frederiksen plejede at anmelde sin ankomst . 
» Halløj — godtfolk , — er i hjemme ? «  lød nu proprietærens basstemme derude .  » Eller skal i have tre til , «  og så smældede de tre piskeknald igen imod gårdens længer som en hel lille geværsalve . 
Ole sprang nu ud for at modtage de ankomne , medens hans moder fra vinduet nikkede dem sin velkomst til . 
» Er det dog et spektakkel at holde i ordentlige folks gård , «  råbte hun smilende ud til proprietæren , hvis trivelige skikkelse endnu ikke havde fundet ned fra agestolen . 
» Skal du have tre til , Karen , «  svarede proprietæren skælmsk og greb efter pisken ; men Ole havde da allerede set sit snit til at slå en knude på piskesmældet , så knaldene denne gang blev til nogle ynkelige klik , medens et latterkor fra købmanden og skOlelæreren , der sagde bag i vognen , lønnede Oles behændighed og proprietærens mislykkede anstrengelser . 
» Nå — er det dig . Ja , er det ikke , som jeg siger , i får aldrig nogen glæde af den dreng , «  råbte proprietæren , idet han leende truede ad Ole og søgte at nå ham med pisken . 

så kastede han linerne frem til karlen og entrede ned fra vognen , der vrikkede og knagede under ham . 
Kort efter ankom de øvrige gæster , og omsider blev man da samlet om bordet , hvor talen gik muntert og frit og spækkedes med de mange lystige historier og smådrillerier , som man mellem gode venner på landet plejer at friske op , så ofte der gives lejlighed dertil . 
Og som sædvanlig var det proprietæren , der måtte holde for som den tålmodige Skive for de andres vittigheder . 
Høj og skulderbred og med sit lune , godmodige smil på det brede , vejrbidte ansigt , der for øvrigt skæmmedes lidt ved en noget stor næse med et lille mistænkeligt anstrøg af rødt , sad han for bordenden ved siden af sin bedste ven , købmanden , der var ungkarl ligesom han selv , og hans uadskillelige ledsager i alle muntre lag . 
Disse to halvgamle fyre vare ivrige dyrkere af den sport  » at lave grin «  , og hele egnen havde i mange år haft morskab af de puds , de ved lejlighed vidste at spille hinanden . 
Proprietæren var dog den , der som oftest trak det korteste strå i disse harmløse drillerier , dels fordi han nu engang ikke var så fiffig som den lille , vimse købmand , og dels fordi han havde den ulyksalige vane at drikke 

for meget ved selskabelige og festlige lejligheder . 
Deres venskab skrev sig egentlig fra et kreaturmarked i Præstø , hvor købmanden var til stede for at sælge en gammel hest , der , foruden andre småfejl , var blind på det ene øje . 
Tilfældig kom han og karlen , der trak med hesten , hen til en flok markedsgæster , som just havde afsluttet en handel om nogle kalve , og da han opdagede proprietærens trivelige skikkelse midt i klyngen , tilbød han ham at købe hesten . 
» Hæ — ja «  — mente proprietæren , medens han betragtede krikken ,  » det skulle så være for at bruge den til seletøjbuk . « 
» Nå — vi kan jo se på den , «  svarede købmanden , lidt ærgerlig over den latter , der lønnede proprietærens vittighed .  » Lad den løbe en gang , «  henvendte han sig til karlen , som straks fo’r af sted med hesten jumpende bag efter sig . 
» Så — så — så — træk nu ikke hovedet af den , «  råbte proprietæren efter karlen ,  » for så kan der s’gu ingen handel blive . «  han var netop i sit perlehumør den dag og havde nærmest indladt sig med købmanden for at  » lave lidt grin «  , som han kaldte det . 
Da karlen kom tilbage med hesten , opdagede proprietæren det blinde øje . 
» Hæ —• ja , når jeg skulle købe krikken , 

så skulle det da mere være sådan for et syns skyld , «  sagde proprietæren , idet han pegede med sin stok op til det dårlige øje .  » Hvad mener i andre ? « 
» For et syns skyld ? «  spurgte købmanden , der ikke havde fanget vittigheden . 
» Ja — for med det øje kan hun da ikke så nemt blive svimmel , når hun går for tærskemaskine . «  f ,  . 
Denne bemærkning , der kom så tørt og lunt fra proprietæren og lønnedes så rigeligt af de omståendes latter , forvirrede købmanden . Han holdt selv af at blive regnet blandt de vittige hoveder , men spekulerede nu forgæves på et svar , der kunne  » klippe «  proprietæren . 
» Nej — jeg skal sige os , jeg har s’gu ikke rigtig råd til at købe hest i dag , «  sagde proprietæren endelig , som for at redde den anden ud af forlegenheden . 
» Det gør min sæl ikke noget , tag de bare hesten , «  svarede købmanden ivrig efter at komme til handel , men endnu spekulerende . Og vant som han var til at drive byttehandel med landprodukter og købmandsvarer , tilføjede han , før han rigtig fik besindet sig :  » Jeg kan jo levere dem varer for pengene . « 
» Det er svart , «  råbte proprietæren , før købmanden kom i tanker om , at han jo selv var sælgeren .  » På så gode vilkår tage r jeg 

s’gu hesten . Det er i andre vidner til . «  — og for købmanden var der så ikke andet at gøre , end at invitere hele selskabet over i beværtningsteltet for at få den handel til at gå tilbage . 
Historien fløj snart markedet rundt til almindelig morskab — også for købmanden selv , som imidlertid fik den halvblinde hoppe solgt til en anden , og som i dagens løb fik udspekuleret den spas , hvormed han så glimrende sagde proprietæren tak for sidst . 
Medens han og proprietæren vandrede omkring på markedspladsen og hist og her vare med til at drikke forskellige lidkøbsbægere , blev de enige om at slå følge på hjemvejen . Men da de henimod aften kom ned på gæstgivergården , hvor køretøjerne stod , var proprietæren kommet i sådant markedshumør , at han ikke kunne slå sig løs fra det muntre selskab , men time for time opfordrede købmanden til  » blot at tage et eneste lille glas til «  . 
Omsider blev købmanden ked af at vente , og så var det han iværksatte sin udtænkte streg . 
Forsynet med et stort stykke kridt gik han over i stalden og bemalede proprietærens hest , en kulsort vallak , således , at den med sine tre forlorne sokker , den lange , brede blis , de hvide 

pletter — sotn efter gamle trykskader — på ryg og bringe var aldeles ukendelig . 
Så gav han staldkarlen en krone , for at han skulle være behjælpelig ved  » Komedien «  , og gik så over og fortalte proprietæren , at der var nogen , der havde forbyttet hans hest med en gammel , blisset krikke . 
» Hvad er der ? «  råbte proprietæren , og så rendte han bandende og tordnende over i stalden , hvor hans egen sorte stod og gloede på ham med den forlorne blis og stampede med de nye hvide sokker af længsel efter at komme hjem . 
Ved den osende staldlygte og på grund af de mange bægere , proprietæren havde stukket under vesten , var det ham ikke muligt at opdage noget mistænkeligt ; han fo’r blot om i stalden og råbte og bandede som en besat , medens han skældte staldkarlen huden fuld . Men karlen gav sin rolle godt og undskyldte sig med , at det måtte være sket , mens han var ovre at spise til aften . 
» Det tyverak ! «  råbte proprietæren .  » Kan i ikke sige mig , hvem der har stjålet min hest ? « 
» Jo , «  svarede karlen ,  » det må være en parcellist dernede fra krummendrup eller der omkring , for hans hest stod der , og han kørte for en lille halv times tid siden . «  sådan havde købmanden givet karlen besked på at forklare . 

» Så spænd det kræ for og lad os komme af sted , «  råbte proprietæren , og så sparkede han til sin egen sorte og spyttede den hen ad ryggen . Så blev der spændt for i al hast , og så gik det i strygende galop ud af byen . 
» Løbe kan hun da , det parcellistøg , «  råbte proprietæren tilbage til købmanden , der havde ondt ved at følge med i den rasende fart , hvormed proprietærens sorte plejede at tilbagelægge hjemvejen . 
» Ja , nu har vi ham snart , «  lykkedes det købmanden at buse ud imellem to latteranfald . 
» Har ham , «  råbte proprietæren .  .  .  .  » Ja , vent du bare , din parcellistrad , jeg skal nok nå dig — du skal ikke komme til at dø i synden , «  og så truede han fremefter med den tykke ende af piskeskaftet . 
Da de nåde ned , hvor vejen svinger ad krummendrup til , havde nattevinden allerede forfrisket proprietærens hede pande så meget , at han foreslog købmanden at køre hjem og opsætte forfølgelsen til næste dag . Og den sorte , den havde under vejs svedt al den forlorne stads af sig og havde igen sit sædvanlige udseende . 
Som de efter et lille ophold ved vejsvinget , hvor proprietæren benyttede lejligheden til at sende hele restbeholdningen af skældsord ad krummendrup til , skulle til at køre igen , havde 

proprietærens hest tabt den ene skagle , og så fik købmanden sidste akt af komedien med det samme . 
» Nej , hvad er dette hersens for noget , «  sagde proprietæren , da han var kommen ned for at fæste skaglen . Så gik han langsomt rundt om hesten .  » Enten er jeg ikke proprietær Frederik Frederiksen , «  sagde han ,  » eller også er her noget trolleri med i spillet . Kan i regne den ud , købmand . Det er jo min egen sorte , der står for vognen . « 
Men købmanden kunne med sin bedste villie ikke svare . Han sad og bed sine tænder tilblods på piskeskaftet , indtil han endelig fik grinet så meget af , at han kunne fortælle proprietæren det hele . 
Men den spas kunne proprietæren ikke stå for . Når han senere fortalte historien , endte han gerne med at sige , at den aften var det grangiveligt som om nogen kylede købmanden lige midt ind i hans hjertekule . Måske brugte han kun denne vending for at drille købmanden , der var meget lille af vækst ; men i hvert fald var venskabet slået fast fra samme stund og holdt sig siden . 
Disse og lignende  » Historier «  var det , man opfriskede eller gjorde drillende hentydninger til , medens man sad omkring bordet i pilegårdens 

dagligstue og lod sig Karen Værsøs retter smage efter bedste evne . 
Selv gik den lille husmoder smilende rundt bag sine gæster for at påse , at ingen manglede noget . Når der fortaltes noget morsomt , lo hun med de andre , så det klukkede i hende ; men så ofte hun kom forbi Ole , der havde plads imellem sin fader og skOlelæreren , lod hun sin buttede hånd glide kærtegnende hen over hans lyse hår , medens et ængsteligt træk strøg hen over hendes ansigt ; thi i glæden over at se de mange kære , kendte ansigter om sit bord , blandede sig stedse bekymringen over , hvad der var anledningen til at disse mennesker nu vare samlede : hendes Oles afsked fra hjemmet . 
Under måltidets forløb havde købmanden ikke forsømt nogen lejlighed til at skænke for sin tykke sidemand , der ved sin ankomst til pilegården endnu ikke helt havde forvundet følgerne af den foregående aftens l’hombre-parti , og efterhånden kom proprietæren da også i den rette stemning , hvilken altid lod sig tilkende ved en ustyrlig lyst til at holde taler . 
Nu slog han på sit glas , og da der var bleven tilstrækkelig opmærksomhed , rejste han sig med megen værdighed , skønt kendelig påvirket af de nydte bægere . 
» Æ—hm , «  begyndte han .  » Jeg kunne nok lide at sige et par ord her ved bordet , æh , 

fordi at Ole nu skal rejse bort fra os igen hm , jeg har nu altid holdt på artilleristerne , æh , for det er folk , æh , som at man må respektere , æh , og vi må være , hm , glade , æh , fordi at vi har sådanne folk , hm  .  .  . æh  .  .  . hm , og til den slags folk hører jo Ole . Hm  .  .  . æh  . . . for  . . . æh  . . . for jeg er nu ligeglad , om de hedder infanterister eller marinere  .  .  . æh  .  .  . hm  .  .  . må  .  .  . æh  .  .  . må jeg så bare bede om artilleristerne æh  .  .  . æh  .  .  . for det er folk , æh  .  .  . , som at man må respektere  . . . og  . . . æh  . . . og til den slags folk hører jo Ole der  .  .  . « 
Her gik den muntre fnisen , hvormed man havde fulgt talen , over i en lydelig latter , der fuldstændig trak tråden ud af hænderne på proprietæren . Han blev arrig og så sig bister om i kredsen , og talen , som skulle have indeholdt en del kønne ord om Ole , kom til at ende på en måde , som nok kunne lade sig forklare ved hans pludselige skiften humør , men ellers kunne synes ret mærkelig . Han slog nemlig sit glas så hårdt mod tallerkenen , at den revnede , og råbte med øredøvende stemme :  » Og derfor vil jeg sige , ned med højremændenel « 
Nu tiltog munterheden til ærgrelse for proprietæren , der havde haft til hensigt at holde en rigtig køn tale . 
Han var ikke taler , det hørte man på 

ham , så snart han lukkede munden op ; men tale ville og måtte han ved enhver lejlighed . Lod man ham blot være i fred , medens han famlede efter de behørige ord , så endte han gerne med en skål eller på anden passende måde ; men blev han afbrudt , så tabte han straks tråden , og da endte hans tale i de allerfleste tilfælde med :  » Ned med højremændene «  , selv om han var begyndt med at tale om for Eks . : en ny måde at transportere mælk på , eller et nyt foderstof for fedestude , eller en hvilken som helst anden højremænd aldeles uvedkommende begivenhed . Dette udbrud , hvori han lagde al sin foragt for sine svorne fjender , højremændene , måtte også ved andre lejligheder , hvor hans vrede var bleven vækket , tjene som en slags ventil , hvorigennem den overflødige spænding kunne undslippe . 
Medens proprietæren brummende tog plads igen , rejste skolelæreren sig og sagde : 
» Hvis det må være mig tilladt , vil jeg søge at forfølge den tråd , som min ven , proprietær Frederiksen var så uheldig at tabe . Jeg behøver ikke at minde om , hvor afholdt Ole Værsø er her i byen , afholdt både af hans jævnaldrende og os gamle , som har set ham vokse op . Han er , dels ved sin udmærkede skOlelærdom , som jeg har den glæde at have lagt grunden til , dels ved naturlige anlæg og 

omgang med folk udenfor bondestanden , vokset os over hovedet i mere end almindelig betydning . Desuagtet har han dog altid viist , at han har et godt hjerte og kærlighed til sine forældre og sit barndomshjem . Og her vil jeg da udtale ønsket om , at dette hans gode hjerte og lyst til bondestanden ikke må lide noget skår , når han nu om få dage rejser ind til hovedstaden igen . « 
Ole takkede i velvalgte ord for skålen og berørte , hvor kært det var for ham at vide , at han , selv borte fra hjemmet , mindedes af sine kære venner og endte med at udbringe et  » Leve «  for selskabet . 
Proprietæren , der ville tale igen , men blev holdt nede på stolen af købmanden , lod sig nøje med at forsikre , at det , som skolelæreren havde sagt , var netop akkurat det samme , som han selv havde tænkt på at sige . 
Med denne ytring lykkedes , det ham at dæmpe en del af ærgrelsen over sin itugåede tale , og resten druknede han efterhånden i den dampende punsch , som pigen just var ved at bære ind , og som skulle være afslutningen på aftenens glæder . 
Så svandt timerne hen , medens punschen gled ned og Ole fortalte om sit militærlivs lystige oplevelser . 
Dog førend man skiltes , måtte købmanden 

aflevere beretningen om den kommers , han sidst havde haft for med proprietæren , og som endnu ikke var almindelig bekendt . 
Vel var Frederik Frederiksen ikke ganske tilfreds med at skulle høre fortællingen og være vidne til de andres morskab derover ; thi købmandens spas havde denne gang været temmelig grinagtig ; men da han godt vidste , at hans protest intet ville nytte mod selskabets længsel efter at høre , lagde han indvilligende sine arme over kors på bordet og kiggede købmanden med sit lune smil ind i øjnene , medens han fortalte og de andre lo . 
» Ja — ser i , «  begyndte købmanden ;  » jeg havde jo i lang tid gået og fortalt Frederik Frederiksen , at han snart måtte tage lidt læm-peligere fat på drikkevarerne , hvis det da ikke skulle ende med forskrækkelse . Men det nyttede ingen ting , hvad jeg så prædikede for ham . 
Så en dag , som jeg bedst står i butikken og sludrer med nogle kunder , så ser jeg Frederik Frederiksen nede på vejen , og så ved jeg ikke , hvordan det faldt mig ind ; men inden han nåde op i butikken , så havde jeg hele historien færdig og sat de andre ind i sagerne . 
Nå — da proprietæren kom ind af døren , så stod vi alle sammen i en klynge og gloede på en tom tallerken , som jeg havde stillet ned på disken . 

» Der er Frederik Frederiksen , «  råbte jeg så til ham .  » Vil du være med her ? — det gælder en flaske portvin af min den bedste . « 
» Portvin — ja—a ; men hvad drejer det sig om ? «  sagde han , og så gloede han på tallerkenen , ligesom vi andre . 
Så sagde jeg :  » Jo — ser du , den skarnbasse , der kravler der på tallerkenen , den ville jo helst rende sin vej ; men jeg og Lars Hansen , vi siger , at den kan ikke kravle op ad den glatte kant , og pe’r Hansen og Lars Larsen , de siger , at den kan , og så har vi væddet en flaske portvin . « 
» Skarnbasse , «  sagde proprietæren , og så gloede han på tallerkenen , ligesom han nylig havde fået øjne .  » Jeg kan ingen skarnbasse se . « 
» Kan du ikke se den skarnbasse , «  sagde så jeg og pegede ned i tallerkenen . Se , vi måtte jo passe på at holde os alvorlige ; men vi bukkede os bare godt ned over tallerkenen , og så stod vi og råbte i munden på hverandre , at nu var den lige ved at komme op , og nu gled den ned igen , og nu lå den på ryggen og sprællede — og hvad vi sådan bedst kunne finde på . 
Nå — vi vrøvlede videre om skarnbassen , og proprietæren der , han stod ganske tavs og så til , og imens blev han så underlig alvorlig i ansigtet . Så gik han ganske stille hen til 

kommissen og spurgte ham , hvad det var for en sludder med den skarnbasse ; men Svendsen , han er jo så udmærket til sådan noget , så han sagde bare ganske alvorlig , at vi havde stået og leget med den skarnbasse en halv times tid , og at han nok troede , at jeg og Lars Hansen vandt væddemålet , for den kunne vist ikke kravle op ad kanten . 
» Jamen — er der da virkelig en skarnbasse i tallerkenen ? «  spurgte så proprietæren . 
» Javel er der en skarnbasse , hr . Proprietær , «  sagde kommissen .  » Kan de ikke se den ? «  og så kiggede han Frederiksen sådan rigtig ind i øjnene . Men proprietæren sagde ingen ting , han gik bare ganske stille hen til drengen , som stod og malede bønner , og stak ham en krone for at han skulle sige ham , om der virkelig var en skarnbasse . 
» Ja , det er der rigtignok , den kryber jo derhenne endnu , «  sagde drengen , og vi andre blev bare ved med at kigge ned i tallerkenen og råbe i munden på hverandre . 
» Og ved i så , hvad han her gjorde , «  endte købmanden sin beretning , medens han i sin overstrømmende glæde over den vellykkede spas klappede proprietæren på hans tykke kinder .  » Han listede ganske stilfærdig ud af døren og hjem , og der lå han hele dagen i sengen og tog kolde klude på panden og drak 

mælk , for nu troede han jo bestemt , at han havde delirium . « 
» Jamen — var der da en skarnbasse i tallerkenen ? «  spurgte Pilehans , medens alle øjne vare rettede på fortælleren og alle ansigter allerede fortrak sig til latter . 
» Skarnbasse , «  svarede købmanden leende ,  » nej gu’ var der ej — ikke det , der ligner . Og det måtte jeg så over og fortælle ham den næste dag . Men så ville han alligevel ikke tro det , førend Lars Hansen og kommissen gik med derover . Og så skulle i have set , hvor glad han blev , — ja — han fløj ud af sengen , siger jeg jer , ligesom en raket , og så klaskede han de kolde klude ned i kærnemælken , så det  .  .  . « 
Den sidste del af købmandens fortælling blev fuldstændig borte i støjen af tilhørernes latter og proprietærens højrøstede forsikringer om , at  » næste gang bliver det rosinpillerens tur . « 
Henimod midnat brød gæsterne endelig op for at køre hjem . 
Proprietæren var da — som sædvanlig ved afslutningen på en festlig sammenkomst — i en noget  » løftet «  stemning , og hvad han havde lovet med hensyn til , at det næste gang , der skulle  » laves grin «  , ville blive købmandens tur , kom kun dårligt til at slå til ; thi allerede 

samme aften , medens man var ved at sige hverandre godnat , kom han ufrivillig til selv at levere en så kostelig scene , at man der på egnen næppe før eller siden har hørt mage dertil . Man havde hjulpet ham den store , grå vadmelskavaj på , og han stod nu lænet mod gårddøren og brølede efter sit køretøj . 
» Der er spændt for , hr . Proprietær , «  råbte karlen , hvorefter proprietæren slap sit tag i dørstolpen og tog sigte efter lynaflederen , som stod midt i gården , og som han i et par store slag nåde og omklamrede med begge arme . 
» Kom herhen med karossen , «  brummede han og tog sin portemonnaie frem for at give karlen en drikkeskilling . Karlen førte vognen hen ved siden af ham og modtog sin dusør af proprietæren , der imidlertid med megen besvær og lænende sig fast til lynaflederen , havde knappet kavajen igen . Han tog nu sigte efter vognen ; men da han ville svinge over mod den , stod han som fastlimet til stedet . 
» Hvad s  . . . . er dette her ? «  råbte han og arbejdede for at komme løs .  » Hvad er her i vejen . Hvad har i nu for ? «  brølede han , medens de andre samledes om ham . Han sled og slæbte , men uden nytte , og da hans svage ben ikke længere formåede at holde ham oppe , gled han , som en varm dråbe stearin på et 

lys , ned ad lynaflederen og endte i en mindre magelig stilling ved foden af samme . 
Ingen anede , hvad der gik af ham , og i sommernattens sparsomme belysning var det vanskeligt at se , hvad der egentlig var i vejen ; men da købmanden , som med de andre havde moret sig over dette efterspil , sprang til for at hjælpe ham , viste det sig , at han havde knappet de tre nederste knapper på sin kavaj udenom lynaflederen . 
Han blev nu befriet og hjulpet på vognen , og købmanden , som tog linerne , kørte ham ud af gården , fulgt af tilskuernes taknemmelige latter . 



en morgen på en af de sidste dage i au-° f gust holdt vognen , der skulle køre Ole op til stationen , forspændt . 
Pilehans , der allerede havde taget plads , forslog tiden med at  » klippe «  med pisken for de røde , medens hans kone holdt Ole lidt tilbage , for at sige ham de sidste afskedsord . 
» Og skriv så snart hjem , Ole , «  sagde hun , medens hun kærligt betragtede sin dreng ,  » for nu har jeg dog hverken rist eller ro , førend jeg hører fra dig . Og gå så op til Niels hans’ Stine , så du kan skrive lidt om dem med . « 
» Ja , ja , mor , jeg skal nok skrive , nu må du ikke være bedrøvet ; om en månedstid har i mig jo hjemme igen , «  trøstede Ole og klappede sin moder på kinden . 
» Å herregud , Ole , jeg er så bange for , at du skal komme til en ulykke , «  vedblev konen .  » Se der går nu kreæten Olsens Peter ; det var 

dog også ved kanonerne , at han kom til skade . « 
» Å , lille mor , du må ikke være bange for sådan noget , for så er det så drøjt at rejse fra jer , og det må jo sådan være . Men jeg skal nok være forsigtig . « 
» Ja , ja , ja , Ole , min egen dreng ! «  sagde den lille kone med våde øjne . Hun havde aldrig haft andre børn , så han var og blev hendes kæledægge . 
Så kyssede Ole moderen til afsked og sprang på vognen , Pilehans slog knald for de røde , så vognen fo’r ud af gården og forsvandt i den dybe hulvej , der førte op til stationen . 
Værsøerne kørte et langt stykke , før nogen af dem brød tavsheden . Ole var lidt forknyt ved tanken om moderen ; men han lovede hende ved sig selv at skrive , så ofte det lod sig gøre . 
» Ja , det må du , «  sagde Pilehans , som om han havde gættet , hvad Ole tænkte på ,  » du må skrive til mor , for du ved jo , hvad jeg døjer med hende , når du er borte . Og hvis de 50 kroner ikke slår til , så lad mig vide det . Men du får jo også din lønning derinde .  « 
» Å , de slår nok til , «  mente Ole ,  » vi skal jo ligge i kantonnement , og så går der ikke så mange penge med . « 

» Nå , ja ja , det går nok alt sammen , «  svarede Pilehans og drev på de røde , da han i det samme fik øje på toget , som allerede holdt ved stationen . 
» Farvel , far , hils mor og alle bekendte ! «  råbte Ole , da han med sin vadsæk og madpose løb ind på perronen , hvor han netop fik tid til at løse billet til København . Medens toget dampede bort , sad han ved vinduet og så efter faderen , som han kunne se køre ad hjemmet til , indtil terrænet lidt længere fremme hævede sig og skjulte udsigten . 
Det rejseselskab , Ole havde , syntes ham ikke egnet til at sprede hans triste tanker . 
Ovre i det modsatte hjørne sad en ældre herre og halvsov . Engang imellem lukkede han øjnene lidt op og så på Ole og den tredje rejsende — en gammel husmand — for straks efter at falde tilbage i sin tvungne halvslummer . 
Ole , som ikke kunne lide den slags søvnige fyre , adspredte sig med at tælle bjælkerne på sneskærmene , som han kørte forbi . 
Den gamle mand , som hele tiden havde betragtet snart den søvnige , snart Ole , med øjensynlig lyst til at få sig en lille passiar , skubbede sig nu hen imod Ole , og hans tandløse mund bevægede sig uafbrudt , som om han blot ventede på , at Ole skulle sige  » Hvadbehager «  , for at begynde konversationen . Da Ole ikke ville 

komme ham til hjælp , begyndte han selv med at meddele , at det var godt vejr . Han fik imidlertid et så kort svar , at han først en halv milsvej længere fremme gentog forsøget . 
» De skal kanske også nord på ? « 
Dette spørgsmål havde nær fået Ole til at le , og han tænkte også på at oplyse manden om , at de med en fart af mindst 4 mil i timen kørte i en retning , der gik fra masned-sund til København ; men da han ikke kunne lide sådan påtvungen sniksnak især nu , da han helst ville være ene med sine tanker , svarede han blot  » Ja ! « 
» Nå , så skal de kanske til Køge ? « 
» Nej 1 « 
» Nå , ikke det . Nå , nej — så skal de nok til Roskilde , kan jeg tænke ? « 
» Nej ! « 
Efter en lille pause , som den gamle snakkebasse benyttede til at rette lidt ved et  » Tørklæde med noget i «  , begyndte han igen . 
» Ja , jeg er ellers godt kendt i tåstrup . « 
Ole lod , som om han ikke bemærkede det spørgende øjekast , som fulgte denne bemærkning , og svarede intet . 
» Ja , jeg mente , dersom de skulle til tåstrup , for der har jeg en søster oppe ; men hende kender de vel ikke ? « 
» Jo jeg gør , «  svarede Ole , der nu fik lyst 

til at spøge lidt med manden , som for øvrigt var ham fuldstændig fremmed .  » Det er såmænd ikke længere siden end i forgårs , at jeg talte med hende . Hun har det ikke godt , det skind . « 
» Å , nej , det er vel manden , det er galt med ? «  spurgte den gamle med en megetsigende bevægelse op til munden og et tilfreds smil over dog at have fået Oles mund på gled . 
» Ja , desværre , han er jo et rent asen til at drikke . « 
» Hm , ja — han drikker sig vel til sidst fra det smule hus , de har deroppe . « 
» Ja , — det ville han jo for resten sælge , allerede dengang , han søgte om pladsen som landpostbud oppe i Skagen , «  svarede Ole . 
» Så—å . Det kender jeg ikke noget om ; men min søster skriver jo også så sjældent til mig . « 
» Jo , han kunne jo godt have fået den plads ; den var lønnet med 75 kr . om året — det vil sige , han skulle tage grønkål folde halve penge — og så to læs klodstørv hver vinter . Der var også et lille stykke jord med , det var nok kun lille ; men han kunne da alletider bruge det til at sole sin kat på , og så skulle han have postmesterens aflagte fodtøj i tilgift ; men så ville han jo ikke have pladsen , da det kom til stykket . « 
Manden lo lidt forlegent . Han syntes nok , 

at der var noget muggent ved hele historien , men var dog endnu ikke på det Rene med , fra hvilken kant vinden blæste , især da Ole bevarede en knusende alvor . Han kiggede lidt hen til den søvnige , som havde forholdt sig tavs , men i virkeligheden moret sig kosteligt , da han havde hørt hele samtalen . 
» Nå , han ville ikke have pladsen ? «  spurgte han . 
» Nej , jeg skal sige dem , postmesteren havde et træben , så der vankede kun en støvle om året , og den var endda hver gang til det samme ben  .  .  . « 
I det samme blev døren lukket op ved olstrup station , og den gamle mand sprang i eis eneste sæt ned på perronen og kravlede op i en anden vogn helt tilbage i rækken , glemmende både  » Tørklædet med noget i «  og tobakspungen , som han havde lagt fra sig på sædet . 
Nu kom der liv i den søvnige . Han fo’r op og jagede hele overkroppen ud af vinduet for at se efter manden , hvem han sendte en sådan hjertelig lattersalve , at den vist aldrig vil blive glemt . 
» Må jeg hilse på dem , «  sagde han og bød Ole hånden ,  » mit navn er Kjølborg , de er af mine folk , de må gøre mig den fornøjelse , at drikke et glas portvin med mig , når vi kommer til Roskilde , der skal jeg af , og 

de skal da vel følge med så langt , håber jeg ? «   » Tak , ja , jeg skal til København . «  da de nåde Haslev , kiggede Ole ned langs toget , og så den flygtede rejsefælle kravle ud af kupéen . Ole kaldte på ham og holdt tørklædet og tobakspungen ud af vinduet . Manden snappede sine sager til sig og forsvandt i ventesalen , uden at svare på Oles tilbud om at hilse søsteren fra ham . 
Da Ole havde talt med Kjølborg nogen tid , havde han fået helt andre tanker om denne , end da han så ham ved sin indtrædelse i kupéen . Kjølborg var en ældre håndværks-mester fra Roskilde . Han havde været gift to gange , men mistet begge sine koner . Med den sidst afdøde havde han to døtre , af hvilke den ældste for tiden lærte landhusholdning på en større gård i nærheden af tåstrup , den yngste gik endnu i skOle . En søster til Kjølborg holdt hus for ham . 
I samtalens løb kom Ole under vejr med , at Kjølborg forstod sig på en god spøg og havde været med til at lave adskillige lystige streger , af hvilke han til underholdning fortalte flere . 
Han bad Ole om endelig at besøge ham , dersom der — hvad Ole formodede — blev indkvarteret artilleri i Roskilde under de store militære øvelser , der skulle afholdes med det indkaldte mandskab . 

i Roskilde benyttede de det ti minutters ophold til at drikke et glas portvin sammen , hvorefter Kjølborg fulgte Ole ud til vognen for at tage afsked med den unge mand , i hvem han var bleven helt indtaget for hans spas med bonden . 
Tre kvarter efter stod Ole i København . 
Forskellen mellem den landlige ro , han nys havde forladt , og hovedstadstummelen , ledede hans tanker tilbage til hjemmet , og sit løfte tro , gik han over på postkontoret for at skrive til de gamle , at han lykkelig og vel var ankommen til København . 
Han indlogerede sig på en gæstgivergård i nærheden af halmtorvet , hvor værsøerne plejede at tage ind , når de kom til hovedstaden . 
Da han havde spist til middag hos de gamle , skikkelige gæstgiverfolk , der holdt af Ole , som var han deres egen søn , og bragt sin påklædning i orden , gik han ud i byen for at se til de mange kendte steder , som han nu i et helt år ikke havde besøgt . 
Hen på eftermiddagen kom han ud på Christianshavn , hvor han gik ned i en af de mange små restaurationer , hvor soldaterne søge . I det forreste lokale , hvor skænken stod , hilste han på  » Plejefa’er «  , som soldaterne kaldte manden i forretningen . Denne var netop i færd med at anbringe en del kasser og 

kufferter , som tilhørte nogle allerede ankomne indkaldte , i et lille rum under trappen . 
» Hvad s . . . . . . . . . . . . . . . . , er det dig , Værsø , «  — manden sagde  » Du «  til alle de menige soldater på Christianshavns kaserner —  » god dag , gamle ven , hvordan har du det ? Gå ind i stuen , der er gamle bekendte derinde , både  » 16 «  og  » 21 «  og mange flere af de gamle tollerister . « 
» Ja , man kan såmænd høre det , «  svarede Ole , medens han gik hen imod stuen ved siden af , hvorfra man hørte højrøstet tale og sang . 
Da han kom derind , stod hans gamle ven  » 21 «  oppe på bordet og sang en bekendt soldatervise , hvis omkvæd :  » Og så går vi så glad hen i makketutten , og der får vi vor mad ! «  blev istemmet af alle de øvrige . 
» BomSpring til højre , «  råbte  » 21 «  , da han så Ole , og satte hænderne på skuldrene af en af de nærmest siddende for i et rask Spring at være nede på gulvet og omfavne Ole en tre—fire gange på kryds og tværs . 
» Stille i parterret ! «  råbte han så og trak frakkekraven op over ørerne , idet han med et komisk smil trådte midt ud på gulvet og deklamerede : 
» Som Noah ventede på tilbagekomsten af sin lille due , som moderen længes efter at høre de første lallende ord af den lille , der , støttet ved en halvt udtrukken kommodeskuffe , ind 

øver de første polkatrin , medens bleen i maleriske folder slynger sig om de små pusselanker , som Tycho Brahe , hint videnskabens vidunderbarn , længtes efter at sove sin middagslur i de grønne lunde på Jupiter og Mars , eller hvad nu al det overjordiske skrammel hedder , således har jeg smægtet efter dig , o  » 40 «  . « 
» Nå , du er nok stadig den gamle , «  lo Ole , medens han hilste på de andre , af hvem han blev modtaget med oprigtig glæde , da han var meget afholdt . 
» 21 «  , som udenfor militærtjenesten lød navnet Hansen , var et rigtigt soldaterliv . Han var snedkersvend , men arbejdede kun sjældent ved sit håndværk , da han havde den tanke om sit glade jeg , at det var født til noget bedre , end at slide sig op ved høvlebænken . Ved nogle dilettantforestillinger havde han høstet bifald , og siden havde han ikke kunnet blive skuespillernykkerne kvit , hvorfor han også greb lejligheden , hvor han fandt den , til at lade sin  » kunstneriske gave «  , der især gav sig til kende som en sjælden færdighed i at improvisere muntre taler og sange , underholde et taknemmeligt publikum . Ole Værsø var hans bedste ven , han var i hvert fald den , som  » 21 «  holdt mest af , og Ole havde også en del tilovers for den livsglade snedker , om han end udenfor tjenesten ikke brød sig om at have noget med ham at 

gøre , da  » 21 «  ikke var fri for at være lidt af en vagabond . 
De andre tilstedeværende hørte vel heller ikke til det selskab , som Ole søgte ; men militærtrøjen , som han i sytten måneder havde slidt sammen med dem , og som de nu atter skulle trække i , plejer at slutte så stramt , at der ikke bliver plads til  » fine fornemmelser «  , og Ole var af en for djærv og godmodig natur til ikke at kunne tilbringe et par timer med opfriskning af fælles minder . 
» Jeg kommer vel til at give jer et glas punsch ? «  spurgte han , da han fik lov til at komme til orde .  » Vil i nok klinke med mig ? « 
Det var umuligt for Ole at samle noget forståeligt svar af alle de glædesytringer , der fulgte på dette spørgsmål ; men da han vidste , at der ikke var noget at tage fejl af , gav han  » Plejefa’er «  besked på at bringe en  » Bolle «  af den bedste . 
» Vil i have banko i ? «  spurgte værten . 
» Nå , det er lige meget , «  bemærkede  » 21 «  ,  » der må kun ikke være for lidt cognac , så hellere til gengæld lidt mere portvin . « 
Ole blev knuget ned på en stol , og et øjeblik efter var  » 21 «  atter oppe på bordet for at aflevere en solo for mundharmonika . 
Ole lod sig rive med af den muntre stemning blandt kammeraterne . Han fik nok en 

fornemmelse af , at faderens forudsigelse med hensyn til de 50 kroner vel ikke ville slå til ; men der var næppe tid til at tænke en tanke ud i den råben og syngen , der var , og den evige spørgen :  » Kan du huske den gang , og den gang «  — der var jo minder nok . 
» 21 «  måtte give sine gamle numre , og tiden gik , uden at nogen af de lystige , unge mennesker mærkede det . 
Det varede ikke længe , før stuen stod i en så tæt tåge , at man , som  » 16 «  forklarede ,  » næppe kunne kende en kanariefulgl fra en brolæggerjomfru . « 
» Ja , men vi kan jo linde døren i fugleburet derhenne , det må jo dog give lidt gennemtræk , «  mente Ole . 
» Vov , vov ! «  råbte man i munden på hverandre , og samtidig fik alle travlt med at vride frakkeskøderne . Denne manøvre var gammel iblandt dem og blev altid udført efter en vits , som man mente var for vandet til at passere . 
» Nå , ja , ja , så kan vi jo lukke kakkelovnsdøren op , «  sagde Ole for at redde sig , men opnåede kun , at man under en ny hundemelodi vred mere  » Vand «  af frakkerne . 
» Uh—ha ! nej nu gi’r jeg en omgang  » Baddere «  , forkyndte  » 21 «  ,  » du kan vel nok låne mig pengene , til jeg får min lønning 

» 40 «  , for det er dog for galt at drikke punch i sådan en stegevarme . Det er godt , at jeg ikke har mit ur med i aften , «  tilføjede han ,  » det ville jo døje rædsomt . « 
» Hvorfor det ? «  spurgte hans sidemand . 
» Jo , ser du , jeg sidder ned og sveder , og det går og det ovenikøbet for stærkt . « 
Hvis alle Christianshavns hunde på en gang vare slupne ned i den lille , lave kælderstue , kunne de ikke have gjort mere spektakkel end det , der fulgte på denne ytring af  » 21 «  , og samtidig blev alle frakkeskøderne vredne så eftertrykkeligt , at den bedste , engelske vridemaskine næppe kunne have gjort det bedre . 
» Så , nu går jeg hjem , «  sagde Ole , der længtes efter at komme til ro . 
» Vist ikke nej , gamle sinkadus , «  svarede  » 21 «  ,  » du bliver her , til jeg befaler dig at træde af ; eller er du måske respektstridig ? « 
» Nej , «  men vi ses jo snart igen , «  mente Ole . 
» Ja , når du ikke morer dig mere , så forsvind , «  sagde  » 21 «  ,  » men tag nu først den sidste  » Olie «  før du forlader disse gamle , brave fædrelandsforsvarere . Vi har endnu ikke modtaget uddåben , «  vedblev han , idet han indtog sin mest yndede stilling : højre hånd udstrakt , venstre fast knuget mod det sted af frakken , hvorunder hjertet findes , medens ansigtet lagde sig i folder , der kunne passe for teaterskurken 

i det øjeblik , da han udtaler forbandelsen over den heldigere medbejler , og stemmen gled over i den hemmelighedsfulde hvisken , som han mente , enhver skuespiller måtte misunde ham —  » vi har endnu ikke modtaget ilddåben , og ve os , når den dag kommer , da krigsengelen nebukadnezar tager sit flammende , bloddryppende slagsværd med tilhørende strygerem frem , når Bismarck atter griber rorpinden og i mangel af pandehår river sig i øjenbrynene , i blindt raseri over , at han ikke kan fremstille et pletvand , som er stærkt nok til at borttage den skønneste plet på jorden , — når  » der goldne Adler «  vender vrangen ud på ansigtet og æder granater i snesevis for at dulme sin glubende lyst til at sluge hr . Sørensen med samt hud og hår og nathue , — da ve os , hvis vi ikke har benyttet fredens lykkelige timer til at indkøbe så meget som muligt af den dyrebare , vidunderlige væske , som man bruger til at smøre på den udvendige side af sjælen og den indvendige side af legemet , for at holde de to dele sammen . Jeg sigter herved til vort gode , gamle , danske øl , det uforlignelige  » Gamle carlsberg «  . Derfor vil jeg foreslå , at du , min  » specielle «  , låner mig så mange enører , at jeg kan købe lige så mange dybe tallerkener øl , som vi her er raske kanondrenge til stede . « 
Værten havde allerede bragt varerne efter 

Oles vink ; thi denne kendte godt enden på den veltalende snedkers forestilling . Den endte altid med en opfordring til at låne ham penge . Han var en skikkelig fyr , denne  » 21 «  , han forlangte aldrig at de andre skulle give noget ud , han var helst selv den trakterende ; kun var der den hage derved , at han altid måtte låne pengene . De af kammeraterne , som havde lidt mere end lønningen at tage til ,  » lånte «  ham i reglen gerne , uden at tage hensyn til hans sædvanlige løfter , at tilbagebetale på næste lønningsdag . 
» Nå , så farvel , alle sammen , «  sagde Ole , da han havde klinket med dem og frigjort sig for  » 21 « s omfavnelser . 
» Farvel , farvel ,  » 40 «  , «  råbte de tilbageblivende i kor , og det leve , som  » 21 «  udbragte for sin  » stolte kammerat , trænkonstabel nr . 340 «  , blev efterfulgt af så mange og så kraftige hurra’er , at politibetjenten , som netop vandrede forbi kælderen , lod værten vide , at han helst måtte holde sin dør lukket , når han havde så højrøstede gæster . 



næste morgen blev Ole glædeligt overrasket ved at modtage brev fra sin moder . 
Det lød : 
» Kære søn ! 
Det vil nok glæde dig at få brev fra mig allerede . Pe’r post kommer om lidt , så skal han have brevet med til stationen , så får du det i morgen . Nu er du på vej til København , bare du nu var godt derinde og så hjemme igen . Jeg har glemt at give dig Stines adresse ; men nu skriver jeg den her , Borgergade nr . 242 , 3die sal til venstre , så kan du nok finde det . Du glemte også at få din pibe med derind , det var dog kedeligt , så kan du ikke forslå tiden med den . Du skulle gå ind i den botaniske have , deler så kønt siger skolelæreren altid , han var jo derinde med børnene i sommer . 
Skriv nu snart , kære Ole , og lad os høre , 

hvordan du har det , — nu kom pe’r post . Så farvel , og lev vel , og mange hilsener sendes dig fra din moder . « 
Så simpelt og ukunstlet dette brev end lød , var det dog glædeligt for Ole at modtage det . Han syntes , medens han læste det , at kunne høre sin moders stemme og forstå hendes ængstelse for ham . Han gemte brevet i sin vadsæk og klædte sig så på for at begive sig ud til Borgergade , da han i sit næste brev ville glæde moderen med en hilsen fra de derboende bekendte . Da det var højt op på formiddagen , gik han derud , så snart han havde spist frokost . 
Han fandt stedet og gik op på tredje sal , hvor han på en dørplade læste : 
h . Jensen-smed . 
Da Ole bankede på , blev døren åbnet af en lille , bleg kone , der holdt et barn ved brystet . 
» God dag , Stine , «  hilste Ole . 
» God dag , «  sagde konen lidt forundret , da hun ikke kunne se Oles ansigt , som han der stod i den mørke gang . 
» Næh , er det dig , Ole ! «  udbrød hun , da han trådte ind ,  » hvordan har du det ? — og dine forældre , de er vel raske ? « 
» Jo tak , Stine , jeg skal hilse dig fra dem . «   » Men hvordan kunne du dog finde herop ? «   » Jo , mor gav mig adressen , «  forklarede 

Ole ,  » hun ville så gerne have , at jeg skulle hilse på din mand . « 
» Ih ! ja det er jo sandt , ham kender du jo slet ikke ; men han er gået på holmen , og der kommer han ikke fra før i aften — der arbejder han jo ude . Men så kommer du vel igen ? « 
» Ja tak , Stine , det skal jeg nok . « 
» Du må undskylde , «  sagde konen , da Ole havde taget plads ,  » jeg ved virkelig ikke , hvad jeg skal byde dig , og jeg kan så dårligt gå fra børnene , førend jeg har fået dem i klæderne . « 
» Du skal såmænd ikke gøre dig ulejlighed for min skyld , Stine , jeg trænger ikke til noget . — hvordan har du det ellers ? « 
» Jo — tak , det kunne jo være værre . Vi har lidt sygdom med børnene ; men Jensen har godt arbejde , så går det jo nok . Det er mine børn . Han der skal nu til at gå i skOle , og dette er den mindste — ja , tiden går , Ole — og så har vi to til derinde i sengen , de ligger med mæslinger , så det er jo besværligt nok for mig i denne tid . « 
Ole så sig om i den lille stue . Der var dårlig luft og meget varmt , da konen havde kogt kaffe i kakkelovnen , som var behængt med barnetøj . Møblerne vare af blandet beskaffenhed og vidnede om de skiftende forhold , beboerne havde levet under . 

Stine havde været Oles legekammerat derhjemme i den lille landsby . Hun blev en køn pige , som mange af de unge karle syntes godt om , og hendes fader , der var gårdmand , sad den gang godt i det . Men efter hans død , der indtraf da Stine var atten år , begyndte det så småt at gå tilbage med gården , som blev bestyret af hendes to brødre . 
En dag — det var på den tid , da Ole var på højskOlen — kom der håndværkere til byen , for at sætte et nyt gitterværk om kirken ; blandt dem var Jensen . Han boede hos Stines moder , så længe arbejdet varede , og Stine kom snart til at synes om den kønne , muntre smedesvend , der kunne fortælle så mange lystige historier , når han om aftenen sad inde hos dem . 
Men Jensen kunne også fortælle historier , som kun Stine hørte , når hun mødte ham på vejen oppe fra kirken — og det traf sig netop så ofte således — sådanne historier , som fik den unge pige . til at tænke mere på smeden , end hun havde godt af . 
Da arbejdet var færdigt , og Jensen skulle rejse , ville Stine absolut rejse med ham ; hun turde ikke blive tilbage hos sin moder og sine brødre , der snart måtte opdage , hvorledes det var fat med hende . Men Jensen ville ikke høre noget derom . Han lovede hende , at komme til 

bage , når han havde arbejdet nogen tid i Århus , hvor han havde fået arbejde på en nyoprettet jernvarefabrik . Han holdt også ord , og året efter flyttede Stine som Jensens hustru til Århus , medhavende et godt bohave , en pose fuld af lyse forhåbninger og en lille dreng på et halvt år . 
Senere flyttede de til København . I årenes løb havde den lille dreng fået tre søskende , de lyse forhåbninger havde måttet vige pladsen for den mere alvorlige erfaring , og da Jensen med hvert år brugte flere lommepenge , og sendingerne af madvarer fra hjemmet blev sjældnere , var deres forhold efterhånden blevne  » fra hånden og i munden «  . 
» Du må virkelig ikke se dig om , Ole , «  sagde konen , som nu var bleven færdig med den lilles påklædning ;  » for her er ikke pænt . Jeg husker nok din moders Stuer derhjemme , der var altid så pænt og rent ; men sådan kan man ikke have det her i byen . — og så med de mange børn ! « 
» Nej , det forstår jeg nok , «  svarede Ole ;  » men jeg tænker på , at her dog må være ækelt for dig her inde . Du ville vel hellere bo på landet ? « 
» Ak ja , Ole , det kan du tro , «  sukkede konen med en vemodig tanke på sit yndige , lyse barndomshjem ,  » der er så kønt der ude , 

så lad københavnerne kun beholde deres fornøjelser ; der kommer man jo ikke alligevel . « 
» Nej , det kan du jo ikke , førend børnene blive større , «  trøstede Ole , idet han rejste sig for at gå . 
» Kommer du så i aften , Ole ? «  spurgte konen , .  » Jensen kommer hjem klokken seks , og så spiser du vel til aften hos os , ikke sandt ? « 
» Jo tak , Stine — det vil glæde mor , når jeg skriver det hjem . « 
En lille , syg stemme fra sideværelset afbrød nu samtalen og mindede Ole om , at han måske for længe havde sinket Stine i hendes mange sysler . 
Den dag gik så let for den lille , blege kone . Oles besøg havde ligesom bragt en luftning derude fra hendes barndomshjem med ind i de små , trange Stuer , hvor hun dag ud og dag ind færdedes mellem de mange børn og de mange sorger . 
I dagens løb besøgte Ole den botaniske have og forskellige venner og bekendte og gik så hen på eftermiddagen atter ud i Borgergade , hvor han traf Jensen siddende ved et aftensmåltid , bestående af gulerødder og kartofler kogt sammen med fersk flæsk . På bordet stod desuden lidt brød , smør , røgede sild og ost samt brændevin og bajersk øl . 

» God aften , «  hilste Ole , da han trådte ind i stuen , hvor der nu så rent og net ud . . 
» God aften , «  svarede Jensen med munden fuld af mad . 
» Det er Værsø derhjemme fra , «  forklarede konen , idet hun tog en stol frem til Ole . 
» Ja undskyld at jeg har begyndt at spise , min ven ; men ser de , sådan en smedebælg , som har hvæset hele dagen , kan nok trænge til lidt mad , når aftenen kommer . Værs’go’ , spis med . — må jeg hilse på dem , «  vedblev smeden , medens han stak sin venstre hånd over mod Ole , der rejste sig og trykkede den frembudte hånd . 
» Nej , bliv de bare siddende , min gut , vi to skal snart være perlevenner , jeg er ikke det menneske , der holder af dikkedarier . Nå så de er sønnen på pilegården . — spis væk ! Så , her er en til at lægge for med — skål ! — sørg nu selv for de tørre varer . « 
Ole spiste med . Han hørte snart , af hvilken skuffe smeden var , og han holdt egentlig nok af disse djærve , om end undertiden lidt  » zunftige «  mennesker , som der gives så mange af blandt håndværkssvendene . 
» Mutter , vi/må have en bajer til , «  fortsatte Jensen ,  » post bare i , min pige , at dit bysbarn kan se , at vi ikke køber bismarchsklumper for alle pengene . — ja de var jo borte den 

gang , da jeg var derude og hentede min lille tøs ; men deres forældre kender jeg så godt ; jeg har talt med dem og været inde i deres Stuer ; det er en rigtig knop , deres moder , sådan en rigtig lille pølse — men skikkelig — rigtig skikkelig . — spis dog ! « 
» Tak , nu er jeg færdig , «  forsikrede Ole . 
» Færdig ? Ikke det , der ligner , min ven , vi er ikke færdige , førend vi har spist op , sådan går det til her . Men hør 1 det lyder så underligt , at de siger  » Du «  til min kone og  » De «  til mig , er det ikke bedst , at vi to hilser en smule ordentlig på hinanden ? « 
» Jo , lad os det , «  mente Ole , skønt han ikke rigtig forstod den andens mening ; men da Jensen med flasken i hånden gjorde mine til at slynge sin arm om Oles , lod denne det ikke mangle på oprigtighed overfor sin nye  » Broder «  . 
» Må jeg byde dig min næve , bro’er , og så tak for mad , mutter , kom her og kys far på munden . — sådan du gamle filur . — så nu en pibe . — du ryger vel ? « 
De fik nu piberne tændte . Jensen tog en harmonika frem og gav et par numre til bedste , og Ole , som også ville bidrage til underholdningen , sang en køn , lille sang , som han havde lært i sin barndom . 
For konen var denne aften en hel lille fest . Hun havde gerne set , at Ole var bleven 

længere hos dem ; det var hende derfor en brat ende på glæden , da hun , efter at have taget af bordet , hørte sin mand opfordre Ole til at gå med hen til nogle venner , som han skulle samles med samme aften . Hun havde ventet at høre lidt derhjemme fra , når hun havde fået børnene i seng . Nu følte hun sig så skuffet , da Ole kort efter bød hende farvel for at gå bort med Jensen . 
Hun var så vant til skuffelser , den lille stakkel . Hendes mand var vel god imod hende ; men han havde vænnet hende ; til aldrig at ytre nogen selvstændig mening , når han var til stede . Hun havde så ofte tænkt på at bede ham om at blive hjemme fra disse sammenkomster , hvorfra han i reglen kom sent hjem , og ikke sjældent i beruset tilstand . Nu havde hun igen haft det på munden ; men hun turde ikke . 
Da de vare gåde , gik hun ind til sine børn , rettede lidt under de to syge , bragte den største til sengs og gav dem nogle af de sukkerting , som Ole havde haft med til dem . Så satte hun sig på sengekanten og sang dem i søvn med den lille sang , som Ole havde frisket op i hendes erindring . 
Da de to nye venner kom ned på gaden , gik de rask til og havde snart nået bestemmelsesstedet , en restauration i Møntergade , hvor de i et lille lokale til gården fandt de andre 

syv medlemmer af foreningen  » Klumpen «  forsamlede . 
» Klumpen «  var egentlig stiftet som fodboldklub  ; men da den aldrig kom til at tælle flere medlemmer end de otte , der havde stiftet den , var boldten , som var den eneste fællesejendom , bleven solgt til en marskandiser og pengene vandret i kassen for senere , sammen med det ugentlige kontingent — efter de forandrede love — at blive forbrugte på den skovtur , som foreningen afholdt hver sommer . 
Da Ole var bleven forestillet de forskellige medlemmer , der alle var af samme lette Art som Jensen , benyttede denne lejligheden til at fortælle Ole lidt om hver især . 
» Ser du , Mortensen derovre , det er formanden , og han derhenne med overskægget , det er viceformanden . Den lange pibekradser der , med den røde altan i ansigtet , han er vor kasserer , han er dejlig kan du tro — damp oppe fra morgen til aften . Nå , Lassen der og ham , som sidder ved siden af , det er revisorerne , jeg er festkommitéen , og han , der sidder med ryggen til os , han er foreningens medlem . Så er der ham der med træbenet , han er æresmedlem  ; det er ham , der har stiftet foreningen . « 
» Så—å ? «  spurgte Ole ,  » han kan da ikke være med i boldtspil , hvordan kunne han så finde på at stifte en boldtklub ? « 

» Han spillede heller ikke med , ser du , han sad bare hver søndag , når vi andre spillede på fælleden , i en beværtning ovre på blegdamsvejen og passede på overtøjet . Han havde lov til at drikke så meget , han ville , på klubbens bekostning , så han havde gerne en ordentlig streg på , når vi andre var færdige . Han var også den eneste , der stemte imod at boldten skulle sælges . « 
» Hvormeget må i så betale til kassen ? «  spurgte Ole . 
» Tredive øre om ugen ; dem gemmer den lange . Han har det ellers let nok med regnskabet ; der er hverken bog eller papir for pengene . Når vi tager i skoven , så har vi alle pengene med , og de bliver brugt hver eneste søsling . Er der noget tilovers , så får kaperkusken det i drikkepenge . « 
» Tredive øre om ugen , det kan jo blive mange penge året rundt . « 
» Javel , min ven ; men den skovtur varer også i to dage og en nat , og det går jo lidt muntert til kan du tro . Og der er ikke noget at kimse af ; skal en have en bajer , så skal alle vi andre have en med , skal en have noget at spise , så spiser vi alle sammen , så bliver der ikke kludder i regnskabet . « 
» Nej , men det kan vel ikke altid overholdes ? «  mente Ole . 

» Udmærket , «  forsikrede Jensen ,  » og det skaffer os naturligvis meget grin . Sidste sommer , da vi var ude , kom vi op på bakken . Da vi så havde dinglet lidt om og hørt på syngepigerne , så var der en , der fandt på , at han ville køre på karusellen . Nå , så måtte vi andre jo køre med ; men Andersen , ham kassereren , han var så medtaget at han ikke kunne sidde fast på dyret , og køre skulle han jo . Så puttede vi ham ned mellem vingerne på en svane og spændte ham fast med en af de remme , som de bruger til at spænde om små børn . Der sad han så og fik sine ti ture . « 
» Ti ture ? «  spurgte Ole . 
» Ja , ti ture , vi kørte for otte kroner , det var ti ture til hver . « 
» Jamen han måtte jo blive helt tosset i hovedet , tilmed når han var fuld i forvejen . « 
» Det blev han også —• truffet , min ven ! Hele bakken stod og grinede af os . Vi andre var jo nede engang imellem og røre benene lidt ; men han sad og gloede , som om han havde spist fårekyllinger . « 
» Ja , han har nok været noget rød i hætten , inden han blev færdig , «  sagde Ole med et smil , der dog indeholdt alt andet end beundring for foreningen  » Klumpen «  og dens bedrifter . 
» Rød ? Ikke det bitterste . Hans ansigt lignede mest sådan noget som valen havresuppe . « 

» Vil i have havresuppe , «  råbte Mortensen , der havde hørt Jensens sidste forklaring ,  » så ryk her hen til bordet , der er allerede serveret en ny omgang . Skål , mine herrer , «  fortsatte han og holdt glasset hen imod Ole og smeden , der gik hen og klinkede med de andre . 
Men Ole befandt sig ikke vel i dette selskab . Han tænkte på Stine og det lille , fattige hjem i Borgergade , hvis forsørger nu sad her og ødte de surt fortjente skillinger på vanvittige masser af dårlige drikkevarer . Han tænkte på sin moder , der altid omtalte Jensen som  » et pænt menneske «  , der havde så dannede manerer , og hvad hun vel ville sige , dersom hun kendte denne  » pæne mand «  blot halvt så godt , som han nu kendte ham . 
Da der var gået nogen tid i Sus og dus , og han hørte , at der skulle besøges mange lignende steder , før aftenen sluttedes , bestemte han sig til at blive hos Jensen , for ved given lejlighed at få ham bort fra det øvrige selskab  .  .  . Men da han vågnede næste morgen og fandt sig liggende fuldt påklædt på sengen , indså han , at hans gode forsæt og al hans standhaftighed ikke havde kunnet stå sig overfor de mange kneb og overtalelseskunster , som  » Klumpen « s medlemmer havde anvendt mod ham . Hvor Jensen var bleven af , anede han ikke ; det sidste , han kunne mindes af aftenens 

begivenheder var , at han havde set den lange kasserer stå og udskælde en af de figurer , der er anbragte ved opgangen til børsen , i den tro , at det var Mortensen , der var krøben op på stenen . Der foresvævede ham også noget om et bageri , hvor de havde været nede for at købe varme boller . Og efterhånden som tankerne klarede lidt op , kunne han huske , at Lassen var faldet baglæns om i nogle plader ubagte wienerbrød , der af mangel på anden plads vare stillede op i gården , indtil deres ovntur kom , og han måtte le højt ved tanken om den fornøjelse , det havde givet , da bagersvendene drejede Lassen rundt og talte wienerbrødene , der havde klinet sig fast på hans ryg , for at bestemme , hvor meget det kåde selskab havde at betale i skadeserstatning . Hjemturen var fuldstændig ude af hans hukommelse . 
Utilfreds med sig selv og den forløbne nats bevægede timer gik han ned og spiste frokost , medens han lovede sig selv , at holde sig så langt borte fra Borgergade og alt , hvad der hed jénsen , som vel muligt . Kun Stine gjorde det ham ondt for . 

koldt og mørkt hæver det store kaserne-etablissement sig ud af den tætte tåge , der i den stille septembermorgen trænger sig op fra grunden og i mandshøjde omhyller bygningernes fod . 
En efter en komme nogle hvidklædte skikkelser ud af gårddøren og forsvinde i tågen . Det er trænkonstablerne , der i den tidlige morgentime skulle forrette tjeneste i staldene . 
Tavse , slæbende , endnu halvsovende bevæge de sig hen over den store plads , med strigletøjet dinglende i hånden . En enkelt efternøler kommer løbende i fuld fart for at nå stalden til det befalede klokkeslet , og snart genlyde staldene af underofficerernes kommando-råb , afbrudte ved hestenes trampen og fodervognenes rumlen på de lange staldganges knudrede brolægning . 
En hest , som har ladet sig forlede ved 

synet af den løse grime og den åbne staldport , springer i kåd galop omkring på pladsen , nu og da forfriskende sig ved en lille tot af det sparsomme græs , der findes , indtil den lader sig lokke af den forfølgende trænkonstabels fristende havretrug , — så føres den atter ind i sit spiltov , ind til grimen . 
Nu bliver igen alt stille på pladsen , hvor tågen efterhånden lægger sig i små , klare dråber . I staldene høres kun den ensformige lyd af kardæsken , der føres hen over striglen , og staldunderofficerens langsomme slentren op og ned ad staldgangen . 
Så komme trænkonstablerne atter ud fra staldene ; nu kan man ved det stærkere dagslys bedre se dem . Det er raske , rødmussede karle , der , oplivede ved arbejdet i stalden , trænge sig leende ud af porten , for i kapløb at nå marketenderiet , hvor den varme , velgørende morgendrik venter dem . 
I dag er det festdag for dem , — det indkaldte mandskab skal melde sig — . Så høres der nyt fra hjemmet , en og anden får også lidt fødevarer ind ved samme lejlighed , og hvad , der ikke bidrager mindst til at gøre dagen til en festdag , er den omstændighed , at den egentlige eksercertid , med de mange morsomme marschture , i dag afløser skoletidens ensformige øvelser på fælleden . 

henimod middag begyndte de indkaldte at samle sig på gaden udenfor kasernen . Efter at de første hilsener og glædesytringer over gensynet vare udvekslede , drejede samtalen sig kun om den ene ting : de store øvelser , hvor og i hvilken retning , de skulle afholdes . En havde hørt sådan , en anden var vis på at det var sådan . 
» Nå , det er lige meget , «  sagde en lille , firskåren konstabel ,  » på landet skal vi , det er noget vi ved , og er der aldrig før hugget løs på bøndernes kyllinger og flæskesteg , så skal det blive denne gang , ellers har jeg ikke numer 51 . « 
» Ha , ha , ja det har du ret i , 51 , «  svarede en anden ,  » det skal blive en rask tur den , når vi nu bare må beholde godt vejr . « 
» Å hvad , godt vejr , «  faldt en tredje ind , .  » kan du ikke tåle en smule regn , så kan du måske nok få lov til at ride med paraply på . « 
Således forsloge de tiden , medens de afventede det klokkeslet , der skulle åbne dem adgangen til kasernen og alle dens glæder . 
Da Ole trådte ind på kasernen , stod hans tidligere korporal , Gjerdrup , indenfor porten , for at modtage de folk , der hørte til hans underafdeling . Han var nu sergent og tillige batteriets fourer . 

da han så Ole , kaldte han på ham og spurgte om forskellige ting der hjemme fra . Han var nemlig født i en naboby til Oles og kendte alle de gode folk dernede , skønt han ikke havde været der på egnen i flere år , da hans forældre for længst vare døde . Det morede ham dog altid at høre nyt fra den egn , hvor han havde tilbragt så glade dage , som en lille dreng af fattige forældre kan have dem . 
Gjerdrup var en køn gut , som han der stod med den tætsluttende uniform , de velblankede ridestøvler og den fikse militærhue sat kækt på snur , og Ole undslap der mangt et stille suk , medens han , betragtende disse herligheder , fortalte nyheder hjemme fra . Han kunne også have lyst til det raske , djærve militærliv ; men han havde jo , som eneste søn på gården derhjemme , pligter , der tvang ham ind på andre veje . 
Der kom nu flere og flere indkaldte ind af porten og meldte sig til Gjerdrup , der efterhånden stregede dem ud på sin liste og anviste dem en plads , hvor de kunne opholde sig , til alle vare samlede , da . de så skulle føres til munderingskammeret , for at modtage deres uniform . 
» Gå de nu over til de andre , «  sagde Gjerdrup til Ole ,  » så skal jeg snart besørge jer i trøjen . « 

i samtalens løb havde Gjerdrup fortalt Ole , at han var batteriets fourer og altså var den befalingsmand , der skulle ride af dagen før underafdelingen for at skaffe kvarter og staldrum til de mange personer og heste , og han havde også ladet nogle ord falde , der kunne tyde på , at han ville have Ole med på turen som sin hestepasser . 
» Ja , det må være det , han mente , «  tænkte Ole , da han gik over mod den leende , syngende flok , der alt havde samlet sig ;  » han vil have mig med som sin hestepasser , — så kan det først rigtig blive en morsom tur . «  vel ville han som fourerens oppasser få to heste med tilhørende sadler og hovedtøjer , samt sergentens uniform at renholde ; men dog var denne bestilling langt at foretrække for den mere tvungne og ansvarsfulde plads som spændrytter . 
Eftersom tiden gik inden hele det indkaldte mandskab blev samlet , blev det vanskeligere for underkorporalen , der stod hos dem , at holde den tilbørlige orden i geledderne . Hvert øjeblik havde en eller anden et ærinde at udrette udenfor flokken . Det gjaldt om at være opfindsom for at finde en passende benævnelse på disse ærinder , der alle gik ud på et og det samme , at svippe over i marketenderiet for at  » væde fortænderne . « 
Den livsglade snedkersvend Hansen , eller 

fra dette øjeblik rettere  » 21 «  , overgik næsten sig selv i dag . Han var så kåd og lystig som ingen sinde før . Han især havde alle mulige ting at udrette udenfor geleddet ; det lå ikke for ham at stå stille så længe ad gangen . 
Han var også i det splendide hjørne i dag og  » gav «  en mængde gensynsbægere til enhver , der ville være hans  » Gæst «  . 
Inde i marketenderiet var han mere oppe på bordet end på gulvet , og hans forråd af kåde indfald og lystige historier lønnedes som altid med stormende bifald . 
Pigerne fra køkkenet flokkedes i døren for at høre på den velkendte  » 21 «  , hvis ry ikke havde tabt sig i det år , han havde været hjemsendt . 
Han gav frierscener med alle slags ømme fagter og fingerkys hen til pigerne , så disse fnisende og rødmende fore bort fra døren . 
Så skiftede han kuliser , som han kaldte det , og gav en forestilling i bugtaleri , idet han med en stemme , som kom den inde fra kakkelovnen , takkede den lille , raske  » 21 «  for hans udmærkede underholdning , som stemmen nok mente måtte være en bajer værd . 
Opvarteren kom netop hen imod ham med en ny levering , som en af tilskuerne havde rekvireret . 

de er en prægtig fyr til at skylle ølhaner ud , «  råbte  » Kånstneren «  til ham ,  » De er ubetalelig . Jeg kan i hvert fald ikke betale dem , hvis jeg skylder noget ; men nu skal vi ellers straks skaffe enører , min putte . « 
Så hviskedee han et par ord til en af pigerne og fik straks en del genstande til låns , hvilke han forstod at give en anvendelse , som kun en sådan Broder lystigs fantasi kunne udregne . 
En kasserolle blev anbragt som hat , efter at der først var stukket en stor fjervinge fast i øskenet ; så lagde han et håndklæde sammen som bælte — det var en tyrolerscene , han var i færd med at forberede — og anbragte det om livet med et kasserollelåg foran som den bekendte bælteplade . Nu manglede han kun knæbenklæderne ; men  » 21 «  var ikke rådvild , han trak sine benklæder op til knæet , så at hans velformede lægge kom til syne , iførte hvide underbenklæder på den øverste halvdel og blå bomuldssokker på den nederste dito . Fjederstøvlerne med de nedhængende stropper og udtrukne fjedre vare en lige så komisk afslutning på  » Tyroleren «  , som kasserollen var begyndelse . 
Nu sprang han op på bordet , lettede på  » Hatten «  , og med tommelfingeren nede bag bæltepladen bukkede han for sit lykkelige publi 

kum med en alvor , som gjaldt det en prøveforestilling for samtlige Københavns artistiske direktører . 
Al disciplin blandt tjenestetyendet var nu glemt . Pigerne havde hellere mistet deres plads , end gået glip af en eneste af  » 21  « s bevægelser . De trængtes ikke mere i døren , men trådte helt frem i stuen i spændt forventning af , hvad der ville komme . 
Nu tog  » Tyroleren «  sin  » Guitar «  — et slibetræt — og efter at have stemmet den og slået nogle akkorder an , sang han , som det i øjeblikket faldt ham ind : 
» Mit humør gør nat til dag , 
eddike til vin , 
regn til solskin , for til bag , 
sorg til bare grin , 
sort til hvidt og vrang til ret , 
tidsler til violer , 
har jeg blot et slibebræt , er jeg straks tyroler . 
Kling nu , min gu—i—tar , thi når jeg sunget har , bliver du igen det gamle slibebræt ; 
livet , som nu—vi—har , er som vi selv det tage r , derfor er mit valgsprog :  » Gør dig livet lyst ogiet ! « 
Og under sangen kastede han så smægtende øjekast til pigerne , at næppe nogen virkelig tyroler kunne have gjort det efter . 
Gjerdrup , som imidlertid havde fået de 

andre samlede ude på pladsen , stod henne ved døren og så på forestillingen , uden at nogen havde hørt ham komme . 
Han var en fornuftig befalingsmand , som forstod betydningen af , at der blandt mandskabet fandtes folk med  » 21 « s humør . Ved lange , anstrengende marschture var sådan en lystig fyr , der kunne holde modet oppe hos kammeraterne , af uberegnelig værdi . Gjerdrup forholdt sig derfor rolig , da han kom ind i mandskabets marketenderi og så , at  » 21 «  var midt i sit nummer . 
» Nå , lad så det være godt for denne gang , «  sagde han leende , da  » 21 «  til slut lettede på  » Hatten «  og sprang ned fra bordet .  » Nu alle mand ud at træde an . « 
De dage , der gik forud for den store udrykning , skulle anvendes til at opfriske de forskellige militære øvelser hos det indkaldte mandskab . 
Gjerdrup var deres staldunderofficer og overhovedet den befalingsmand , med hvem de havde mest at gøre . 
•c en dag under middagsstald tjenesten kom Gjerdrup hen til Ole . 
» Kunne de ikke have lyst til at ride med det kvartergørende kommando som min oppasser ? «  spurgte han . 

» Jo tak , hr . Sergent , det kunne jeg nok , «  svarede Ole med et fornøjet smil . 
» Nå , så hold dem parat til at ride herfra på søndag morgen . Mandag morgen rykker batteriet af , og vi skal gøre kvarter ved Roskilde til den første nat . « 
» Ved hr . Sergenten ikke noget om , hvor vi skal hen ad ? «  spurgte Ole . 
» Jo , jeg talte med løjtnanten i går , og han fortalte mig , at to batterier , noget rytteri og en mængde fodfolk skal danne et sydparti , som agerer fjenden og tænkes at have gjort landgang ved jungshoved . En lignende styrke skal så danne nordpartiet og møde os i egnen mellem Præstø , Vordingborg og Næstved eller der omkring . Derfra skal vi så trænge dem tilbage til København , hvor øvelserne ophører . « 
» Så kan det godt være , at vi kan blive indkvarterede i nærheden af vor hjemstavn , «  mente Ole . 
» Ja vist så , det tror jeg også , «  svarede sergenten .  » På marschbestemmelserne hedder det , at vi skal have det første kvarter i nærheden af Roskilde , og næste nat omkring Ringsted , og så til snesinge og krummendrup . Så de kan komme i besøg på pilegården med det samme . « 
» Hvilken hest skal hr . Sergenten ride ? « 

spurgte Ole , for hvem dette spørgsmål også var af vigtighed . 
» Jeg rider min gamle stridshingst  » Mikkel «  , og de kan jo ride  » Hønen «  , hvis de har lyst , den er de jo vant til at ride . « 
Nu kom løjtnanten ind i stalden , Gjerdrup kommanderede  » Ret ! «  og dermed var samtalen endt . Men Ole vidste nu , hvad han ønskede at vide . Han skulle ride med Gjerdrup , han skulle indkvarteres i så umiddelbar nærhed af sit hjem , at der nok ville være mulighed for at ride over og hilse på de gamle , og endelig skulle han ride  » Hønen «  , en ældre , men endnu ret fyrig hoppe , som han tidligere havde redet og havde adskilligt tilovers for . 
Dagen før de skulle rykke af , var Ole fritagen for øvelse , for at han kunne gøre al ting parat . 
» Mikkel «  og  » Hønen «  trak han til smeden , for at denne kunne efterse beslaget . Så pudsede han de to rideekvipager , fyldte fodersækkene og pakkede de mange ting , som medføres i sadeltaskerne , på plads . 
Havde Gjerdrup set , hvor ivrigt Ole var beskæftiget , hvorledes han pyntede på ridetøjet , hvorledes han kælede for hestene og fyldte krybberne med brød og sukker , og hvad der ellers kan forsøde en gammel militærhest livet , 

så ville han have indset , at han ikke tog fejl , da han valgte Ole til sin ledsager på turen . 
Om aftenen havde Ole netop så megen tid tilovers , at han kunne løbe op og sige farvel på gæstgivergården . Der lå en pakke til ham fra hjemmet . I brevet , der var fulgt med , skrev hans fader , at bønderne i krummendrup og snesinge havde fået tilsigelse om indkvartering , og nu glædede han sig til at få sin søn at se i de nærmeste dage . 
Da Ole skulle være tidlig på færde næste morgen , opholdt han sig kun en kort tid hos gæstgiverfolkene , der ved afskeden medgav ham en halv flaske god cognac og nogle cigarer til forfriskning og tidskort på vejen og alle mulige venlige hilsener til folkene på pile-gården . 

den næste morgen var Ole tidlig på benene . 
Han åbnede sin pakke og fandt en mængde gode fødevarer , som han dog ikke kunne medføre ; men hans gode hjerte kom ham til hjælp til glæde for kammeraterne , der , efter at Ole havde smurt sig en god frokost , fik hele resten til deling . 
Hans kære , gamle pibe var stukket ned mellem det øvrige , indrullet i et par nye strømper , og i pibehovedet fandt han en tikroneseddel gemt ; den havde moderen stukket til ham , eftersom den ikke stod omtalt i brevet . 
Det var en travl morgenstund for Ole ; men fem minutter før den aftalte tid , holdt han på pladsen foran staldene , med Gjerdrups hest ved hånden . 
Nu kom Gjerdrup hen imod ham . 
» God morgen ,  » 40 «  i er alt i orden ? « 

spurgte han , medens han anbragte nogle skrive-materialier i sin sadeltaske . 
» Javel , hr . Sergent , det hele i en æske , «  svarede Ole og greb Gjerdrups ene stigrem , for at sadlen ikke skulle forrykke sig , , medens sergenten sad op . 
Lidt senere kom foureren fra det andet batteri ridende , fulgt af sin hestepasser , og da straks efter den kvartergørende officer kom til , satte truppen sig i bevægelse . 
Med et muntert  » Farvel «  til højre og venstre rede de ud af porten . 
Det var et prægtigt vejr , de havde at ride i , et rigtigt søndagsvejr , så hjertet hoppede i livet på Ole , da han red ind gennem gaderne , hvor de morgenspadserende vendte sig for at se efter den lille skare unge , kække ryttere og de kåde , springende heste . 
Ole var ikke den , der vakte mindst opmærksomhed , og fra mangt et vindue blev der tilvinket ham et farvel af tjenestepigerne , der forrettede deres morgengerning . Hist og her ledsagedes også støvekludens viften af et blik , der kunne tyde på , at afsenderinden nok kunne lide at stifte nærmere bekendtskab med den raske trænkonstabel , som red dernede med de røde , runde kinder og de leende øjne , så stram og strunk som han dér sad , vuggende de kraftige skuldre i takt med hestens skridt . Men Ole 

måtte , af hensyn til de foran ridende befalings-mænd , indskrænke genhilsenen til en lille hovedbøjning , hvori han dog forstod at lægge så megen forståelse , at den som oftest jog den rødmende pige bort fra vinduet . 
» Så , nu lade vi stå til , «  sagde løjtnanten , da de nåde ud på den anden side af Frederiksberg slot ; vi holder hvil i tåstrup kro — altså — tr-r-r-a-v ! «  så kaldte han de to sergenter op ved siden af sig , da han ville give dem nogle ordrer angående indkvarteringen , vel også for at få en passiar til tidsfordriv ; de tre oppassere holdt deres heste ud i siderne af vejen for at ride , hvor der var blødt og behageligt for dyrene at løbe , og efterhånden faldt det lille kommando over i den frie , slanke trav , som soldaterne kalde fourertrav . 
» Er det dog ikke morsomt at være soldat ? «  råbte Ole til sine kammerater , da de vare komne så langt ud ad vejen , at alt , hvad der hører til og minder om København , lå bagved dem . 
» Jo , «  mente  » 36 «  ,  » jeg kunne godt have lyst til at gøre sådan en tur med hvert år ; men det kan man jo ikke få lov til . Der var nok ellers mange , der gerne ville med . « 
Ole så hen på Gjerdrup . Han betragtede med et lille suk de tre gule snore , der berettigede denne til at være soldat , så længe det 

lystede ham . Han var ikke langt fra at bebrejde skæbnen , der havde sat ham som eneste barn på gården derhjemme og derved hindret ham i at følge den vej , som hans lyst og interesse for militærlivet kun alt for tydeligt og lokkende pegede imod . Han så på den unge premierløjtnant , der red ved siden af Gjerdrup ; så højt gik hans attrå vel ikke , men et lille  » Hvem ved ? «  , sneg sig dog frem på tungen , medens han tænkte på de gode skoler , han havde besøgt , og hvor let det altid var faldet ham at lære  .  .  . Han tog sig selv i at sidde og gruble — det var ellers ikke hans tidsfordriv — så mandede han sig op , tog sin pibe frem og forsøgte at dampe de mørke tanker bort . 
I en lille landsby , som de rede forbi , ringede kirkeklokkerne til gudstjeneste , og langt borte fra en anden kirke lød den samme højtidelige ringen som et ekko . 
» Nu ringer de også til kirke derhjemme , og far og mor kører derop , «  tænkte Ole . Derfra gled hans tanker over på den mulighed , der var for at besøge dem . Han glædede sig til at komme ridende på  » Hønen «  op gennem sin fødeby og svinge ind til sin faders gård ; det måtte jo rigtig vække opsigt i den lille landsby .  » Hønen «  var nok gammel , men springe skulle den , hele byen igennem ; og som om han allerede var dernede , tog han tøjlerne til sig 

og klemte  » Hønen «  , så at den dansede og sprang hen ad vejen . 
» Hvad er der med det gamle liv ? «  spurgte Gjerdrup tilbage . 
» Å , den er lidt øm i munden , hr . Sergent , «  svarede Ole og klappede  » Hønen «  beroligende på halsen . 
» Så gør , ligesom den gamle vagtmester i Næstved altid sagde : tag tøjlerne i alle fire hænder . « 
» Ha , ha , «  lo løjtnanten ,  » sagde han det ? Han mente vel at tage alle fire tøjler i hænderne . « 
» Ja , naturligvis , men han var så gammel og svækket på hukommelsen , at det mange gange kneb for ham . Det var også ham , der forklarede eleverne at springe an i højregalop , ved at råbe til dem :  » Lige meget med begge tøjler og begge schenkler , men mest med højre tøjle og venstre Schenkel . « 
» Ha , ha , han må have været dejlig . « 
Forslående tiden med munter passiar nåde det lille kommando henimod middag til tåstrup . 
Udenfor kroen sagde befalingsmændene af hestene , som de overgave til deres respektive oppassere , hvorefter de gik ind i kroen for at styrke sig til resten af vejen . Trænkonstablerne bandt hestene til bommen , og Ole , der havde 

tilbudt at tage den første vagttur ved hestene , gav sig i lag med sin medbragte frokost , medens han vandrede frem og tilbage bag de gumlende dyr . 
Nogle søndagsklædte bønderkarle og børn havde samlet sig om hestene , hvor de delte tiden mellem at beundre disse og de skinnende hovedtøjer og sadler og høre på Oles kvikke svar på de mange spørgsmål , de rettede til ham . 
Et selskab , bestående af en ældre herre og tre damer , kom i livlig samtale ned ad vejen , tilsyneladende for at gå ind på den lige over for kroen liggende banestation . Ole havde vel set dem komme , men ikke taget synderlig notits af dem , ligesom det lille selskab heller ikke ventede at træffe bekendte her . 
Løjtnanten , der havde været ude for at hente en cigar i sin sadeltaske og ved samme lejlighed moret sig over Oles samtale med karlene , vendte leende tilbage til krostuen , hvor de to sergenter sagde . 
» Det er nok en munter fyr , de har fået med , «  sagde han til Gjerdrup ;  » han har svaret på rede hånd . « 
» Ja , han er god nok , «  svarede Gjerdrup .  » Han gi’r dem vel en rar forklaring derude ? « 
» Ha , ha , ja , der var en lille Karl derude , som mente at han ville blive kasseret på 

sessionen , fordi han var undermåler ; men deres oppasser trøstede ham med , at han jo havde et par ben , der nåde helt ned til jorden . Det kom så tørt fra ham , ha , ha . « 
» Ja , han er med , som man siger . « 
» Hør , stik ham en bajer ud fra mig , «  bad løjtnanten . 
Gjerdrup holdt flasken ud af vinduet og kaldte på Ole , som i øjeblikket befandt sig lidt henne på vejen . 
» Hejda ! —  » 40 «  ! — Værsø ! «  råbte han ,  » her er en bajer til dem fra løjtnanten . « 
Ole løb hen og hentede flasken , og da han vendte sig om fra vinduet , stod den gamle herre , der havde hørt hans navn nævne , lige bag ved ham og betragtede ham med et lige så venligt som forundret smil . 
» God dag , hr . Kjølborg , «  hilste Ole og bød hånden frem . 
» God dag , hr . Værsø . Det var da morsomt , at vi skulle træffe hinanden her . Skal de nu ad Roskilde til ? « 
» Ja , vi skal bestille kvarter nede ved Roskilde . 1 morgen kommer kanonerne allerede . « 
» Det var da morsomt . Kan de ikke gå fra hestene et øjeblik , så de kan hilse på mine damer , de står der henne . — hm 1 — det var da morsomt . — jeg hørte sergenten nævne deres navn , ellers var jeg måske gået dem 

lige forbi . Og sikken en flot soldat , de er bleven ; ja , det så jeg jo nok forleden , at de kunne tage dem ud i uniformen . « 
Under denne samtale var Ole , hvis afløser imidlertid havde indfundet sig , fulgt med kjøl-borg hen til de tre damer , som nysgerrig stod og så til uden at kunne forstå , hvad den gamle Kjølborg , der så pludselig havde forladt dem , ville med den fremmede soldat . 
» Se heri «  råbte Kjølborg til dem ,  » her finder jeg midt på landevejen den unge mand , som jeg fortalte om , ham , jeg traf i kupéen . Det er hr . Værsø , «  fortsatte han ,  » som nu er bleven soldat , og her ser de min søster Hansine , og det er min datter Signe , og den lille spilopmager der , hun er min yngste , hun hedder Clara . « 
Ole kom straks i livlig samtale med damerne . De fortalte , at de alle skulle med toget til Roskilde , for at frøken Signe kunne tilbringe dagen , som var hendes fødselsdag , i hjemmet . Kjølborg , søsteren og Clara havde været i besøg hos Signe og toge hende nu med hjem et par dage . 
De fik af Ole at vide , at de kunne vente store mængder militær til Roskilde , på gennem-marsche til sydsjælland , en oplysning , der blev modtaget med lige stor glæde af hele familien Kjølborg . 

da toget endnu ikke var ankommet til stationen , spadserede de frem og tilbage foran kroen , fra hvis vinduer løjtnanten og begge sergenterne ivrig betragtede det muntre selskab , som Ole på sin livlige , utvungne måde underholdt . 
» Hun er virkelig køn , hende med det blå overstykke , «  sagde løjtnanten , idet han med sit lommetørklæde gned ruden af ,  » det er et par Pokkers dejlige øjne , hun har ! « 
» Mon det er mand og kone med to døtre , «  faldt Gjerdrup ind . 
» Ja det kan ligne sådan noget , skønt den ældste af damerne ser temmelig ung ud til at være moder til de to andre , «  mente den anden sergent . 
Særlig drejede talen sig om frøken Signe , som de tre befalingsmænd vare enige om at kalde en smuk pige . 
Hun var noget lille af vækst ; men hvad man kunne mene , at naturen havde forsømt hende med i denne retning , havde den rigelig erstattet hende i smukke , regelmæssige ansigtstræk og ægte kvindelig ynde . Sit svære , blåsorte hår bar hun i en tyk fletning frit nedhængende , sammenholdt af et rødt silkebånd , den sunde rødme på de fyldige kinder gjorde i forening med en lille , smuktegnet mund og 

store , mørkeblå øjne hendes ansigt til det smukkeste , nogen nitten-årig pige kunne bære . 
Hendes to ledsagerinder vare af meget forskellig alder og udseende . Clara var en køn , lille skælm på tretten år , medens hendes tante , frøken Hansine , var en pige , hvis alder måtte være nær de fyrre . Skøndt årene ikke var gåde frøken Hansine helt umærkelig forbi , var hun dog endnu af et rigtigt tækkeligt udseende . I sin ungdom havde hun været forlovet med en marineofficer , som dog allerede efter et halvt Års forløb hævede forbindelsen , og senere havde der ikke vist sig nogen frier på hendes horizont . Efter hendes egne forsikringer at dømme , ville hun  » såmænd aldrig «  forlove sig mere , og dog tydede hendes klædedragt , ved hvilken hun søgte at give sig et muligst ungdommeligt udseende , og hendes hele væsen på , at hun ikke ville have noget imod at træde ud af sin jomfrustand , ja , onde tunger dernede i den lille købstad vidste endog at fortælle , at hun flere gange , dog uden resultat , havde prøvet  » den ikke mere usædvanlige vej « 
Med sit skarpe blik og den evne , gamle jomfruer besidde til at opdage selv den mindste kærlighedsgnist i et menneskeøje , opdagede hun snart , at Ole og Signe havde  » fundet hinanden «  . Og hun tog ikke fejl ; thi uden at de to unge mennesker selv anede det , knyttedes der ved 

dette tilfældige møde midt på landevejen et bånd så fast imellem dem , at de begge følte en dem hidtil ukendt sorg , da toget rullede ind på stationen og tvang familien Kjølborg til i få ord at tage afsked med Ole . 
» På gensyn ! På gensyn i Roskilde ! «  råbte Kjølborg så højt , at Ole kunne høre det ud på landevejen , hvor han endnu stod , medens de rullede forbi . Han tog sit lommetørklæde op og viftede svaret tilbage gennem støjen fra de raslende vogne og den tætte , hvide damp , som vinden førte over til ham . 
Da han ikke længere kunne se det lille lokkehoved , der stjålent kiggede ud til ham gennem vinduet ved siden af kupédøren , da også de viftende lommetørklæder forsvandt , gik han tilbage til ,hestene , hvor man var i færd med at sidde op . 
» Hun var s’gu køn , den lille tykke , «  sagde  » 36 «  , da de travede bort fra kroen ,  » det var dog et par farlige øjne . « 
Det var just også denne  » lille tykke «  og disse  » farlige øjne «  , som Ole sad og tænkte på , og han kunne have omfavnet sin kammerat , så glad blev han ved dennes velmente om end noget platte bemærkning . 
Hidtil havde Oles kærlighed kun omfattet forældrene og gården og husdyrene derhjemme , — noget pigeansigt havde endnu ikke lagt beslag 

på hans opmærksomhed — ; men nu jublede det i ham ved tanken om den lille , yndige pige med de smukke øjne , det tætsluttende , marineblå overstykke og den lille , fikse hat . Den friske stemme , der så indsmigrende havde spurgt , om de så måtte vente ham , lød endnu som liflig musik i hans øren , og han mente endnu at kunne mærke hendes gentryk , da han ved afskeden havde givet hende hånden og lovet at komme . Hvorledes dette skulle lade sig gøre , havde han vel ikke tænkt på den gang ; men nu stolede han på gennem Gjerdrup at få udvirket løjtnantens tilladelse til at ride derind . 
Inden de nåde Roskilde , fik han da også sat sin talsmand så meget ind i forholdene som nødvendigt , for at denne kunne skaffe ham den forønskede tilladelse . 
Hen på eftermiddagen ankom Gjerdrup og Ole til bestemmelsesstedet , en landsby tæt udenfor Roskilde . Den øvrige del af kommandoet var redet videre til en noget længere borte-liggende landsby . 
Før de skiltes , havde premierløjtnanten givet ordre til , at hele kommandoet skulle samles udenfor Roskilde , ved  » Røde port «  , næste morgen klokken fem , og at fourererne skulle møde hos ham , så snart de ud på aftenen havde deres 

arbejde færdigt , for at de i forening kunne gennemse det . 
Den lille , tykke sognefoged stod midt i gården , da de to ryttere rede ind gennem den lave port , hvor lænkehunden fo’r dem gøende og snærrende i møde . 
» Nå , kommer de nu ? — god dag , «  sagde han og strøg  » Mikkel «  ned over den skummende mule .  » Jeg har ellers ventet dem for længe siden . Ja , vær så god , «  vedblev han med en håndbevægelse hen imod døren ,  » Mutter venter dem med maden . « 
De trak hestene i stald , og Gjerdrup gik med sognefogden ind i stuen , hvor også Ole lidt efter indfandt sig . 
Medens de spiste , fortalte Gjerdrup allehånde nyheder fra København og fik til gengæld af manden forskellige oplysninger om høsten , kreaturavlen , og hvad der ellers indbefatter en landmands glæder og sorger . Så gled talen over på det militære område . Kun Ole forholdt sig tavs . Sognefogden fandt ham vel lidt ordknap , men tænkte sig , det var som følge af , at sergenten var til stede , og ville just nøde ham med ind i samtalen , da Ole rejste sig med et  » Tak for mad . « 
» Ja vel bekomme dem , «  svarede bonden ;  » De har ellers svært hastværk , synes jeg . « 
» Ja , jeg skal skynde mig med at få pudset 

og striglet , «  svarede Ole med hånden på dørgrebet . 
» Nå , ja , ja ! Men kom så ind og tag en thevandsknægt med . « 
» Ja — tak , men det får jeg ikke tid til i dag , for jeg skal ind til Roskilde i besøg . «  lidt efter genlød gården af den muntre fløjten , hvormed Ole ledsagede sit arbejde . 
Imidlertid forhandlede Gjerdrup og sognefogden om indkvarteringen . Det var intet ringe arbejde , da der skulle tages de strengeste hensyn til de for indkvartering af feltartilleri gældende bestemmelser , og det vanskeliggjordes yderligere ved de mange ønsker og anmodninger , som Gjerdrups kammerater havde udtalt for ham , før han red hjemme fra . En havde ønsket at blive indkvarteret hos en mand , der holdt af at spille  » 66 «  , en anden ville absolut bo hos en Møller eller brygger , og således videre ; ja — en gammel , dansk-tyskgebrokkenttalende Trompeter havde endog ytret som sit beskedne ønske , at han på hele turen helst ville  » indkvar-tieres vet bare enker «  . 
Gjerdrup fandt dog til sidst ud af det på en måde , som han mente , at alle måtte blive tilfredse med . Kun den fordringsfulde  » Signalmager «  ville komme til at tage til takke med en — grovsmed . 

da de efter endt arbejde kom ud i gården , stod Ole parat til at ride bort . 
» Nå , mor dem nu godt ,  » 40 «  , sagde Gjerdrup ;  » men kom blot hjem i ordentlig tid , for de skal jo tidlig op , ved de . « 
» Ja , jeg kan ellers godt kalde på dem , «  tilbød sognefogden .  » Jeg er , sådan som man siger , en morgenmand — hæ . « 
» Tak , det var dejligt . Men de må ruske godt i mig og blive hos mig , til jeg er ude af sengen , for jeg holder af at give en sludder for en sladder i halvsøvne og så falde hen igen . Det er altså klokken halv fire . « 
» Vær de bare rolig , «  nikkede manden ,  » De skal nok komme op . Og så lader jeg porten stå åben , «  tilføjede han ,  » så kan de jo nok hitte ud af det andet , når de kommer hjem i aften . « 
Under denne samtale havde Ole trukket et par rene , hvide handsker på og svunget sig på ryggen af  » Hønen «  .  » Farvel , hr . Sergent , farvel , sognefoged , «  råbte han .  » Altså — halv fire . «  så red han ud gennem porten , ad Roskilde til . 
» Det er s’gu en pæn Karl , «  sagde bonden , medens han kiggede efter den bortridende Ole . 
» Ja , han er den raskeste trænkonstabel , der nogen sinde har kørt for en kanon , «  for 

klarede sergenten .  » Han er en gut , som alle mennesker må holde af . « 
I afvekslende skridt og kort trav tilbagelagde Ole den korte strækning til Roskilde . Han havde hellere jaget derind i galop ; men han havde lovet sin sergent at skåne hesten , og Ole holdt altid sit ord . 
Da han skridtede ned gennem hovedgaden søgende efter et sted , hvor han kunne anbringe sin hest , kom Clara springende ud fra en gadedør og råbte til ham : 
» Det er her vi bor , her oppe på første sal . « 
Ole kastede uvilkårlig et blik op til de vinduer , som Clara pegede på , og fik øje på Signe , der sad ved reflektionsspejlet , i hvilket hun havde set ham komme . Hun nikkede så venligt smilende ned til ham , at han mærkede blodet fare sig helt op i tindingerne , da han med hånden til huen besvarede hilsenen . 
Så bad han Clara sige oppe , at han blot ville ride hen i den nærmeste gæstgivergård for at opstalde hesten , så ville han komme . 
» Nå , så skal de derhen på  » Gamle postgård «  , «  råbte Clara , idet hun pegede i retning af det nærliggende gæstgiveri . 
» Tak , lille Clara , nu skal jeg snart komme 

tilbage , «  råbte Ole med et blik op til reflek-tionsspejlet . 
Da han havde fået hesten i stald og set efter , at man sørgede godt for den , gik han det korte stykke vej tilbage og stod straks efter i Kjølborgs dagligstue , hvor hele familien ønskede ham hjertelig velkommen . 
Han fandt sig vel lidt underlig til mode ved således pludselig at befinde sig i disse menneskers hjem ; men Kjølborg lod ham ikke få tid til lange betænkninger . 
» Vær så god , min unge ven , «  sagde han med et muntert smil ,  » vil de ikke tage deres sabel af ? Den kan hænge her i korridoren . Vi er fredelige roskilderejer alle til hobe , så de kan godt hænge deres dyrendal på væg . — så , gå nu ind til damerne , de har ventet dem med chokoladen . « 
Medens frøken Hansine anrettede chokoladen , var Ole et øjeblik alene med Signe , som igen havde taget plads ved vinduet med sit broderetøj . Hun så så smuk og fornem ud , som hun der sad bøjet over arbejdet med de fine fingre i ivrig beskæftigelse med de spraglede tråde , at Ole et øjeblik syntes at lede efter passende ord at henvende til hende . Men så lagde hans friske lune ham ordene i munden , og medens de talte om byen og omegnen og udsigten over torvet ,_så de hinanden så frejdig 

ind i øjnene , som var det to børn , der pludrede sammen , og fastere og inderligere slyngede det rene kærlighedsbånd sig om de to unge hjerter . 
»  .  .  . , og når de kommer tilbage , ser de måske op til os igen ? « 
» Ja , tak — dersom jeg da ikke kommer til ulejlighed . « 
» Aldeles ikke , hr . Værsø , jeg kan forsikre dem , at — at fader vil blive meget glad ved at se dem , «  svarede Signe , medens en rødme så frisk som morgenrøden gled hen over hendes smilende ansigt . 
» Men gud , hr . Værsø , de står jo op endnu ! «  udbrød frøken Hansine , der i det samme kom ind med chokoladen .  » Signe dog , hvor har du kunnet forglemme dig således ? «  tilføjede hun , medens hun sendte sin niece et blik , hvori bebrejdelsen dog i betydelig grad mildedes af en vis overbærende forståelse . 
» Om forladelse , hr . Værsø , «  bad Signe ,  » jeg glemte helt at bede dem tage plads . Men vær så god , «  vedblev hun ,  » nu skal de også have lov til at sidde her , ved siden af fødselsdagsbarnet .  « 
Lidt efter kom Kjølborg og Clara ind , og frøken Hansine bød chokoladen om . 
» Hvor det dog var morsomt , at vi skulle møde dem i dag , «  sagde Kjølborg .  » Jeg har talt så meget om dem , siden jeg traf dem forleden , 

at de rolig kan betragte dem som en kær gæst hos os . Hvorlænge tør de nu blive her i aften ? « 
» Å , sådan til klokken ti , tænker jeg , for hesten får jo en lang tur igen i morgen . Vi skal til Ringsted . « 
» Ja , det kan virkelig være drøjt for de stakkels heste ; det er lange veje , de har at bære de svære ryttere , «  sagde Signe med et blik på Oles mandige skikkelse . 
» Å ja , «  mente Ole ;  » men hvad skal vi så sige om fodfolket , som må gå hele vejen ? « 
» Å , de stakler ! «  udbrød Hansine .  » Jeg har nok set dem , når de kommer slæbende hen ad vejen med deres ømme , forpinte fødder . Man kunne da også lade dem køre med toget , «  tilføjede hun indigneret . 
» Ja nok , «  svarede Ole ,  » men det er jo for øvelsens skyld . « 
» Hvorfor ler du , Frits ? «  spurgte Hansine med et lidt strengt blik på Kjølborg .  » Har jeg sagt noget dumt ? « 
» Aldeles ikke , min pige ; men da i talte om at køre med toget , kom jeg til at tænke på bonden , som Værsø muntrede så godt af , da vi kørte herind forleden . « 
» Ha , ha , ha , «  lo damerne i kor . 
» Men sig mig dog , hvorledes kunne de finde på at binde ham den historie på 

ærmet ? «  spurgte Signe , idet hun fæstede sine smukke øjne på Ole . 
» Å , det kom sådan af sig selv , «  svarede den adspurgte smilende .  » Han ville ikke lade mig være i fred , og så var det , jeg fandt på at drille ham lidt . « 
» Ha , ha , «  lo Kjølborg .  » Den historie glemmer jeg ikke så let . Jeg ser ham endnu , da de fortæller ham om de 75 kroner , som hans svoger skulle have om året , og det lille stykke jord , hvor han kunne sole sin kat . Ha , ha , ha , han troede , jeg sov ; men jeg måtte bore hovedet helt ned bag frakkekraven , for ikke at briste i latter . Men nu skal de høre en lille oplevelse af mine egne . «  så fortalte Kjølborg om en ven , som han en aften havde været sammen med hos en familie på Christianshavn , og som var falden i søvn i sporvognen , da han efter en meget glad aften ville køre til sit hjem i Oehlen-schlægersgade .  » Og kan de så tænke dem en køretur , han fik , «  endte Kjølborg sin fortælling ;  » han var først på Frederiksberg , og der fik konduktøren netop rusket så meget liv i ham , at han kunne fortælle , hvor han skulle hen ; men på tilbagevejen huskede konduktøren ham først , da de kom til holmens bro . Så måtte han gøre turen med til Amager , førend han til sidst endte ude på Vesterbro . « 

» Å , det var udmærket , «  lo Ole .  » Det kan man da kalde Per gantes genvej . « 
Under Kjølborgs fortælling , som damerne kendte , havde Signe taget plads ved fortepianoet i et tilstødende værelse . Hun lod de små , spidse fingre løbe hen over klaviaturet uden dog straks at kunne frembringe nogen bestemt Melodi . Inde fra dagligstuen hørte hun Oles friske latter , og efterhånden formede der sig da ud af de ville toner den smukke Melodi af en lille , vemodig sang , hun engang havde lært . 
Kraftigere og fyldigere strømmede tonerne frem , og skønt hun ofte havde spillet denne sang , syntes den hende nu at være så uendelig smuk , at være som skreven ud af hendes eget lille hjerte , og hendes øjne blev fugtige , medens hun spillede melodien igennem . 
Så slog hun med kraft nogle akkorder an , som for at komme bort fra de underlige tanker , der sænkede sig over hende ; men straks efter faldt hun igen ind i melodien , og nu sang hun teksten med sin smukke , klare stemme : 
der toner så sælsom en klang i mit bryst , som fra tusinde bævende strænge , snart så vemodig blid , snart i svulmende lyst , som ville mit hjerte den sprænge . 
Snart gør den mig bange og knuger mit sind , så jeg blegner og næsten må græde ; 
men så strømmer dens toner som ild til min kind og løfter min tanke til glæde . 

den fylder min sjæl med en dragende trang 
til en verden at elske og favne ; 
men dog lyder der ud fra den sælsomme klang kun ét af de tusinde navne . 
Således havde hun aldrig sunget før . Selv Kjølborg , der sammen med Ole havde nærmet sig døren , lyttede til den sjældne kraft og det smukke foredrag , som hans datter i dag forstod at lægge i den lille sang . 
» Synger de ikke ? «  spurgte hun , da hun rejste sig fra klaveret . 
» Å jo , nok lidt , «  svarede Ole smilende ;  » men det er mest , når jeg går derhjemme i Marken . « 
» Jamen de må endelig synge lidt for os , «  bad Signe med sit uimodståelige smil . 
» Å ja — å ja , «  stemte de andre i , og frøken Hansine tilbød at akkompagnere . 
Ole havde fra lille haft en ret god sangstemme , som hans muntre sind havde ladet ham øve daglig , og på højskOlen var hans sanglærers flid rigelig bleven belønnet ved Oles udmærkede fremskridt . 
Da frøken Hansine havde taget plads , sang Ole en lille sang , som han havde lært på højskOlen , og som netop nu faldt ham ind : 
hvis ikke dine øjne var så dybe og blå , hvis ikke dit smil var så sødt , hvis ikke din pande var den ædleste , jeg så , hvis ikke dit hår var så blødt , 

hvis ikke du havde så dejlig en mund , hvis ikke din kind var så rød og så rund , så turde der lyde fra mit hjertes dybe bund en stemme , som voved’ at sige : 
» Jeg elsker dig , du kære , lille pige . « 
Først var han lidt ængstelig ; men efterhånden som frøken Hansines udmærkede harmoni støttede ham , blev han sikrere , og allerede ved slutningen af verset følte han sig så rolig , at han utvungen og frejdig kunne fuldende sangen . 
Da han sang den sidste linie , kom han tilfældig til at se hen på Signe , som med store , fugtige øjne syntes at sluge hvert ord i sangen . Han lo til hende , medens han begyndte det næste Vers ; men Kjølborg så forundret efter sin datter , der pludselig rejste sig og gik ind i dagligstuen . 
Hun gik hen til vinduet og stirrede ned på gaden , hvor månen lagde sit blege lys hen over de hvide sten . Den ro , der herskede dernede , gjorde hende godt , den ligesom meddelte sig til hende for at hjælpe hende at finde rede i de mange fremmede tanker , som bestormede hende , mere og mere forvirrende , efterhånden som hun lyttede til Oles sang . Hun var så underlig bange , og dog kunne hun af lutter glæde have omfavnet hele verden  .  .  . Hun trykkede hånden mod sit bryst og bøjede 

panden frem mod den kølige rude , medens hun næsten modvillig lyttede til . 
Da hørte hun inde fra stuen : 
dog — når du ser på mig med dine øjne så blå , og smilet mig møder så sødt , og når din smukke pande — den ædleste , jeg så — sig hvælver bag håret så blødt , så tænker jeg kun på din dejlige mund , på kinden , der luer så rød og så rund , og føler , at nede fra mit hjertes dybe bund en stemme mig tvinger at sige : 
» Jeg elsker dig , du kære , lille pige . « 
Så brast hun i gråd . Nu vidste hun det , nu forstod hun alt . Hun elskede denne unge mand , som tilfældet så pludselig og uventet havde ført til hende  . . . Ja , således var det . Nu vidste hun , hvorfor hun var bleven så bange og dog så glad , da han så på hende , medens han sang , og det lille :  » Mon han også  .  .  . ? «  trængtes hurtigt tilbage , da hun erindrede sig det smil , hvormed han havde set på hende . 
Da de sidste toner forstummede , var hun igen rolig og glad . Hun gik ind til sin tante , der endnu sad ved klaveret , og kyssede hende . 
» Du spillede så yndigt , kære tante , «  sagde hun som svar på dennes spørgende mine ,  » og hr . Værsø sang så smukt . Det er dog en nydelig lille sang . « 
» Ja , ikke sandt , «  svarede Ole .  » Jeg har 

lært den af min lærer på højskolen . Han kunne så mange kønne sange . « 
» Vil de ikke nok skrive teksten af for mig ? «  bad Signe .  » Melodien tror jeg nok , jeg kan huske , så simpel og smuk , som den er . « 
» Jo , det skal jeg nok . Om et par dage skal jeg skrive til deres fader , og så kan jeg lægge et lille brev indeni til dem ; — hvis jeg da ellers må . « 
Ved aftensbordet fortalte Ole om manøvren , og kom derved til at omtale sine forældre og sit hjem . Han beskrev gården og dens beliggenhed , fortalte på sin ligefremme , ukunstlede måde om livet dernede på egnen og omtalte sine forældre med en så sønlig ærefrygt og kærlighed , at han ved hvert ord gjorde sig mere afholdt af familien Kjølborg . 
Når han så’ over på Signe , der fulgte beskrivelsen med mere end almindelig interesse , mødte han disse store , sjælfulde øjne , som han hele dagen havde set for sig , og da han fremførte det ønske , at mødes med Kjølborgs på pilegården , og forklarede dem , at de med dét samme kunne få fægtningsøvelserne at se dernede , da strålede disse øjne ham i møde med et udtryk af den inderligste glæde , og tilbudet blev modtaget , for så vidt hans forældre da ikke ville have noget derimod . 
» Å nej , «  sagde Ole ,  » det er gæstfrie folk 

på pilegården ; men jeg skal skrive om det til far , så kan han selv skikke bud herop til dem . « 
» Og jeg må vel skrive ind til forpagteren , at du bliver borte et par dage over aftalen , «  sagde Kjølborg med et skælmsk smil til Signe ,  » for du vil vel nok tage med . « 
» Ål ja , ja , det var den allerbedste fødselsdagsgave , «  jublede Signe , medens hun rejste sig og bød Ole  » Velbekomme «  . Så hastede hun ind i stuen , hvor klaveret stod , og gav sit hjerte luft i støjende fantasier , indtil hun afbrødes af et par unge veninder , som i følge med deres Broder kom for at gratulere . 
Efter at den fornødne præsentation af  » Hr . Værsø — frøken Adelaide kragsted — frøken Emilie kragsted — kommis kragsted , «  som med megen livlighed blev besørget af Signe , og den ikke mindre fornødne udladning af de forskellige ønsker i dagens anledning havde fundet sted , blev det lille selskabs forøgelse trakteret med den uundgåelige chocolade , hvorefter man atter samledes om instrumentet , for at give frøken Adelaide lejlighed til at aflevere  » en yndig , lille Arie «  , som hun havde glædet sig så meget til at skulle synge for Signe . 
Som frøken Adelaide just bladede op efter en anden  » yndig , lille Arie «  , foreslog Clara at 

lege den nye panteleg , som de havde lært af spillelærerinden . 
» Å ja , skal vi det ? «  spurgte Signe .  » Den kender de vist ikke , hr . Værsø . Tante , vil du spille , «  vedblev hun ,  » så skal jeg vise hr . Værsø , hvorledes det går til . — ser de , nu begynder tante en eller anden Melodi , så kommer jeg ind af døren , og imedens er der talt om noget , som jeg skal foretage mig her i stuen , enten flytte en stol eller åbne en dør eller sådan noget , det får jeg at vide af musikken . Kan jeg så ikke gætte det rette , må jeg naturligvis give pant . Så , vær så god , tante , «  tilføjede hun , idet hun dansede ind i dagligstuen og lukkede døren efter sig . 
» Nå , nu gælder det om at give hende en vanskelig opgave , «  sagde Kjølborg . « 
Efter en del vaklen mellem de forskellige forslag bestemte man sig for det af kommis kragsted fremførte , at lade Signe lukke nodebogen sammen . 
» Kom så ! «  råbte Clara , da tanten havde stillet nodebogen til rette og fundet en livlig Vals . 
Signe trådte ind og blev stående et øjeblik ved døren . Musikken lød ganske sagte . 
» Nå , der er vist lavet noget rart noget til mig , «  sagde hun og lod sine smukke øjne vandre rundt i stuen . Så gik hun frem på gulvet , 

og efter et par gange at have bevæget sig frem og tilbage , ledet ved den stærkere eller svagere musik , blev hun stående ved siden af sin tante . Nu lød valsen i kraftige toner ; det måtte altså være ved klaveret , hun skulle foretage sig noget . Hun slukkede det ene lys ; men straks dæmpedes tonerne ; — altså gættet fejl . Så nærmede hun hånden mod nodebogen , og da tanten nu med foden på pedalen lod tonerne strømme frem , smækkede hun hurtig bogen i og vendte sig smilende til Ole med de ord : 
» Er det ikke morsomt ? Nu er det deres tur . Hør bare godt efter musikken . « 
Da døren var lukket efter Ole , foreslog frøken Adelaide , at man skulle lade ham løse den lille , røde sløjfe af Signes hårpisk . 
» Ja , det er udmærket , det gætter han ikke , han skal nok komme til at give pant , «  lo Signe og satte sig ved vinduet med hårpisken hængende frem over skulderen . 
» Ja , se endelig at få ham til at give pant , «  lo Kjølborg og truede ad den lille skælm ved vinduet . 
» Kom så ! «  råbte Clara , der stod -midt på gulvet og hoppede af længsel efter at se udfaldet . 
Ole trådte ind og så sig om . Alt i stuen var tilsyneladende urørt . Han prøvede på at 

åbne et album , der lå på etageren — gættet fejl — han tændte lyset , som Signe havde slukket , men lige dæmpet lød musikken . På et lille bord ved vinduet lå en kinesisk vifte . Han gik derhen , og da valsen straks lød stærkere , tog han viften og viftede sig — atter dæmpede toner . — så viftede han Signe , idet han leende truede ad hende , — ligeledes forgæves . Han blev lidt utålmodig og fjernede sig atter fra vinduet  .  .  . 
Clara hoppede om på gulvet og klappede i hænderne ; så tog Ole hende om livet og dansede rundt med hende ; men heller ikke det var rigtigt . Som en søvngænger bevægede han sig igen hen til vinduet , her måtte det være , det sagde de forstærkede toner ham tydeligt nok . Han så på Signe , — hun sad med hænderne i skødet og betragtede ham med et skælmsk smil , medens hun i sin ivrighed spidsede den lille , røde mund . Han bøjede sig ned mod hende og blev straks opmuntret af tonerne fra klaveret ; — så lagde han sin hånd på hendes hoved — stærkere lød valsen .  .  .  . 
Ole så på Signe og rødmede — var det muligt  ? — var det virkelig det man havde bestemt ham til at udføre ? Clara råbte :  » Ja , ja «  og klappede i hænderne , — alle øjne vare rettede på de to ved vinduet . — Signe gjorde med hånden en bevægelse hen mod sin 

fletning ; — så bøjede Ole sig pludselig ned og kyssede hende . 
» Ha , ha , ha , «  lo Kjølborg ,  » han tage r s’gu pantet på klods . « 
Clara kastede sig i sofaen og trampede med fødderne op under bordpladen , og frøken Emilie fangede den rødmende Signe i sine udbredte arme . 
Ole så fra den ene til den anden . 
» Der lavede jeg vist noget rart noget , «  sagde han med en påtagen alvor , der ikke passede til de andres latter . 
» Nej , nej , det var meget rigtigt , meget rigtigt , «  lo Kjølborg ,  » nu er pantet løst med det samme . «  og da Signe forklarede , hvori fejltagelsen bestod , lo Ole med af hjertens lyst . 
» Og det var godnatkys med det samme , «  vedblev Kjølborg ;  » for nu er klokken ti , og jeg kender både , hvad militær punktlighed vil sige , og hvor let uret kan løbe fra unge mennesker . « 
» Allerede , ja — så må jeg jo af sted , «  sagde Ole med et blik på Signe , der stod og tjattede sin fader på hånden for hans vittighed om kysset . 
Så hægtede han sin sabel om sig og tog afsked med ønske om snarligt gensyn . 
Da han red op gennem gaden i det klare månelys , hilste han op til vinduerne , hvor Kjølborg , 

frøken Hansine og Clara stod nikkende og hilsende med håndkast og viftende lommetørklæder , og ved det sidste vindue i rækken fangede hans øjne den , de egentlig søgte . 
Hun holdt det lille , smukke hoved tæt hen til ruden , så han tydelig kunne se hende mellem den store , blomstrende nerium og slyngplanten , der faldt ned fra oven . Således indrammet sendte hun ham sit henrivende smil med på vejen . 
» Signe , hvor er du ? «  råbte frøken Hansine .  » Hilste du ikke på Værsø ? Han red forbi nu . « 
» Jo , jeg så ham godt . — å ! hvor det dog var en dejlig aften , «  svarede Signe og lagde sine arme om tantens Hals . 
» Ja , med undtagelse af den lille fejltagelse med kysset , «  sagde denne i en munter tone ,  » så må man jo sige , at denne dag forløb godt . « 
Signe så på hende . Hun fattede , at tanten vidste , hvad der var foregået med hende i løbet af denne dag . Så gemte hun sit ansigt mod tantens skulder og følte sig så usigelig lykkelig . 
* * * 
med den samme følelse af lykke travede Ole ad kvarteret til . Han gav hesten tøjlerne og lod den passe sig selv , medens han i tankerne 

gennemgik sit ophold hos Kjølborgs , — hvert ord , der var talt , hver venlig opmærksomhed , der var vist ham fra det øjeblik , han kom , og indtil Kjølborg afbrød aftenens glæder ved sin hentydning til den sene time . Da han kom til kysset , svulmede hans bryst af lykke , og han følte en voldsom længsel efter atter at se den lille pige , som han elskede med sit ufordærvede hjertes hele styrke . 
Pludselig rejste  » Hønen «  hovedet og vrinskede ned mod en sidevej , hvor en rytter kom ridende i strakt trav . Det var Gjerdrup , der kom tilbage fra løjtnantens kvarter . 
» Nå , de har moret dem godt ? «  spurgte han , da han nåde op på hovedvejen , hvor Ole holdt . 
» Ja , jeg har moret mig rigtig godt , «  bekræftede Ole . 
» Nå , lad os så ride til . De kender jo ordren for i morgen ; men mødetiden har løjtnanten forandret , således at vi ikke skal mødes derinde før klokken syv . « 
» Så bliver der jo tid til at tage sig en lille morgentur , «  mente Ole . 
Kort efter lå han i sin seng . Han sendte i tankerne et  » God nat «  til Signe og faldt så hen i søde drømme om blomstrende nerier , kinesiske vifter og sovende sporvognspassagerer . 
På slaget halv fire blev han vækket af 

sognefogden , der med et muntert  » God morgen ! «  ruskede ham i armen . 
» Hvad , er det dem ? God morgen ! — hvad er klokken ? «  spurgte Ole søvndrukken . 
» Den er halv fire , kom nu bare . « 
» Halv fire , nå ja , nu husker jeg det , «  sagde Ole og lagde sig atter til rette .  » Men jeg skal ikke op endnu . « 
» Nå skal de ikke det , jo , kom de nu bare her , «  svarede manden uden at slippe Oles arm . 
» Nej , jeg kan godt sove et par timer endnu . « 
Sognefogden , der vedblivende havde små-rusket Ole i armen , tog nu fat under hovedet på ham og rejste ham overrende i sengen . 
» Ja den er god nok , den forklaring , «  sagde han med et lunt smil .  » Næ—h , kom de nu bare op . « 
» Jamen det er bestemt , som jeg siger , «  forsikrede Ole med et nyt forsøg på at lægge sig . 
» Ja , ja , ja , jeg ved det nok ; men kom de nu bare op , så kommer de nok på andre tanker , «  mente den ufortrødne gårdmand . Så satte han lygten på stOlen og gav sig til at vælte Ole fra den ene side af sengen til den anden . 
Nu begyndte det at blive morsomt for Ole . 

han gned øjnene , strøg håret tilbage og så på sin samvittighedsfulde vært . 
» Det er nu alligevel som jeg siger , «  forsikrede han ,  » jeg behøver ikke at stå op , før klokken halv seks . « 
Men sognefogden var ikke til at bringe på anden tanke end den , at få den unge mand ud af sengen . Han holdt lygten lige op i ansigtet på Ole og svarede kun :  » Ja den kender vi nok . Kom nu bare , der er lavet kaffe til dem , kom nu , ellers løber jo tiden fra dem , « 
Nu gav Ole fortabt . Med en hjertelig latter over det pudsige i situationen sprang han ud på gulvet og gav sig til at klæde sig på . 
» Kan jeg nu gå fra dem ? «  spurgte manden , som med et tilfreds smil havde betragtet resultatet af sin ihærdighed . 
» Ha , ha , «  lo Ole .  » Ja , det kan de godt , det bliver jo ikke anderledes denne gang . « 
Da Ole kom ind i stuen , sad sognefogden og drak kaffe . 
» De er dog et farligt menneske til at få op , «  sagde han . 
» Ha , ha , ha , «  lo Ole .  » Nu vil de vel nok tro , hvad jeg siger . Jeg talte jo med sergenten i aftes , og han sagde , at vi ikke skulle ride herfra førend klokken halv syv . « 
» Så—å—ål ja det vidste jeg jo ikke ; — det vidste jeg jo ikke . Men de sagde jo 

selv , at de var lidt vanskelig at få op om morgenen . « 
» Nå , ja , ja , nu er det jo bagefter alligevel , «  trøstede Ole . 
De timer , som sognefogden således havde foræret ham på sengen , benyttede han til at skrive hjem . Han takkede for brevet og pakken og gik derefter over til at fortælle sine forældre om Kjølborgs . Signes udseende og væsen skildrede han i så glimrende farver , at det næsten var overflødigt i slutningen af brevet at betro forældrene , hvor meget han holdt af hende , og hvor meget han havde at fortælle dem , når han nu snart kom hjem . Så meddelte han Kjølborgs adresse og bad faderen om snarest at skrive indbydelse til dem . 
På den aftalte tid samledes det kvartergørende kommando foran Roskilde for at ride ad Ringsted til . 
Ole havde ventet at få et glimt af Kjølborgs at se , når de red ind gennem byen ; men han blev skuffet — alt var endnu nedrullet hos dem . Kun nerien , slyngplanten og reflektions-spejlet kunne modtage hans morgenhilsen . 
Under gensidige meddelelser af de forskellige oplevelser i det første kvarter nåde de henimod aften de to landsbyer , hvor de efterfølgende batterier skulle hvile den næste nat . 
Samme aften skrev Ole til Kjølborg . Han 

takkede for gårdsdagen og forøgede Kjølborgs anekdotsamling ved at berette om sin samvittighedsfulde kvartervært . I håb om snarligt gensyn på pilegården bad han til slut at hilse damerne og give frøken Signe det indlagte brev . 
I brevet til Signe skrev han : 
» Frøken Signe 1 
hermed sender jeg dem den sang , som de så gerne ville lære ordene på . Melodien kan de måske nok huske , ellers kan jeg jo senere lære dem den . Jeg håber da , at de har det godt . Og tak for sidst . Når de nu synger sangen , lad mig så se , at de også tænker lidt på 
deres 
Ole Værsø . « 

inituPinit==enhver , som kendte , hvor rolige deruPder==dagene under deruPder==P almindelige deruPder==forhold kom og gik for de gode deruPder==indbyggere i deruPder==snesinge , deruPder==krummendruP og de andre deruPder==landsbyer , der ligge nærmest om deruPder==Oles deruPder==fødeby , ville have haft let ved at sPore , at man ventede noget usædvanligt . 
Man flokkedes om søndagen og på hverdags aftnerne ved kirken , sprøjtehuset , kroen , og hvor der ellers gaves lejlighed , for at tale om den sjældne begivenhed , der , rigtignok kun med rygtets pålidelighed , ventedes på egnen : de store militære øvelser . 
Så en skøn dag , kort før soldaternes ankomst , red sognefogdens dreng omkring med ordre fra sin husbond , at man skulle holde sig rede til at modtage den forholdsvis store styrke , der i sammentrængt kantonnement ville blive indkvarteret i sognet . 
Nu fik alle travlt med at pynte op og skaffe 

plads for de velkomne gæster ; thi man ville vise , at man forstod at vurdere den ære , der vistes egnen . 
Kromanden lavede sin dansesal i stand , og købmanden gjorde gode forretninger . Dog var det ikke alene kaffe og sukker og andet sådant , som fandt livligere omsætning , også mangt et lille kulørt tørklæde , et kønt forklæde , eller hvad der ellers kunne hjælpe til at henlede opmærksomheden på en lille , rødkindet pige , blev under allehånde drillerier fra svendens side hentet deroppe . Thi den magnetiske kraft , som altid i stor mængde har haft sæde i de blanke uniformsknapper , havde allerede viist sin virkning ved at fordreje hovedet på mange af de små glutter dernede . 
Så en dag henimod mørkningen kom Ole og hans sergent ridende op igennem snesinge . Det var en lille forsmag på herlighederne , og de gode snesingere toge for sig af , hvad der var . 
» God dag , Ole Værsø , «  råbtes der hist og her .  » Kommer de andre snart ? « 
» Ja , «  råbte Ole tilbage ,  » i morgen kommer de , i morgen ved denne tid . « 
Oppe hos sognefogden blev de hjertelig modtagne af hele familien , der — sognefogden med sit dannebrogskors på — havde taget plads ude ved vejen . De kendte alle Ole og blev henrykte ved at se ham . 

» Ja , mig kender de vel ikke mere , «  sagde Gjerdrup , da han havde afleveret sin hest til Ole og gik hen for at byde sognefogden hånden .  » Jeg er ellers født her i byen , jeg er Jens gjer-drups søn . « 
Sognefogden sukkede — det var en vane , han havde — og så på Gjerdrup uden at give andet svar end nogle stadig længere og dybere suk . Men pludselig gav han sergenten et så velment puf for brystet , at denne nær var tumlet bag over . 
» Næ—æh ! er det Jens Gjerdrups søn — å , herregud , er det Jens Gjerdrups søn , «  råbte han og hev nogle suk . så lange som telegrafstænger , frem .  » Næ — æh ! Abelone , Abelone , kom dog her , «  kaldte han efter sin kone , der havde stillet sig i gårddøren ;  » det er Jens Gjerdrups søn , næ—æ—æh—h . « 
» Så—å , er de Jens Gjerdrups søn ? «  spurgte konen , idet hun hilste på årsagen til sin mands forundring , der lidt genert stod og drejede på sit overskæg .  » Ja , deres forældre har jeg jo kendt så godt , og dem kan jeg da også nok huske fra den gang , da de var ganske bitte . Men tiden går jo , og vi går med , «  føjede hun til , medens hun med et tegn mod døren bød de to ryttere at træde ind . 
Imidlertid stod manden og sukkede , som om jorden skulle svinde bort under ham . 

om aftenen fik Ole lov at køre over til sine forældre . Han ville have Gjerdrup med ; men denne foretrak at blive i sit kvarter . 
Af hensyn til den strenge Marsch , de militære heste havde haft , tilbød sognefogden at lade karlen køre Ole over til pilegården . 
Vel var det ikke således , Ole havde tænkt sig at komme i besøg i hjemmet ; men dels var det næsten mørkt , og dels havde han så meget at tale med forældrene om , at han ikke ville undlade at benytte Gjerdrups tilladelse og sognefogdens tilbud . 
Skønt det var i den månelyse tid , var det dog denne aften mørkt , da store , tunge skyer aldeles skjulte månen og de mange stjerner , der ellers gøre septemberaftnerne så smukke . 
De to kørende kunne derfor ikke se gården , før de holdt lige ud for den . Så trådte den frem af mørket med de høje , susende popler og de hvide mure og skorstene . 
Lænkehunden forandrede sin hæse gøen til nogle lange velkomsthyl , da Ole trådte ind ad porten og talte til den . 
Da han havde hjulpet karlen ind i gården , gik han hen imod døren , der i det samme blev åbnet af Pilehans , som var bleven opmærksom på de kommende ved hundens allarm . 
» Hvad er det dig , Ole ? «  sagde han og trådte ud i gården .  » God aften , min dreng , 

gå du kun ind til mor , så skal jeg hjælpe karlen . « 
» God aften , far . Ja , jeg skal bare se lidt til jer , for jeg skal  . til snesinge igen i aften . « 
» Ja ja da , du er velkommen . Gå nu ind til mor , hun har såmænd lige nylig talt om dig . « 
Inde i dagligstuen sad Oles moder og skrællede pærer til nedsyltning . 
» God aften , mor , «  råbte Ole , da han trådte ind ,  » her har du mig igen . Er du så glad ? «  så tog han den lille kone i favnen og knugede hende , så krukken med pærerne trillede hen ad gulvet . 
» Å herregud , Ole , så var det dog imod noget , at jeg tænkte så meget på dig i dag . Hvordan har du det . Og tak for brevene . Men tag nu dog kappen af og fortæl os , hvordan det er gået dig . « 
» Det er snart fortalt , mor , jeg har haft det udmærket , ligefrem  » F . F . Portorico «  , som Søren vejmand siger , og jeg ligner da også mig selv endnu —- ikke sandt ? «  sagde Ole , idet han brystede sig i uniformen . 
» Jo , vist så , «  lo konen ,  » Du har da ikke tabt humøret , kan jeg høre . « 
» Er der mange soldater , derovre ? «  spurgte hun videre . 

» Nej , de kommer ikke førend i morgen ; men jeg er redet i forvejen , for at give folk besked på at dreje halsen om på deres kyllinger .  « 
» Hvad vil det sige ? «  spurgte konen . 
» Jo , ser du , jeg er bleven fourerordonnants . « 
» Er du det , min dreng , er det sådan en slags korporal ? « 
» Nej , nu skal jeg være skikkelig , mor , det var bare noget sludder . « 
Så satte han sig hos hende og fortalte hende sine oplevelser fra den dag , da han rejste Bort . Han fortalte hende om Signe , og hvor kær og god hun var , og at han aldrig ville komme til at holde sådan af nogen pige som af hende . Og imedens sad den lille kone og lo og græd ; thi det kom så underligt bag på hende . Hun så først nu , at tiden var skredet frem , og at hendes dreng havde nået den alder , da han skulle skilles fra hende og sætte eget Bo . 
Pilehans , som under Oles fortælling var trådt ind i stuen , stod og hørte tankefuld til . 
» Herre gud , lille Ole , «  sagde konen med tårer i øjnene .  » Jeg havde rigtignok ikke tænkt mig , at du ville tage sådan en købstadsdame ; der er jo dog andet at bestille for en gårdkone end at spille på klaver og sy blomster ; det er noget , som jeg aldrig har lært , 

men spørg du din far , som står der , om han har fortrudt , at han har taget mig til kone . « 
» Ja , jeg siger det jo i en god mening , «  føjede hun til , da hun så , hvor modløs hendes dreng blev .  » Men nu kan vi jo høre din mening , hans . « 
Pilehans ville hverken sige ja eller nej , men syntes dog nærmest tilbøjelig til at rette sig efter sønnens ønske . Han foreholdt sin kone , at tiderne jo nu vare anderledes , end da de satte Bo . Det stod heller ikke skrevet , at Ole skulle have den modgang at kæmpe med , som de havde haft , og desuden vare de jo sådan stillede nu , at de nok kunne sætte deres eneste barn således i drift , at han kunne komme frem , uden at hans tilkommende kone behøvede at tage således fat , som de havde måttet gøre . 
» Hun er såmænd heller ikke så fin på det , som du tror , mor , «  sagde Ole , opmuntret ved faderens måde at se sagen på ,  » og i denne tid er hun inde på en gård ved tå-strup og lærer landhusholdning , — det har hun da også lyst til . « 
» Ja ja , Ole , det kan jo gerne være , at jeg spekulerer for meget på det ; men det er da ikke så underligt , når det angår ens eget barn . Og giftermål er jo sådan noget lottorispil . « 

» Har du talt med pigen om det ? «  spurgte Pilehans . 
» Nej , ikke endnu , jeg ville vente til hun kom her ned ; for jeg syntes , at jeg ville tale med jer først . « 
» Jamen så ved du jo slet ikke om hun kan lide dig . « 
» Jo , det ved jeg , far , det kan hun , for det kan jeg se på hende , «  råbte Ole glad og sprang op fra stOlen ;  » og når bare du vil tale med . hendes fader om det , så skal jeg nok blive enig med hénde selv . « 
» Ja , det skal jeg nok , «  lovede Pilehans . 
» Hvorlænge bliver de her ? «  spurgte konen .  » Jeg mener for nattelejets skyld . De tre unge kan vel nok ligge deroppe i havestuen , så kan manden ligge derinde i det lille Kammer . « 
» Det går sagtens , mor . De bliver her kun et par dage , så de kan se lidt på manøvren med det samme . « 
» Ja ja , de må jo tage det , som vi har det , «  sagde konen , der var lidt ængstelig ved at skulle modtage besøg af damer , som spillede fortepiano og broderede blomster . 
» Nå , så farvel , far , farvel , mor , jeg kommer herover igen i morgen , så er de måske allerede her . « 
» Farvel , min dreng — ja , det må du , for 

vi ved jo ikke , hvad vi skal sige til de mange fremmede mennesker . « 
* * * 
fra den tidlige morgen var der røre i den lille landsby . 
Oppe i den ende af snesinge , hvor det ventede batteri skulle rykke ind , lå byens smedie , en lille , lav bygning med værkstedet ud mod vejen og et eneste værelse bagved , hvor Christoffer smed havde sit smule bohave stående . 
På pladsen uden for smedien samledes i dagens løb en del af byens folk for at passiare , medens man ventede , og for at være blandt de første , der så soldaterne komme . 
Den friske vind , som om morgenen havde leget så koket med de mange dannebrogsflag og vimpler omkring i haverne , løjede af hen imod middag , og den regn , der siden aftenen før havde truet , begyndte nu at falde i ganske små , tætte dråber . Den kom vel ikke belejlig ; men smedens hus kunne rumme en god del af de ventende bønder . Så gik man derind og fortsatte passiaren , som især drejede sig om soldater og blev krydret med en mængde historier fra  » 64 «  , af de dekorerede deltagere fra hine dage . 
Gjerdrup og Ole kom ridende forbi . 

da de bemærkede de cirka tyve par øjne , der mønstrede dem fra smedens port , lod de  » Mikkel «  og  » Hønen «  springe an i en kort samlet galop , som vel egnede sig til at præsentere de to raske ryttere og trække både næse og mund af tilskuerne . 
» Sikken en rask soldat , Pilehans Ole dog er , «  sagde en af de forsamlede ,  » han er en rigtig artillerist , sådan som vi havde dem i  » 64 «  . Han kunne da for den sags skyld være sergent lige så godt som Jens Gjerdrups hans . « 
» Nå er han bleven sergent ? «  spurgte en anden . 
» Ja , det var jo ham , der red foran Ole ! « 
» Var det hans Gjerdrup ! «  udbrød de andre , idet de stormede ud for at se efter rytterne , som imidlertid i rask trav rede ad brændby kro til , hvor de skulle møde batteriet . 
På dette sted havde kaptajnen opgivet at ville holde hvil , og så skulle Gjerdrup møde der for at vise batteriet vej til parkpladsen i snesinge . 
Tiden var passet godt fra begge sider ; thi da de to ryttere nåde op på bakken , fra hvilken vejen fører ned til den lille kro , så de et kort stykke på den anden side af denne den lange , mørke kolonne med de seks kanoner og fire ammunitionsvogne , med trænvognene og 

reservehestene bagest komme i langsom rejse-marsche hen ad vejen . 
» Lad os så ride ned til dem , «  sagde Gjerdrup og gav  » Mikkel «  et rap med en pilegren , som han havde skåret på vejen , og få minutter efter havde han , efter først at have kastet et lille , hilsende sideblik til de to trompetere , meldt sig til kaptajnen . 
» God dag , Gjerdrup , hvordan går det ? «  spurgte batterichefen på sin jævne , ligefremme måde . 
» Alt i orden , hr . Kaptajn . « 
» Men sig mig , hvor ligger den forbistrede kro ? Bønderne , som jeg har spurgt , sige alle sammen :  » Å — sådan en god Fjerdingvej længere fremme . «  den besked har jeg nu fået de sidste to mil . « 
» Ja , bønderne har en egen måde at læse geografi på , «  tillod Gjerdrup sig at bemærke ,  » men den ligger ellers lige bag bakken der . « 
Medens Gjerdrup således gav kaptajnen forskellig underretning , var Ole redet ned langs kolonnen for at hilse på kammeraterne . 
Det utal af fingerkys , hilsener og spørgsmål , han modtog af dem , besvarede han så godt , det lod sig gøre , ved at råbe  » Nede bag bakken der . « 
Henne på en af de bageste kanoner sad  » 21 «  og skrålede på  » Marketendervisen «  , hvis 

omkvæd han havde lavet om til :  » Og så kør vi så glad hen til brændby kro , og der får vi vor mad o . s . v . » 
» Hør , du gamle kanonprop , «  råbte han , da han så Ole ,  » God dag , Kamat , jeg har ellers en lille kylling at plukke med dig . « 
» Nå , hvad er der i vejen ? «  spurgte Ole med et beundrende smil til den altid glade  » 21 «  , hvis humør var uforandret trods regnen og den lange vej . 
» Sikken et kvarter , du havde lavet til mig deroppe ved Ringsted , ha — ha — det var en nydelig forestilling . Jeg havde halm til underdyne og halm til overdyne og halm til lagener — ja , du store kineser , jeg var lige ved at blive til en ren stråmand . Men der var høns på bordet , det vil sige levende høns , der kravlede omkring på kanten af grødfadet , og føllet kom ind i stuen og fik mælk — det var et helt lille menageri . Hu—ha . Og så lå der en gås under bænken og bed mig i benene . Nå — den bider nu ikke mere , for jeg legede lidt  » Tittit og borte «  med den , sådan lidt med støvlehælen , det forstår du nok , og nu kan den gerrige Bonde selv ruge sine gåséæg ud . Men man er jo ung , smuk og mager , og der var jo en pige , «  endte  » 21 «  sin mærkelige beretning , idet han med en meget sigende mine trak et røget fårelår op af sin brødpose .  » Og 

her skal du se sager , «  fortsatte han og hentede ud af sin sidemands pose en hel mængde fødevarer , hvoraf især nogle kogte flæskeskanke tiltrak sig den almindelige opmærksomhed . 
» Her skal du se , «  vedblev han , da han havde fået det hele frem ;  » hvad synes du nu om en opdækning — , bare for mit kønne ansigt og mine blanke knappers skyld . Og nu skal du få den nye sang , jeg lavede før . «  så sang han , medens han behandlede fårelåret som et strængeinstrument : 
» Det første , som jeg lærte , da jeg fik trøjen på , det var at pudse mine gule knapper , at det var så nødvendigt , jeg kunne ej forstå , især da frakken kun bestod af lapper ; 
men snart jeg måtte sande de blanke knappers magt , thi næste søndag morgen ved paraden blev der sagt  :  » Den Karl , han er et svinebæst , der kan ej nattegn vanke , han bliver her på stuen til hans knapper de er blanke . « 
At bruge kækt sit våben og skyde fjender ned , at løfte fanen højt og være tapper , det er der nu om stunder slet ikke noget ved , nu skal man bare pudse sine knapper ; 
thi man kan vinde Sejer hos hver en pigelil , og tage bytte med sig hjem , så meget , som man vil af Kys og klap og fårelår og varme flæskeskanke , og meget mer’ , når blot man holder sine knapper blanke . « 

» Ja , det er rigtig , «  bekræftede Ole med tak for sangen .  » Men du får nok ikke brug for mere denne gang . Du er jo forsynet for hele turen . « 
» Nå—å , ser du , min engel , de grimme skal jo også leve , «  svarede  » 21 «  og begyndte at dele fødevarerne om imellem kammeraterne . 
» Hold til højre ! «  lød kaptajnens kommando , der blev gentaget af de enkelte kanonførere gennem hele kolonnen . 
» Så , nu går vi så glad ind i brændby kro , og der får vi vor mad , «  sang  » 21 «  og blev netop færdig med at dele sine erobrede viktualier ud , da kaptajnen kommanderede :  » Holdt ! — hele batteriet sid af ! « 
Inde i kroen fo’r den lille , tykke krovært ud og ind , aldeles uvidende om , hvad han skulle stille op med alle de mange mennesker . 
Henne i et hjørne af stuen dannede der sig snart et lille selskab om  » 21  « s fårelår og øvrige rariteter , til hvilke den ædle giver på en uforklarlig måde forstod at hidskaffe brød , peber , sennep og de fornødne drikkevarer . 
De øvrige soldater , som ikke besade  » 21  « s snarrådighed , trængte sig råbende og støjende om værten , hvis malkonduite tiltog i samme grad som gæsternes råben . Ved en tilstedeværende husmands hjælp fik han dog omsider udleveret så store mængder af smørrebrød , 

kaffe , cigarer m . m . , at soldaterne vare nogenlunde vederkvægede , da den inspicerende sergent trådte ind og meddelte mandskabet , at det snart var tiden , da der skulle byttes om . 
» Vil de så komme med regningen , «  råbte Ole til kromanden ; men da denne ved det uvante forlangende viste alle tegn på den højeste fortvivlelse , rettede Ole det til :  » Vil de så komme og få penge . « 
Så trippede værten hen og stillede sig ved siden af  » 21 «  , idet han søgte at skaffe så megen ro bag sin svedte pande , at han kunne give sig i færd med det , der her i verden var faldet ham vanskeligst af alt : den ædle regnekunst . 
» Altså , min elskværdige hr . Vært , «  sagde  » 21 «  ,  » vil de behage at sige mig , hvor meget det hele bliver , så kan vi bagefter dividere det , så vi kommer til at betale lige meget . « 
» Divi— nå—å — ja , dividere , «  sagde værten stammende og så sig om efter husmanden .  » Ja se , tyve stykker smørrebrød , det er firs — ja , og en flaske brændevin det er halvtreds , det er — det er altså en krone og tyve  .  .  . « 
» Det er , hvad det er , «  afbrød  » 21 «  ham med et skælmsk sideblik til de andre . 
» Ja , og så er der elleve halve bajere , «  regnede værten videre ,  » det er — en krone og 

fem og halvfjers øre — og det skal jo lægges til en krone og  .  .  . « 
» En krone og fem og halvfjers øre for elleve bajere ! «  afbrød  » 21 «  ham ,  » men du almindelige kineser , hvor meget koster da stykket ? « 
» Ja se , det er jo øl fra gamle carlsberg derinde i København , så de koster sytten , men vi har ellers også bajersk øl inde fra ringste  .  . . « 
Under værtens sidste forklaring havde han et par gange grebet hen efter  » 21  « s stol , som gentagne gange viste tilbøjelighed til at gå bagover . Men pludselig afbrødes han ved at  » 21 «  faldt baglænds om på gulvet med alle tegn på et heftigt krampetilfælde . 
» Hvad er det ? «  spurgte værten forbløffet , medens de andre kiggede ned på  » 21 «  , der lå og sprællede med arme og ben .  » Bliver han syg ? « 
» Ja , han kan ikke tåle nogen sindsbevægelse , «  lykkedes det Ole at bringe frem , medens han bøjede sig ned over  » 21 «  . 
» Har de ikke lidt vand , hr . Vært ? «  spurgte en konstabel med passende alvor . 
» Jo , jo , jo , «  stønnede tykkerten og trippede af sted , medens  » 21 «  benyttede lejligheden til at pålægge sine kammerater at iagttage den fornødne tavshed og alvor . 
Da værten kom tilbage , fandt han patienten liggende rolig udstrakt med lukkede øjne , omringet 

af hele krostuens mere eller mindre bedrøvede gæster . 
» Kom , kom , kom , «  gispede værten og trængte sig igennem ,  » her er vand . « 
» Skal vi ikke tage og gnide ham indeni hænderne , «  mente husmanden , men fik ikke prøvet virkningen af dette forsøg , da  » 21 «  i det samme begyndte at bevæge sig . 
» Sytten øre for en bajer , «  stønnede han , medens han ved Oles hjælp rejste sig langsomt op . Så vendte han sig mod kromanden , som stod og spildte vandet med sin rystende hånd , og med et ansigt , der ikke gav en drillet , bengalsk tiger noget efter , med fremstrakte , udspilede fingre og en stemme som en forkølet snigmorder , vedblev han :  » Dybt inde i hjertet af Afrika , i kong tippukatippus ukendte rige , får man en udmærket gammel carlsberg for femten øre  .  .  . , på Toppen af dardanellernes ufremkommelige højder køber man en  » Aldersroer «  for tolv øre  .  .  . , på Grønlands indlandsis kunne doktor Nansen delikatere sig med en dejlig , iskold  » Rabeshaver «  til otte øre , og så «  — her sænkede stemmen sig og gled over i en konvulsivisk hulken , der lod befrygte et nyt anfald —  » og så forlanger man sytten øre i brændby kro . « 
Soldaterne , der overværede denne forestilling , havde ved hjælp af sabelkvaster , madpapir , 

og hvad der ellers lod sig stoppe i munden , bevaret en uhyggelig tavshed . 
Værten så snart ud i kredsen , snart på  » 21 «  og vidste åbenbart ikke , om han skulle le eller græde . Da  » 21 «  til slut lod armene falde ned og med et dybt suk lod sine trætte øjne vandre om i kredsen , gik værten hen og klappede ham på skulderen , idet han trøstende sagde :  » Ja ja , så , så lad os da sige seksten øre , de—det kommer vi nok ud af . « 
» Byt om ! «  lød kommandoen ude på vejen , og med et latterbrøl , som rystede vinduerne i den lille krostue , styrtede soldaterne ud af døren . Kun Ole blev tilbage og hjalp den forfjamskede kromand med det afbrudte regnskab . 
Da det andet hold mandskab havde hvilet , gjordes der færdig til afmarsch . Fodmandskabet blev beordret til at marschere foran batteriet , hvor de med  » 21 «  som dirigent i rigeligste mål benyttede sig af den tilladelse til at synge , som chefen havde givet . 
Under afsyngelsen af en mængde fædrelands- og soldatersange , af hvilke sidste især en med omkvædet :  » Artilleristen går frem for dem alle «  , var den mest yndede , nåde batteriet omsider til snesinge . 
Tæt udenfor byen gav kaptajnen et tegn til de to trompetere , og med de skingrende toner formede til en rask feltmarsch rykkede 

batteriet ind mellem de to rækker beundrende snesingere og op på parkpladsen ved gadekæret . 
Sognefogden , der paraderede ved indkørselen , gik hen og hilste på kaptajnen med en dyb bøjning og et suk , som om han endnu samme dag skulle begrave kone og elleve børn . 
Medens bønderne trængtes om kanonerne for at beundre  » Bavladerne «  , blev hestene fraspændte , kanonerne rettede på linie , vagten etableret og mandskabet underrettet om tjenesten for den næste dag . Så endelig lød det velkomne :  » Til kvarteret , marsch ! «  og i små og større hold rykkede soldaterne af , ivrigt spørgende til højre og venstre blandt de beredvillige bønder , hvor den og den boede , om der var langt til den og den gård , om det var et godt kvarter hos den og den o . s . v . 
» 21 «  forhørte sig hos Ole om vejen til sognefogdens gård . Der skulle han indkvarteres tilligemed nogle andre menige og en underkorporal , der hed kahrner . 
» Se , det kan du takke mig for , du gavtyv , «  sagde Ole ,  » at du får et godt kvarter sammen med mig . Jeg bad Gjerdrup om det . Men ingen komedie ,  » 21 «  , husk på , at jeg kender manden — og Gjerdrup boer der jo også . « 
» Er det ikke sognefogeden , ham derhenne med savskærerskægget og dannebrogskorset ? «  spurgte den uforbederlige  » 21 «  . 

» Jo , det er ham ; men nu kan du bare følge med mig op til gården . « 
» Jamen vent lidt , jeg vil dog hilse på manden , man har da levemåde , «  råbte  » 21 «  . Så løb han hen til sognefogden , for hvem han med hånden til huen præsenterede sig som forhenværende snedkersvend Hansen , nu konstabel nummer 21 , med den bemærkning , at han også var  » Konstner «  . 
Da han havde stor færdighed i at opdage folks ejendommeligheder , besvarede han sognefogdens suk , da denne bød ham hånden , med et ditto , der mindst var lige så langt om ikke et nummer længere . Så sprang han over grøften over til Ole , der sammen med underkorporalen red ad gården til . 
Da det var rastdag næste dag , og hele tjenesten skulle indskrænkes til et eftersyn af hestene , lod mandskabet det daglige pudsearbejde ligge og samledes om aftenen i små grupper på byens gade eller i kroen , hvor de til overflod blev trakterede af de tilstedeværende bønder . 
Ole fik lov at køre hjem til pilegården , hvor han ventede at træffe familien Kjølborg . Han blev lidt skuffet , da han trådte ind i stuen og ikke fandt andre til stede end sine forældre ; men et brev fra Kjølborg , hvori denne takkede for indbydelsen og meddelte , at de alle 

ville indtræffe ved stationen næste formiddag , skaffede ham snart det vante humør igen . 
Hen på aftenen kom proprietæren kørende . Han havde hørt , at der var kommet artilleri til snesinge , derfor ventede han at kunne hilse på Ole på pilegården . Da han hørte om de mange fremmede , der ventedes , tilbød han at køre med over til stationen med sin char-å-banc , da de vare for mange til at være på pilehans’ lille stadsvogn . Han ville så også køre over til snesinge først og tage Ole med . 
Medens Ole forslog aftenen i hjemmet , gik det lystigt til nede hos sognefogden i snesinge . 
Gjerdrup var gået over på en anden gård for at besøge en kammerat , hvorfor sognefogden og hele hans husstand samledes med soldaterne i den store dagligstue om toddy og æbelskiver . 
» 21 «  var snart den erklærede yndling . Han fortalte historier , så tårerne trillede ned ad kinderne på tilhørerne , han spillede på mundharmonika for dem og gav forestilling i den højere magi , hvorved han især fik anvendelse for sit ualmindelige snakketøj , der sprudlede med vittigheder og kåde indfald . 
En ganske fortrinlig medhjælper havde han i underkorporal kahrner , som i retning af spilopmager ! ikke gav  » 21 «  meget efter , især da den stive anstand , hvormed den unge mand 

plejede at bære de gyldne skulderstropper , der betegnede ham som sekondløjtnantselev , var skubbet noget til side af de mange varme glas og  » 21  « s smittende kådhed . 
Størst lykke gjorde deres mester jaket teater , som de indrettede ved at spænde et bordtæppe tværs over dørkarmen . På denne lille scene forstode de ved hjælp af lommetørklæder , nogle store kartofler og deres egne fingre , at fremstille dukker , der opførte  » Snesingerevuen «  med brandere og lystige sange , som ville have moret selv et mere forvænt publikum . 
Da Ole kom hjem til gården , var alt stille ; kun ovre fra stalden hørtes den snøvlende lyd af hestenes gumlen på det sidste aften-foder . 
Så stille som muligt spændte Ole og karlen fra og førte hesten i stald . Så gik Ole over mod sit sovekammer , som han delte med karlen ,  » 21 «  og underkorporalen . 
Da han ville træde ind af døren , kom  » 21 «  listende hen til ham og spurgte , om han havde lyst til at være med til lidt kommers . 
» Jeg tænkte nok , at du ikke kunne dy dig , «  sagde Ole , idet han truede ad sin lystige kammerat .  » Hvad har du nu for ? « 
» Vil du bare holde lidt i denne ende hyssing , så kommer vi straks tilbage ; vi skal blot se om ledningen er i orden , for vi fik lidt 

kludder i den , da i kom kørende , «  forklarede  » 21 «  .  » Men du må ikke trække , før vi kommer igen . « 
Så listede han og kahrner atter ud i gården , som kun nu og da oplystes af månen , når denne kunne snige sig til at titte ned mellem de tykke , mørke skyer . 
» Så , nu kan den gå aff , «  hviskedee mesteren for arrangementet , da han kom tilbage og tog  » Ledningen «  fra Ole . Så gav han de to uindviede den fornødne forklaring over forehavendet . 
» Ser i , «  begyndte han med sin klukkende stemme ,  » når vi nu haler i denne snor , så glider tæpperne af  » 34 «  , som ligger herinde ved siden af i selekammeret , og når vi så trækker videre , så slæber de tværs over gården og ind i rullestuen derovre , hvor  » 52 «  ligger og visser , og så bliver der bal i haven . « 
» Men ikke et ord derom , så længe vi ligger her på gården , «  føjede kahrner til , henvendt til karlen . Denne , som ikke havde forstået  » 21 «  s forklaring , stod og faldt i staver over , hvad de soldater dog kunne finde på ; men da Ole forklarede ham sagen lidt udførligere og gjorde ham opmærksom på den tynde snor , der med  » 52 « s sengeben som toppunkt spændte sine to næppe synlige liner ud over gårdsplad-sen , lød hans sindige fnisen som bevis på , at nu var han med . 

nu toge de tre soldater fat i snoren , og med et rask ryk blev de varme dækkener , revne af den sovende  » 34 «  . 
» Hvad s  .  .  .  . er det , «  hørte de ham råbe , medens de halede dækkenerne ud i gården , hvor de et øjeblik fik lov at ligge , for at  » 34 «  kunne se , hvilken vej de sloge ind på . 
» 34 «  rejste sig op og så døren åbnes som ved en usynlig hånd , og tæpperne vandre hen over tærskelen og ud i gården . 
Bandende og brummende løb han i sit lette kostume ud for at hente dem ; men idet han bukkede sig ned efter dem , trak de tre gavtyve , som igennem det lille vindue holdt øje med ham , i snoren , så tæpperne hoppede en halv snes alen længere bort . Således legede  » 34 «   » Manden efter hatten «  , som Ole udtrykte sig , tværs over gårdspladsen , indtil han så de flygtende tæpper slæbe ind gennem døren og hen til sengen , hvor  » 52 «  sov de uskyldiges søvn . 
» Aha , min gode  » 52 «  , er det dig , der er på spil , «  råbte  » 34 «  og tog et tag i den sovende , der fik denne til at fare ud af sengen med et højt brøl . 
Nu først fik de fire i karlekammeret det tilstræbte resultat at se . Snoren , som de havde været lidt ængstelige for , havde efter deres beregning sluppet sit tag i tæpperne , da disse 

ved det sidste , kraftige ryk stoppede ved senge-benet , og da de havde trukket hele enden til sig , så intet kunne forråde dem , kunne de i ro nyde det sjældne skue , som månen nu netop oplyste . 
I inderlig omfavnelse , kun iførte den aller-letteste natpåklædning , kom de to trænkonstabler valsende ud i gården , hvis lange , hvide længer gave genlyd af  » 52 « s råb om overfald og andre grusomme forbrydelser og  » 34 « s vredeblandede latter . 
» Ja , jeg skal gi’ dig overfald , «  snærrede  » 34 «  .  » Vil du bære mine tæpper over igen — vil du , eller jeg skal  .  .  . « 
Pludselig slap de deres tag , og  » 52 «  benyttede lejligheden til at gribe en lille ballie , som henstod ved posten , for at bruge den som våben mod det hvide spøgelse , der havde overfaldet ham . Han vendte sig igen mod sin modstander  ; men idet han løftede ballien , fik han et så eftertrykkeligt stød for brystet , at han tumlede baglænds om pålangs i vandtruget , hvis indhold sprøjtede højt op om ham . 
» Ha , ha , hal der ligger du jo meget godt , «  råbte  » 34 «  , da han med sine tæpper på armen løb ind i selekammeret .  » Nu kan du vel lade ordentlige folk sove i fred . « 
Hvorledes  » 52 «  kom op af vandtruget og ind i sin seng , fik de fire tilskuere ikke at se ; 

thi da de igen kom hen til vinduet efter at have kvalt latteren over den uventede afslutning i sengedynerne , lå gården igen i sin natlige ro . Kun henne i vandtruget skvulpede det lidt frem og tilbage . 
Da  » 52 «  næste morgen meldte det passerede til sin kanonfører — underkorporalen — havde denne megen møje med at holde sig alvorlig , medens han forklarede klageren , at han helst måtte tie stille med hele historien , da de overordnede ikke kunne lide at kammeraterne klagede over hverandre indbyrdes . 

henimod middag kom proprietæren kørende for at hente Ole , der gennem Gjerdrup havde erholdt tilladelse til at tilbringe rastdagen i sit hjem . 
Medens de øvrige soldater stillede på parkpladsen , for at dyrlægen og beslagsmeden kunne efterse hestene og for at få ordren for den næste dag at vide , kørte Ole med glædebankende hjerte ad stationen til . 
I dag skulle han altså gense den unge pige , som han havde fået så kær , at han intet øjeblik i de forløbne dage havde kunnet glemme hende . I dag skulle han af hendes egen mund erfare , om hun for fremtiden ville tilhøre ham . At det måske var noget forhastet , at han måske 

hellere skulle lade nogen tid hengå , før han talte til hende derom , tænkte han ikke på . Han elskede Signe Kjølborg , således som kun en sådan barnlig-ren , men mands-stærk natur kan elske , og han fandt ikke noget urigtigt i at tale til hende derom . Og hun havde jo allerede med øjets og hjertets veltalenhed sagt ham de ord , som han i dag ville have hendes mund til at bekræfte . 
Da de kom op ved stationen , holdt pilehans’ køretøj der allerede . Karlen , som stod ved hestene , besvarede Oles spørgsmål angående forældrene ved en hovedbevægelse hen imod stationsbygningen . 
» Jeg bliver herude hos hestene , «  sagde proprietæren , da Ole sprang af vognen ;  » for jeg stOler ikke rigtig på den nærmer , når hun hører toget . « 
Så gik Ole ind i ventesalen , hvor han traf sine forældre i stiveste stads . 
» God dag , min dreng , «  besvarede Karen Værsø Oles hilsen , medens hun med moderlig glæde betragtede den rødmussede gut . 
» Har du nu noget godt at byde dem , mor ? «  spurgte han . 
» Ja , jeg har såmænd tænkt på det , Ole ; de er vel vant til sådan fin mad , som jeg ikke kender til at lave . Men i dag skal vi have hønsekødsuppe , så finder jeg vel nok på noget 

til i morgen . Fintbrød har jeg da i huset , jeg lod basselars tage det med fra byen . « 
» Det er dog en svær mængde soldater , der kommer herud i disse dage , «  sagde gamle Værsø .  » I dag kunne vi igen se dem trække der øster på . De skal vel ligge i lille syderup i nat . « 
» Ja , i morgen skal det jo gå løs , så skal 1 bare høre , hvordan vi kan dundre . I tager vel over og ser på det ? Jeg lovede Kjølborg , at du nok ville køre for dem . « 
» Ja , naturligvis . Og mor skal også med , ikke sandt , Karen ? Du er vel ikke bange for kanonerne ? « 
» Å—nej— , vi behøver jo ikke at gå så nær hen til dem . « 
Nu blev de afbrudte i samtalen ved at toget rumlede ind på stationen . 
Da Karen Værsø så den lille , pyntede dame , som hun efter beskrivelsen nok kunne kende som Signe Kjølborg , hoppe ned på perronen , havde hun nær , for sin kære drengs skyld , ønsket Kjølborgerne med iltogsfart tilbage til Roskilde igen ; men da Ole nu førte Signe hen til hende , da den unge pige tog hende i hånden og så’ så mildt og venligt på hende , medens hun med sit vindende smil fortalte , hvor glad hun var ved at se hende , så tænkte den fornuftige kone , at der måske dog kunne 

bo et godt hjerte i sådan en lille , fin købstadsdame . 
Kjølborg og hans søster vare også så opmærksomme mod den lille gårdkone og talte så venligt til hende , at hun nu godt forstod , at Ole kunne synes om dem , og de betænkeligheder , hun havde næret , vare allerede på vej til at svinde bort . 
Medens de andre gik gennem ventesalen ud til vognene , hentede frøken Hansine sin lille håndkuffert hos dragerne . Ole havde derfor allerede forestillet proprietæren og de øvrige Kjølborgs for hinanden , da hun med kufferten i hånden trådte ud på pladsen foran stationen . 
» Tillader de , frøken , «  sagde Ole og tog kufferten fra hende .  » Det er hr . Proprietær Frederik Frederiksen , «  fortsatte han ,  » og denne dame er fr  .  .  . , «  videre kom han ikke , da proprietærens nærmer i det samme blev bange for det afgående tog og lagde beslag på Oles bistand . 
Proprietæren fløjtede for hestene og nikkede ned til frøken Hansine , som han tænkte måtte være Fru Kjølborg . Under hjemturen ville han forhøre sig nærmere i den retning ; men da Kjølborg , som havde plads ved siden af ham , talte om sin første kone , der havde haft en kær veninde , en præstedatter , der på egnen , 

og han hørte frøken Hansine kalde Kjølborg for Fritz , fandt han det overflødigt at spørge nærmere om hende , hvem han mente altså måtte være Kjølborgs anden hustru , hvad hun efter sin alder også nok kunne se ud til at være . 
Trods Oles umage for på hjemturen at få plads i samme vogn som frøken Signe , var det dog ikke lykkedes ham . Han sad nu gemt bag i proprietærens char-å-banc sammen med frøken Hansine og måtte nøjes med at have øje med den bageste vogn , hvor Signe sad i samtale med hans forældre . 
En rask køretur gennem vidt-overskuelige , frodige egne , hvor øjet frydes af agrenes blide , skiftende farvespil , hvor brystet med velbehag kan mætte sig med den rene , friske luft , der i sagte pust glider hen over kinden og dæmper solens glød , hvor insekternes summen møder øret som en sagte harmoni til fuglenes jublende triller , medens de flinke hestes løb bringer vognen i en sitrende bevægelse , der tvinger blodet med raskere flugt gennem årerne , så kinden får glød og øjet glans — en sådan rask køretur har især en oplivende indflydelse på folk , der til daglig er henviste til at færdes i hovedstadens eller en købstads snevre gader , og også medlemmerne af familien Kjølborg sporede denne naturens oplivende indvirkning , 

medens de på vejen fra banestationen til pile-gården kørte hen gennem sydsjællands smilende egne . 
Kjølborg , som havde fået tændt sin rejsepibe , var snart i en så munter passiar med proprietæren , at man kunne have anset dem for gamle venner . 
Clara , der som sædvanlig var den lille spilopmager , havde fået plads på bukken af den bageste vogn , hvor hun af den skikkelige Karl fik lov til at låne pisken , som hun med begge hænder brugte op mod de grøn-gule pileblade , de kørte hen under . Når hun så var heldig og kunne slå en hel klasse blade ned , så de flagrede hen over de bagved siddende , så hamrede hun med sine små , spidse støvlenæser op under forlæderet af lutter glæde . 
Henne fra den bageste vogn kunne Ole høre , hvorledes frøken Signes passiar med de to gamle blev mere og mere livlig , efterhånden som de kørte frem ad vejen . Enkelte gange glædedes han også ved at høre deres samtale blive afbrudt af en hjertelig latter , der var ham det bedste bevis for , at hans moder nok ville få den lille købstadsdame rigtig kær . Og når han så’ tilbage for at fange et glimt af den samme lille købstadsdame , da traf det sig ofte , at hun netop heldede sit lille lokkehoved ud til siden , og da mødte der ham et par øjne 

så strålende og lykkelige , at han for hver gang blev mere rolig med hensyn til det svar , han i dag ville udbede sig af hende . 
Også frøken Hansine var i sit perlehumør i dag . Hendes øjne strålede af glæde , de små , kokette pandekrøller flagrede lystig hid og did for vinden , og gennem den røde parasol kastede sOlen et livligt skær ned over hendes smilende ansigt , medens hun underholdt sig med Ole eller blandede sig med flygtige ord i samtalen , der førtes mellem de to mænd på forsædet . Snart udtalte hun sig i muntre bemærkninger om de gårde , huse og vejfarende , de kørte forbi , og som Ole måtte forklare for hende , snart bøjede hun sig over mod sin uniformerede vis-å-vis og sænkede parasOlen lidt dybere ned , medens hun betroede ham , at Signe hver dag havde talt om ham , at hun fra morgen til aften havde sunget den lille sang , han lærte hende , og flere sådanne oplysninger , som fyldte Ole med glæde , og som frøkenen forstod — uden at synes alt for indiskret — at føje ind i samtalen på belejlige steder . 
Den gamle .pige havde vel endnu ikke ganske opgivet håbet om selv at gøre et parti ; men årene havde dog skaffet hendes lille hjerte så megen ro , at hun kunne finde en vis tilfredsstillelse i at være et par unge hjerter til 

hjælp , når hun først mente at have sporet en begyndende forståelse . 
Endelig nåde man da ned til pilegården , hvor lænkehunden modtog selskabet med sin sædvanlige rasende gøen . Men som om den kendte dagens betydning , vidste den at iblande sin gøen nogle lange glædeshyl , medens den snart sprang frem med heftige ryk , snart sneg sig i kælen kryben og logren så langt hen imod vognene , som dens lænke ville tillade . 
Endnu før vognene holdt stille , havde Ole med et dristigt Spring forladt sin plads , og så snart han havde hjulpet frøken Hansine ned , løb han tilbage til sin faders vogn , hvor Pilehans just var ved at hjælpe sin hustru under den noget ubekvemme nedstigning , ’ medens frøken Signe endnu stod oppe i vognen og vendte og drejede sig som for at prøve , hvorledes hun bedst kunne slippe ned . 
Med en klædelig blanding af ængstelse og undseelse så’ hun ned på Ole , der leende strakte sine arme op imod hende ; så tog hun endelig mod til sig , samlede sine klæder om sig , satte foden på vognfjælen og kastede sig i et eneste Spring ned i Oles kraftige arme . 
Proprietæren , der var bleven siddende på sin vogn , ville trods Karen Værsøs indtrængende opfordring ikke lade sig bevæge til at gøre selskab ved middagsbordet ; han måtte absolut køre 

over på sin gård , forklarede han , for at se til et damptærskeværk , som han havde i gang derovre . 
Men da Kjølborg og frøken Hansine nu også sluttede sig til konen med anmodning om i hvert fald at komme igen senere , og da Ole og Signe lovede ham , at de skulle have en rigtig munter aften , lod han sig endelig afnøde et løfte om at komme tilbage til pilegården henimod mørkningen . 
Så vendte han langsomt vognen rundt og belavede sig på at køre bort . 
» Jeg synes at Frederik Frederiksen er mig lidt underlig i dag , «  hviskedee Pilehans til sin kone , medens proprietæren tog afsked . 
» Hml — ja — det synes jeg med , «  svarede Karen .  » Han har måske noget , han spekulerer på . Han slog heller ikke knald , som han plejer , da han kørte ind i gården . «  — her afbrødes de af vognens støj og hundens gøen og de muntre tilråb , hvormed de andre ledsagede den bortkørende . 
Ole havde med undren lagt mærke til , at proprietærens øjne , medens de andre stod omkring vognen , havde søgt frøken Signe med en påfaldende ihærdighed . For at forvisse sig om , at det var mere end en tanke , havde han henledet den unge piges opmærksomhed på en genstand , der henlå i gården , hvorved hun 

kom til at stå på den modsatte side af vognen ; men straks drejede proprietæren hovedet for også der at følge hende . Ole vidste nok at proprietæren ikke var nogen hader af kvindelig skønhed , og at den almindelige mening om ham var , at han , trods sine næsten halvt hundrede år , ingenlunde var bestemt på at henleve resten af sine dage som ungkarl ; men han kunne dog ikke tro , at den halvgamle fyr kunne finde på at nære anden interesse for denne pur unge pige end den , hendes friske skønhed af-fordrede enhver , hun kom i berøring med . 
Henne i porten vendte den bortkørende sig endnu en gang tilbage ; derved glemte han at bøje hovedet — en vigtig betingelse for at slippe helskindet ud — og følgen blev da også , at han , om end ganske let , tørnede hovedet mod tværbjælken , så hatten faldt af ham . 
» Var det Signe , du kiggede efter , så kom den tilpas , «  tænkte Ole og lo . 
Den almindelige lystighed over proprietærens lille uheld , syntes frøken Hansine øjensynligt ikke om . Hun løb ilsomt hen mod porten for at tage hatten op , men vendte straks tilbage , da proprietæren allerede havde samlet sin hat op fra bunden af vognen og kørte videre . Nu fandt hun først , at hun måske havde udvist mere interesse for proprietæren end passende og søgte at udjævne fejlen ved at bemærke , at det 

ville have gjort hende meget ondt , om deres besøg på gården skulle være begyndt med et ulykkestilfælde . 
Da Pilehans bød selskabet ind i stuen , holdt Signe Ole lidt tilbage ved at fortælle ham , hvor morsomt alting passede efter det billede , hun havde dannet sig af gården og dens omgivelser . 
» Vel gav de os en beskrivelse den aften derhjemme ; men ganske små enkeltheder , som de ikke omtalte , passer aldeles , som jeg har tænkt mig dem . For eksempel det dueslag derovre , det talte de slet ikke om ; men jeg vidste godt , at det var der , og brønden der ligeledes , og lynaflederen , og trappen her op til døren  . . . , er det ikke morsomt ? Og deres moder — ja , jeg kunne have tegnet hende , før jeg så hende ; hun ser akkurat således ud — og sød og venlig — ganske som jeg havde tænkt mig . « 
» Så har de nok tænkt meget på os hernede , «  sagde Ole og så hende ind i øjnene , medens han mindedes , hvad frøken Hansine havde betroet ham under hjemkørselen . 
» Det har jeg virkelig også , »  svarede hun . Men da hun mærkede , at hun blev rød , skyndte hun sig at tilføje ,  » men deres fader havde jeg tænkt mig anderledes , mere fyldig og rank . « 
» Det har han også været før ; men nu 

døjer han så meget af gigten  .  .  . Skal vi nu gå ind ? « 
» Men skal de da slet ikke have tøjet af , lille jomfru , «  ivrede Oles moder , der mødte dem i forstuen , medens hun med sit venlige smil gav sig til at knappe Signes overstykke op . 
» Tak , tak , jo . Åh , hvor her er yndigt , «  udbrød Signe , da hun havde taget overtøjet af og trådte ind i stuen .  » De holder også af blomster , kan jeg se , «  vedblev hun og lod kærtegnende den lille , buttede hånd svæve hen over nogle afplukkede roser , der stod i en vase på bordet . 
» Ja , det er såmænd fra vor egen have . Se her , lille jomfru — er det ikke Signe ? — se her er en køn , lille rosenknop til dem , den kan de sætte på brystet . Men gå nu ind til de andre , min mand er ved at vise dem lidt om i stuerne . «  men medens hun fæstede blomsten på Signes bryst , faldt alle bladene pludselig af , så kun stilken og frøhuset blev tilbage . 
» Å — den smukke blomst ! «  udbrød Signe og så efter de faldende blade . 
» Ja , det er jo lidt sent på året , så de kan ikke rigtig holde bladene , «  forklarede Karen Værsø .  » Men spring du ned i haven , Ole , og tag en af dem , der står dernede , de holder sig bedre . « 
» Jeg går med , jeg går med , «  råbte 

Signe . Så løb hun med Ole ud gennem forstuen  .  .  . 
Da de noget efter vendte tilbage , bar Signe en stor , smuk rose , som de havde fundet dernede . Den var dog ikke deres eneste udbytte ; thi dernede — under det store æbletræ — havde Ole spurgt hende , om hun ville være hans kone og dele godt og ondt med ham . Og hun havde vendt sit lykkelige ansigt op imod ham — åbent og frit — og svaret :  » Ja , det vil jeg . «  så havde Ole i vild glæde grebet hende i sine arme og knuget hende til sig , så fast — så fast , som om han slet ikke huskede , at det var en lille pige , han omfavnede  .  .  . 
» Ja , den er køn , «  nikkede Karen Værsø , da Ole og Signe kom forbi køkkendøren og viste hende rosen .  » Gå nu ind , så skal jeg sætte maden på bordet . « 
» Må jeg hjælpe dem ? «  spurgte Signe og lagde hånden på konens arm ,  » så kan jeg med det samme se , hvordan deres køkken og kælder er indrettet . Det vil more mig at se , om de har det på samme praktiske måde som der , hvor jeg lærer landhusholdning . « 
Hun nikkede muntert til Ole og gik så med hans moder , der viste hende de forskellige rum og apparater , som hørte til mejeriet . 
Enkelte ting fandt hun bedre indrettede , end de havde dem oppe ved tåstrup ; men der 

tilbød sig også lejlighed for hende til at gøre konen opmærksom på en eller anden lille forbedring , som man endnu ikke kendte der på egnen , og således skete det , at hun , uden just at gøre noget derfor , efterhånden gjorde sig mere og mere afholdt af den skikkelige husmoder , der i stedet for , som hun havde ment , i Signe at finde en lille , forvænt pyntedukke , fandt en virkelig praktisk anlagt pige , som foruden at kende også viste stor lyst for alt , hvad der angik en gårdkones bestilling . Vel kunne derover enkelte ting opstå ligesom en lille meningsforskel  ; men så trak Signe sig beskedent tilbage for den ældre , erfarne kone . 
Da hele selskabet kort efter samledes ved middagsbordet , så Ole med glæde , at Signe allerede var pot og pande hos moderen . 
Kjølborg og gamle Værsø vare allerede gode venner . Den tilbageholdenhed , som Pilehans i begyndelsen viste overfor Kjølborg , veg efterhånden pladsen for den fortrolighed , som Kjølborgs ligefremme væsen og muntre sind inviterede til . 
Clara var i den syvende himmel . Hun havde prøvet at spinde på en rok , som hen-stod i en af stuerne , hun havde fra vinduet i havestuen plukket aprikoser fra det udenfor stående espalier og sad nu ved siden af sin 

fader og talte uafbrudt om æbler og duer og små lam og heste . 
Frøken Hansine var stadig den , der kom tilbage til at tale om proprietæren , som hun , hver gang døren ud til forstuen åbnedes , ventede at se træde ind . 
Signe , som havde plads mellem Ole og hans moder , lagde lige stærkt beslag på begges opmærksomhed . Hun spurgte Karen Værsø om sammensætningen i de velsmagende , bagte boller på hønsekødsuppen for straks efter at vende sig mod Ole med svar på hans spørgsmål angående melodien på den lille sang , som han mente , at hun ikke kunne huske . Så var det igen hønsene , hun ville vide besked om , om de vare brunede i gryde eller i bradepande , for straks efter at spørge Ole om nødderne vare modne i hækken , de nylig kørte forbi . 
Pilehans var væsentlig optaget af Kjølborg , der havde ledet talen ind på det politiske område ; men han holdt dog stadig øje med den anden side af bordet og den nydelige , unge pige derovre , hvis fornuftige spørgsmål og svar han ved tid og lejlighed sendte et bifaldende nik . Han kunne ikke andet end gratulere sig selv til den smukke , gode svigerdatter , som han af hjertet ønskede at måtte få i Signe . 
Efter bordet samledes de alle i dagligstuen om kaffen , som Signe havde fået lov at servere . 

hun havde taget et af Karen Værsøs store , hvide forklæder på og så’ så nydelig ud , da hun , leende over det alt for store forklæde , trådte ind af døren , at selv hendes fader tilsmilede hende en kompliment . 
» Næ , hvor du ser sød ud , «  råbte hendes tante , der var bange for , at man — og særlig Ole — ikke skulle beundre den indtrædende . Hvad der var forefaldet nede under æbletræet , var hun jo endnu uvidende om .  » Du ligner sådan en rigtig lille gårdmandskone , «  føjede hun til uden at bemærke det blik , som Signe vekslede med Ole . 
Clara , der havde fået at vide , hvor kassen med hønsenes foder stod , ville ikke være med ved kaffen ; men hendes muntre latter og  » Put-put «  , som lød ind til dem fra gården , sagde tydelig nok , at hun derude havde fundet en lige så stor nydelse , som den brune drik , hendes søster bød om , ville have skaffet hende . 
Henne i hjørnet af stuen sad Pilehans og Kjølborg og nød kaffen , medens de talte sagte sammen . Det var de to unges sag , der blev afgjort . Kjølborg holdt hovedet efter siden og strøg i langsomme bevægelser asken af sin cigar , medens han lyttede til , hvad gamle Værsø havde at fortælle ham . 
Ole havde set lejlighed til at trykke Signes hånd og fortælle hende , hvad det var , som for 

handledes derhenne hos de to gamle . Hun blev lidt forvirret , men fattede sig straks , da hun så sin fader rejse sig , give Værsø hånden og vende sig smilende med de ord : 
» Ja , hvad . jeg her hører , kommer mig ganske vist lidt uventet ; men jeg skal med det samme sige , at det virkelig har glædet mig . Det er dig , det angår , min lille signemo’er , og da der nu går forskellige småting op for mig , så jeg nok kan tænke mig , hvad du vil svare , så skal jeg sige dig rent ud , at hr . Værsø nylig har friet på sin søns vegne . Og hvad skal vi nu svare ham ? «  vedblev han med et muntert smil , idet han gik hen og lagde hånden på Oles skulder . 
Det faldt hende så vanskeligt at gentage sit svar nu . Da hun var alene med Ole dernede i haven , da havde hun haft så let ved at sige det lille ord . Nu blev hun stående ved vinduet og krammede det store forklæde sammen i en kugle , medens hun rødmende stirrede sin smilende , nikkende , glædestrålende tante ind i øjnene . 
» Nå , hvad skal vi så svare ham ? «  gentog Kjølborg og bød hånden hen imod hende . 
Så løb den  » lille gårdmandskone «  hen over gulvet og gemte sit lokkehoved ved faderens arm .  » Han ved det , «  hviskedee hun . 
» Å—ha—ha , i skælmsmennesker , «  lo Kjølborg . 

 » Der sidder ad to gamle fyre og snakker fornuftigt , og så er i allerede fiks og færdig med det hele . Når skete det , om man må spørge . « 
» Det var før — nede i haven , «  svarede Ole leende og greb Signes hånd . 
» Nå , ja ja , børn , i har min velsignelse , «  sagde Kjølborg . 
» Ja og min , «  sagde Karen , idet hun rørt omfavnede dem begge . 
Da turen kom til frøken Hansine at gratulere , føjede hun lidt fornærmet til :  » Men jeg må nok sige , Signe , at det var ikke pænt af dig , at du ikke lod mig det vide straks . « 
Gamle Værsø havde imidlertid hentet en flaske af købmandens bedste Madeira , for at det nyforlovede pars skål kunne drikkes med det samme . 
» Må det være mig tilladt , «  sagde Kjølborg og tog sit glas ,  » som brudens fader at udbringe et leve for det unge par . De veje , ad hvilke skæbnen fører to unge hjerter sammen , er ofte forunderlige , og mindst tænkte jeg på , da jeg for kort tid siden så Ole træde ind i kupéen , at jeg allerede i dag skulle føre min lille signe-mo’er til ham som hans brud . Men før vi tømmer dette bæger , skal vi så ikke bestemme , at kun vi indviede må kende den begivenhed , der er forefaldet her i dag , og så mener jeg . 

at vi venter med at deklarere forlovelsen til Ole er færdig med militærtjenesten og er kommet tilbage hertil igen . « 
» Ja , så slår vi forlovelsesgilde og høstgilde sammen . — ikke sandt , mor ? «  sagde Pilehans . 
Da alle vare enige heri , endte Kjølborg med at sige :  » Skal vi så drikke på , at vor kære Ole må beholde sit ærlige , åbne sindelag , som sikkert vil føre ham lykkeligt gennem livet , og at han i den pige , han har valgt til sin hustru , må finde den opmuntrende støtte , som en mand altid har behov under livets mange tilskikkelser . « 
Midt under den klinken og lykønskning , der fulgte på Kjølborgs ord , kom Clara ind og fortalte , at hun kunne se proprietæren komme kørende nede på vejen . « 
» Bare han ville tabe hatten igen , det så så morsomt ud før , «  tilføjede hun og gik hen til bordet for at nippe af tantens glas . 
» Kom og klink med mig , «  sagde Signe til hende .  » Klink også med hr . Værsø . « 
» Nå — så ved jeg nok noget .  .  . Nå-ra ! Nå-ra ! «  lo Clara , medens hun pegede fingre ad Signe , der havde lagt sin arm i Oles . 
» Du lille pe’r næsvis , «  sagde Kjølborg truende ,  » du ved ingen ting , hører du , gavstrik , ingen ting . « 
» N-e-j , slet ingen ting , ingen verdens ting , « 

bekræftede Clara leende , idet hun med tilspidset mund og øjnene drejede tilbage efter Ole og Signe dansede ud af døren . 
Kort efter kørte proprietæren ind i gården , dog uden det lille uheld , som Clara for sin private fornøjelses skyld havde ønsket sig en gentagelse af , men også uden at melde sin ankomst med de tre djærve piskeknald , som købmanden havde givet navn af  » Frederik Frederiksens visitkort «  , og som man kendte på hele egnen . 
Der var foregået en forandring med den gode proprietær Frederik Frederiksen , en betydelig forandring , siden haii den samme dags morgen kørte over på stationen for at hjælpe Pilehans at køre de fremmede hjem . 
Straks , da han så frøken Signe oppe ved stationen , var han bleven helt frapperet , dog ikke alene på grund af den unge piges skønhed , men også og især fordi han her for første gang i sit liv stod overfor en kvinde , hvis udseende til de mindste enkeltheder svarede til de fordringer , han stillede til kvindelig skønhed . I tidligere dage havde han vel ofte mødt kvinder af tiltalende udseende ; men de havde alle haft en eller anden lille afvigelse fra hans ideal , og det var netop den omstændighed , der stedse havde afholdt ham fra at slutte sig til nogen kvinde . 

om forholdet mellem mand og kvinde havde han engang i sine unge dage dannet sig den mening , at skæbnen tidlig eller sent fører de to sammen , som af en højere styrelse er bestemte for hinanden , og indtil nu troede han ikke at have set den , der var bestemt for ham . I de senere år havde han vel ikke lagt så meget mærke til de kvinder , han kom i berøring med ; men håbet om engang at finde den rette havde han dog ikke helt opgivet endnu . 
Og i dag havde hun for første gang stået for ham — ; hun , som han så længe havde søgt , — først nu , da han allerede var nået ud over sin bedste alder , skulle han se hende , som han , om end ikke altid med samme attrå , havde drømt om i så mange år , så længe , at han havde begyndt at vænne sig lidt til den tanke , at hun aldrig skulle blive andet end et ideal . Og nu stormede alle de gamle drømme med fornyet styrke frem i hans sjæl og tanke , nu ved synet af det levendegjorte billede . 
Derfor var det , han fandt på historien om damptærskeværket . Han måtte hjem og fikse sig lidt op . Nu skulle han jo til at gå på frierfødder . 
Men medens han var borte , havde han hjemme i sit eget , triste ungkarlehjem ladet de forløbne år passere sig forbi og fundet disse år sammensatte af lutter glædeløse timer , i 

t 
hvilke han selv og hele hans hus havde lidt under savnet af en kærlig husmoder . I disse øde Stuer , hvor han havde ligget syg og hjælpeløs , uden anden pleje , end den et tyende kunne yde ham , hvor han så ofte var kommet beruset hjem , efter ved et eller andet gilde at have søgt glæden i det fulde glas , her havde han stået foran spejlet og for første gang tænkt over , hvorledes hans uregelmæssige liv allerede begyndte at sætte kendelige spor i hans ellers så sunde og friske ansigt , og hvad han vel nu kunne byde som gengæld for en kvindes kærlighed . — nå — ja , et ærligt hjerte , en god gård og en pæn lille formue var vel ikke at foragte — og efterhånden som den tanke fæstnede sig hos ham , at det jo måtte være skæbnen , der nu , om end sent , førte ham sammen med den , som med et slag skulle gøre alt om ham så lyst og godt og mætte den kær-lighedsattrå , der nu vågnede med fornyet styrke , følte han sig mere og mere modig til at åbne sine arme og gribe den endelig fundne lykke . 
At den skæbne , som han nu satte sin lid til , netop havde udset ham som offer for et af dens bekendte luner , at den ville spille ham et puds , langt bedre end købmandens mest vellykkede , havde han end ikke spor af anelse om . 
På vejen over til pilegården var han 

bleven enig med sig selv om , at den bedste måde , han kunne manøvrere på , måtte være at skrive til hende , så snart hun atter var rejst hjem . Thi til at tale med hende derom følte han sig ikke dristig nok . 
Lovende sig selv , at han fra samme dag , som han fik den unge piges jaord , aldrig ville røre den fordømte flaske mere , sank han hen i lokkende fremtidsdrømme , af hvilke han først vågnede op , da vognen rullede ind i den , og han så sig omringet af en mængde ansigter , hvor iblandt dog ét lagde så stærkt beslag på hans opmærksomhed , at han lige så lidt havde øje for Kjølborgs og frøken han-sines glæde , som for den forundring , hvormed Pilehans og Ole betragtede ham . 
Frederik Frederiksen havde nemlig i dag pyntet sig så fint , som man aldrig før havde set ham . En ren , hvid flip omsluttede hans tykke Hals ; i stedet for et af de bekendte slips til at bære på fire måder — og som han gerne brugte så længe efter alle leder , at de fire forslidte silkelapper tittede frem fra den for dybt udskårne vest — havde han nu anlagt et lyst Halstørklæde , der med to lange ender flagrede hen over hans skuldre  ; sin gamle , fedtede hat havde han ombyttet med en ganske ny hue af den yndede jokeyfacon , og hans nybarberede , 

røde ansigt skinnede så blankt som en nyslået toskilling . 
Han blev siddende stille på vognen en lille tid , medens hans øjne i glad henrykkelse hvilede på den unge pige , der nu var hans eneste tanke . — så mandede han sig op , kastede linerne frem over hestene og belavede sig på den vanskelige idræt at krybe ned fra vognen . Det var nemlig altid forbundet med en del vanskelighed for Frederik Frederiksen at nå fra vognen ned på jorden , da han var så hjulbenet , at han havde ondt ved at anbringe sine fødder på hjulegerne og på grund af sin tyngde ikke turde vove et Spring . 
Dog — i dag følte han sig så let og ung . Rask knappede han forlæderet op og nåde til værsøernes forbavselse ned på stenbroen i mindre end den halve tid af , hvad han ellers brugte . 
Medens Pilehans og Ole nu tog sig af hestene , og frøken Hansine henne fra gård-døren mønstrede proprietæren med den opmærksomhed , han som ungkarl måtte vække i en gammel jomfrus tanke , styrede denne sine frierfødder hen imod frøken Signe , der stod og legede med Clara . 
» Se så — her har de mig igen , «  begyndte han med større fasthed i stemmen , end han just havde tiltroet sig . 

» Ja , det var virkelig pænt af dem at komme så snart , «  svarede frøken Signe venligt .  » Hvor det dog er et par kønne heste , de har , «  føjede hun til , medens hun så efter Ole , der trak med hestene . 
» Ja — ikkesandt — hm ! Nå sådan noget har de kanske også ligesom lidt blik for ? « 
» Hvorfor dog ikke ? Jeg har netop altid haft forkærlighed for heste og da for resten for alle husdyr , «  svarede Signe . 
» Så må det da også være rart for dem at komme sådan lidt ud på landet og se dem om , «  mente proprietæren med et prøvende blik på den unge pige . 
» Jeg elsker landlivet ; det har altid været min lyst . Å — vi har det så yndigt deroppe ved tåstrup , hvor jeg lærer landhusholdning . Vi kærner og bager og koger så lang som dagen er . « 
» Og det kan sådan en fin , lille dame nok holde ud ? «  spurgte proprietæren . 
» Ja , det kan de tro ; det er netop noget for mig , «  svarede Signe med et begejstret blik , der traf proprietæren midt i hjertet .  » Og de kan tro , jeg kan tage fat , «  føjede hun til med en lille , kæk håndbevægelse , der lønnedes med al den beundring , Frederik Frederiksen kunne lægge i sit ansigt . 

» Er det en stor gård ? «  spurgte han . Han kunne i øjeblikket ikke finde på andet . 
» Å — nej , men net og proper , rigtig en gård efter min smag . De har da også en smuk gård , hr . Proprietær ? « 
» Ja , jeg tror , jeg tør sige den bedste her på egnen ; men — men — . Nå , det er jo ikke sådan , når man skal betro huset i fremmede kvindfolks hænder . « 
» Ja , jeg hører det — at de er ganske alene , «  sagde Signe og tilføjede , medens hun sænkede stemmen lidt og de smukke øjne fik et deltagende udtryk ,  » hvor det dog må være et savn for dem . « 
» Ja , et savn . — ja , det er et meget stort savn . «  det kom som et suk fra proprietæren . 
» Der ville rigtig blive noget for en hustru at tage fat i , når sådan en forsømt husholdning skulle bringes på føde igen , «  sagde Signe . Og idet en hurtig tanke på hendes eget fremtidshjem igen bragte glans i hendes øjne , tilføjede hun :  » Jeg skulle snart få orden på sagerne , kan de tro  .  .  . «  men så afbrød hun sig pludselig , da hun opdagede , at hendes ord kunne misforstås i deres sammenhæng med , hvad de nylig havde talt om . 
Rødmende og lidt forvirret ved det sære blink , der mødte hende fra proprietærens øjne , 

bøjede hun sig ned over Clara og gav sig ivrig til at glatte sin lille søsters hår . 
Men proprietæren var i den syvende himmel . Selv hans dristigste tanke var jo bleven overtrumfet af den unge piges egne ord . Og så yndig som hun nu stod og rødmede . Han måtte jo dog være Pokker til Karl  .  .  . 
Medens han med sine øjne endnu ligesom sugede den fine rødme fra frøken Signes kind , kom Ole til og inviterede damerne over i stalden for at se de små føl , der stod derovre . 
Signe og Clara fulgte straks opfordringen , hvorimod frøken Hansine gik hen til proprietæren og søgte at indlede en samtale med ham . 
Det var just ikke proprietæren imod at komme til at tale med frøken Hansine . Idet han stadig tænkte sig hende som Signes stedmoder , var han ikke blind for den hjælp , han kunne vente hos hende , om det kunne lykkes ham at gøre et godt indtryk på hende . Han havde kun ikke haft tanke for hende i sin Iver efter at betragte og tale med Signe . 
Han besluttede nu at indhente det forsømte og besvarede Pilehans opfordring til at komme ind  » og få et glas «  afvisende , idet han vendte sig mod frøken Hansine , medens hans øjne dog jævnlig søgte over mod stalddøren , der nys lukkede sig bag genstanden for hans hedeste længsel . 

» Det forekom mig , at Signe nylig udtalte sig så begejstret om landlivet , «  begyndte frøken Hansine , da Pilehans var gået med hendes Broder ind i stuen .  » Hun har ganske vist altid sværmet for mark og skov ; men hvor det gælder om et binde sig for bestandig , er det jo ikke ethvert købstadsbarn , der forstår at påskønne det yndige i således hver dag at kunne bevæge sig i guds frie natur . « 
» Å — det kan man dog ikke vide , «  mente proprietæren .  » Hvis nu en landmand en skøn dag gik hen og friede til sådan en lille , fin dame fra købstaden , -så fik han måske dog hendes jaord , hvis han da ellers sad i en god stilling og kunne skaffe hende en sorgsløs fremtid . « 
Frøken Hansine så lidt bestemt op på proprietæren . Hun troede , at han sigtede til Oles kærlighed til Signe , som han jo i sin egenskab af nabo til pilegården nok kunne have hørt noget om . Men da hun ikke for alt i verden ville røbe den interessante hemmelighed , at de to unge menneskers forlovelse allerede havde fundet sted , nøjedes hun med at bekræfte proprietærens mening , idet hun tilføjede , at når blot en oprigtig kærlighed bandt to hjerter sammen , så havde det intet at betyde , at det ene havde slået sit første slag i købstaden , det andet på landet . 

» Ja , ikke sandt — ikke sandt , «  ivrede proprietæren , der ved Hansines sidste ytring havde fået yderligere mod og allerede fandt sine sager stående ret godt . Det er netop også mine ord : vi lever i en pærevælling her på jorden , vi mødes , og vi går fra hinanden igen ; men skæbnen , skæbnen , hun har dog sin finger med i spillet , og en skønne dag så kommer s’gu de sammen , som skal have hinanden . Nogle rejser fra landet og tage er dem en kone inde i byen , og nogle kommer fra byen og finder dem en mand på landet . Det skal s’gu nok ende med , at de finder den rigtige . « 
Under denne meningsudladning , i hvilken proprietæren havde søgt at lægge hele sin veltalenhed for dagen , havde han og frøkenen bevæget sig langsomt ud imod haven , der lå bag staldbygningen og stuelængen . Det var egentlig proprietæren , der under samtalen stadig var kommet haven nærmere og nærmere ; thi han håbede , at Signe ville gå derned , når hun havde set føllene , og det generede ham at tænke , at Ole så muligvis kunne finde på at ledsage hende . 
Medens han nu langsomt spadserede frem og tilbage i havegangen med frøken Hansine ved sin side , søgte han at genoptage tråden i samtalen , som et øjeblik var bleven afbrudt under hans spejden efter Signe . Han tænkte 

først på at betro sig til sin ledsagerske og fortælle hende rent ud , at skæbnen netop i dag havde ført ham sammen med den , der var bestemt for ham , og at han i hendes steddatter havde fundet den pige , han så længe havde søgt . Frøken Hansines ord havde forekommet ham så fornuftige og fri for alle fordomme , at han nok kunne fristes til at betro sig til hende ; men han kasserede dog hurtig denne tanke og besluttede at blive ved , hvad han først havde tænkt sig , at skrive til den unge pige . 
» Har de aldrig tænkt på at gifte dem , hr . Proprietær ? «  afbrød frøken Hansine hans tankerække . 
Det gav et sæt i proprietæren — så svarede han : 
» Jo , det har jeg rigtignok — det har jeg rigtignok — det er jo netop det jeg nu igen går og spekulerer på , som jeg da for resten har tænkt på det så lidt ; for , ser de , man går her ude på landet og stavrer om så alene , og det har man s’gu ikke godt af  . . .  . Og det værste er , at man nu snart er bleven så gammel , at folk vel ville finde det hel sært , om man nu begyndte at gå på frierfødder . « 
» Å , ved de hvad , hr . Proprietær , «  trøstede Hansine ,  » jeg har kendt flere mænd , der giftede sig i en langt senere alder . Kjølborg var for eksempel over det halve hundrede , da han 

fandt på at gifte sig anden gang , og måske giftede han sig tredje gang med , dersom også jeg en skøn dag måtte forlade ham . « 
» Nå — nå — «  faldt proprietæren hende i talen , idet han opmærksom så’ ned langs havegangen . 
» Ja — hvem ved , «  vedblev frøken Hansine , der havde opfattet proprietærens udbrud som gående i retning af forskellen i hendes og Kjølborgs alder .  » Jeg behøvede just ikke at dø ; men det kunne jo tænkes , at jeg  .  .  . «  her afbrød hun sig selv , medens en pludselig rødme skød op i hendes kinder , og idet hun hurtig rejste sig fra bænken , hvor de havde taget plads , føjede hun blot til :  » Ingen kender sin skæbne . « 
» Ja , det er et sandt ord , «  bekræftede proprietæren tankefuld . Han havde nylig opdaget , at noget hvidt , som han kunne se nede i enden af havegangen , og som han havde antaget for Signes lyse kjole , ikke var andet end et af Karen Værsøs hvide forklæder , som var lagt til Tørring på en stikkelsbærbusk .  » Nej , — ingen kender sin skæbne , «  gentog han langsomt , som om han søgte efter ord til at fortsætte samtalen med . 
» Tror de ikke , at vi nu skal gå ind i stuen ? «  spurgte Hansine .  » Det begynder allerede at mørknes . « 
» Hm — ja . — der var nu egentlig så 

meget , som jeg ville tale med dem om , «  svarede proprietæren og gned sig over panden . 
» Med mig ? «  udbrød frøken Hansine , idet hun kastede et prøvende blik på proprietæren . 
» Å — ja — sæt dem lidt ned endnu , «  bad proprietæren ,  » så finder jeg vel nok på at sige det ; men når man ikke hører til de boglærde , så har man nu engang lidt ondt ved at hitte på at få begyndt . « 
Frøken Hansine satte sig igen . Der var pludselig kommet et noget forlegent udtryk over hendes ansigt . Men medens hun vel adskillige gange i samtalens løb havde fundet proprietæren lidt besynderlig , uden at hun dog kunne forklare sig hans adfærd , syntes hendes tanker nu at tage en bestemt retning . Pillende lidt nervøst ved sit armbånd kiggede hun med nogle lange sideblik på proprietæren , hvis ansigt netop oplystes af den nedgående sols sidste stråler og med sit godmodige udtryk syntes frøken Hansine at se helt interessant og tækkeligt ud . 
» Hvad var det , de ville tale med mig om , hr . Frederiksen ? «  spurgte hun lidt usikker . 
» Jo — ser de , «  svarede han ,  » De sagde nylig , at ingen kender sin skæbne , og jeg sagde , at det var et sandt ord . De sagde også før , at når blot en oprigtig kærlighed bandt to mennesker sammen , så betød det ikke noget , 

at den ene var født på landet og den anden i en købstad . « 
» Ja , det er virkelig min oprigtige mening , «  svarede Hansine med et langt blik ud mod de violette aftenskyer . 
» Og så spurgte de mig før , om jeg aldrig havde tænkt på at gifte mig  .  .  . « 
» Min gud — ja , «  afbrød frøken Hansine ham lidt utålmodig . 
Hun havde en aldeles tydelig fornemmelse af , at hun i dette øjeblik stod overfor en meget vigtig begivenhed . 
» Ja , for det undrede mig , at de endnu var ugift . En mand i deres gode stilling og med  .  .  . « 
» De mente også , at jeg endnu ikke var for gammel til at gifte mig , «  vedblev proprietæren , som fuldstændig havde overhørt frøkenens afbrydelse .  » Men hvad ville de da sige , når nu sådan en halvgammel fyr — nå , jeg skulle vel egentlig tale med hr . Kjølborg om det først ; men nu synes jeg alligevel , at jeg først ville høre deres mening . — hvad ville de så sige , når der en skøn dag kom brev hjem til dem , og det så viste sig , at det kom fra sådan en halvgammel fyr ude på landet , som jeg nu er . Og dersom der så stod i brevet , at dersom en vis lille købstadsdame ville ligesom proprietær Frederik Frederiksen vil , så kunne der blive bryllup ovre 

på Nørregård , inden julen løber ind . Hvad ville de så sige  .  .  . ? « 
» Å—å — hr . Proprietær ! «  lød det fra frøken Hansine , medens hun hurtig sprang op og så fortrædeligt ned langs havegangen , hvor just Karen Værsøs trivelige skikkelse kom til syne . 
Men proprietæren , der nu var bleven ivrig , og opdagede , at han allerede var gået så vidt , at han ligeså godt kunne løbe linen ud , greb hastig hendes hånd og vedblev : 
» De må ikke være vred på mig , fordi jeg har talt så ligefrem med dem ; men nu skal det være alvor , for nu er jeg vis på , at skæbnen har vist mig den , der er bestemt for mig . Jeg kunne mærke det på mig selv deroppe ved stationen , da jeg for første gang så deres kære , lille  .  .  . « 
Mere hørte frøken Hansine ikke . Karen Værsø var nu nået så langt ned imod dem , at hun let kunne høre mere end just nødvendig i øjeblikket , derfor fandt frøkenen det bedst at redde situationen ved med et lille skrig , som mere uvilkårlig undslap hende , at løbe hen og kaste sig i den forskrækkede gårdkones arme . 
» Men vil i da slet ikke ind i stuen ? «  spurgte Karen og så fra den ene til den anden .  » Og hvad var det ? — jeg syntes , de skreg højt , «  spurgte hun henvendt til frøkenen . 

» Å — det var vist bare en myg , der stak mig , «  skyndte Hansine sig at forklare . 
» Vil du ikke med ind , Frederik Frederiksen ? «  spurgte konen .  » Det er jo næsten helt mørkt . « 
» Jo , jo , nu kommer jeg straks , «  svarede den adspurgte .  » Jeg vil bare sidde her et øjeblik , så kommer jeg . « 
» Hm 1 — der er mig noget sært ved proprietæren i dag , «  sagde Karen Værsø , medens hun med frøken Hansine ved armen gik op ad stuelængen til . 
» Å — jeg synes egentlig , at han er rigtig rar , «  mente Hansine og gav sig så til at udfritte gårdkonen om alle mulige ting , vedrørende proprietæren . Og inden de nåde ind i stuen , havde den intet anende Karen Værsø da også røbet så mange af proprietærens dyder og Lyder , at frøken Hansine kunne stille et reguladetristykke op med proprietærens Lyder i første — bryllup i andet — og proprietærens dyder i tredje led . Så forkortede hun første led , understregede andet og forhøjede tredje så meget , at facit blev et par strålende øjne , som hendes Broder forundret ønskede at kende årsagen til . 
Men frøken Hansine gemte sin hemmelighed dybt i sin barm og gav hr . Kjølborg afvisende svar på hans nærgående spørgsmål . 

imidlertid sad genstanden for frøken han-sines interesse nede på bænken under blommetræet og gloede lige ud . 
At han havde forsludret sig , var han fuldstændig klar af . Men den kraftudfoldelse , han nylig havde pånødet sin stakkels hjerne , havde taget så stærkt på ham , at han ikke formåede at repetere den nylig stedfundne samtale . Dog troede han at turde glæde sig med , at den unge piges stedmoder var på hans parti , og i Kjølborg mente han at have fundet en elskværdig , fornuftig mand , der næppe ville nægte sit samtykke . 
Grublende frem og tilbage i korte , afbrudte tankespring , men glad og tilfreds med det skridt , han allerede var nået frem imod sit mål , sad proprietæren endnu på bænken under blommetræet , da Pilehans kom ned for at hente ham ind til aftensmaden . 
Ved aftensbordet var han tankefuld og indesluttet . . Han talte kun lidt , spiste endnu mindre og drak til værsøernes store forbavselse næsten intet . Han så med ligegyldighed hen på den fulde karaffe , som han tidligere havde haft så kær ved måltiderne . Hvad skulle han nu med den ? Nu havde han jo fundet hende , hende , for hvem flasken kun havde været et usselt surrogat ; kun skade , at hun ikke skulle rejse allerede i aften , så kunne han 

i morgen afslutte romanen ved at læse det brev , som han fuldt og fast troede at der måtte komme fra hende med gunstigt svar på hans . Skæbnen ville det jo således . Han så godt , hvor megen opmærksomhed Ole , den dreng , viste hende , han hørte også , hvorledes hun kastede spøgeord til Ole . Nå , hun var jo ung og munter , og sådanne bagateller tog han sig ikke nær . Det var for ham kun noget lignende som i et l’hombreparti at tabe fem og tyve kroner for senere at vinde halvtreds . 
Ole , som straks havde fattet mistanke ved proprietærens stadige stirren på Signe og hans forunderlige sikre mine , blev omsider ked deraf . Han så arrigt over til proprietæren , som imidlertid kun et par gange kom til at møde hans øjne og uden at bemærke deres mørke , bebrejdende udtryk . Han talte med Signe om den besynderlige , ja næsten upassende opførsel af deres vis æ vis og havde allerede indhentet hendes tilladelse til med rene ord at gøre ham opmærksom på den begivenhed , som så kort forinden havde fundet sted ; men det løfte , de havde givet med hensyn til hemmeligholdelsen af forlovelsen , og den omstændighed , at alle just rejste sig fra bordet , gjorde dog , at han tav . 
Efter bordet ville Kjølborg , gamle Værsø og proprietæren gå ind i dagligstuen for at spille kort . Proprietæren opfordrede Ole til at 

spille med , men fik et kort afslag , da Ole foré-trak at blive hos damerne . 
» Dersom det er whist , herrerne skal spille , vil jeg så gerne tage pladsen i stedet , «  sagde frøken Hansine og tilføjede med et dvælende øjekast på proprietæren ;  » men så vil jeg være makker med dem , hr . Frederiksen , for jeg har på fornemmelsen at vi to rigtig kunne vinde . « 
» Du kender mig jo nok , Fritz , «  vendte hun sig til Kjølborg ,  » når jeg er i mit rigtige spillehumør og har en makker , som jeg . har tillid til . « 
» Å jar du er en lille knop til at spille whist ; men vi skal spille 1’hombre , og det kender du jo ikke , min pige . Bliv du så hellere hos . Børnene og madam Værsø . «   . 
Kjølborg var en god spiller , rolig og betænksom , måske endnu roligere end Værsø , hvorimod proprietæren hurtig blev ivrig , og så stolede han udelukkende på det fatale held . I begyndelsen  : vandt han dog lidt — aldeles tilfældig , thi han havde sine tanker helt andre steder end ved kortene ; men snart begyndte han at tabe det ene spil efter det andet . Og1 skønt det ikke var ganske små beløb , det drejede sig om , trøstede han sig så ofte og så indtrængende med det gamle mundheld :  » Den der har uheld i kortspil , har held i kærlighed , « 

at det til sidst næsten fornøjede ham mere at tabe end at vinde . 
Pilegårdens bekendte gode punsch havde han i førstningen ladet stå urørt og derved foranlediget Pilehans til at spørge , hvad der dog egentlig gik af ham i aften ; men da de havde spillet så længe , at han under almindelige forhold plejede at være , hvad han selv kaldte  » godt varm «  , greb hånden af gammel vane om glasset , og så gik det i den vante gænge , indtil han lidt hen på aftenen rigelig havde indhentet det forsømte . 
Inde i spisestuen sagde damerne og lo himmelhøjt over Oles muntre historier , medens de nippede til den velsmagende kirsebærvin , som Karen Værsø skænkede for dem . 
Da talen af frøken Hansine blev ført over på proprietæren , mindedes gårdkonen et puds , som han en gang havde spillet købmanden , og bad Ole om at fortælle det . 
Så fortalte Ole efterfølgende lille historie . 
En dag , da købmanden tilfældig kom over for at se til sin ven , traf han proprietæren nede i haven , i færd med at så spinat- , radise- , salat-og blomsterfrø ud . 
Småposerne med blomsterfrøet og de latinske benævnelser faldt straks købmanden i øjnene og fristede ham til at bede sin ven om nogle få frø af hver blomstersort . Han ville da — 

forklarede han — så frøet i en kasse , som skulle stå i hans kontorvindue og være ham en lille erstatning for haven , som han for et par år tilbage havde måttet tage i brug til tømmerplads . 
Under købmandens forklaring havde proprietæren allerede sin spas færdig og lovede beredvillig at sende ham over , hvad han ikke selv fik brug for . 
Næste dag gik proprietæren selv over med frøet i en hel mængde småposer — lidt i hver — og kassen stod da allerede i kontorvinduet , fyldt med dejlig , frisk muldjord . 
Nu havde købmanden ganske vist ikke mere forstand på blomsterfrø og havedyrkning , end proprietæren kendte til rosiner og muskatnød ; men under sin vens kyndige vejledning gik han trøstig til arbejdet med at så ,  .og da de omsider skiltes , efter først at have tømt et glas portvin på det fælles ønske om frøets kraftige vækst , da stod købmandens lille blomsterhave fiks og færdig , inddelt i en halv snes bede og forsynet med nedstukne småpinde , der prangede med det latinske navn for hver blomstersort . 
Så forløb nogle dage . Solen skinnede varmt ind gennem kontorvinduet . Morgen og aften foretog købmanden selv en omhyggelig vanding med kuldslået vand , og snart begyndte 

de første spæde Spirer at piple frem af kassen til stor glæde for købmanden , og da også for proprietæren , som jævnlig kom derover . 
Imidlertid fyldtes kassen med et frodigt grønt , der dog til trods for de forskellige latinske navne havde et påfaldende ensartet udseende — og blomst var der endnu ikke spor af . 
Men købmanden nærede dog ingen mistanke før en dag , da han opdagede , at proprietæren på en hemmelighedsfuld måde trak en af de grønne toppe i vejret , ligesom for at undersøge den i rodenden . 
Han lod sig dog ikke mærke med noget , før proprietæren var vel ude af døren . Men så var han også i et Spring inde ved kontorvinduet for at kigge blomsterkassen lidt nøjere efter . 
På pinden i det første bed stod :  » Reseda ægyptia «  ; men da købmanden trak i Toppen , således som han havde set proprietæren gøre , fulgte der en lang , tynd radise med op . Længe stod han og betragtede den underlige tingest — meget længere , end han behøvede for at se , at det var en radise — , så kylede han den med al sin kraft hen i spyttebakken . 
Det næste lille bed var mærket :  » Phlox purpurea «  , — det var også radiser . Så fik købmanden så underlig travlt med at trække 

det grønne op af kassen , først to—tre planter ad gangen , så hele håndfulde — radiser — radiser — radiser over hele linien , og da han endelig så’ op , så stod proprietæren derude på vejen med næsen trykket imod ruden og grinede , så han var aldeles kornblå i ansigtet . 
» Ja , de kan såmænd ikke tænke dem , hvad proprietæren og købmanden kan lave med hinanden af den slags ting , «  forklarede Karen Værsø , medens hun faldt ind i latteren over Oles fortælling .  » Det er sådan deres tidsfordriv , og vi andre har vores morskab deraf . « 
» Næh — hvor morsomt , «  udbrød frøken Hansine .  » Når det da altid er sådan uskyldig spasmageri , de finder på . Og så tager købmanden vel revance ved tid og lejlighed ? « 
» Ja , han er egentlig den bedste af de to , «  forklarede Ole .  » Nu skal de bare høre , hvad han lavede en fjorten dages tid efter komedien med radiserne . Jeg var selv med , så jeg ved da , at det er sandt . « 
Karen Værsø skænkede i glassene , og efter at have klinket med damerne fortalte Ole : 
» Det var en dag ovre ved stationen , at vi skulle møde til mønstring med foderhestene , som vi har her nede omkring fra dragonregimentet oppe i Næstved . Vi har da også en for den sags skyld , og Frederik Frederiksen har to . 
Det plejer nu gerne at trække lidt længe 

ud med mønstringen , og når den er forbi , så går foderværterne gerne ind i kroen og slår aftenen ihjel . Det er jo sådan gammel skik og brug , når man først kommer sammen , og sådan gjorde vi også den dag . 
Nå , det gik jo som sædvanlig lidt rigelig til med punch og sådan noget , og lidt ud på aftenen fandt købmanden på , at vi skulle tælle til en bøf . Det er sådan , at man tæller fra et til hundrede , men hver gang en kommer til et tal , som der er syv i , eller som syv kan gå op i , så skal han sige  » Brrr ! «  , ellers taber han . 
Se købmanden , han kan jo sagtens klare sig ; men når det skal gå rask bordet rundt , og man er mange til at tælle , så skal man alligevel passe godt på . 
Nå , det varede kun en halv snes minutter , så var de ti portioner bøf tabt . Nogle havde tabt en bøf , og andre havde tabt en to—tre stykker ; men så begyndte de at trække lod om , hvem der skulle betale det hele . 
Proprietæren havde først tabt fire portioner ; men da de så havde trukket og trukket lidt , så endte det med , at han fik hele redeligheden på sin samvittighed . « 
» Næh — hvor letsindige herrerne dog kan være , «  bemærkede frøken Hansine , medens Ole gjorde et lille ophold . Så fortsatte han : 

» Så blev maden bestilt , og der blev dækket bord ; men da vi skulle til at spise , så var proprietæren falden i søvn i sofahjørnet og var ikke til at ruske op . 
Nå — vi spiste så vores mad ; men Frederik Frederiksen blev ved at sidde og sove med sin bøf foran sig . 
Så på en gang begynder købmanden at grine , og så satte han sin tomme tallerken over foran proprietæren og tog hans bøf og delte den ud imellem os andre . 
» Nu skal vi have grin , «  sagde købmanden , og så smurte han Frederik Frederiksens overskæg ind med løgsaucen , så den hang og dryppede , og så lavede han pladsen foran proprietæren til , så det så’ ud , ligesom han havde spist , — lige så grangivelig — med en lille sjat øl i glasset og brødkrummer ved siden af tallerkenen , og hvad han sådan kunne finde på . 
Så ruskede vi proprietæren op , og så skulle de have set et syn . 
» Hvor bliver så den bøf af , «  spurgte proprietæren sådan i halvsøvne , og så tørte han sig ned over ansigtet og fik smag på løgsaucen . 
» Bøf , Frederik Frederiksen , vil du ha’ mere bøf , «  sagde købmanden ganske alvorlig .  » Nej , lad os nu se at komme hjem . «  og vi andre 

kunne næsten ikke nære os , sådan grinede vi indvendig . 
Så sad proprietæren og kiggede lidt på sin tallerken og smaskede med munden , og imens skyndte vi os alle sammen ud af døren for at grine af . 
Men ved de hvad . Han vidste ikke bedre , end at han havde spist sin bøf og det troede han , lige til kromanden fortalte ham historien fire dage efter . « 
» Å — fy ! «  udbrød frøken Hansine indigneret , medens de andre lo .  » Hvor kunne de være med til sådan en grim spøg ? Jeg tror heller ikke , at det er sandt . « 
» Jo , det er såmænd sandt hvert eneste ord , «  forsikrede Karen Værsø .  » Men se , han har jo naturligvis været lidt svirende . « 
» Ja , men sig mig , drikker han da virkelig så meget ? «  spurgte frøken Hansine med et lille suk . 
» Nej han gør såmænd ikke , «  svarede Karen ,  » det gør han ikke ; men når mændene sådan kommer sammen , så tager de det jo ikke så nøje med et glas eller to , og så må han jo være med ligesom de andre . Og købmanden , han er jo immer væk på spil . « 
» Uf , det afskyelige drikkeri , «  udbrød Signe .  » Dig skal jeg nok passe på , «  tilføjede hun og truede skælmsk ad Ole . 

i det samme trådte Pilehans og kj ølborg ind til dem . 
» Man må ellers sige , at det er nogle opmærksomme herrer , vi har , «  råbte Hansine dem bebrejdende i møde . 
» Nå—å , i har jo moret jer godt , kunne vi høre , «  svarede hendes Broder ,  » men du ville måske hellere have spillet med ? « 
» Uf ! — nej , jeg hader kortspil som pesten , «  forsikrede Hansine . 
» Jeg skal hilse damerne fra proprietæren , «  sagde Pilehans ,  » han blev snavs tilpas lige med et , så han kunne ikke selv sige farvel . « 
» Men gud ! «  udbrød frøken Hansine ,  » er hr . Frederiksen taget hjem . Det er dog vel ikke slemt med ham ? « 
» Å — nej , «  trøstede Pilehans med et lille øjekast til sin kone og Ole ,  » det er gået over igen inden i morgen . « 
» Ja , for det var da kedeligt , om vi skulle savne hans selskab på turen i morgen . Han lovede jo at køre med ud til fægtningen . « 
» Vær de bare rolig , jomfru , «  nikkede konen . 
» Han kommer nok , han kommer nok . « 
Det var imidlertid blevet sengetid , og Ole belavede sig på at tage afsked . 
» God nat , lille Signe , «  sagde han og kyssede sin kæreste .  » Jeg skal nok komme herover i morgen ; men jeg har ellers sagt til far , hvor 

i skal holde og se på krigen , så vi kan mødes der . « 
» Ja , for jeg vil dog så nødig tage hjem i morgen , uden at jeg har talt med dig , Ole . « 
Medens Ole steg på vognen , gik Signe over i porten for endnu en gang at ønske ham  » God nat «  . Først da hun ikke mere kunne skimte den bortkørendes blanke uniformsknapper , gik hun tilbage til de andre , der fra gårddøren havde tilvinket Ole deres afskedshilsen . 
Så anviste den lille , venlige gårdkone sine nye slægtninge deres nattelejer . 
Men oppe fra havestuen kunne man endnu længe høre Claras friske latter , medens hun drillede sin søster med forlovelsen . 
* * 
* 
Oles tre sovekammerater lå allerede i deres senge ; men så snart Ole trådte ind i karlekammeret , sprang  » 21 «  ud på gulvet og formanede ham til endelig at  » gratulere hr . Baron von kahrner , inden det behager den høje herre at falde i søvn . « 
» Hvad skal nu det sige ? «  spurgte Ole . 
Så fortalte  » 21 «  , hvorledes han havde fundet på at bilde sognefogden ind , at det netop i dag var underkorporalens fødselsdag , og at kahrner var baron og egentlig hed von kahrner .  » Og vi har haft geborsdagsgilde , du , 

og der blev dækket op , forsikrer jeg dig , så bordet var lige ved at synke i knæ — og sølvske og serviet ved kahrners tallerken — og portvin , du —  » 40 «  — portvin . Vi drak , så vi blev helt våde indvendig — og råbte hurra for baronen . Og så skulle du høre kahrner fortælle om sin faders godser ovre i Jylland og om vildsvinejagter på Fyen — rotterne må vide , hvor han fik det fra ; men de troede det alt sammen — og bonden han sukkede , som om han var hængt op på sit eget dannebrogskors — ja — du store kineser , sikken en aften . Bare den nu ikke går aff , inden vi kommer herfra . « 
» Ja , det kan jo blive galt nok , hvis Niels Jensen taler med Gjerdrup i morgen og fortæller ham lidt om jeres baron , «  mente Ole . Det var just ikke af den slags løjer , som han satte pris på ; men han kunne dog ikke holde sig alvorlig ved denne nye beretning om  « 21  « s opfindsomhed . 
Henne i sengen lå karlen og fnisede på sin sindige måde . Han havde nok hørt om soldaterløjer og også fået en lille prøve på sådanne den foregående aften ; men det stykke , han havde været med til i dag , havde han dog aldrig tænkt sig muligheden af at opføre . 
Medens  » 21 «  og kahrner lo videre over deres vellykkede komedie , slukkede Ole lyset 

og faldt så hen i søde drømme om sin lille pige . 
Da karlen vågnede næste morgen , hørte han en underlig , uvant lyd , som han ikke kunne forklare sig . Den lød snart dæmpet som en klagende barnestemme , snart kraftig som tonerne fra en lirekasse , snart var det som kom den ude fra gården , så lød den igen stærk og skingrende lige i hans nærhed , medens han lå og lyttede og spekulerede over , hvor den dog kom fra . 
Da han omsider var bleven fuldstændig vågen , opdagede han , at han selv frembragte den forunderlige lyd , og at den stammede fra  » 21  « s mundharmonika , som var bundet fast under hans næse . 
Forsigtig ville han lægge instrumentet fra sig og lade som ingenting ; men så hørte han henne fra  » 21  « s seng en lyd som af et menneske , der skoggergriner langt nede under en tyk dyne , og straks efter hørtes  » 21  « s kjøbenhavnerjargon : 
» Ja , de undskylder nok ; men de snorker så rædsomt , og da ulejligheden jo er lige stor , så mente jeg , at de lige så godt kunne spille lidt for os med det samme . « 

lidt sønden for Præstø havde sydpartiet taget  opstilling . Med højre fløj støttet mod bugten , venstre mod mosedragene ved ugledige og dyrlev , stod den mængde militær , som i de foregående dage havde været indkvarteret i de omliggende sogne , allerede klokken ti formiddag opstillet i slagorden . De hvide huebind betegnede dem som de ved jungshoved ilandsatte , fjendtlige tropper . 
Langt ovre mod nord så man oppe på Toppen af bankerne de høje officerer , der skulle fungere som kampdommere ; også officerer fra udlandet vare til stede for at overvære øvelserne , som skulle ledes med alle hensyn til en virkelig kamp på dette vigtige punkt af Sjælland . Skarpt tegnede mod den klare , blå himmel sagde officererne på deres fyrige heste , ivrigt studerende kortet over egnen , pegende snart mod nordvest , hvor . Forsvarerne havde taget 

stilling , snart mod det til fremmarsch færdige sydparti . 
Nede ved foden af banken holdt nogle menige ryttere . Det var ordonnanserne , derpå deres lette , kraftige heste holdt rede til at overbringe ordrerne til de højstbefalende over de to partier . 
Nu ser den øverstbefalende på sit ur , der netop viser det aftalte klokkeslet , og et øjeblik efter flyve de flinke ordonnanser i strakt karriére hen over markerne . Lænede forover i sadlen opmuntre de deres smukke , villige dyr ved korte tilråb . De ændse ikke de mange vovelige Spring , som hesten må gøre over de brede grøfter , de generes ikke af de småsten og jordklumper , som de rappe hove kaste op om dem ; med glæden strålende i det friske ansigt , med tøjlerne fastknugede i venstre hånd og den kraftige Schenkel trykket mod hestens side ile de fremad i bevidstheden om deres ærindes vigtighed .  .  .  . 
Så kommer der liv i de uendelige rækker , hvor man allerede er bleven utålmodig ved den lange ventetid . Artilleriet gør færdig til ladning , rytteriet gør karabinen rede og trækker sablen , fodfolk myldrer frem , ordnende sig i skyttekæde , — overalt bevægelse , kommando-råb og Iver efter at komme frem . At det vil blive en anstrengende dag , at der ved tilbage 

komsten til kvarterene vil være mange trætte ben og ømme , hullede fødder , taler man ikke om nu ; med blikket fæstet på den kommanderende , med høresansen spændt for at fange kommandoråbene , i fuld forståelse af sådanne øvelsers store betydning , trænge masserne frem . 
Nu ser man forsvarernes skytter som små , sorte punkter glide frem over markerne  . . . . Så falder det første skud derude i kæden , og snart efter er det hele indviklet i livlig kamp . Geværildens skrattende lyd blander sig med de dybe drøn fra de bagved opstillede kanoner , ordonnanser sprænge uafbrudt frem og tilbage , — i løb føres store kolonner fodfolk hen over markerne , med korte mellemrum kastende sig ned bag et hegn eller i en grøft for at fortsætte ilden fra den nye stilling , — et batteri kommer i strygende galop ned ad landevejen . De flinke trænkonstabler svinge opmuntrende pisken over hestene , medens konstablerne spænde sig fast med hænder og fødder på det hoppende , vaklende køretøj . Pludselig lyder et kort , gennemtrængende kommandoråb , der gentages af førerne for de enkelte kanoner , — så vender teten skarpt til siden , og par efter par springe de kraftige artilleriheste ind over grøften , med de tunge kanoner , hvis hjul stødes dybt ind i grøftekanten , efter sig . 
» Om bag gården ! «  råber chefen og vinker 

med hånden hen mod den lille , fredelige bonde-gård , hvis beboere have samlet sig i stakkehaven for at betragte det sjældne , storartede skue , og et øjeblik efter hører man pigernes hvinen , medens de med fingrene i ørerne kigge hen efter de dundrende kanoner  . . . . eller måske efter de blanke knapper  .  .  . 
Lidt østen for beidringe kirke , hvor vejen fra Præstø drejer ned mod kallehave , holdt Pilehans med sit køretøj på det af Ole berammede sted . 
Her havde Ole ment , at det lille selskab bedst ville kunne overse terrænet uden at komme i kollision med de kæmpende eller de mange køretøjer , der fra de omliggende byer vare ude med skuelystne . 
Proprietæren havde ikke ladet sig se , så gamle Værsø , Kjølborg og de tre damer havde måttet indrette sig så godt som det lod sig gøre på den lille fjedervogn . Værsøs kone var ikke taget med , dels fordi hun , som hun sagde , havde nok at gøre hjemme med at få middagsmaden færdig til de andre kom tilbage , og dels fordi hun havde indset , at hun ikke ville kunne klemme sine lille , trivelige person ned i de allerede stærkt opfyldte agestole . 
Kjølborg havde smøget kraven på sin lette overfrakke op , og medens han dampede på 

pilehans’ store merskumspibe , betragtede han de stridende partier gennem en stor dobbeltkikkert , som han havde bragt med fra Roskilde . 
Frøken Signe havde rejst sig op i vognen og støttet hænderne mod sin svigerfaders skuldre . Således stående kunne hun bedre følge den sig udviklende slagsene . Hun så’ så sød ud i dag med Karen Værsøs store silketørklæde bundet op om hatten — for den skarpe , kølige vinds skyld — og hendes udmærkede humør , der yderligere var bragt op ved den raske køretur og udsigten til at træffe sammen med Ole , gav sig luft i allehånde vittige bemærkninger , som særlig gik ud over de forbikørende bønder . 
Frøken Hansine var ordknap og sad sammenkrøben i et hjørne af agestolen med en mine , som om hun ønskede soldater , geværsalver og kanontorden derhen , hvor peberet groer , eller i hvert fald der i nærheden . Hvergang hun hørte Signes kåde bemærkninger , lagde der sig tre—fire små , fine folder på hendes lille næse , der i dag var en ubetydelighed spidsere end sædvanlig , eller hun trak med nogle hæftige tag sin havelock tættere sammen om sig og lod falde nogle ord , af hvilke man dog ikke kunne høre andet end slutningen , som gerne var  »  .  .  . utidig kådhed «  eller  »  .  .  . besynderlig opførsel «  eller lignende . 
» Ja , jeg ved næsten ikke , «  sagde Pilehans , 

da Kjølborg lod kikkerten synke ned i skødet ,  » om det ikke kunne være på tiden at få en lille bid brød . « 
» Jo — ærligt talt , «  svarede Kjølborg ,  » jeg tror , at den morgenluft har gjort mig glubsk sulten . Hvordan har damerne det med appetitten ? « 
» Jeg for mit vedkommende skal intet have , «  svarede Hansine med en utålmodig bevægelse ; men da Signe og Clara stemte for Værsøs forslag , blev den store kurv , som den betænksomme husmoder derhjemme på pilegården havde anbragt bag i vognen , hentet frem . 
Indsvøbt i en stor serviet fandt de alt , hvad der lader sig medbringe på en udflugt . 
» Ah ! kold høne , «  sagde Kjølborg , medens han stak piben bort og drejede sig om mod Signe , der sad med kurven på skødet . 
» Spis dog med , Hansine , «  fortsatte han .  » Hvorfor er du så vranten i dag ? Morer du dig ikke ? « 
» Å jo , «  svarede hun , uden at det gnavne ansigt glattedes ud ,  » men jeg sidder så rædsomt indeklemt . « 
Hun tænkte på proprietærens char-å-banc ; der havde hun hellere villet sidde . Men — ak ! — den  » interessante «  hr . Proprietær Frederiksen havde ikke givet møde , og hun havde dog så sikkert ventet at se ham . 

et muntert  » God morgen , velbekomme ! «  lød pludselig bag ved dem . 
» God morgen ! God morgen ! «  råbte de til Ole , som med et rask Spring førte sin hest op over grøften . 
» Nå , soldatmagersvend , hvordan går det ? «  spurgte Kjølborg , medens han tyggede videre på sit høneben .  » Du er vel ikke bleven såret ? « 
» Nej , jeg melder mig tilbage med hele lemmer , «  sagde Ole leende og førte sin hest så tæt hen til vognen , at han kunne byde dem hånden .  » Men hvor er mor ? — og Frederik Frederiksen ? «  spurgte han forundret .  » Han ville jo køre med herover . « 
» Nej — mor ville ikke tage med , min dreng , «  sagde Pilehans ,  » hun er bange for skydningen , og proprietæren har vi ikke set noget til . « 
» Han er naturligvis syg endnu , «  bemærkede frøken Hansine kort . 
» Så får jeg jo ikke sagt farvel til mor , «  sagde Ole uden at tage hensyn til frøkenens bemærkning om proprietæren .  » Min sergent kommer om et øjeblik , og så skal vi nord på igen . « 
» Nå , ja , ja , Ole , så hilser vi hende fra dig , «  trøstede Pilehans . 
» Du skulle ellers tænke lidt på din kæreste , 

lille signemo’er , han har vist ikke fået frokost endnu , «  sagde Kjølborg . 
» Om forladelse , lille Ole , det havde jeg nær glemt . Se her , her ligger din mad indpakket ; den skulle jeg give dig fra din moder . « 
» Tak , ja der er jo langt til aften , «  sagde Ole og stoppede den store pakke ned i sadeltasken . 
» Nå , det er dit spisekammer , «  lo Signe og kiggede nysgerrig'ned i tasken . 
» Ja , og her kan du se mit klædeskab , «  svarede Ole , medens han rejste sig op i stigbøjlerne og pegede på sin mantelsæk , der var spændt bag på sadlen . 
» Ha , ha , «  lo Kjølborg .  » Ja , det soldaterliv , det soldaterliv .' sig selv , sin hest og dermed Basta . « 
» Nå—å , lille fader , «  sagde Signe med et lille klædeligt kast med hovedet ,  » hvad regner du da mig for ? « 
» Å — tilgiv , lille Fru Værsø , «  smilede Kjølborg ,  » jeg huskede i øjeblikket ikke på Fruen . « 
» Så , der kommer min sergent henne , «  sagde Ole og pegede ned  , ad vejen , hvor Gjerdrup kom dem i møde i strakt trav .  » Så farvel alle sammen — hils .mo’er — og lev vel til vi ses igen . «   / /  ; - 
» Farvel , lille Signe , «  ’ vedblev han , medens 

v 
han bøjede sig frem og klappede hende på kinden — så kastede han hesten rundt og sprængte derfra . 
Snart efter var Gjerdrup og Ole kun at se som to mørke punkter , der mindre og mindre giede hen ad den snorlige , hvidgrå landevej  .  .  . 
Under idelig fægtning måtte forsvarerne vige tilbage for det tæt efter følgende sydparti , og allerede lidt efter middag , da Pilehans med sit selskab kørte ad hjemmet til , kunne de kun langt borte mod nord høre de dybe , rullende drøn af kanonerne og signalhornenes klare , melankolske toner , der af vinden bares ned imod dem . 
Med undtagelse af nogle ingeniører , som vare beskæftigede med at borttage den lette telegrafledning , der var spændt ud over markerne , nogle enkelte , små reservekommandoer , som langsomt trak nord på , og den fjerne larm , lå egnen igen i sin vante ro . Men de opkørte veje , de ødelagte grøfter og overkørseler vidnede noksom om det røre , som nylig havde hersket her . 
Men hvor var vor gode ven Frederik Frederiksen dog blevet af ? 
Jo , da proprietæren vågnede om morgenen og gårsdagens begivenheder efterhånden trængte sig frem i hans hukommelse , fandt han det rådeligst , under et eller andet påskud at holde sig borte fra pilegården . 

vel indså han godt , at han satte Pilehans i forlegenhed ved ikke , som han havde lovet , at komme med sit køretøj , og efterhånden , som hans tanker blev klarere , længtes han også efter at se Signe Kjølborg igen ; men han havde dog en instinktmæssig følelse af , at det uheldige indtryk , han måtte have gjort på hende , dersom hun den foregående aften havde bemærket hans berusede tilstand , helst måtte have tid til at fortage sig , førend han atter viste sig for hende . Han havde jo ingen anelse om , med hvilken omtanke Kjølborg og Pilehans havde undgået , at damerne fik ham at se , da han kørte bort . 
Bandende sin svaghed begav han sig til sit arbejde ; men snart efter gik han igen ind i stuerne , hvor han morede sig med at tænke over alle de forandringer , som han ville foretage i anledning af , at de nu snart skulle huse en sød , lille husmoder . Da han således havde gennem vandret sine forskellige værelser , gik han ind i dagligstuen , hvor skrivebordet stod ; nu skulle han nemlig til at nedskrive de linier , der åbent og ærligt tolkede hende de følelser , som synet af hende havde vækket til live . 
Da han vidste , at hun samme eftermiddag skulle rejse hjem , ville han indrette det således , at brevet kunne blive overrakt hende ved hjemkomsten . 

det var det første brev , han skulle skrive af den slags , så han grublede længe over , hvorledes han bedst skulle udtrykke sig , og imedens vandrede den ventende pen op og ned i blækhuset  .  .  . 
» Nørregård , d . 18 . September 1895 «  stod der allerede . Men nu videre . 
Endelig skrev han : 
» Kære jomfru  .  .  .  . « 
Så stoppede han igen .  » Hvad Pokker hed hun nu . Hed hun Jensine eller Fritzine  ? «  det vidste han jo ikke engang . Han havde hørt , at den , han antog for hendes stedmoder , havde kaldt hende  » Sine «  — det lille  » g «  i  » Signe «  var undgået hans opmærksomhed — , han havde hørt den samme person kalde hendes fader , Fritz , så der var jo størst sandsynlighed for , mente han , at hun måtte hedde Fritzine , og at  » Sine «  kun var en forkortelse ; men han ville dog ikke gøre sig skyldig i nogen fejltagelse . 
Da han havde grundet en tid over dette spørgsmål uden at komme til noget resultat , lod han spænde for vognen for at køre over til pilegården . Han ville hos pigen eller et andet tyende forsøge at indhente fornøden underretning angående navnet på den unge pige 

og så straks køre hjem igen , inden folkene fra pilegården og de fremmede kom tilbage . 
Da han kom derover , blev han lidt forbløffet ved at træffe konen hjemme . 
» Er i ikke ude for at se på soldaterne ? «  spurgte han , men blev straks beroliget , da han hørte , at det kun var hende , der var hjemme , og at de andre allerede vare tagne bort om morgenen , efter forgæves at have ventet på ham . 
» Men vil du ikke blive her til middag ? «  spurgte Karen Værsø .  » De må snart være her igen . « 
» Nej , mange tak , mange tak , jeg har så travlt derhjemme med tærskningen . Men hør , gør mig en tjeneste , Karen , og tal slet ikke om , at jeg har været herovre . Jeg ville kun over for at høre , hvordan hans har hjulpet sig med den ene vogn . Jeg skammer mig s’gu også lidt , for jeg blev jo lidt varm i aftes , «  fortsatte han med det undskyldende smil , hvormed han altid troede at kunne dække over sine fejl ,  » og Kjølborg er jo sådan en pæn mand , og jomfru Jensine eller fritzine , hvad det nu er , hun hedder , så mig vist også , da de hjalp mig ud på vognen . « 
» Nå — frøken Hansine — . Nej , det tror jeg ikke . Hun talte da ikke om det , «  forsikrede konen . 

» Ja , ja da , men du tier jo nok stille med , at jeg har været her . Farvel , nu må jeg skynde mig , ellers går det hele istå derhjemme . « 
På hjemvejen var han i bedre humør . Han havde hele tiden haft en fornemmelse af , at Signe havde set ud på ham , da Kjølborg og Pilehans hjalp ham forbi spisestuedøren og gennem forstuen ud i gården ; men nu hørte han , at hun ikke havde omtalt det .  » Altså , «  mumlede han ved sig selv ,  » var det bare vrøvl , at jeg troede , at hun så ud på mig . « 
Han var også svært tilfreds med , at han så snedigt og uden at røbe sig havde fået at vide , at hun hed Hansine . 
Stakkels proprietær ! Den  » Skæbne «  , som han så trygt stolede på , og hvis vidunderlige magt han syntes at spore i alt , hvad der hændtes , var allerede ved at dreje ham en slem knap . 
Da han atter sad hjemme ved sit skrivebord , greb han pennen med sikker hånd og skrev ; 
» Kære jomfru Hansine Kjølborg ! 
Jeg er vis på , at der er en magt , og som vi mennesker ikke kender noget til , og som der har bestemt at jeg og de skal være mand og kone . Jeg er jo nok ikke helt ung , men jeg er dog ikke så gammel endnu , og de skal heller ikke tænke på deres egen 

alder , men bare skrive sådan som den , der styrer alt til det bedste , siger dem , at der skal stå . Jeg er en velholden mand , så vi kan have det rigtig godt her på min gode gård . Jeg håber da ikke at hr . Kjølborg har noget imod det , fordi at jeg ikke har talt om det til ham . Skriv nu snart , så skal jeg nok sende dem en ring . Hils dem alle sammen . 
Ærbødigst 
Frederik Frederiksen . « 
Hen på eftermiddagen kørte Pilehans sine besøgende over på stationen . Karen Værsø måtte blive hjemme af hensyn til pladsen på vognen . Ved afskeden havde hun grædt lidt sammen med Signe , hvem hun allerede havde fået så kær , som kunne den unge pige have været hendes eget barn . Derimod havde frøken Hansines holdning været den skikkelige kone lidt påfaldende , og hun følte sig ligesom lidt fornærmet , fordi al hendes flid for at gøre dem opholdet på pilegården så behageligt som muligt ikke havde formået at fremtvinge andet end et tørt  » Farvel og tak «  fra frøkenens tavse læber . Sikkert havde hun tilgivet frøkenen både denne kolde afsked og det kedelige ansigt , der blev end mere trist at se på , jo nærmere 

tiden for afrejsen kom ; men hun kendte jo ikke årsagen til frøkenens dårlige humør og troede derfor , at det skrev sig fra , at hun var ked af besøget på den  » simple bondegård . « 
Kjølborg havde bedre forstået at vurdere den lille kones mange opmærksomheder og havde i varme ord takket hende for hendes gæstfrihed og forsikret hende , hvilken stor glæde det var for ham , at de igennem deres børn vare blevne beslægtede . 
» Vi skal ret ofte komme sammen , «  havde han sagt til slut .  » Om kort tid har de os altså hernede igen , og så vil jeg have dem en lille tur hjem hos os i julen . « 
Da de kørte ud af gården , og Karen Værsø stod i porten for at ledsage dem med sit venlige smil , havde Kjølborg , Signe og Clara tilviftet hende deres hilsener så længe , indtil gården og den lille , smilende kone skjultes bag hulvejens høje skrænter ; kun frøken Hansine havde nøjedes med en gang imellem at tjatte lidt bagud med hånden . 
Medens Kjølborg og hans to døtre på vejen til Roskilde repeterede de glade timer , de havde tilbragt på pilegården , og udtalte deres glæde over snart igen at skulle gæste dens venlige beboere , sad frøken Hansine og lovede sig selv , at hun ikke oftere skulle tage derned . 
Endnu den foregående dag havde hun følt 

sig så ypperlig stemt . Den pludselige forlovelse , hun havde overværet , tilstedeværelsen af en ældre ungkarl — som ganske vist ikke var nogen Adonis , men som dog havde været ganske interessant under samtalen i haven — havde jo indeholdt så lovende varsler for hende ; men nu tog hun lige så fattig hjem , som hun var rejst ud . 
At også den forbistrede Karen Værsø skulle komme netop i det afgørende øjeblik — han ville jo have friet , om han havde fået lov til at tale ti ord til — blot ti ord , så havde hun også været forlovet , lige som Signe , der nu gik omkring og så’ så vigtig ud . Og så hans fuldstændige , ligefrem uhøflige bortebliven senere hen ?  » Uf nej ! «  hun begreb det ikke og ville slet ikke værdige ham en tanke mere . 
Så knugede hun sin lille , endnu ret nette skabning ned i et hjørne af kupéen og ønskede alle sydsjællands hjerteløse proprietærer Pokker i vold . 
På Roskilde station toge de afsked med Signe , som straks rejste videre til tåstrup . 
Den unge pige havde spejdet så langt efter et glimt af Ole , medens de kørte den første del af vejen , og havde vel også set mange soldater , dels enkelte , dels i store afdelinger , der efter den anstrengende dag marscherede ad kvarterene til ; men efterhånden , som banelinien 

fjærnede sig fra den egn , hvor øvelserne afholdtes , blev soldaterne sjældnere og færre , og Ole fik hun ikke mere at se den dag . 
Medens hun fortsatte rejsen til tåstrup og i tankerne gennemgik de sidste dages begivenheder , medens hun sad og tænkte på den kønne , unge mand , som nu var hendes forlovede , og som hun glædede sig så inderligt til engang at skulle kalde sin mand , red denne sammen med foureren batteriet i møde for at anvise det den nærmeste vej til parkpladsen i det nye kvarter . 
De havde gjort kvarter i en lille landsby sydost for Ringsted og holdt nu oppe på en banke , hvorfra de havde en vid udsigt over egnen , der allerede begyndte at indhylle sig i den kolde , rå dis , som på denne årstid går forud for mørket . 
» Det har været en lang dag i dag , «  sagde Gjerdrup , medens han spændte sin kappe løs fra sadlen ,  » og hundekoldt og mørkt bliver det , inden vi bliver færd  .  .  . Nå , der har vi dem , «  afbrød han sig , da i det samme et skingrende travsignal lød op til dem fra skovvejen . 
» Hvad Pokker ! kommer de den vej , «  vedblev han , da de lidt efter så batteriet svinge ud fra skoven .  » Ja , lad os så ride ned til dem . « 
Medens Gjerdrup blev hos kaptejnen , der 

forlangte forskellige oplysninger af ham angående det nye kvarter , red Ole hen for at få fat i  » 21 «  , da han ville give ham en lille irettesættelse for den komedie , han havde spillet med sognefogden i snesinge . Ole kunne nemlig nok lide lidt uskyldig kommers og var gerne en af de første , når der skulle laves noget ; men det var dog faldet ham lidt for grovt , da han om morgenen var kommen ned i stalden for at sadle op og havde set den gamle sognefoged stå og strigle hesten for den forlorne baron , medens denne lå ovre i sengen og strakte sine dovne lemmer . 
» Hvad , står de her og strigler ? «  havde Ole spugt ham , og med et lille , afbødende suk havde manden svaret , at han syntes , det var for galt , at baronen selv skulle strigle sin hest . Ole havde så blot skyndt sig at komme af sted . 
Nu ville han dog lade den lystige konstabel vide , at den historie var lige grov nok ; men han fandt hans plads på kanonen optagen af en konstabel af reservemandskabet . 
» Hvor er  » 21 «  ? «  spurgte han . 
» Han er kørt til sygehuset i Ringsted , «  svarede stedfortræderen .  » Han sprang fejl på foden dernede ved åen , og nu ligger han derinde med en forstuvet ankel . « 

» Fred være med ham , «  sagde Ole .  » Så ser vi ham ikke mere denne gang . « 
*  . * 
» Her er brev til frøkenen , «  sagde pigen og stak det brev , som postbudet nylig havde bragt , ind i stuen , hvor Kjølborg , søsteren og Clara sagde og talte om den nys afsluttede udflugt . 
» Brev til mig , «  udbrød den tiltalte forundret og sprang op .  » Hvem kan det være fra ? «  hun holdt brevet hen til lampen og læste udskriften  : 
jomfru Hansine Kjølborg 
adr . : hr . Kjølborg , 
Roskilde . 
» Hvem er dog det fra ? «  spurgte hun sin Broder og gav ham brevet .  » Se , der findes ingen poststempel for afgangsstedet på konvolutten .  « 
» Jo , ser du , «  sagde Kjølborg , der havde undersøgt de stempler , hvormed brevet var forsynet ,  » her står et mærke , som betyder , at brevet er afleveret direkte til postvognen i toget . Ser du ,  » Sydsjællandske jernbane «  betyder det , og se her , efter klokkeslettet at regne , er det befordret med selv samme tog , som vi kom mrd før . « 

» Det var da morsomt , «  mente Hansine og åbnede brevet . 
Da hun havde læst det igennem , så hendes Broder godt den forandring , der foregik med hende ; han spurgte dog ikke om noget , før han så hende rejse sig med en blanding af gråd og smil og forlade stuen i retning af sit eget værelse . 
» Hvad er det så ? «  spurgte han . 
» Å ! — å ! — det kom så pludseligt , «  sukkede hun .  » O , gud ! — jeg skal straks komme og forklare dig det . « 
Så løb hun ind på sit værelse , tændte med feberagtig hast lyset og læste brevet igennem igen , medens hun gentagne gange fløj hen til spejlet for at glæde sig over det smil , som altså alligevel havde bedåret ham . 
» Jeg tænkte det nok , «  nikkede hun ind til det fornøjede ansigtet i spejlet .  » Jo-o , jeg vidste det jo nok . « 
Så læste hun det for tredje gang . 
» Han er ikke nogen fin mand , det ser man straks på skriften og hele stilen , «  mumlede hun ;  » men herregud , han har vist gjort det så godt , som han kunne . — å , den rare Frederik ! — han havde nu forresten ikke behøvet at lade mig høre noget om min alder , den passer såmænd meget godt til hans  .  .  . men se , hvor pænt han dog skriver om den 

altstyrende  .  .  . han er dog bestemt et godt menneske . — — Fru Frederiksen , god aften , Fru Frederiksen , «  lo hun hen til spejlet .-----------  » Han skriver så afgjort , at han vil sende mig en ring , så snart han får mit svar  .  .  . Det kunne jo dog være , at jeg ikke  . . . . Å , jo , han er alligevel en brav fyr . Jeg skal nok få en god mand ud af ham . « 
Så gik hun atter ind til broderen og Clara . 
» Når Clara er gået i seng , «  hviskedee hun som svar på Kjølborgs spørgende øjekast . 
Efter bordet gik hun ind til klaveret og sang og spillede så ihærdigt og følelsesfuldt , at Kjølborg , der havde sat sig til at gennemlæse bladene fra de to foregående dage , hvert øjeblik sænkede avisen for at se , hvad der dog gik af søsteren , og for at spørge , hvad der havde bevirket dette pludselige omslag fra gråvejr til blændende solskin . 
Han fik dog kun svar som : 
» Å , Fritz , du skulle bare vide , «  eller :  » En stor nyhed , kære Broder . « 
» Ja , en stor nyhed må det sandelig være , «  tænkte Kjølborg . 
Såsnart Clara var gået i seng sagde Hansine : 
» Nu , kære Fritz , skal jeg tilfredsstille- din 

nysgerrighed . Du kan tænke dig , proprietær Frederiksen har friet til mig . « 
» Friet til dig ? I det brev , du fik før ? «   » Jal « 
» Men de mennesker dernede må jo være rent gale til at fri ; det må man nok sige . Det var mærkeligt , at der ikke var en frier til Clara også . Haha 1 det må være sydens varme blod , der gør sig gældende , ha , ha . Sikken valfart der vil blive af gamle jomfruer , når det rygtes . Det kan man da kalde at gå på e f t e r a a r s manøvre . « 
» Du skulle hellere gratulere mig eller råde mig , «  sagde Hansine lidt stødt over broderens hentydning til hendes alder . 
» Nå ja , naturligvis , jeg gratulerer dig i din egenskab af sejrherreinde i træfningen ved pilegården ; — men råde , nej , min pige — her må du lade din egen forstand og dit eget hjerte råde . Må jeg se brevet ? « 
» Helst ikke , kære Fritz , hvis du ikke bliver vred , for han er lidt uheldig i sin måde at udtrykke sig på ; men synes du ikke , at han alligevel er sød ? « 
» Nå—ål han skal jo — efter hvad jeg har hørt — være en meget brav mand  ; — men sød — hm 1 « 
• » Ingen fornærmelser , min kære hr . Broder , 

om jeg må bede , husk på , at han jo er min tilkommende . « 
» Nå , han er det allerede . Å — i kvinderi jeg mente , at du nylig forlangte et råd af mig . « 
» Gud , Fritz , hvor jeg er glad , «  sagde Hansine uden at lade sig anfægte af den lille snært , Kjølborg gav hende .  » Jeg vil straks skrive til ham . « 
Så ønskede hun sin Broder  » God nat «  og klappede ham kærligt på kinden . Nu skulle hun jo snart skilles fra ham , og han havde været så god imod hende . 
Inde på sit værelse satte hun sig til at skrive til proprietæren . Med en gammel piges hele oprigtighed og angst for mulige hindringer fløj hun ham i møde . Hun fortalte ham , at hun fra det første øjeblik , hun så ham , havde følt sit hjerte draget imod ham . Hun beskrev ham , hvor yndigt de skulle have det , når hun havde overtaget husmoderens bestilling på gården , og meget andet , som måtte tjene til at overbevise ham om , hvor heldig han havde været i sit valg , og hvor hengiven hun allerede var ham . 
Så drømte hun hen om sin søde Frederik  .  .  . 
Proprietæren blev styrtende henrykt , da han modtog brevet . Så elskede hun ham altså — 

ja , han havde jo læst det på hendes rødmende kind , han vidste det jo , allerede før han nu så det skrevet med de nette , sirlige bogstaver . 
Nu skulle der altså snart være bryllup på Nørregård . 
Dagen efter at han havde modtaget brevet fra  » sin elskede «  , kørte han selv til Præstø for at tale med de håndværkere , som skulle ud til ham for at fikse hele gården op . Der skulle nemlig tages fat straks og med stor kraft , så den omfattende reparation kunne være færdig snarest mulig . 
Da disse ærinder vare besørgede , gik han hen til byens guldsmed og bestilte en svær guldring — 18 karat — med indgraveret  » Frederik , den 20 . September 1895 «  . Ringen betalte han straks og gav guldsmeden besked på at have den færdig den påfølgende dag , da han så ville lade basselars hente den . 
Gæstgiveren , som han kun sjælden undlod at aflægge et besøg , så’ ham køre lige forbi uden så meget som at se til vinduerne . 
Dagen efter kom håndværkerne . Der var murere , malere , tapetserere og snedkere , som alle blev indlogerede på gården for at være så nær arbejdet som muligt . 
Det rygtedes snart på egnen , at der forestod en usædvanlig begivenhed derovre hos proprietæren , og de nysgerrige , som kom derover 

for at få licit at vide , så’ ham med strålende ansigt gå omkring og sige håndværkerne besked . Men på de mange spørgsmål , der rettedes til ham angående den gennemgribende oppudsning af gården , svarede han kun undvigende . End ikke købmanden fik noget at vide . 
Samme dag , som basse-lars bragte ringen med fra byen , sendte proprietæren den til Roskilde , og allerede dagen efter modtog han brev fra Kjølborg , hvori denne takkede ham for den ære , han beviste hans hus , og som svar på proprietærens bøn om snart at måtte se sin kære pige nede hos sig , tilføjede han , at han og hele hans familie om få dage ville indtræffe på pilegården igen for at deltage i høstgildet , og at det da skulle være dem en stor glæde at gense ham . 
Så var proprietæren i den syvende himmel . Og som han havde nok at gøre med at sætte sin gård i stand , havde frøken Hansine travlt hjemme i Roskilde med at få sin nye kjole , hat og mange andre ting færdig , som trods hendes ellers ret omfangsrige garderobe måtte anskaffes i betragtning af det forestående mødes vigtighed . Hun lod sig også fotografere ; men da hun ikke kunne nægte sig den glæde selv at overbevise sig om , hvor glad hendes Frederik ville blive ved denne hendes første lille opmærksomhed , besluttede hun at vente med foto 

grafit , indtil hun personlig kunne overrække ham det . 
Således forløb dagene for de to par forlovede , der lige længselsfuldt imødeså det glædelige gensyn . 
Endelig oprandt dagen . Ole var atter hjemme og havde ombyttet militærtrøjen med sine civile klæder . På vejen hjem havde han set lejlighed til at tale med Signe ved testrup station og Kjølborg på Roskilde banegård og havde da samtidig inviteret dem hjem på pilegården til den berammede dag . 
De nærmest foregående dage havde gårdens mandlige del haft meget at bestille , særlig med at skaffe plads til de mange besøgendes heste og køretøjer , ligesom også loen og et par mindre rum i samme længe blev gjorte ryddelige , for at tømreren kunne omdanne dem til dansesal og garderobe . Men under pilehans’ dygtige ledelse gik arbejdet rask fra hånden , og snart stod gården , der med de fire længer , hvoraf de tre vare nye , med de nette udhuse og den høje , midt i gården stående lynafleder , var en af de smukkeste på egnen , rede til at modtage sine gæster . 
Også konen og pigerne havde haft travlt med forberedelserne . Selve tillavningen af de mange solide retter var dog først påbegyndt 

dagen før gildet , og skolelærerens kone fra nabobyen var med at hjælpe til . Hun havde en gang lært at koge i København og blev altid bedt til hjælp ved slige lejligheder . 
Der var alt for flere dage siden gået bud til gårdens bekendte , til skOlelæreren , proprietæren  , flere af egnens gårdmænd og købmanden . Musikken var bestilt , og Ole havde været hos købmanden for at hente det fornødne i retning af aftappet bajerskøl og forskellige vine . 
Henimod middag på selve festdagen fulgtes gamle Værsø og Ole hen til væveren , Pilehans for endnu en gang at indprente denne tusindkunstner af en landsbyvæver at møde i rette tid med musikken , Ole for at blive barberet . 
Niels væver , som foruden at drive sin egentlige håndtering tillige var egnens barber , uhrmager , spillemand og svineslagter , sad udenfor huset , i færd med at stryge en gammel violin over med spirituslak . 
» God dag , god dag , Niels , «  hilste værsøerne . 
» God dag , god dag , «  svarede Niels . Så stak han violinen op bag en knage under tagskægget og gik foran ind i stuen , hvor Ole straks satte sig tilrette i den store armstol . 
Under den påfølgende operation , der ikke gik af uden adskillige smertenssuk fra Ole , lod denne som sædvanlig sine drillende bemærk 

ninger gå ud over Niels’ kluntede måde at behandle det skarpe instrument på . 
Men Niels blev ham intet svar skyldig . 
» Vær du bare glad for mig , lille Ole , «  trøstede han ,  » ellers kom du nok til at slibe skægget af med pimpesten , ligesom Morten derude på mosen . « 
» Å—ja , velså , «  mente Ole .  » Men næste gang , du skal barbere mig , vil jeg dog først have kvittering for en næse og to øren . « 
» Hæ , hæ ! «  lo Niels .  « du er fiffig , Ole ; men når jeg så alligeveller snitter næsen af dig , så vil du kanskesens lave dig et kræmmerhus af kvitteringen og sætte det på i stedet for , hæ — hæ . « 
Operationen lykkedes imidlertid til begge parters tilfredshed , og værsøerne belavede sig på at gå . 
» Så kommer du vel i god tid , Niels , «  sagde Pilehans . 
» Jeg skal nok være der , «  forsikrede Niels .  » Når jeg bare kan få fat på  » Suttemads «  og smeden i rette tid . « 
» Nå , så farvel , Niels — så stoler jeg på dig . Pengene for barberingen kan du skrive af på ulden , du fik . « 
» Ja , det er godt — farvel — farvel . « 
Da værsøerne igen kom ned til pilegården , 

bleve de glædelig overraskede ved at se , at familien Kjølborg allerede var ankommen . 
De havde brudt aftalen og foretrukket at tage ned med det hurtiggående formiddagstog — måske også frøknerne Hansines og Signes utålmodighed havde været medbestemmende — og med et køretøj , som de lejede ved stationen , vare de befordrede ned til gården . 
Det havde været Oles hensigt selv at køre over på stationen og hente Kjølborgs hjem ; han havde glædet sig til i dag at have sin lille pige ved siden af sig på bukken , thi således ville han have haft langt større fornøjelse af køreturen end som forleden , da de sagde hver i sin vogn . Men da han nu så hende stå der så frisk og smilende , da glemte han alle beregninger og omfavnede hende så inderligt , at han nær havde glemt at hilse på de andre . 
Efter at de første gensynshilsener vare udvekslede , tilbød Pilehans at føre de besøgende omkring på gården for at vise dem , hvorledes alt nu var færdigt til gildet . 
I de to største Stuer stod de lange borde rede til at modtage de mange varme retter , hvis Duft trængte ind og blandede sig med lugten af rent dækketøj , blomster o . m . Loen var ikke til at genkende , siden tømreren var bleven færdig med dens omdannelse til dansesal . Brædegulvet var vel på nogle steder noget 

ujævnt , men så’ ret indbydende ud , nyt og rent som det var , og bestrøet med talkum . Tømrer-hans havde også vist sit talent i dekorativ retning ved en rigelig , men al symetri hånende , anbringelse af blomster , grønt og forskellige sædsorter . Men sit mesterstykke havde han dog lavet på væggen bag forhøjningen for musikken ; thi her så’ man , på en baggrund , dannet af et broget bordtæppe , afdøde kong Frederik den 7des buste , omgivet af grønne grene , og over det hele to store flag , det ene et dannebrogsflag , det andet med en sådan sammenstilling af farver , at vel næppe nogen af denne klodes nationer ville vedkende sig det . 
Frøken Hansine havde dog ikke sat pris på at gå med rundt for at bese herlighederne . Medens Pilehans viste Kjølborg om , og Ole valsede med Signe hen over logulvet for at indvie det , og medens Clara legede med hønsene , sad hun inde hos Karen Værsø og befriede sig for en del af den spænding , hun hele dagen havde befundet sig i , ved at sætte den lille gårdkone ind i forholdene . 
» Ja , tænkte jeg det ikke nok . — ja , sagde jeg det ikke nok , «  — afbrød Karen hvert øjeblik den lykkelige Hansines fortælling . Og så fortalte hun , hvorledes hun allerede i flere dage havde anet , at der var noget på færde med proprietæren , uden at hun dog havde kunnet 

tænke sig , at det drejede sig om en forlovelse , som oven i købet var bleven indledet i hendes egen gård . Hun fortalte også Hansine lidt om proprietærens svage sider , dog på en så varsom måde , at hun uden at såre frøkenen kunne lade hende forstå , at hun måtte tage bestemt og fornuftigt på ham ; men at hun så også i ham kunne vente at få en god og kærlig mand . 
Da Karen Værsø kom til beretningen om , hvorledes proprietæren i de mellemliggende dage havde arbejdet på sin gårds istandsættelse , var det frøken Hansine , der blev den afbrydende . 
» Å , min kære Frederik , det gør han alene for min skyld . — næ—æh — hvor er han dog sød «  og lignende begejstrede udbrud blandede hun ind i Karens beretning om , hvorledes samtlige nørregårdens længer vare bleven hvidtede , hvorledes haven var bleven luget og renset og stuerne vare blevne malede og tapetserede og meget andet , som kun kunne fylde frøkenens lille hjerte med glæde . 
Da Pilehans omsider kom tilbage med de andre , og han og Ole vare satte ind i sagerne , blev man enige om at sende bud over efter proprietæren , for at man kunne have ham lidt hos sig , forinden gæsterne kom . 
Deklarationen af de to forlovelser ville man 

da vente med , indtil den ud på aftenen kunne finde sted i alle de indbudtes overværelse . 
Så blev karlen sendt over efter ham . 
Men næppe var lænkehunden faldet til ro efter den rasende gøen , hvormed den fulgte karlen på vej , før den begyndte forfra , og denne gang overdøvedes dens gøen af tre så voldsomme piskeknald , at det rystede i pile-gårdens længer , og hunden krøb knurrende tilbage i sit hus . 
Det var proprietær Frederik Frederiksen , der mødte frem til jagilde . 
I sin aller fineste stads og med jockey huen trykket ned mod det ene øre sad han på køretøjet og så sig om med en mine , som om han ejede hele sydsjælland . Kun et fremmed , blåligt skær , der havde lagt sig over hans næse , og en smule bleghed på de tykke kinder vidnede om hans fulde forståelse af dagens alvorlige betydning . 
Ovre fra sin gård havde han set stationskarlens køretøj med hele familien Kjølborg køre ad pilegården til , og da han havde overbevist sig om , at frøken Signe var med , ilede han med at komme af sted for at få overstået det højtidelige møde , som i de seneste dage havde fyldt ham således med ængstelse og glæde , at han havde set sig nødsaget til at gøre adskillige små afstikkere hen til hjørneskabet , 

hvor madeiraflasken stod , for at holde modet oppe . 
Kort før han nu kørte hjemmefra havde han igen været henne ved hjørneskabet og tømt et meget betydningsfuldt bæger — betydningsfuldt — at dømme efter den kraft , hvormed han smækkede skabsdøren i og den dyre ed , han svor på , at det nu var  » Slut med drikkeriet . « 
Og så var det han kørte til jagilde . 
Ole og Signe vare gåde en tur ud i haven , Clara var ovre hos føllene , og Karen Værsø havde travlt med borddækningen , så Pilehans og Kjølborg gik alene ud i gården for at tage imod proprietæren , medens frøken Hansine fløj bort fra dagligstuevinduet , hvor hun havde stået og kigget efter ham , og løb med bankende hjerte ind i spisestuen til gård-konen , for hvem hun både lo og græd over sin lykke . 
» Må jeg nok være her hos dem , så længe til min Broder har talt med ham ? «  spurgte hun , medens hun med rystende fingre snart rettede ved sine pandekrøller , snart løb efter sin lille taske for at hente fotografiet frem , for så straks efter igen at stå foran spejlet , eller polere sin ring med vrangen af sin handske . 
Straks efter at de tre mænd havde taget plads i dagligstuen og udvekslet de almindelige indledende talemåder , forlod Værsø stuen for 

at give de to andre lejlighed til at tale uforstyrret . 
» Min kære proprietær Frederiksen , «  begyndte Kjølborg og rykkede lidt nærmere hen til sin tilkommende svoger .  » Jeg har allerede i mit brev takket dem for den ære , de har bevist mit hus , og jeg kan så godt forstå , at de længes efter at gense den pige , som de har valgt til deres hustru ; men da årene — som jeg også kan tale med om — vel også hos dem har haft sin beroligende indflydelse , har jeg tænkt at ville tale lidt med dem først for at sætte dem ind i det , som jo her i verden halen så stor betydning «  ved siden af en piges kærlighed , nemlig hendes formuesomstændigheder .  « 
Her gjorde proprietæren en utålmodig bevægelse med hovedet , som om han ville sige :  » Det spiller kun en lille rolle . « 
» Jo , de må lade mig tale ud , «  vedblev Kjølborg .  » Ser de , vore forældre døde tidligt begge to og efterlod os børn en temmelig betydelig kapital til deling . Min søster , som den gang var ganske lille , kom i huset hos mig , og jeg kan med hånden på hjertet og ved valuta bevise , at jeg har forvaltet hendes arvepart således , at jeg kan forsvare det for gud og mennesker . « 
Proprietæren blev lidt urolig og vidste ikke 

rigtig , hvor den anden ville hen . Kjølborg fortsatte : 
» Hun er vokset op under min vejledning og broderlige omsorg , og skønt hun , som hun har fortalt mig , at de i deres brev berører , ikke længere står i ungdommens første vår , så er hun dog , ved siden af at besidde en ret anselig kapital , i besiddelse af sådanne egenskaber , at jeg trygt kan føre hende til' dem og trykke deres hånd som min svoger . « 
Proprietærens næse var under Kjølborgs fortælling bleven blegere og blegere , og samtidig havde han en fornemmelse , som om nogen trak ham en usynlig , men i vævningen meget , stærk og tæt nathue ned over hovedet , således at hans tankers tumleplads blev mindre og mindre , indtil den mod slutningen af Kjølborgs ord var bleven så lille , at de sammenstuvede tanker måtte stå ganske stille . At der var noget galt på færde , anede han dog nok ; men ved Kjølborgs sidste ord blev næsen kridhvid , og han måtte gøre vold på sig selv for at komme så meget til fatning , at han kunne tage imod Kjølborgs fremstrakte hånd . 
» Og så vil jeg kalde på min søster , «  sagde Kjølborg ; men i det samme blev døren revet op , og med et lille skrig og et :  » Min elskede Frederik , «  styrtede Hansine ind og omfavnede den benovede proprietær . 

der foregik en voldsom omvæltning i  » den elskede Frederiks «  indre , det vidnede hans stirrende øjne og dirrende læber noksom om ; men om det var de glødende Kys , som den lykkelige pige plantede ham midt i ansigtet , eller det var de mange lykønskninger , der stormede ind på ham fra Pilehans , hans kone , Ole , Signe , Clara og Kjølborg , nok er det , hans stakkels hoved kunne aldeles ikke magte at finde rede i det hele . 
Kunne man i dette øjeblik have set hans hjerne i fugleperspektiv , ville man være bleven forbavset over dens slående lighed med en roterende røgfanger , således svirrede skæbne , glæde , søster , sorg , datter , Signe , guldring , Hansine , højremand , håndværkere og hundrede andre ting rundt derinde , det hele indhyllet i en mørk dis af banko , genever , cognac og alle de andre spirituosa , som han i årenes løb havde konsumeret . Og midt i hele historien syntes den arme proprietær at kunne se sin ven købmanden stå og skog-ger-gri-ne . 
Om det var næsens intime berøring med frøken Hansines rødmende kinder , der gav den det vante anstrøg igen , kan heller ikke siges med bestemthed ; men den antog forholdsvis hurtig sin naturlige , rubinglinsende farve , hvorefter dens ejermand rejste sig , og med armen om den vakre , halvgamle piges smalle taille , takkede han for lykønskningerne . 

da Værsø kort efter kom med en flaske Madeira , havde  .  » Min Frederik «  allerede slugt den bitre snaps , som skæbnen havde skænket ham , rigtignok med samme anstand , som om det havde været en snaps levertran  ; men nede var den . Han så på sin  » Udkårede «  , medens Værsø skænkede i glassene , og oplivet ved flaskens klukkende lyd fandt han , at hun egentlig passede meget bedre for ham , end den pur unge Signe , der nu blev præsenteret ham som den lykkelige Oles forlovede . Skæbnen havde jo desuden villet det således , og købmanden behøvede jo aldrig at få noget at vide om den fatale fejltagelse , da han selv var den eneste , der kendte den . 
Medens Kjølborg nu begyndte omtrent den samme skåltale , som han havde holdt ved Signes forlovelse med Ole , benyttede frøken Hansine lejligheden til at sætte et ganske lille snapseglas , som egentlig var bestemt for Clara , hen til sin forlovede , idet hun smilende , men bestemt , forklarede ham , at man meget godt kan mene det alvorligt , selv om man drikker af et lille glas . Og da hendes Broder omsider endte sin tale , idet han betonede :  » de forunderlige veje , ad hvilke skæbnen fører to ung  .  .  . Hml — to hjerter sammen , «  da greb proprietæren begejstret sit lille bæger og skyllede den vamle 

levertransmag ned med købmandens bekendte Madeira . 
Under det lille hurra , som fulgte på Kjølborgs tale , trængte sig pludselig nogle besynderlige , skurrende og hvæsende toner ind i stuen til dem . 
For de besøgende var det aldeles umuligt at fatte , hvad der frembragte den mærkelige lyd , og frøken Hansine modtog den da også med et lille angstskrig , idet den ledede hendes tanke hen på varsler og andet ondt tøjeri . Men Pilehans forklarede hurtigt , og idet han pegede ud i gården , hvor tre mænd havde taget opstilling å la musikkorps , at det var Niels vævers orkester , der var faldet ind med den bekendte fanfare . 
De tre musikanter vare nemlig ankomne til gården i samme øjeblik , som de nyforlovedes  » Leve «  med tilhørende hurra blev udbragt inde i stuen , og Niels væver , der var dirigenten , havde da resolut givet tonen an til en fanfare . At den denne gang var bleven endnu skrækkeligere end sædvanlig , var fordi Niels væver , der trakterede violino primo , og  » Suttemads «  , en gammel tørveskærer , der behandlede violino secondo , ikke havde fået tid til at stemme deres instrumenter , og dels fordi Christoffer smed , som blæste fløjte , havde tabt sin forlorne tand i det afgørende øjeblik . 

med smedens forlorne tand forholdt det sig således : 
en dag , da han beslog hørsvingerens hest , havde denne langet ud efter ham og slået ham en fortand ind . Med denne mangel ville det for evigt have været forbi med Christoffers fløjtespil ; men snild og fingerskrap , som han var , filede han sig en anden tand af et stykke ben , og når han gik ud for at spille til gilde , førte han denne sin helligdom med sig i sin skrådåse . Dog snavs var det alligevel , thi tanden havde stedse en tilbøjelighed til at falde ud midt i visen , og så blev jo musikken derefter . 
Således forklarede Christoffer selv , da han og det øvrige orkester var budt ind i stuen , hvor Pilehans skænkede en dram for dem til tak for musikkens præcise ankomst , og Oles vittige bemærkning om den hvæsende fløjte besvarede han lidt fornærmet ved at gøre opmærksom på , at  » når en fortand sådden lige med et plumper nør i blæsehullet , så bliver ded natyrligvis galt med luften , for så vil hun jo immervæk sådden futte lidt ved siden af . « 
Nu begyndte vognene at komme med gæsterne . De kørte lige ind i gården , hvor Pilehans og Ole toge imod dem . Undertiden måtte også gårddrengen frem med stigen , 

når en særdeles velnæret mutter skulle hjælpes ned . 
Hvergang vognen var tømt , lød det sædvanlige  » Ja , værs’go’ «  fra Pilehans , hvorefter man begav sig ind i stuen , hvor velkomsten var anrettet i form af portvin og kager , og hvor Ole efterhånden præsenterede de ankomne gæster og familien Kjølborg for hinanden . 
Frøknerne Hansine og Signe syslede inde ved borddækningen og hjalp efter evne den lille gårdkone ud over de mange småsorger , som arrangementet af spise- og drikkevarerne altid skaffede hende ved større gilder på gården , og imedens sad Kjølborg inde i den forreste stue og bakkede på pilehans’ merskumspibe , medens han havde sin fornøjelse af at studere de forskellige landlige individer , som efterhånden kom til . 
Talen gik over hele stuen , men førtes næsten udelukkende af de ældre . De få yngre , som vare til stede — thi mange af disse vare allerede ovre for at se , hvor køn loen var — nøjedes med , med en dybsindig mine at høre efter , en gang imellem at rokke frem og tilbage på stolen og at blande en ærbødig mellemting af fnisen og hoste ind i de ældres støjende latter , hver gang der blev sagt noget morsomt . 
Unge' Rasmus Rasmussen , en sværlemmet , tykhalset gårdmand , som for resten var over 

de 40 , men havde beholdt det tilnavn , der skelnede ham fra en anden , nu afdød Rasmus Rasmussen , havde fået Ole lidt afsides og fortalt ham en hel del , som , efter de forskellige øjekast at dømme , måtte have noget at gøre med proprietæren , som købmanden straks ved sin ankomst havde lagt beslag på , og som nu sad bænket i en krog af stuen sammen med denne sin bedste ven og to glas af vennens bedste . 
» Ja , folk tror jo nok , at det er benene , det er galt med , «  sagde Ole som svar på noget , den anden havde spurgt ham om ;  » men det er den tossede Skræder deroppe i byen , der altid syer hans benklæder så krumme . « 
Unge-rasmus’ røde ansigt blev efter denne forklaring over proprietærens krumme ben om muligt endnu rødere , og idet han slog Ole på skulderen med en kraft , som kunne have slået en milepæl til blods , gav han sig til at løfte benene skiftevis op under sig , omtrent som en kat , der af vanvare kommer til at træde på et varmt komfur , og ud af hans tykke tyrehals trængte der sig nogle vældige , stødvise brøl , der fik alle øjne til at vende sig imod ham . 
» Ja , så kan du jo lade være at give dig af med Ole , «  råbte skOlelæreren til unge-rasmus ;  » Doktoren har jo sagt , at du ikke må 

grine så glubsk , hvis du da ikke vil risikere at der springer noget indvendig i dig . « 
Karen Værsø , som allerede to gange havde budt de fremmede at  » sidde ind og spise «  , viste sig nu igen i døren . Med de runde kinder blussende af varmen fra køkkenet og snippen af det rene , stive forklæde i hånden gentog hun for tredje gang sin opfordring , idet hun tilføjede de betydningsfulde ord :  » Nu har jeg bedt for tredje gang . « 
Det er nemlig en gammel skik der på egnen , at husmoderen tre gange skal  » bede «  sine gæster , inden man går til bords . 
Endelig gik man da en efter en ind og tog plads , dog med et så strengt hensyn til hartkornet , at sognefogdens hartkornslister ikke havde kunnet ordne rækkefølgen bedre . 
På bordet manglede intet af , hvad man kan forlange hos en mand som Pilehans . Vel fandtes der ikke de mange lækkerier , som en forvænt købstadsgane nødig vil savne ved et større bord ; men så var her til gengæld — når måske undtages vinene — alt af bedste , uforfalskede kvalitet . 
Niels væver ,  » Suttemads «  og smede-chri-stoffer vare placerede i et hjørne af stuen , hvor de besørgede taffelmusikken med en Iver , som tydelig nok havde noget at gøre med den ind 

samling til musikanterne , der plejede at finde-sted ved bordets slutning . 
Da Pilehans omsider rejste sig og i få , ligefremme ord bekendtgjorde sin søns forlovelse-med frøken Signe Kjølborg , blev efterretningen modtaget af selskabet med alle mulige glade-tilråb , jubel , hurra og fanfare . 
Det samme fandt også sted , da Kjølborg . kort efter bekendtgjorte proprietær Frederik Frederiksens forlovelse med hans søster frøken Hansine Kjølborg , kun med den forskel , at Niels væver faldt for tidlig ind med fanfaren , idet han ikke beregnede den tid , selskabet behøvede for at komme sig af forbavselsen over , hvad man hørte . 
Dog den største forbavselse tegnede sig-på købmandens ansigt , medens han med højtidelige skridt gik hen og klinkede med Frederik Frederiksen og hans forlovede . 
Det var et slags afskedsbæger , den lille købmand tømte ; — han var jo nu den sidste-og eneste pebersvend på egnen . 
Såsnart man havde rejst sig fra bordet , toge spillemændene plads ovre på loen , og et øjeblik efter var dansen i fuld gang . 
De unge karle svingede deres piger med en vis stiv anstand , som dog senere hen på aftenen-gik jævnt over i den ubundne , men anstændige lystighed , der er almindelig ved gilder på landet . 

smedens tand var skikkeligere end sædvanlig , så musikken gik så let som ingen sinde før . Den kaldte da også flere og flere af de ældre over på loen , efterhånden som de blev kede af at spille deres  » Trekort «  og  » Knort «  , og punchen åbnede deres øren for de lokkende toner . 
Ole havde en del kåde streger for . Særlig morede man sig over unge-rasmus , som Ole havde overtalt til at fungere som dansemester , hvortil han for så vidt også egnede sig , som han af naturen var udrustet med et par hænder , der kunne have frembragt nogle vældige klap , dersom deres . Ejermand havde været lidt mere herre over deres bevægelser og kunne have sat en stopper for deres tilbøjelighed til at fare forbi hinanden og træffe den modsatte albue . Men Karen Værsøs punch smagte også så  » mageløs pænt «  . 
Proprietæren , der var i perlehumør , ville ligeså gerne vise sig som Danser herovre , som han ved bordet havde villet lade sine talegaver spille , og han forsømte da heller ikke lejligheden . Når han Dansede ud med sin forlovede , trak de andre sig skyndsomst ud til siderne , ikke for , som han troede , at se på hans smukke Dans , men for ikke at få deres tæer ødelagte . Thi proprietær Frederik Frederiksen Dansede ikke som andre skikkelige mennesker , men sprang 

fra det ene ben over på det andet , eller gjorde tre—fire hop på det ene ben , medens han holdt det andet krummet op bagud og uafbrudt råbte :  » Tjuuh ! — puh ! — tjuuh ! « 
Efter sådan en omgang stormede han så , uden at frøken Hansine kunne forhindre det , hen til de fyldte puncheglas ved skænken , hvor han samlede nogle af de nærmeststående , for at de kunne høre , hvilke glade minder en sådan svingom kunne hvirvle op i hans hukommelse . Så fortalte han , hvilken dygtig danser-han havde været i sine unge dage , berørte også flygtigt , hvilken lykke han altid havde gjort hos damerne , og alt imedens trillede store svedperler ned ad hans hede pande , efterladende lange render i den vælling af sved og talkum , som hele hans ansigt var dækket med , for , brugende hans veludviklede næse som springbræt , at ende i et eller andet puncheglas . 
Medens seksturen afløstes af den kvikke hopsa og denne igen af en lystig pærevals , giede timerne hen . 
Unge Rasmus Rasmussen havde alt forlænge siden ophørt med sin funktion som  » Dansemester «  og havde gjort sig det hyggeligt henne i krogen ved siden af musikken , hvor han ved sin vældige snorken leverede en kontrabas , der vel i takt , men ikke i styrke , lod noget tilbage at ønske . 

efter midnat blev hele selskabet kaldt sammen ovre i spisestuerne til smørrebrød og kaffe . Instrumenterne med undtagelse af  » Kontrabassen «  hvilede . Hartkornet øvede ikke sin ordnende indflydelse mere , men man placerede sig som det bedst faldt . 
» Hvor har vi unge-rasmus ? «  spurgte Pilehans , medens han skød nogle  » sure ting «  over til proprietæren .  » Han skulle jo have en bid brød med . « 
» Han sidder derovre og puster støvet ud af loen , «  bemærkede Ole . 
» Ja , han kommer ikke , «  faldt købmanden ind ,  » han har travlt med at stemme bassen , til vi skal tage fat igen . « 
Ovre på loen havde nogle unge karle imidlertid haft morskab af at pynte unge-rasmus ud . Ved hjælp af et af Karen Værsøs store forklæder , nogle uldne tørklæder og en natkappe , havde de forstået at give den sovende et så komisk udseende , at hele selskabet samledes i kreds om ham og morede sig så længe og så lydeligt over hans pudsige figur og knurrende  » Yh-h-h-hy-r-r-r «  , at han omsider vågnede . 
Han fo’r op , bandende og larmende over de  » fjollede kunster «  ; men da Ole fik ham rigtig til besindelse ved at byde ham over på smørrebrød og kaffe , havde den godmodige 

tyksak snart glemt den lille spøg , som han havde måttet afgive hovedfiguren til . 
Et par timer efter hørte dansen op , og man belavede sig på hjemturen . Karlene trak vognene frem , og snart begyndte de første gæster at tage afsked med beboerne af pilegården med mange taksigelser til den lille , vævre husmoder , der hele natten havde haft fuldt op at gøre med sine gæsters vederkvægelse . 
Da alle vare borte , gik Ole og Signe igen over på loen for at danse den  » allersidste «  , som det unge , lykkelige par da også fortsatte , indtil Pilehans kom for at slukke lysene . 
» Puh ! «  sagde Pilehans , da han trådte ind ,  » hvor kan i dog blive ved at danse i sådan en tåge som her er . « 
» Ja , den er stram , «  mente Ole ;  » den slår sig for brystet , ligesom Niels vævers musik . Den gamle har ellers været flittig i nat , «  tilføjede han med hentydning til en stor , sort plet på væggen bag musikforhøjningen . 
Niels væver plejede nemlig , før han begyndte en ny Dans , at gribe med den venstre hånd op på den kalkede væg for at stryge fingrene rene . Derfra stammede den sorte plet , som han overalt efterlod sig som et bevis for udvist Iver . 
Snart var alt stille på pilegården , hvis 

beboere og gæster styrkede sig i mortens’ arme efter nattens anstrengelser . 
* 
endnu samme efterår købte Pilehans en gård , der ligger en halv mils vej fra pilegården . Der drog Ole og Signe Kjølborg ind på samme tid , som proprietæren holdt bryllup med frøken Hansine . 
Skiftende mellem de tre beslægtede gårdes lykkelige beboere er gamle Kjølborg og Clara jævnlige gæster dernede . 
Men købmanden lader sig kun sjældent se hos dem siden den dag , da Frederik Frederiksen blev medlem af egnens afholdsforening . 


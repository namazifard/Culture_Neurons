I 
vi går ene to i den lyse skov . Vi går ad veje , som ingen kender , og hvor ingen kommer . Vi går så stille ved siden af hinanden , hun lidt højere end jeg , hvorfor hun altid bøjer hovedet en kende , når hun taler til mig eller ser mig ind i mine øjne . 
Vi går langt , og vi går længe , hvor intet ord kommer over vore læber . Da mærker jeg pludselig hendes hånd i min , og jeg hører hende sige : 
— hvor vi kan tie , Henrik ! 
Hun ser på mig med sine store , brune øjne , der bliver mørkere og varmere , jo længer de hviler i mine . 

— ja , siger jeg og trykker fast den hånd , hun har lagt i min —ja , Soffy , vi kan tie , men alle mine tanker taler til dig , mens jeg tier . 
— og mine da , siger hun og stanser i det samme og vender sig helt om imod mig . — og mine da , gentager hun med sin bløde , kønne stemme , medens hendes blik trænger varmt og dybt ind i mine øjne . 
Jeg tager begge hendes hænder og lægger dem om min Hals , og hun rækker mig sine læber , som jeg kysser længe , både læberne og de friske tænder , der skinner hvide indenfor den røde mund . 
Indtil en krages hæse skrig får os fra hinanden . Vi smiler begge og går langsomt videre . 
Vi kommer ind imellem store , mørke graner , hvor alt er stille og tyst og tavst , 

og hvor den bløde jord lyder hul og næsten gynger under vore fødder . 
Dér tager hun igen min hånd , og medens hun klemmer hårdt om mine fingre , siger hun så dæmpet stille , at det lyder for mine øren som en Melodi , der får mit hjerte til at banke : 
— Henrik , å , var vi altid her — vi to alene ! 
Jeg nikker blot , og nikker nok en gang , men da jeg ser på hendes øjne , at hun venter , jeg skal tale , da spørger jeg , skønt der er intet at spørge om : 
— hvorfor , Soffy — hvorfor netop her  ? 
Hun smiler til mig , men smilet er så mat , og hendes blik så fuldt af sørgmod , da hun siger : 
— her er så stille — og så højtideligt , Henrik ! Og slet ingen mennesker ! 
— er du bange for mennesker ? 

— ja- 
hun lægger sin kind , der er brun og varm , tæt ind til min , og jeg mærker , hvor hun skælver , da hun hvisker det frem : 
— jeg har ikke taget dig fra hende — vel , Henrik ?  .  .  . Jeg har ikke taget dig fra din kone , har jeg vel ?  . . . Sig det , hører du , sig det ! 
Jeg stryger min hånd hen over hendes gyldenblanke hår , ganske let og ganske langsomt , mens jeg taler : 
— nej , lille Soffy , det har du ikke , det har du virkelig ikke ! Skæbnen har ført os sammen , du blev min , og jeg blev din , fordi det måtte være sådan og ikke kunne være anderledes . 
— ja , siger hun så og trykker sig tættere ind til mig — ja , det er sandt , Henrik ! Men menneskene dømmer anderledes . De er så plumpe og rå og så 

sladrelystne og ser alt så stygt . Derfor vil jeg helst være menneskene foruden .  . 
— og være her — med mig alene ? 
Sørgmodet svinder i det samme fra hendes øjne , og smilet , hun sender mig , bliver stærkt og lyst , da hun sejrstolt siger : 
— ja , Henrik , for her mærker man ikke snavset og smudset , som menneskene vil søle en til med . Her kommer alt det gode op i en . Jeg føler kun dig og tænker kun dig , der er så fin og som ingen andre mennesker — og så mig selv , der elsker det fine og derfor dig . 
En ubeskrivelig varme stiger op i mig og fylder mig og gør mig stolt . Og jeg véd intet andet at få over mine læber end gang efter gang de samme ord , der rummer al en ufortjent lykkes inderlige tak : 

— Soffy , Soffy , min  .  .  . kære , lille Soffy ! 
Hun lukker sine øjne og trykker sig tættere og tættere ind i mine arme , og hendes stemme har en klang så øm , da hun hvisker mig i øret : 
— jeg elsker dig , Henrik ! 
Så river hun sig pludselig løs og styrter afsted . 
Jeg hører kviste der knækkes og blade der rasler , og grene der skubbes til side . Jeg hører tusinde lyde , der blandes med hendes stemme : 
— fang mig , Henrik , fang mig ! 
Jeg følger efter i rasende fart . Jeg løber og løber . Men hun er lettere end jeg , og mere behændig er hun også . Og jeg når hende først , da lyset trænger frem ved udkanten af skoven , hvorfra den bakkede vej fører ned til hendes hjem . 

dér vender hun sig om og lader sig smilende fange . 
— Henrik , Henrik , siger hun og falder sammen som et dyr , der er jaget træt . — Henrik , hold fast på mig , hold rigtig fast og hold altid fast ! 
— ja , stønner jeg —• forpustet som jeg er blevet efter det lange løb — ja , Soffy min , jeg skal altid holde fast . 
Jeg føler hendes legemes vægt tungt i mine arme , jeg føler hendes høje bryst , der går op og ned i hastige tempo , og jeg føler hendes hede læber i brændende Kys mod mine . 
Men længe varer det ikke . Da gør hun sig lempelig fri , nikker farvel og skynder sig ned ad den bakkede vej — til sit hjem . 
Men jeg bliver stående og stirrer ned 

ad vejen , hvor hun går . Og jeg stirrer så længe , til alt for mine øjne kun bliver den støvede vej , hvor hun ikke mere er , men som kun gemmer sporene af hendes små bitte fødder i det grå-hvide støv . 

i 
så vender jeg om og går langsomt tilbage gennem skoven . Jeg går nøjagtig den samme vej , hvor hun et øjeblik før har været ved min side . Så mangen en gang stanser jeg og siger til mig selv : dér tog hun dig i hånden . . . dér sagde hun dig de og de ord  .  .  . dér gav hun dig sine varme Kys ! 
Og alle de små minder øger længslen efter hende i mit hjerte . 
Hun har taget mig helt , så hver lille tanke i min hjerne rummer kun hende . Jeg er fyldt af en lykke-følelse , der får blodet i mine årer til at rinde hastigere , til at rinde så stærkt , at det er synligt , 

når jeg ser på min puls . Det banker i mine tindinger , det prikker i mine fingerspidser , og hele mit legeme gennemstrømmes af en ejendommelig varme . 
Jeg giver mig til at nynne en Melodi , jeg så ofte har hørt hende synge . En underlig blød Melodi , der vugger mig ind i en stemning så mild , at det bæres mig for , som er jeg den lykkeligste blandt alle lykkelige mennesker . 
Jeg nynner den om og om igen . Men pludselig bliver det sang , der tager ordene med . Jeg synger , som er det ikke mig , der synger , men som er det hendes stemme , der klinger mig ind i sjælen og som et ekko lyder fra min strube : 
jeg elsker dig , når fin og lille 
du gemmer dig i mine arme ind . 
Jeg elsker dig , når mildt og stille 
du dine hænder stryger mod min kind , 

det er mig , som kunne jeg græde af jubel . Så fuldt og helt er hun blevet min , så mægtigt har hun taget mig , at selv , når hun er borte , er hun hos mig , i hver en følelse , i hver en tanke ! 
Vejen gennem skoven er lang og mange steder temmelig ufremkommelig . Men jeg mærker det ikke , og da jeg er kommen ud ved de åbne marker og ser fuglede-kirke og bregninge gård , som er min , da undres jeg over , så hurtig det er gået . 
— ja , siger jeg til mig selv , og jeg mærker godt , at der kommer smil i mine øjne — ja , sådan er det , når man går med lykken  .  .  . så er ingen vej for lang ! 
Just som jeg går forbi præstegården , kommer den gamle pastor ud af porten . Jeg hilser og vil skynde mig forbi . Men den 

lille kuglerunde præstemand med den store bulehat og den uadskillelige pibe i munden råber mig an , så jeg må stanse . 
— god dag , kære forpagter , siger han og rækker mig sin fede , hvide hånd . 
— god dag , hr . Pastor , svarer jeg og ser som i tåge hans små bitte øjne , der ustanselig plirrer og som ligger så dybt inde i hovedet- 
— stadsvejr i dag , siger han så igen og lægger sin anden hånd over min og klapper den med små korte mellemrum . 
— ja , svarer jeg hen i vejret og søger at trække hånden til mig . 
Men han holder fast , og efter at have pustet mig et par røgskyer lige ind i ansigtet tager han atter fat : 
— de ser så glad ud , bedste ven . Er der hændet dem noget godt ? Jeg så posten havde telegram til dem fra Italien 

i dag  .  .  . Deres kone befinder sig måske bedre  ? 
En isnende kulde farer igennem mig , da han nævner Italien og min kones navn . Jeg føler det , som blev der taget om mit hjerte med klamme hænder , og bliver stående og stirrer forbi ham og kan ikke få et ord over mine læber . 
Og jeg husker ikke , hvad jeg svarede , da han spurgte igen . Jeg husker det ikke , om jeg så tænker mig aldrig så meget om . Jeg mindes ikke heller , hvordan jeg kom fra ham , eller hvordan jeg kom hjem . Jeg føler først , at jeg lever , da jeg træder ind i mit værelse , hvor mit blik straks fanger telegrammet , som ligger mellem en bunke aviser på mit gamle gulbrune skrivebord . 
Jeg skynder mig over gulvet og griber 

det hastigt , og bryder det med hænder , der ryster som i feber . 
De blå bogstaver svæver op og ned for mine øjne , glider ud i en masse , så jeg intet kan se . Men ikke desto mindre véd jeg godt , hvad der står . Min hjerne gentager ordene , gang efter gang de samme ord : 
meget syg ! Kom ! 
Olivia . 
— det må være døden , hører jeg så pludselig min egen stemme sige — det må være døden , ellers kaldte hun mig ikke ! 
Jeg går hen mod vinduet og stiller mig dér , og ser ud over haven og de åbne marker , ser mod den gyldne sol , der luerød stråler over skoven i det fjerne . 
Jeg ser det alt sammen og ser det dog ikke , thi for mit blik tegner sig så tyde 

ligt min kones ansigt , der er blegt og skarpt , med blå-hvide læber og lukkede øjne , min kones ansigt , hvorpå døden har sat sit stempel . 
Jeg bliver stående og stirrer ud ad vinduet , mens jeg stadig holder om telegrammet , som er det frosset fast til mine fingre , bliver stående og stirrer — længe , meget længe . 

Iii 
månen lyser på den stjerneklare himmel . Dagen er gået og aftenen er kommen . 
Jeg vandrer ene i den store skov , ad de kendte stier , til Soffys hjem , den gamle bolig . 
Jeg må tale med Soffy , før jeg rejser , må sige hende grunden , må sige farvel . 
Jeg går og går , skynder mig afsted , men vejen synes så lang og trang , som ville den aldrig få ende . 
I tankerne gennemlever jeg de tider , jeg mødtes med min kone , den hurtige forelskelse , forlovelsen derpå , og så de år , vi levede sammen på bregningegård . 

minde efter minde sniger sig ind over mig , oftest ikke skønne minder , men nu jeg tænker på hende som en syg , der lider , kommer det mig for , at ene jeg har skylden . 
Samvittigheden piner mig , og selvbebrejdelse fylder mig med medlidenhed med hende , der ligger i et fremmed land og strider med manden , der bærer leen i sin hånd . 
Men da jeg kommer ud af skoven og nærmer mig doktor-boligen , svinder alle disse kvaler bort . Og jeg føler og tænker kun ét igen : Soffy , som jeg elsker . 
Al min higen står mod hende nu . Jeg føler en betagende varme gennemrisle mig , og jeg synes , da jeg står på trappen og skal til at trække i klokken , at i den hele verden findes der kun to mennesker , og det er Soffy og mig . 

men da klokken har givet lyd , farer det igennem mig : hvad vil du egentlig sige nu ? Hvorfor kommer du ? På denne tid af aftenen ? 
Dog døren er ikke åbnet helt , før jeg er fuldstændig rolig , og pigen , der lukker mig op , spørger jeg ganske stille : 
— er doktoren hjemme ? 
— nej , svarer hun og ryster på hovedet . 
Men hurtig føjer hun til , at frøknen er inde i stuen , og det forekommer mig , at der kruser sig et smil om hendes læber — som vidste hun noget ! 
— godt , siger jeg og søger at beherske min stemme — så kan frøknen måske tage mod besked ? 
— ja , det kan frøknen vist godt , næsten ler hun ud og fører mig ind i 

stuen , hvor Soffy sidder ved klaveret og synger . 
Døren lukkes , og jeg står indenfor og lytter til Soffys sang , den , jeg kender så godt . Og det er mig , som siger hendes sang langt mere i aften , da hun synger verset : 
jeg elsker dig , når fin og lille du gemmer dig i mine arme ind . Jeg elsker dig , når mildt og stille du dine hænder stryger mod min kind . 
Jeg har listet mig over gulvet og stillet mig lige bag hende , og da verset er forbi , stryger jeg med min hånd blødt hen over hendes hår og ned ad kinden , og ind i hendes øren hvisker jeg : 
— Soffy , min  .  .  . min egen Soffy ! 
Hun farer op med et lille skrig , men straks hun har set mig , falder hun mig om halsen , og jeg hører i lang tid intet andet end hendes : 

— Henrik , Henrik dog  .  .  . elskede Henrik ! 
Jeg ser ind i hendes store , varme øjne , der lyser af ungdom og kærlighed , og jeg glemmer alt uden hende , som jeg holder i mine arme — glemmer hvorfor jeg gik , hvorfor jeg kom — sanser intet uden hende , der blev mig mere værd end mit eget liv . 
Indtil jeg hører hende spørge med sin bløde stemme : 
— men hvorfor er du kommen , Henrik , hvad vil du dog her på denne tid ? 
— se dig , bare se dig ! har jeg fremme på mine læber , da i det samme den virkelige grund trænger sig frem i min bevidsthed og gør mig kold og trist og uden ord . 
Men hun tager min hånd og leder mig hen til sofaen og trykker mig ned 

deri og sætter sig ved min side . Og så spørger hun igen : 
— hvorfor , Henrik ? 
— for at sige farvel , siger jeg pludselig og rejser mig uvilkårlig . 
Men hun trækker mig ned til sig igen og lægger sin ene hånd op på min skulder , mens hun søger at læse sig grunden til i mine øjne . 
—• skal du rejse ? spørger hun så — tonløst , stille . 
— ja , svarer jeg og tager ikke mit blik fra hendes . 
— hvortil , Henrik ? 
— Italien , siger jeg og ser i det samme , at hun har forstået hvorfor . 
Vi sidder en stund uden at tale , og skønt vi sidder tæt op ad hinanden , kommer det1 mig dog for , som glider hun længer og længer bort fra mig . Og ind imellem 

os trænger sig for mit blik et andet ansigt , et blegt , magert ansigt med to bedrøvede øjne , der-hviler på mig i pinefuld angst — min kones . Og hendes billede fylder mig med kulde , så jeg fryser . 
Men Soffy bryder tavsheden , der er bleven mere og mere trykkende , jo længere den varede ved . 
— er hun meget syg , din kone ? spørger hun og drejer ansigtet bort fra mig- 
— ja , svarer jeg og kender ikke min egen stemme —• så fremmed lyder den for mig . 
Jeg føler et svagt tryk af Soffys hånd i min , og lidt efter hører jeg hende sige : 
— tror du , hun dør , Henrik ? 
— ja , nikker jeg og ser , at der i 

hendes øjne kommer et glimt og om hendes mund en lille trækning , der tyder på , at hun bliver lettet og næsten føler sig glad . 
Jeg undres ikke derover , finder det endog så ganske naturligt . Hvorfor skulle hun ikke glædes , når det , der står i vejen for hendes fulde lykke , svinder bort ? Hvorfor , spørger jeg mig selv og vil så gerne vise hende , at også jeg er glad . 
Men det magre , blege ansigt med de bedrøvede øjne hviler på mig og tynger på mig og gør mig ondt i hjertet . Det synes mig , som er jeg bleven gammel i samme stund  . . . at al min ungdom med dens håb og styrke er bleven knust , og alle mine fremtids-drømme svundet ind til intet . 
Det smil , jeg tvinger frem , er stift , de ord , der slipper over mine læber , er uden 

varme , og kyssene , som sofiy giver mig , da jeg rejser mig for at gå , dør hen på min mund , der er kold som is . 
Da lægger hun sin kind mod min og spørger stille — som var det hende så svært at spørge : 
— længes du mod din kone nu ? Er du bedrøvet for hendes skyld ? 
— nej , Soffy , svarer jeg og ser fast på hende — nej , jeg er bedrøvet for dødens skyld . 
— for dødens skyld ? 
— ja , Soffy , døden , der skiller ost 
hun ser forundret på mig , og da jeg ser , hun venter på forklaring , da siger jeg , skønt jeg helst tav : 
— jo , ser du , Soffy , jeg ville så gerne , hun skulle være bleven rask . Da var jeg gået til hende og havde sagt : jeg elsker dig ikke , jeg elsker en anden 

— gør mig fri ! Nu kan jeg det ikke . Døden tager hende , så jeg intet kan sige . . 
Soffy klynger sig pludselig tæt ind til mig , og hendes stemme er så øm , da hun siger : 
— du , fine mand  .  .  . Du , min fine mand 1 
da river hun sig brat ud af mine arme , og hendes øjne funkler og hendes stemme jubler , da hun slynger det ud : 
— jamen , kære Henrik , du véd jo slet ikke , om hun dør . 
Et øjeblik lysner det op i mig : måske har Soffy ret ? Men straks efter véd jeg , at hun ikke har ret . Telegrammet er døden . Det var min kones sidste ord , da hun rejste : kommer der telegram fra mig , da må du vide , lægen har sagt , at jeg ikke længer kan leve . 
Jeg siger det til Soffy , og lang tid 

derefter taler ingen af os . Men Soffy er atter den , der bryder tavsheden , og hun siger : 
— gå da , Henrik  . . . og rejs  .  .  . rejs din tunge rejse  .  .  . men husk på , at herhjemme sidder der en , som længes og følger dig på den lange vej . 
Hun kysser mig varmt og næsten skubber mig ud — ud på den månelyse vej . 
Og jeg nikker farvel og går — går ene gennem skoven , ad de kendte stier , jeg nu ikke skal betræde så længe — mellem de høje graner , hvor jorden gynger — til min gård , til mit hjem — går og går , mens sørgmodet sænker sig dybere og dybere i min sjæl . 

Iv 
jeg rejser og rejser , farer afsted på bane og skib , rejser og rejser , over land , over vand , over bølger , der skvulper , i vogne , der rumler , hen over sandede øder , gennem duftende skove , mellem bjærge , der knejser — rejser dag , rejser nat — til målet er nået . 
Så står jeg da i den Italiens by , hvor min kone bor —• i den lummerhede by , der gør mig utilpas og kalder længsler i mig mod landet , jeg forlod , dér hvor skovene var svale og sommeren mild — kalder længsler i mig mod hjemmet , som jeg elsker over alt i verden — i mig , der ikke er noget rejse-menneske . 

jeg spørger mig for , så godt jeg kan . Jeg ser , det falder svært at forstå , hvad jeg siger . Men efter mange — og som det mig synes — alt for store besværligheder får jeg besked og kommer afsted til min rejses mål , til det hus , hvor min kone ligger syg . 
Mit hjerte banker , så jeg hører det slå . Mit hoved er tungt af tanker , der smerter , og træt af at rejse uden søvn eller ro . Jeg kan ikke tale , da man spørger , hvad jeg vil . 
Men efter en stund bliver jeg herre over mig selv , så jeg kan sige , hvem jeg er . 
Ansigterne foran mig skifter pludselig miner , da mit navn bliver nævnt , de lægges i folder , der tyde på sorg , og stemmerne lyder så dæmpede . 
— hyklere , tænker jeg , mens jeg føres 

ind gennem Stuer , der er fulde af sol , ind i et ganske lille Kammer , hvor luften er . Sygestuens tunge luft , og hvor lyset er holdt borte ved markiser og mørke Gardiner . 
Dér bliver jeg stående , straks indenfor døren , og stirrer med vidtåbne øjne hen mod en seng , i hvis puder jeg skimter et hoved , som jeg véd er min kones , men som jeg synes , jeg slet ikke kender . 
— lever hun ? hvisker jeg og snapper efter vejret . 
— ja , svarer plejersken , der står ved min side . — hun lever endnu , men længe vil det ikke vare . 
Jeg lister mig helt hen til sengen og stiller mig dér , og ser og ser , til mine øjne dugges , så jeg intet kan se . Da vender jeg mig om og står blot og stirrer på de mørke Gardiner , mens gamle minder dukker frem i min erindring og fylder mig 

med anger og et sørgmod så dybt , at jeg må kæmpe for ikke at briste ud i højlydt gråd . 
Men pludselig hører jeg en sagte lyd og skynder mig om , og møder i det samme hendes øjne , der er uden farve og uden glans , men som siger , at hun kender mig godt . 
Jeg falder på knæ og vil tage hendes hånd og famler efter den under dynen . Men da jeg finder den og trykker den til mig , ligger den livløs i min . 
Jeg farer op og når just at se , at hun ånder livet ud i tre lange suk , der følger hurtig på hinanden . 
Men jeg bliver længe stående og kan ikke tage øjnene fra det hvide , smalle ansigt , og jeg tænker på den gang — for år tilbage — da vi byggede vort hjem og lovede — i tro på hinanden — at 

ville leve livet sammen , som livet nu ville falde . 
Jeg føler en trang til at råbe det ud , at jeg har brudt dette løfte , at jeg har sveget hendes tro . Jeg føler en trang til at fortælle alverden , hvordan jeg har været , hvordan jeg bar mig ad . Og jeg synes i denne stund , at det kun er mig , som har fejl , glemmer de mange gange , hvor det var hende , der havde skyld . 
Jeg står der og stirrer mig syg og tænker mig træt , til plejersken kommer og trækker mig ud . 
Så tager hun min hat og sætter den på mit hoved , og hun siger , jeg skal gå — ud i den solfyldte luft , hvor jeg vandrer ad gader , jeg slet ikke kender , bare vandrer og vandrer uden mål , uden med — ud i den levende verden  .  .  . hvor livet leves , som var der intet sket , hvor sommer-solen 

skinner på den dybblå himmel — dag efter dag — og hvor der lyder fuglesang hver morgen og hver aften . 
Men jeg ser ikke solen — og hører ikke sangen — jeg lever som i mørke , siden døden kom . 
Indtil en morgen — jeg vågner og ser , og hører fuglesangen i tusindstemmigt kor — da kommer der i mit hjerte en stille fred , og jeg smiler og ler — og synes ung på ny . 
Og jeg rejser i længsel tilbage igen — til min gård , til mit hjem , til den kvinde , jeg elsker — til Soffy , som er min . 

bekymring 



i t en unge kone er falden i tanker . 
Hun sidder ved sit vindue , og hendes blik er langt . Hun kan ikke få bort igen det billede , der så nylig viste sig på den anden side af gaden — hendes mand . 
Hun kan ikke se andet end ham og atter ham . Hun hører ikke børnene , der leger på gulvet . Hun ser dem ikke heller . Det er kun manden , som hun ser , sådan som han stod derovre og nikkede til hende med de dybe øjne . 
Det nik ! Det smil ! Så klart har de tegnet sig for hendes blik , at aldrig , tror hun , de vil slippe hende mere . Så træt han har nikket , så tungt han har smilet ! Aldrig vil hun glemme det . 


hun ser ham i den korte , tynde frakke , som hun har stoppet og lappet både for og bag . Hun ser ham i de slidte sko , hvis Bunde hver dag dækkes med avispapir . Hun ser hans blege ansigt og de dybe øjne . 
Og hun tænker på de år tilbage , da de første gang mødtes . Så fin og køn han havde været ! Så kæk og frejdig han havde vist sig for hende , med de åbne , milde øjne og den lyse , klare stemme ! Så ung og frisk som selve lykkens yndling ! 
Hun tænker på de mange , men så korte år , der gik , før de fik bryllup . Den lange , lykkelige tid med rige håb og 'tro , der kunne flytte bjærge . Den lange , ungdomsvarme tid , til de fik bygget det lille hjem . 
Der glider over hendes ansigt et stille smil . Hun støtter kinden til sin hånd . 

og med sit tankefulde blik ser hun videre den lykkestund , da hun fortalte ham med glans i øjet og med jubel i sin stemme , at det stod hende klart , hun skulle være moder . 
Men smilet viger , og om den fine mund trækker det sig sammen , da tanken falder på den trange tid , der kom , da der blev flere munde , men ikke flere penge . 
Bestandig kamp — bestandig kamp for brødet ! Hun vidste jo , hvor meget han tjente , og vidste godt , at det var ikke nok . De kom i gæld , og gælden voksede , som årene skred frem , og de blev fler , der skulle dele . 
Da træder frem for hendes blik igen det billede , som hun nylig så , sin blege mand i frakken , der var tynd og lappet , og i de gamle sko foruden Bunde . 
Hun ser igen det trætte nik og ser 

igen det matte smil . Hun ser ham vandre langsomt ned ad gaden , og ser ham krybe sammen i den tynde frakke . Og da han svinder bort i den regntunge luft , da føler hun i det samme , at hendes blik bliver sløret , og at der triller tårer ned ad hendes kinder . 
Men børnene på gulvet bliver ved at lege . De hører ingen ting , og intet heller ser de . Thi det er lykken ved små barneøjne , at de ser ikke langt og ikke heller dybt . 

et stedbarn 



når klokken er blevet seks , piber skorstensfløjten på den store fabrik . Arbejdet stanser da sin gang for den dag , og ikke længe efter går porten op , og ud kommer en hel skare unge piger , to og to med hinanden under armen , eller en halv snes stykker , der har sluttet sig sammen i klynger . 
De snakker højt og ler . Ustanselig går munden på dem alle . Den foregående aftens små eventyr genopleves i erindringen og meddeles med livlige fantasiers tilsætning af den ene til den anden . 
Det er en lille blind gade , der ellers altid hviler i stille*fred . Men når klokken er seks , bliver der livligt . Den fyldes da 

for et øjeblik af ungdommens larmende styrke og ligesom vågner op . 
Men det er kun for et øjeblik . Ikke længe efter bliver der stille igen , og stilheden synes dobbelt dyb efter pustet fra det levende liv , som ungdommen bragte med sig . 
Først da , når ingen tale og ingen latter længer høres , går porten op igen , og ud kommer nu en lille forvokset pige , der aften efter aften med ængstelige øjne kigger ned ad den korte gade for at forvisse sig om , at de nu også virkelig er borte , alle de unge piger . 
Hun går kun langsomt og med små bitte skridt . Det er , som smertede det hende at flytte benene . 
Hun er ung som de andre , hun er knap sine atten år . Men in^en ungdom lyser ud af hendes øjne . Hun ser så gammel 

ud med de skarpe træk og de blege kinder og med den smalle mund , der aldrig ler og sjælden taler . Hun ser så gammel ud med de lange arme på den lille skæve krop , og de store fødder på de korte ben . Hun ser så gammel ud , skønt hun er ung som de andre , knap sine atten år . 
Ingen holder af hende , og alle søger udenom , når hun træffes på deres veje . Hun er så kold og så bitter , og der siges , at hendes hjerte er blevet hårdt som sten . Ingen føler for hende , og ingen spørger , hvorfor hun er blevet sådan . 
Ingensinde har lykken smilet til hende , aldrig har et venligt ord lydt i hendes øren . Slag og skældsord har hun fået , og last og fattigdom har hun haft for sine øjne , fra hun begyndte at kunne forstå , hvad det var , det hun så . 
Da hun var fire år , døde hendes moder . 

men lang tid gik der ikke , før en anden indtog dennes plads , og inden hun var fyldt de fem , havde hun en søster . Og året efter kom igen en søster , og sådan gik det — år efter år — til der var syv i reden . 
Det blev for hende en pine , hver gang der kom en ny . Hun vidste jo , at det var hende , der skulle passe barnet , når moderen gik på arbejde , hun vidste , at det var hende , der fik den største byrde på sine skuldre . 
Fra hun var ganske lille , blev hun den  » store «  søster , der skulle  » passe på «  . Hun lærte tidlig , at der var noget , som hed arbejde , og hun var ikke gammel , før hendes hjerne rummede tanker , der gjorde hende bitter og satte had i hendes sind . 
Fra den lyse morgen til den sene af 

tenstund var hun i aktivitet . Så man hende på gaden , slæbte hun altid på et barn . Hun — rent ud sagt — forslæbte sig , så rygraden voksede sig skævere fra dag til dag . 
Hun så det selv , da hun blev ældre , når hun om dagen gik forbi de blanke spejlglasruder , og hun blev ikke blidere , når hun så det • hun kunne knytte hænderne i sandt raseri , mod livet , mod menneskene og mod den gud , som præsten sagde , var så vis og god . 
Hun troede ikke på ham , og hun følte godt den dag , hun svarede ja dertil , da hun på kirkegulvet skulle sige frem sin trosbekendelse , at det var løgn , hun sagde . Hun troede ikke på sig selv , og hun troede ikke præsten , der talte så kønt og så godt . 
Hvornår havde Vorherre vist sig god 

overfor hende ? Aldrig , nej , aldrig ! Det var løgn og bedrag , alt hvad præsten sagde . 
Hun blev mere og mere bitter , som årene gik . Og da hun kom på fabrikken , hvor hun arbejdede flittigere end nogen anden , og derfor også tjente flere penge , da hjalp det intet til at blødgøre hendes sind . Hun havde' da allerede gravet sig så dybt ind i sig selv , med hadet til samfundet og livet og alt på den ganske jord , at hun ikke havde øje eller tanke for andet end det , der var uret og ondt i den hele verden . 
Stakkels lille kvinde ! 

en afgørelse 



der sad — blandt mange andre — et ungt par i den bekendte læges venteværelse , der stort og skummelt vendte ud mod gården , hvor falske lirekassetoner lød skingrende i den frostklare' luft . 
De havde hos sig et lille barn , der vexelvis skreg og skar tænder , mens de små hænder ustanselig dunkede det underlige hoved , hvis form ikke så lidt mindede om en rottes . 
Han sad og bladede nervøst i et medicinsk tidsskrift , der lå foran ham på det store bord , hvor et utal af snavsede bøger og blade flød imellem hverandre . Han lod som han læste , forsøgte vel også derpå , , 

men sort og hvidt gled ud i hinanden , og intet kunne han fatte . 
Hun tyssede på barnet og nynnede lidt og vuggede det sagte på sit skød , mens hendes mørke øjne gled rundt i stuen som i spørgende angst ! 
De var begge opfyldt af de samme tanker , der nat efter nat havde holdt deres øjne åbne , så hulerne var blevne dybe , og ansigtsfarven grå og bleg . 
Hvad ville doktoren sige om deres lille pige ? Ville han ryste på hovedet og give slet intet håb ? Eller ville han trøste og lade dem håbe blot en bitte kende ? Lade dem håbe på en ringe bedring , når alt blev gjort hvad der kunne gøres , og intet offer sparet . Ville han ? Ville han ? Hvad ville han dog sige  ? 
Gang efter gang blev døren lukket 

op . Ud gik folk , og ind kom folk . Og næste gang blev det deres tur . 
Han lagde tidsskriftet fra sig og tog hendes hånd , som han trykkede let . Og de så på hinanden , så langt og som med smil . 
Da hørtes trin mod døren igen , og stemmer , der sagde farvel . Og i den åbne dør stod den lille mand med den høje pande og de fine , hvide doktor-hænder og sagde med en stemme , der lød blød og mild : 
— værsågod , den næste ! 
De rejste sig op som i Spring , på kommando ! Og han tog i sine arme det lille barn og bar det så varsomt over gulvet , hen mod doktoren , der bukkede let og med hånden bød plads . 
Men hun faldt tilbage i stolen . Hun 

sansede intet . Hendes blik blev tåget , og hænderne rystede som i krampe . 
Og døren lukkedes atter . 
Doktoren så på det lille barn , på dets famlende hænder , på dets glansløse øjne og på dets fjollet-grinende mund . Han rømmede sig et par gange sagte og rystede på sit hoved . 
— er der intet at gøre ? 
— nej . 
— er der slet intet håb  ? 
Det kom så forpint , som gjorde det ondt at spørge . 
Men doktoren rystede blot igen på hovedet og lagde sin hånd på hans skulder . 
— der er slet intet håb . 
Da rejste han sig op og gik så stille sin vej , som en mand , der har hørt sin dom . Og da han atter stod ved sin kones side i det mørke værelse , hvor 

folk sad mange samlede , da talte han ikke , hverken med stemme eller blik , og hun spurgte heller ikke . Men hun vidste så godt , at dommen var falden , og dommen lød : intet håb ! 
Hun tog da barnet over til sig , og mens de . gik ned ad de brede trapper , side om side , tænkte både han og hun de samme tanker , de samme spørgende tanker : hvorfor , hvorfor ? 
Men pludselig stod hun stille , og hendes stemme skalv , da hun dæmpet sagde : 
— vi vil holde meget mere af det nu — ikke ? For nu trænger det til vor kærlighed  ! 
Han så på hende med tårer i sine øjne , mens han langsomt lod sin hånd glide hen over barnets hår . 



en Gammel kriger . 



hvor vejen drejer ved enden af den store herregårdshave , ligger et lille hvidkalket husmandshus . Om de små vinduer slynger ville roser sig i tætte klynger . Og havens gamle træer bøjer beskyttende de bladtunge grene over det mosgrønne tag . 
Inde i den lave stue , som gylden-laken fylder med sin bedøvende Duft , ligger den gamle havemand dybt nedgravet i tunge dyner . Kun det lille visne hoved titter frem , det lille hoved , hvor døden allerede har sat sit stempel . De matte øjne stirrer udtryksløse op i bjælkeloftet , hvor fluer sidde sammen i utallets mængde , flyve fra og tilbage med summende lyd . 

ved siden af sengen , den dobbelte seng , sidder en gammel morlil og strikker travlt på sin strømpe . De stive , magre fingre holder krampagtigt om pindene , mens de rødrandede øjne skotter hen til puden med det lille hoved — hendes mands . 
Hun synes , at hans ansigt bliver blegere og blegere , og at hans øjne falder dybere ind ; hun synes , at hans hage bliver spidsere og spidsere , at hans næse bliver skarp som en syl . Hun synes , at hun slet ikke kender ham mere , og hun føler en underlig angst i sit sind . 
Men hun strikker og strikker , slipper ikke pindene et øjeblik . Mekanisk går det hele for sig . Hun véd slet ikke selv , at hun har strikketøjet i hånden . Hun tænker kun på manden i den store seng . Og tiden går . Det gamle bornholmerur 

slår timeslag på timeslag . Kun pindenes krydsning og fluernes summen giver lyd i den lille trange stue . 
Da hører hun pludselig en hviskende stemme nede mellem dynerne . Hun kan ikke skælne ord fra ord , og hun bøjer sig derfor ned , helt ned over ham , mens hun stammer frem : 
— ja , fatter , hvad  vil du ? 
Han snapper efter vejret . Kan næsten ikke få luft . Det er , som evner han ikke mere at få et ord over sine læber . Men på én gang synes det , som får han mere kraft , og helt bøjet over ham fanger hun hans ord : 
— min skjorte , mutter , min skjorte ! 
Så véd hun i det samme , at det nu er slut . Hun véd , at hans timer er talte . Men hun skynder sig af sted på de gamle gigtsvage ben hen til dragkisten , på hvis 

bund den er gemt . Hun lukker låget op og roder og roder , og finder — langt om længe — den lasede skjorte med blodpletter på , de pletter , som tyskerne satte , da han var menig i 48 . 
Den skjorte har han gemt som en helligdom . Han har våget over den , som det kæreste han ejede . Og han har bedt hende — gang efter gang — at hun ikke måtte lade ham komme i graven uden at den var med . Og hun har givet løfte på løfte , som hun lovede at holde , hvor gammel hun end blev . 
Hun skynder sig derfor hen til ham igen , holdende den i sine krumme fingre . Hun strækker den ud , for at han skal se de røde mærker . Men han ser dem ikke — han véd kun , at de er der , og om hans blege læber kruser der sig et smil . 
Så rejser hun ham halvt op i sengen 

og hjælper ham den på . Men hans legeme bliver tungere og tungere . Og da lign endelig har fået den helt over hans hoved , falder han tungt tilbage , og længe varer det ikke , før hans hjerte holder op at slå . Den megen anstrengelse har forkortet hans liv nogle minutter . 
Men hun lukker øjnene til på ham og stryger langsomt de våde hårtjavser bort fra hans pande , og medens hun folder hans hænder sammen over brystet , mumler hun stille frem : 
— se så , fatter , nu har jeg holdt mit løfte . 
Og han blev begravet . Og præsten holdt en tale ved hans grav om den gamle kriger , der havde ønsket at sænkes i jorden , iført sin lasede , blodplettede skjorte . 



døden . 
En sindssygs optegnelser . 



jeg kunne ikke sove . Jeg véd ikke hvorfor . Havde jeg haft nogen ærgrelse ? Jeg tænkte mig om . Men ingen årsag og ingen forklaring fandt jeg i dagens hændelser . 
Mine øjne brændte . Mine tindinger bankede . Var jeg syg ? Ja , jeg måtte være det . Hvorfor ville søvnen ellers ikke komme ? 
Jeg stirrede ud i mørket . Jeg blev ved at stirre . Forsøgte gang efter gang at lukke øjenlågene til . Men straks lukkede de sig op igen . 
Så gav jeg mig til at tælle . En , to , tre ! En , to , tre ! I det uendelige ! Men heller ikke det fik dysset mig i søvn . 

jeg vendte mig i sengen de tusinde gange . Men jeg fik ingen ro . Og jeg-stod op . 
Jeg gik op og ned ad gulvet , fra den ene stue til den anden . Jeg gik og gik , blot for at gå mig træt . 
Men pludselig stod jeg stille . Jeg måtte stanse , jeg måtte stå ! Foran mig på væggen , lige over min seng , tegnede sig for mine øjne — så tydeligt — et dødningehoved . 
Jeg skreg . Indvendig skreg det , min sjæl skreg . Men ingen lyd kom over mine læber . Min strube snørede sig sammen , så jeg blev stum . 
Den gryende dag fandt mig endnu på samme plet . Fastnaglet til stedet havde jeg stået og stirret på væggen , hvor hovedet , der var dødens , lyste mig i møde . 

mit legeme skalv , mine hænder rystede , og tænderne i munden klaprede som i takt . 
Men med lyset , der kom , blev der ro i mit sind . Jeg smilte ad mig selv , og krøb stille i seng . Og jeg sov , til solen stod højt på den dybblå himmel . 
Jeg var frisk , da jeg vågnede , og jeg mindedes knapt , hvordan natten var gået . Jeg tog hastigt mit bad og fik tøjet på . Og så gik jeg ud i den solfyldte luft . 
Jeg gik ind gennem byen , gennem de trange gader , hvor mennesker gnider sig op ad hinanden . Jeg så på de mænd , og jeg så på de kvinder , og jeg så livslysten præget i hvert eneste træk . 
Så fyldtes jeg selv af livsmodets styrke . Og jeg vandrede op , og jeg 

vandrede ned , ad de glatslidte fliser , hvor flirten går for sig . 
Jeg såa ind i øjne , der glimtede af smil , jeg læste i blikke begær på begær . 
Da ækledes jeg stygt , og gik hjem til mig selv . 
Dér blev jeg siddende , med hånd under kind , til det bankede på døren , de kendte slag , og ind trådte hun , der var mit hjerte kær . 
Jeg hjalp hende af med hat og med slag , og trykkede hende ned i min sofa-krog . Og så stille vi sad , med bryst imod bryst , og med læber , der mødtes så mangen gang . 
Indtil med ét jeg for op som i rædsel . Jeg havde set hendes øjne , gravet ind i huler , jeg havde set hendes tænder , så grinende hvide . Jeg havde døden set . 

hun græd , som den græder , der af intet véd , men dog føler sig tynget af en knugende synd , af en sorg , der får hjerter til at briste . 
Hun græd og hun bad : hvorfor , hvorfor ? 
Men jeg sagde : gå , gå din vej , gå bort 1 
og hun gik , mens gråden hende i halsen sad , hun gik og tjærned sig mere og mere . 
Men jeg blev tilbage i vor sofa-krog , hvor hun nys havde siddet og været så glad . Men jeg så hende ikke . Jeg så kun døden med det grinende fjæs . 
Jeg gik til min moder , der kun levede for mig . Jeg sagde hende alt , hvordan det var fat . 
Men hun lo , som man ler af en tåbelig spøg , så også jeg måtte le . Og jeg 

lo , og jeg glemte , indtil for mit blik hendes ansigt stod , så ældet og gammelt , så furet og rynket , at også det syntes mærket af døden . 
Da rejste jeg mig brat , og hendes Kys på min pande føltes som pust fra den isnende kulde . 
Jeg vandrede ud ad ensomme veje , der var lange og mennesketomme . Der kom i mit sind en dulmende ro , og jeg syntes så lettet og glad . 
Da stansed jeg pludselig — som ved et ryk ! Thi foran mig stod der en lille mand , med bølgende hår og med brunt-kruset skæg . 
— god dag , sagde han . 
— god dag , svarede jeg . 
— hvad er klokken , min herre ? 
Jeg så på mit ur . Jeg så ned på 

ham , og jeg ville jo netop til at sige ham klokken , da det brat kom mig for , at hans hår var faldet af , og hans skæg ligedan , og hans kød og hans øjne og hans hud . 
Da så jeg igen dette grinende fjæs , med knogler og ben og med skinnende tænder , dette grinende dødningehoved ! 
Og min tunge blev lammet . Der kom sved på min pande . Og jeg lo og jeg løb , bare fremad og fremad og fremad ! 
Da jeg nåde hjem , var jeg drivende våd . Jeg kastede mit tøj , og jeg slængte mig ned , ganske nøgen i sofaens krog . 
Jeg blev liggende dér , til jeg blev fuldstændig kold , og matheden sænkede sig over mig . Da krøb jeg hen ad det bonede gulv til min gamle , dunbløde seng . 
Og jeg vidste af intet , før natten var 

gået , og morgenen kom , og fuglene tralled deres jubelsang . 
Jeg sad hos min læge . 
Han spurgte mig ud . 
Han nærmede sit ansigt så tæt ind til mit , og han sagde med en stemme så tør og så fast : se mig i øjnene ind ! 
Og jeg så . Men hvad så jeg ? To huler så dybe , to huler så mørke ! Men øjnene så jeg jo ikke ! 
Jeg sprang op fra min stol , med skrig på min læbe , og jeg søgte at komme ad døren ud . 
Men han tog mig i armen og sagde : bliv ! 
Og han førte mig langsomt tilbage . 
•— de er syg , sagde han . 
— er jeg gal ? spurgte jeg . 
Han smilte mig til så forunderlig 

stygt . Og han sagde igen , så tørt og så fast : 
— nej , nej , de er syg , de er træt , de er overanstrengt ! 
Og han sagde , jeg skulle have ro og fred , på en anstalt , hvor der var stille . 
Jeg nikkede blot , og nikkede igen , mens sveden perlede på min pande . 
Han har talt med min moder . 
De handler for mig , og de handler med mig , som havde jeg selv ingen vilje . 
Du skal rejse i morgen , du skal rejse i morgen ! Til den anstalt , hvor der er stille ! 
Det siger de begge , og de siger det gang efter gang . 
Jeg nikker og nikker , og siger : ja ! 
Men jeg vil det alligevel ikke . 

nu sidder jeg her i min sofa-krog . Og jeg holder i min hånd faders bøsse . 
Den er ladet , med krudt og med hagl , med små bitte kugler , så sorte . 
Jeg sætter dens munding mod tindingen min , og griber med hånden om hanen . 
Så trykker jeg til , sådan hastigt og kort . Der vil lyde et knald , der vil lugte af krudt . Og mit hoved vil falde tilbage . 
Men døden , jeg frygter , og døden , jeg hader , vil tage mig i sine arme ind . 
Nu trykker jeg til ! 

glemt . 



det var juleaftens-dag inde på den store kirkegård . 
I de smalle gange , hvor sneen knirkede under fødderne , hvor rimen glimtede i hækkene , og hvor de høje træers toppe bøjedes af vinden , dér gik en lille mand fra grav til grav . 
Han gik med ganske korte skridt , næsten trippende afsted . De lange , tynde arme dinglede leddeløse frem og tilbage , det lille , spidse hoved dukkede fremover på den korte , magre Hals , og de store , matte øjne stirrede bekymret på de bladløse træer . 
Han var en meget gammel mand . De tynde hår , der sparsomt dækkede den 

skarpe nakke , var ganske hvide . Den tandløse mund med de blege læber gumlede uafbrudt . Og de store øjne lå i huler dybt inde i det lille hoved . 
Hvert øjeblik stod han stille og læste indskrifterne på gravenes stene . Og når hans øjne traf et navn , han syntes en gang at have kendt , da rystede han på sit gamle hoved og mumlede sagte frem : 
— død — også du ! I er alle døde ! Alle — uden jeg ! 
Og han tænkte på sin kone , der var revet bort , medens hun endnu var ung . Han tænkte på sine børn og på deres børn igen . Han tænkte på sin hele slægt , den ene generation og den anden med , som døden havde røvet . 
Han følte sig så ensom . Som var han bleven glemt ! Det tyngede ham ned , så 

han blev syg i sin sjæl . Det farvede hans øjne med tungsindets matte glans . 
I mange , lange år havde han været ene . I mange , lange år havde hans selskab været de døde på den store kirkegård . Dag efter dag havde han levet livet mellem de tavse grave . 
Du er glemt ! lød det bestandig i hans øren . Du er glemt , men hvorfor ? 
Rystende på hovedet trippede han videre afsted . Men pludselig trængte en sagte hulken sig frem fra hans bryst . Den begyndte så stille . Men jo længer han hulkede , des stærkere blev den . Til sidst tog den magten fra ham . Den rystede hans spinkle legeme , så han ikke kunne stå . 
Han slæbte sig hen til en bænk . Han kastede sig ned . Men han blev ved at hulke , så hjertet gjorde ondt . Det trak 

sig sammen og slog med slag , så han blev ganske blå . 
Da trykkede han sin magre hånd imod det , og i det samme holdt det op at slå . 
Det lille legeme faldt hårdt mod bænkens ryg , de tunge låg sænkede sig over de matte øjne , og håndens fald mod bænken lød dumpt i den snetunge luft . 
Men mørket kom , og klokken ringede ud . De høje porte lukkedes i lås . Raslende med nøglerne gik opsynsmanden hjem . 
Og natten kom , og natten gik . Det blev julemorgen . 
Da brød solen frem bag gråtunge skyer og sendte sine stråler ned på den lille mand , hvem sneen næsten havde skjult , den lille , glemte mand , der langt om længe fandt døden i de dødes have . 

alene ! 



hvis søn han var — ja , hvem vidste det ? Nogle sagde , at han var en husmandssøn fra Jylland , andre mumlede noget om , at han vist var et uægte barn af en fattig baron og en mejerske — men sikkert var der ingen , som vidste det . 
Det kan nu i og for sig også være det samme . Sikkert var i ethvert tilfælde det , at han allerede som ganske lille var kommen i huset hos en gammel landsby-skolelærer , en gammel pebersvend , der lidt efter lidt fattede så stor kærlighed til drengen , at han tilsidt blev ham uundværlig . 
I de første år gik Åge , som drengen hed , i skole sammen med alle de andre af sognets børn . Men så fandt den gamle , 

at det var synd . Thi Åge stod sikkert langt over alle de andre ! 
Han blev så sendt til den nærmeste købstad , hvor der var latinskole . Student skulle han være , præst , Provst , ja , hvem véd , måske endog biskop ! Det anså den gamle nu for det største , der kunne times et menneske i denne syndige verden . 
Mangen gang , når han sad i den læderbetrukne lænestol og kiggede over til kirken , kunne der komme flugt i hans tanker . Han tænkte da aldrig tilbage , kun fremad ! Og tankegangen endte altid sit løb med blund og drømme , og i drømmen var Åge altid biskop . Men oftest følte han tomhed , længslens og savnets tomhed , og han kunne da så småt fortryde , at han havde sendt ham bort fra sig . Han følte sig så ene , savnede ham i sin stue , savnede ham i haven mellem 

stikkelsbær- og ribsbuskene , ved gadekæret og i kirken . 
Og dette savn tyngede på ham , gjorde hans ryg ganske kroget og satte masser af rynker og furer i ansigtet , så han den dag , da Åge kom hjem med  » Huen «  på , var blevet en meget gammel mand . 
For Åge var disse dage i latinskolen gledet lagsomt bort , kedelige og ensformige . Lyst til bogen havde han ikke . Han læste , fordi han skulle , og fordi der egentlig heller ikke var noget andet , han brød sig om . Kun naturen satte han pris på , leve i den uden nogen som helst syssel , det var ham nok . 
Eksamens-udfaldet blev også derefter . Med nød og næppe slap han igennem , hvad der i højeste grad undrede den gamle . Thi når ikke Åge skulle have bedste karakter — hvem skulle så ? 

en sorg var det ham dog egentlig ikke . Han var overbevist om , at enten måtte Åge have haft uheld med sig , eller også måtte nogle af lærerne have været ondskabsfulde , hvad man jo havde hørt så ofte . 
Den sommer — russommeren — bestilte Åge ikke andet end evig og altid , fra morgen til aften , at traske lange ture . Enten gik han ud til havet , hvor bølgerne , høje og hvidskummende , kastede sig over sandet og stenene , som de slikkede glatte . Eller han drog længere ind i landet , hvor der var et par skove . Dér kunne han ligge time efter time med hænderne under hovedet , plat ud på græsset , og stirre op under træernes kroner , op i luften , på himlens blå hvælving , på tunge , gråsorte skyer eller hurtigj agende , små bitte hvide — stirre og lytte til 

fuglenes kvidder og insekternes summen og kravlen . 
Der var kommen noget fraværende , noget drømmende over ham , som den gamle syntes godt om . Han lod ham derfor gå og komme , som han havde lyst . Man havde godt af at være ene , når man rigtig ville tænke ! Det huskede han så godt fra sine unge dage ! 
At Åge kunne tænke på at blive andet end netop teolog , faldt ham aldrig ind . Det havde han nu vænnet sig til dag efter dag , år efter år . Og Åge gjorde det heller ikke . Hvad skulle han nemlig blive ? Intet havde han jo lyst til — andet end dette at flakke om fra sted til sted . Altså lige så godt det ene som det andet ! Noget skulle han jo være . 
Sådan gik sommeren til en aften 

langt inde i August . Solen var gået ned , og blæsten jog skrigende og bidende gennem luften . Det var den første dag , der lod en ane , at efteråret nærmede sig . 
Åge havde været ude på en af sine lange ture , og da han kom hjem — lidt forfrossen og i dårligt humør — fandt han den gamle liggende stille og stiv med hovedet i en pøl af mørkerødt blod . 
Han skyndte sig hen til ham og ville løfte ham op . Men den gamle var for tung . Dog fik han vendt ham om , så han kom til at ligge med ansigtet opad . Øjnene var åbne og stirrede stift frem uden at se . Munden , der var blodig og hvidlæbet , havde fortrukket sig , og legemet var ganske koldt . 
— far ! kaldte han . 
Intet svar . 

da først forstod han , at han måtte være død , den gamle ! Ganske langsomt gled han ned ved siden af ham , tog hans ene hånd mellem begge sine , trykkede den blødt , lagde den så stille ned igen , lukkede hans øjne til , strøg håret bort fra panden , hvor kold sved var blandet sammen med det mørke blod , tog atter hånden op , trykkede den igen — alt mens minde på minde trængte sig frem i hans erindring . 
Nu stod det først klart for ham , hvad det var , han havde mistet . Og lige med ét kom der en selvbebrejdelsesfølelse op i ham : at han ikke havde været mere for ham , hvis eneste tanke han vidste , at han selv havde været ! 
Å , om han kunne høre — han skulle tigge ham om tilgivelse , takke og takke ham for , hvad han havde været for ham ! 

men nu lå han stiv og kold og stille . Hvad kunne det så nytte ? 
Da rejste han sig pludselig op og gik ud for at hente deres gamle pige . De måtte hjælpes ad med at få ham vasket , klædt af og lagt i seng . Og medens han gik og hjalp til , trængte den tanke sig op i ham , borede sig mere og mere frem , at døden måske ikke ville være kommen , hvis han havde været hos ham , i stedet for evig og altid at flakke om — kun tænkende på sig selv . 
. Men denne tanke fik lægen dog jaget på flugt igen . Intet ville have hjulpet . Hjertet var sprunget . 
Det beroligede ham . Og i de otte dage , der gik inden begravelsen , tog han atter fat på sine gamle ture . Men han drømte ikke så meget som før , følte sig kun træt og slap og tom , ude af stand til at 

tænke , til at føle sorg . Underligt , syntes han selv , det var . Han havde troet , at sorgen ganske anderledes kunne ryste og gribe . 
* * * 
så snart den gamle var kommen i jorden , pakkede Åge sit tøj sammen og rejste . ' og dagen efter betrådte han for første gang i sit liv hovedstadens jord . 
Ene mellem de mange mennesker , ene og fremmed for alt , stod han en stund på dampskibsbroen med kufferten i hånden , stirrende på livet , der bølgede omkring ham 
som han stod dér , forsvandt han fuldstændig i mængden , lille og spinkelbygget som han var . Huen havde han trykket langt ned i panden , så den skyggede for øjnene . Han søgte derved at skjule , hvor undselig og hjælpeløs han følte sig . 

da kom der et bybud hen til ham og spurgte , om han ikke skulle bære  » Herrens «  kuffert . 
Det gøs i ham . Han var faldet i tanker . 
— tak , fik han langt om længe sagt og rakte ham den . 
— hvortil ? spurgte bybudet igen . 
— Dannebrogsgade 12 . 
— vel ! 
Og bybudet begyndte at gå . Men Åge fulgte lige efter . Han kendte jo ikke vejen . Og da de havde gået et stykke , gik han hen til ham og gav sig i snak med ham . Han spurgte om den og den bygning , det og det køretøj . Samtalen blev helt livlig . 
I Frederiksberggade mødte de to ældre studenter , der stillede sig op og lo . Og han hørte den ene sige til den anden : 

— du , hvad giver du mig for den dreng dér , han er student ! 
Han mærkede , hvordan blodet steg ham til hovedet , søgte at trænge det ned igen , men forgæves . Der gik en stund , inden han kunne svare bybudet på noget , denne havde spurgt ham om . 
Endelig nåde de Dannebrogsgade . Han fik kufferten og betalte . Da han var kommen op på fjerde sal , hvor han skulle bo hos en madam Petersen , så han på dørpladen , at hun havde systue . 
Han ringede på , og en lille , trivelig kone lukkede ham op . 
Et øjeblik stod de og såa på hinanden uden at tale . 
Han sagde da , hvem han var . Og så begyndte hun med en lidt skrattende stemme : 
— nå , så de er den ny  » Logerendes « 

.  .  .ja , værsgo’ , kom dog indenfor  .  .  . Værelset har såmænd stået parat og ventet på  » Stodenten «  i en hel uge nu , ja , såmænd har ’et så  .  .  . « 
Og hun blev ved at tale til ham , mens hun førte ham ind i et lille , mørkt værelse , der vendte ud mod gården . Hun mumlede noget om , at det ikke var så stort , som man kunne ønske sig , men at det alligevel var et rigtig rart , lille værelse . Og så forsvandt hun . 
Han stod først lidt og lyttede til hendes sjokkende gang gennem den korte entré . Så hørte han hende åbne en dør , hørte den blive lukket igen , og så var alt stille . Han kastede kufferten ved fodenden af sengen og gik hen til vinduet . Helt modfalden satte han sig ned på en gammel rørstol . 
Snavset lå gården dér foran ham , 

snavset stod det skumle baghus . Børne-gråd og latter og tjenestepigers sang lød skurrende ind til ham . Trist og mørk var hans egen stue . Og dér skulle han leve i år og dag ! Nej , han holdt det vist ikke ud , holdt det ikke ud ! 
Nu stod havet og skovene derhjemme for ham , kirken og gadekæret . De trængte ind på ham , minderne , bestormede ham , og inden han vidste af det , stod tårerne ham i øjnene , og han gav sig til at græde , græde barnets gråd , barn , som han selv var endnu — kun seksten år . 
Bort ville han — hjem ! Snak om en ting ! Hans  » Hjem «  skulle jo nu være her . Nu havde han kun sig selv at holde sig til . Nu måtte han arbejde , nu måtte han læse , hvis han ville frem i verden eller blot eksistere . 
Præsten , provsten , biskoppen trængte 

sig frem i hans tanker . Han måtte smile . Men medens han tørrede tårerne bort fra kinderne , kunne han dog ikke lade være at mumle : 
— hvem véd ! 
Ja , hvem véd ? 


I en af de østjyske småkøbstæder levede der 
for omtrent en menneskealder siden en præst 
ved navn Johannes Sidenius . Det var en from 
og streng mand , grånet under et allerede langt 
livs ublide kår og mangehånde prøvelser . I 
sin ydre fremtræden som i sin hele levevis skilte 
han sig skarpt ud fra byens øvrige befolkning ; 
og af denne betragtedes han da også i mange 
år som en besværlig fremmed , hvis ejendommeligheder 
man vekselvis trak på skuldren af og 
forargedes over . Når han om eftermiddagen — 
høj og alvorlig — vandrede ned gennem byens 
krogede gader i sin langskødede , grå vadmelsfrakke , 
med store , mørkeblå briller for øjnene , 
den ene hånd hvilende bag på den stive ryg , 
den anden knyttet om håndtaget på en stor 
bomuldsparaply , som han ved hvert skridt stødte 
hårdt mod stenbroen , vendte folk sig uvilkårligt 
om efter ham , når de havde hilst ; og de , 
der sad inde bag vinduerne og fulgte de forbispaserende 
i gadespejlet , smilte over til hinanden , 
når hans knokkelmagre skikkelse sammen med 

lyden af hans skridt var bleven borte i gydens 
krumning . Byens stormænd , de gamle bondekøbmænd 
og studeopdrættere , hilste ham slet 
ikke , end ikke når han var i ornat . Skønt de 
selv viste sig på gaden i træsko og hvide lærredsfrakker 
og med merskumspiben ligesom fastgroet 
til den ene mundvig , betragtede de det som en 
skam og skændsel for deres by , at den havde 
fået en sådan stodderpræst , der gik klædt som 
en landsbydegn og vitterlig også havde ondt 
ved at skaffe føden til sig selv og sin redefuld 
af rollinger . Man havde været vant til en ganske 
anden slags gejstlighed her , til mænd i fine , 
sorte klæder og hvide kammerdugs halsbind , til 
mænd , der alene ved deres udseende kastede 
ærværdig glans over byen og dens kirke , mænd , 
der senere var bleven stiftsprovster og bisper , og 
som alligevel aldrig faldt på at hovmode sig af 
deres hellighed men både viste interesse for 
byens anliggender og med liv og lyst tog del 
i borgernes selskabelige fornøjelser . 
Den gang havde præstegården været et åbent 
gæstfrihedens hjem , hvor man altid , når man 
havde afgjort sine forretninger inde hos præsten , 
af denne blev ført ind i dagligstuen til fruen og 
de unge frøkner for dér ved en kop kaffe eller 
et lille glas vin og en hjemmebagt kage at få 
en hyggelig passiar om dagens og byens nyt . 
Nu betrådte man ikke præstegården uden tvingende 

grunde , og aldrig kom man længere end til 
pastor sidenius’ halvmørke studereværelse . Her 
modtog han endda i reglen folk stående , uden 
at byde dem at sidde ned , affærdigede dem kort , 
tilsyneladende udeltagende og netop allermindst 
indladende overfor dem , der mente sig berettigede 
til at vente særlig hensyntagen . Endog byens 
øvrige embedsfamilier havde ophørt at aflægge 
visiter i præstegården , efter at det et par gange 
var hændet dem , at pastor Sidenius — i stedet 
for at byde forfriskninger — formelig havde 
givet sig til at overhøre dem i deres kristendomskundskab , 
som var de konfirmander , der 
stod på kirkegulvet . 
En ganske særlig forbitrelse vakte han regelmæssigt 
ved de store borger-begravelser , til hvilke 
befolkningen mødte i festligt optog , med hornmusik 
og floromvundne laugsfaner , embedsmændene 
i guldbroderede uniformer og med hanefjer 
i hattene , alle efter deres egen mening særlig 
vel stemte til andagt og opbyggelse efter indtagelsen 
af den lette portvins-frokost i sørgehjemmet . 
I stedet for en stor tale med den sædvanemæssige 
lovprisning af den afdøde indskrænkede 
pastor Sidenius sig ufravigeligt til 
fremsigelsen af en bøn , sådan som det ellers 
kun brugtes overfor udøbte børn og fattiglig . 
Ikke et ord om den hensovedes hæderlige karakter , 
hans stræbsomme Vandel , hans fortjenester af 

byens opkomst , hans opofrende interesse for brolægningsvæsenet 
eller det kommunale vandværk . 
Det var mangen gang næppe nok , at den afdøde 
blev nævnet ved graven , og i hvert fald kun 
som  » denne usle støvhob «  eller  » denne føde for 
ormene «  ,— og jo større og mere anset den forsamling 
var , hvortil han talte , jo flere faner der 
smeldede i blæsten omkring graven , des kortere 
blev bønnen , des uslere og foragteligere de levninger , 
hvorom man var samlet , så at følget 
regelmæssigt skiltes under en ophidselse , der 
mere end én gang på lydelig måde havde givet 
sig luft på selve kirkegården . 
De eneste af byens folk , der havde deres 
gang i præstegården , var et par små , forvoksede 
damer fra byens jomfrukloster , en bleg skræddersvend 
og enkelte andre , såkaldte  » vakte «  af de 
ubemidledes klasse , som i pastor sidenius’ hjem 
havde fundet en længe savnet tilflugt i den verdsligsindede 
by . Om nogen egentlig omgang var der 
dog alene af den grund ikke tale , at Fru Sidenius 
var meget svag og så godt som altid sengeliggende . 
Desuden var pastor Sidenius aldeles 
ikke anlagt for sædvanlig selskabelighed . Selv 
sine tilhængere holdt han i en vis afstand fra sig , 
hvad der dog langtfra formindskede den ærefrygtsfulde 
hengivenhed , hvormed disse folk omfattede 
ikke alene ham selv , men hans hustru , hans børn 
og hele hus . Så hyppigt , som de turde det , søgte 

de til ham for at rådføre sig med ham om et 
eller andet troesanliggende , en opstået tvivl , et 
dunkelt skriftsted , eller blot for at bede om tilladelse 
til at bivåne familiens daglige husandagt . 
Men navnlig mødte de regelmæssigt hver eneste 
søndag i kirken , hvor de forsamlede sig på en 
bestemt plads umiddelbart under prækestolen og 
bestandig vakte forargelse blandt de øvrige kirkegængere 
ved at synge selv de allerlængste salmer 
uden en eneste gang at se i salmebogen . 
Pastor Sidenius tilhørte en ældgammel præstesiægt , 
der kunne føre sine Ahner næsten helt tilbage 
til reformationen . I hen ved tre århundreder 
var kaldet til gejstlig virksomhed gået som en 
hellig arv fra fædre til sønner — ja til døtrene 
med , for så vidt som disse i mangfoldige tilfælde 
havde giftet sig med fædrenes kapellaner eller 
brødrenes studiekammerater . Herfra stammede 
den bevidste myndighed , for hvilken de sideniussers 
forkyndelse fra gammel tid var bekendt . Der 
fandtes landet over næppe ret mange sogne , hvor 
ikke en af slægten en gang i århundredernes 
løb havde bøjet sindene til ydmyg lydighed 
mod kristendommens bud . Naturligvis , — disse 
mange kirkens tjenere havde ikke alle været lige 
nidkære . Der havde endog været enkelte , temmelig 
verdsligsindede herrer imellem dem , folk , hos hvem 
en kraftig , gennem slægtled tilbagetrængt levelyst 

havde skaffet sig ret ubeherskede udbrud . Således 
levede der i det forrige århundrede en vendsysselpræst , 
 » gale Sidenius «  , som han kaldtes , hvem 
datidens præstekrønike rent ud nævner som en 
berygtet slags- og svirebroder , der sad på kroerne 
og drak brændevin med bønderne , og hvis ustyrlighed 
til sidst gik så vidt , at han en påskedag 
midt under gudstjenesten i drukkenskab slog 
degnen i kirkegulvet , så der sprøjtede blod op 
på alterdugen . Dog , langt den overvejende del 
af slægten havde været fromme kirkens stridsmænd , 
adskillige af dem tillige belæste , ja lærde 
mænd , teologiske granskere , fuldt så meget 
forstands- som følelsesmennesker , der i deres 
landlige afsondrethed havde søgt erstatning for 
åndeligt samkvem i et stille , indadvendt tankeliv , 
en stedse inderligere fordybelse i deres egen , 
indre verden , i hvilken de da altid til sidst fandt 
tilværelsens sande værdier , dens rigeste lykke , 
dens egentlige mål . 
Det var denne i slægten nedarvede ringeagt 
for alle timelige tings værd , der havde været 
også Johannes sidenius’ mægtige værge i livets 
kamp og bevaret hans ryg rank trods armods 
tryk og mangeartet modgang . Men han havde i 
så henseende også haft en god støtte i sin 
hustru , med hvem han levede det inderligste og 
lykkeligste samliv , skønt de egentlig ikke lignede 
hinanden . Også hun var et dybt religiøst 

gemyt , men en tungsindig , lidenskabelig natur , 
4lj1 > i bt . « 
Hvem livet indgød uro og mørk ængstelse . Oprindeligt 
ubefæstet i troen , som hun havde været 
det fra sit hjem , var hun bleven en ivrer , hos 
hvem den årelange kamp for udkommet i 
forbindelse med mandens religiøse påvirkning 
havde affødt sygeligt overdrevne forestillinger 
om jordelivets trængsler og kristenmenneskers 
ansvar . Og hendes lange , håbløse sygeleje , de 
mange , trange år , hun siden sin sidste nedkomst 
havde ligget inde bag den mørke sygestues 
nedrullede Gardiner , havde ikke gjort hendes syn 
friere eller hendes sind mere lyst . Skønt hendes 
mand ofte alvorligt bebrejdede hende hendes 
mismod og kaldte det syndig mangel på tillid 
til guds nådes kraft , fandt hun aldrig helt ro 
for bekymringsfulde tanker angående børnene 
og deres fremtid , og hun blev ikke træt af strengt 
at foreholde dem den yderste nøjsomhed i alt 
som en pligt mod gud og mennesker . Hun kunne 
oprøres som over en forbrydelse , når hun hørte 
om de velstående borgeres levevis , om deres 
gæstebud med mange retter mad og to-tre slags 
vin , om fruernes silkekjoler og de unge pigers 
guldsmykker , — ja hun kunne end ikke rigtig 
tilgive sin mand , når det en gang imellem 
hændte , at han kom hjem fra sin spaseretur med 
en eller anden beskeden gave , som han med et 
eget , tavst galanteri henlagde foran hende på 

dynen , et par smukke roser i et kræmmerhus , 
lidt fin frugt eller en lille krukke ingefærsyltetøj 
for hendes nattehoste . På en måde blev hun 
jo nok både glad og rørt over hans opmærksomhed ; 
men hun kunne dog aldrig lade være 
med at sige , mens hun ømt kyssede hans store 
hånd : 
» Du skulle nu dog hellere have ladet være , 
du gode . « 
I dette hjem opvoksede et kuld kønne , lidt 
kirtelblege børn , elleve i tal , fem lysblåøjede 
drenge og seks lysblåøjede piger , der alle var 
lette at kende mellem byens øvrige ungdom , blandt 
andet på grund af nogle mærkelige , krusede 
halskraver , der gav drengene et lidt pigeagtigt 
og de halvvoksne piger et lidt karleagtigt udseende . 
Drengene bar desuden deres lyse hår 
langt og lokket , så det hang dem næsten ned 
på skuldrene , medens pigebørnenes lå fromt 
glattet ned over hovedbunden og kun ved hver 
tinding havde en lille , hård fletning , der var 
lagt i en bue foran ørene . Forholdet mellem 
forældre og børn som overhovedet tonen i 
hjemmet var gennemført patriarkalsk . Under de 
tarvelige , ja fattige måltider sad faderen for den 
øvre ende af det lange , smalle bord med sine 
fem sønner ordnede efter alder langs den ene 
side , de fem af døtrene langs den anden , mens 

den ældste datter , den huslige , gammelforstandige 
Signe , faderens øjesten , i moderens forfald indtog 
pladsen for den nederste bordende . Og aldrig 
faldt det nogen af børnene ind at tale uden at 
være adspurgt . Under den samme højtidelige 
tavshed , som bordbønnen havde indledet , kunne 
måltidet undertiden fortsættes lige til takkeordenes 
fremsigelse . Dog kunne pastor Sidenius 
også ofte være meddelsom overfor sine børn , 
udspørge dem om deres skolegang , deres kammerater , 
deres lektielæsning , og kom derved 
ikke sjælden ind på selv at fortælle . På belærende 
måde underholdt han dem da med 
skildringer af forhold og begivenheder fra sin 
egen ungdom , fortalte om datidens skolegang , 
om livet i hans faders og farfaders lerklinede 
præstegårde o . s . v . Undertiden , når han var i 
særlig godt lune , kunne han endog more dem 
med spøgefulde anekdoter fra sine studenterdage 
i København , fra regenslivet og studenternes 
kåde løjer med natvægtere og politi . Men havde 
han på denne måde fået børnene til at le , 
forsømte han aldrig til sidst at give sin fortælling 
advarslens form og formanende at vende deres 
sind og tanker tilbage mod livets alvor og pligtens 
bud . 
Denne store børneflok og navnlig den fremgang , 
den fik — først i skolen , siden ude i 
livet — var efterhånden bleven pastor sidenius’ 

stolthed og samtidigt — indadtil — et med ydmyg 
taknemlighed modtaget vidnesbyrd om , at Herrens 
velsignelse hvilede over hans hus . Det var nu 
også en opvakt , lærelysten , frem for alt strengt 
pligttro ungdom , ægte sideniusser , der én efter 
én voksede op i faderens billede , ja slægtede 
ham på endog i alle ydre småtræk — lige til 
den selvbevidste holdning og taktfaste , soldatermæssige 
gang . Der var kun ét af børnene , af 
hvem forældrene havde sorg . Det var et af de 
mellemste , en dreng , der hed Peter Andreas . Han 
var ikke alene uregerlig i skolen og blandt sine 
kammerater , så der stadig indløb klager over 
ham fra disses forældre ; men der sporedes allerede 
i en tidlig alder hos ham en overlagt opsætsighed 
mod hjemmets skik og orden . Han var 
ikke bleven ti år gammel , før han rent ud 
nægtede sine forældre lydighed ; og jo ældre 
drengen blev , des stærkere voksede der frem i 
ham en stejl , overmodig trods , som hverken 
tugt eller tvang eller Herrens formaning formåede 
at kue . 
Pastor Sidenius sad ofte rådløs ved sin hustrus 
seng og talte om denne søn , der hos dem 
begge vakte en skræmmende erindring om hin 
vanslægtede vendsyssel-præst , hvis navn stod som 
prentet med blod på slægtens stamtavle ; — det 
var for dem , som om dennes ustyrlige sind efter 
næsten et århundredes forløb gik igen i deres 

barn . Og uvilkårligt påvirkede af forældrenes 
holdning , så’ efterhånden også hans søskende 
på ham med fremmede øjne og undveg ham 
sky både under arbejdet og i deres leg . 
Nu var drengen også kommen til verden i 
en uheldig time , nemlig på det tidspunkt i 
pastor sidenius’ liv , da han med sit grånende 
hår troede sig sikret mod yderligere forøgelse 
af sin den gang allerede ret talrige familie , og 
på den anden side før han endnu var nået til 
den fromme hengivelse i guds vilje , hvormed 
han senere havde taget imod også den sidste 
halvdel af sin børneflok . Uden at han selv vidste 
end mindre ville det , var noget af den uvilje , 
hvormed pastor Sidenius havde ventet dette barn , 
vedbleven at følge drengen under opvæksten . 
Dertil kom , at han netop på det samme tidspunkt 
var bleven forflyttet fra et fattigt og ensomt 
hedesogn herind til købstaden med dens 
langt mere omfattende embedsvirksomhed ; og 
Peter Andreas var herved tilfældigvis bleven den 
første af alle børnene , hvis tidligste opdragelse 
han havde måttet overdrage til moderen . Men 
denne havde i de år , da Peter Andreas var 
lille , altid haft mere end nok at gøre med 
at tage vare på de endnu mindre . Og da 
hun til sidst , lammet af sin sygdom , søgte at 
samle alle de små omkring sin seng , var han 

allerede bleven for stor til , at hun herfra kunne 
holde øje med ham og hans færd . 
Således gik det .til , at Peter Andreas så at 
sige fra sin fødsel blev forældreløs i sit eget 
hjem . I sine første leveår havde han sit tilhold 
i pigekammeret og ovre i udhuset hos en 
gammel brændehugger , hvis nøgterne betragtninger 
over alle forefaldende begivenheder tidligt påvirkede 
drengens virkelighedssans . Senere fandt 
han ligesom et andet hjem i nabogårdene og i 
nogle tilstødende , store tømmerpladser , mellem 
hvis gårdskarle og krambodssvende han ligeledes 
tilegnede sig et ganske verdsligt syn på livet og 
dets goder . Samtidigt udviklede dette friluftsliv 
hans krop og lagde en kraftig teglstensrødme på 
hans tykke kinder . Blandt gadens og tømmergårdenes 
ungdom blev han snart frygtet for sine 
kræfter , og han opkastede sig til sidst til en 
slags fører for en lille skare af dem . Uden at 
nogen i hjemmet anede det , voksede han op 
som en lille vild . Det var først , da han blev 
ældre , og navnlig , da han i niårs-alderen var 
kommen ind i byens latinskole , at drengens 
farlige tilbøjeligheder blev rigtig åbenbaret ; og 
forældre og lærere fik nu travlt med at råde 
bod på , hvad der var forsømt . 
Men da var det forsilde . 

inde i pastor sidenius’ studereværelse stod en 
dag i efterhøsten en af byens borgere for at bestille 
barnedåb til den påfølgende søndag . Med 
så få omsvøb som muligt havde han udrettet 
sit ærinde og stod allerede med hånden på 
dørlåsen for at gå , da han efter et øjebliks 
betænkning atter vendte sig om imod stuen , satte 
hånden med hatten i siden og sagde , temmelig 
udfordrende : 
» Jeg kunne for resten med det samme anmode 
hr . Pastoren om at være så venlig at entholde 
deres søn fra min frugthave . Han og 
nogle andre drenger har meget ondt ved at lade 
mine kaviller være i fred i denne tid . Og det 
bryder jeg mig , rent ud sagt , ikke stort om . « 
Pastor Sidenius , der havde siddet dybt bøjet 
over skrivebordet med sine store , mørkeblå 
briller skubbet op på panden , i færd med at 
indføre faddernes navne i kirkebogen , rejste sig 
ved disse ord langsomt op , lagde derpå med en 
usikker bevægelse pennen fra sig og trådte et 
halvt skridt frem . 
» Hvad er det , de siger  . . . Skulle min søn  . . . ? « 
» Ja — akkurat sgu , «  vedblev den anden dristig , 
højst fornøjet over en gang at kunne triumfere 
overfor den selvbevidste præst .  » Hr . Pastorens 
søn — Peter Andreas eller sådan noget skal han 
nok hedde — han er nu tilogmed som en slags 
hovedmand for disse herre små gavtyve , der 

kryber over folks plankeværker i denne tid . 
Og ret skal vel være ret .  . . også for præstens 
børn , tænker jeg . « 
Pastor sidenius’ ansigt havde skiftet farve . 
Med en dirrende hånd støttede han sig på 
skrivebordets kant , mens han blev ved at stirre 
på den fremmede mand , som ville han endnu 
ikke tro på , at denne talte sandt . 
» Min søn ! «  gentog han derpå , kun halvhøjt . 
. . . På samme tid sad den lille synder henne 
på skolen og skjulte sin dårlige samvittighed 
for læreren og kammeraterne bag en stor stabel 
bøger . Han var ikke uden anelse om , hvad der 
i dette øjeblik foregik hjemme i faderens stue . 
Han havde nemlig på vejen til skolen mødt 
den vrede borgermand , og denne havde da råbt 
til ham over gaden :  » Glæd dig nu , min dreng ! 
Nu går jeg ind og snakker lidt med din far . « 
Rigtignok plejede Peter Andreas ikke at tage sig 
faderens vrede synderligt nær . Men han havde 
denne gang undtagelsesvis selv en fornemmelse 
af at have begået noget uværdigt , og nu , da 
brøden var kommen for dagen , skammede han 
sig oprigtigt over sin meddelagtighed i den . 
På hjemvejen fra skolen undgik han kammeraternes 
følgeskab ved at søge om ad baggaderne . 
Med røde øren gik han ind gennem 
præstegårdens port og forbi det forstuevindue , 
bag hvilket faderen plejede at passe ham op og 

kalde ham ind , når han havde forbrudt sig . 
Men da vinduet forblev lukket , og da han heller 
ikke hverken på gårdspladsen eller i den tilstødende 
have fik øje på noget foruroligende , 
begyndte han allerede at trække vejret lettere . 
» Manden har naturligvis bare villet true , «  tænkte 
han og drev som sædvanlig ind i køkkenet for 
at høre til middagsmaden , — ja , grebet af en 
pludselig trang til at vise sig erkendtlig mod 
forsynet , gik han derfra ind i sovekammeret for 
at sige goddag til moderen . Men her standsedes 
han straks i døren af et mørkt blik henne fra 
sengen . Med hård og ligesom fremmed stemme 
sagde moderen :  » Gå ind på dit Kammer  .  .  . 
Jeg vil ikke se dig . « 
Drengen blev desuagtet stående lidt ; han 
kunne se på moderen , at hun havde grædt .  » Hører 
du ikke ? Bliv på dit Kammer , indtil der kaldes 
på dig . «  — så listede han modfalden bort . 
Da husets gamle , énøjede tjenestepige noget 
efter kaldte ham ind til middagsmåltidet , sad 
hans søskende allerede på deres pladser omkring 
det lange , smalle bord . Idet han viste sig , 
forstummede øjeblikkelig deres samtale ; alle sad 
de tavse og så’ ned i skødet , mens han med et 
forsøg på at lade ligegyldig indtog sin plads 
midt på drengesiden . Kun henne fra den nederste 
bordende rettedes et par øjne imod ham med et 

blik fuldt af afsky — søsteren Signes lyse , kolde 
øjne under de sammenvoksede bryn . 
Men nu hørtes faderens tunge skridt i den 
tilstødende stue . Med tillukket , af sorg og græmmelse 
formørket mine trådte han ind uden at se 
sig omkring , satte sig tavs ved bordet og foldede 
under heftig indre bevægelse sine hænder , mens 
alle , undtagen Peter Andreas , bøjede hovedet . 
Men i stedet for at bede bordbønnen gav han 
sig til at tale . Han sagde , at han havde noget 
på hjertet , — en såre alvorlig sag , som han ville 
tale lidt til sine kære børn om , inden de i dag 
skred til deres måltid . Med sine store , knoklede 
hænder fast og ubevægeligt foldede , øjnene lukkede 
bag de mørke brilleglas , fortalte han dem derpå om 
den sorg , der havde ramt deres far og mor ,  .  .  . 
» den største , den tungeste sorg , der kan ramme 
forældre , den : at vide deres barn i syndens 
vold , på vanærens lyssky veje . «  og han tilføjede : 
 » Hvad der er sket , skal ikke her forties 
eller besmykkes . Som det er gud Herrens vilje 
med alt , hvad der avles og fødes i mørket , at 
det en gang skal blive åbenbaret , er også denne 
gærning kommen for lyset for at få sin retfærdige 
dom . Peter Andreas har ikke villet agte 
guds bud . Han har forhærdet sit hjerte overfor 
sin faders og moders formaninger . Og 
straffen er ikke udebleven . Ja , min søn , du 
skal ikke skånes for at vide og forstå din 

brøde i dens fulde forfærdelighed . Men du 
skal også vide og forstå , at det er af kærlighed 
til dig , at din fader og moder og alle 
dine søskende her taler til din samvittighed 
gennem min mund . Det er , fordi vi ikke kan 
slippe håbet om , at det dog en gang skal 
lykkes os at finde vejen til dit hjerte og vende 
det mod det gode og sande . « 
Rundt omkring bordet var børnenes små , rødrudede 
bomuldslommetørklæder kommen i bevægelse . 
Alle søstrene græd . Også de ældre 
brødre havde til sidst ondt ved at skjule deres 
grebethed , da faderen omsider sluttede sin tale 
med de ord : 
» Nu har jeg talt . Og dersom Peter Andreas 
nu vil gemme disse mine ord i sit hjerte og 
ærligt søge guds og menneskers tilgivelse for 
sin overtrædelse , skal den ikke oftere berøres 
imellem os . Så lad os da — kære børn ! — alle 
forene os i bøn til Herren , som er i himlen , og 
bede , at han vil se i nåde til eders ulykkeligt 
vildledte Broder ,  . . . bede , at gud vil bøje hans 
genstridige sind og føre ham ud fra syndens 
trældom , bort fra fortabelsens brede veje . Dette 
bønhøre du , o gud , som er i evighed , at ikke 
én af os skal savnes , når vi en gang på opstandelsens 
dag samles om din herligheds trone ! 
Amen ! I Jesu navn amen ! « 
Der var kun én , på hvem den hele scene 

gjorde en virkning , ganske modsat den tilsigtede ; 
det var Peter Andreas selv . I allerførste øjeblik 
var han vel bleven ikke så lidt betuttet over den 
usædvanlige form for en tilrettevisning . Men 
det varede ikke længe , før netop dens højtidelighed 
frembragte et fuldstændigt omslag hos ham . 
Han havde overhovedet aldrig ladet sig imponere 
af faderen . Dertil havde han været en for lærvillig 
elev af sine gamle venner , gårdskarlene og 
krambodsvendene , der langtfra altid havde omtalt 
ham i de respektfuldeste udtryk . Dog havde 
han hidtil ikke været helt ufølsom for de mange 
gudelige ord og hele det truende bibelsprog , hvormed 
både faderen og moderen idelig søgte at 
tale til hans samvittighed , ja når han om søndagen 
så’ sin fader knæle i den hvide messesærk 
foran alteret eller stå oppe under den billedskårne 
prækestols svævende lydhimmel , havde 
han endog undertiden kunnet gribes af en forbigående 
ærefrygtsfornemmelse . Men i dette øjeblik 
fik end ikke bibelsprogene nogen som helst magt 
over hans sind . Dertil var der efter hans nøgterne 
drengeforstand et alt for tåbeligt misforhold mellem 
denne højtidelige påkaldelse af Vorherre og 
det par sølle æbler , han havde rapset over et 
plankeværk . Og jo længere faderen vedblev at 
tale , jo tydeligere hans søskendes dybe sindsbevægelse 
ytrede sig omkring ham , med des større 
overlegenhed betragtede han den hele scene . Han 

var til sidst ikke langt fra at finde den morsom . 
Der foregik virkelig under faderens tale et slags 
gennembrud i den elleveårige drengs sind . 
Uden forøvrig selv at have fuld forståelse 
deraf frigjorde han sig i dette øjeblik for den 
sidste rest af en indflydelse , der hidtil havde 
virket hemmende på hans naturs frie udfoldelse . 
Helt overgiven så’ han sig omkring , betragtede 
faderens bævende læber , søstrenes rødgrædte 
næser , det endnu dampende grødfad og de mange 
foldede hænder , — ja da han til sidst nede hos 
Signe fik øje på de to små tvillinger , der efter 
længe at have siddet og stirret uforstående på 
deres hjertegrebne søskende nu på én gang 
brød ud i en ynkelig tuden , havde han ondt ved 
at undertrykke et smil . 
Alligevel — helt utvungen var denne lystighed 
ikke . Dertil ramte dette forsøg på at 
ydmyge ham i alle hans søskendes påhør for 
hårdt hans allerømmeste punkt : hans æresfølelse . 
Dybest i hans sind rørte der sig under 
faderens tale en mørk , dump gengældelsestrang . 
Mens hans læber kæmpede med et overgivent 
smil , tumlede der sig inderst i hans bevidsthed 
tågede tanker om at hævne sig  .  .  . hævne 
sig dyrt og blodigt for den forsmædelse , man 
her tilføjede ham . 
I det hele fik mindet om denne middagstime en 
skæbnesvanger betydning ikke alene for drengens 

forhold til det religiøse . Der nedlagdes i disse 
øjeblikke i hans sorgløse sind de første Spirer 
til et uforsonligt slægtshad , en trodsig , stridbar 
ensomhedsfølelse , der blev sjælen og drivkraften 
i hans fremtidige liv . Han havde fra ganske 
lille følt sig forladt , ligesom husvild , under sine 
forældres tag . Nu begyndte han at spørge sig 
selv , om han også virkelig hørte hjemme dér ; 
om han ikke var et fremmed , et udsat barn , som 
forældrene havde taget sig af . Jo mere han i 
ensomhed tænkte over Tingen , des sandsynligere 
forekom den ham . Alt , lige til den forøgede 
skyhed , hvormed hans søskende efter denne dag 
omgikkes ham , syntes ham med ét at bestyrke hans 
mistanke . Havde han ikke de hundrede gange 
måttet høre , at han ikke var som de andre ? 
Havde faderen nogensinde givet ham et kærtegn 
eller blot et venligt ord ? Og hans udseende ? 
Når han så’ sig i spejlet , fandt han , at han 
var mørkere end sine søskende , havde rødere 
kinder og hvide , stærke tænder . Han huskede 
nu også , at naboens gårdskarl en gang havde 
sagt , at han lignede en zigøjner . 
Denne tanke , at han ikke var sine forældres 
søn , forfulgte ham under hele opvæksten . Den 
blev til sidst hans fikse idé . Den gav ham nemlig 
ikke alene en forklaring på hans særstilling 
i hjemmet ; den tilfredsstillede desuden i høj grad 
hans drengestolthed . Han havde altid følt det 

som en vanære at være søn af en gammel , halvblind 
og tandløs mand , der var til spot for den 
aele by . Han følte sig bestandig dybere beskæmmet 
af den fattigdom , hvori familjen levede , 
a ? Moderens forknytte kniben på alt udover det 
allernødtørftigste , af sine afstikkende , hjemmesyede 
klæder , der alle vegne vakte smil og medynk . Han 
ha/de ikke været gammel , før han hellere sultede 
en hel dag på skolen , end han var at formå til 
i kammeraternes påsyn at spise sin medbragte 
fedtebrøds-mellemmad . En gang , da moderen 
havde ladet en af faderens gamle præstekjoler omsy 
til ham til en vinterfrakke , som dels ved klædets 
ejendommelige blankhed , dels ved sine alt for store 
knapper tydeligt røbede sin oprindelse , nægtede 
han rent ud at tage den på ; og da moderen 
ville tvinge ham , sønderrev han den i et udbrud 
af trods fra øverst til nederst og kastede den 
hen ad gulvet . 
Nu hengav han sig til stolte drømme om at 
være et ved uagtsomhed efterladt barn af en eller 
anden omstrejfende zigøjnertrup , en af disse evigt 
vandrende natmandsfamilier , som den gamle , énøjede 
tjenestepige ofte havde fortalt om , og som 
havde deres tilhold derude omkring den ensomtliggende 
hedepræstegård , hvor forældrene før 
havde boet , og hvor han efter sigende skulle 
være født . Han forestillede sig sin virkelige fader 
som en mægtig høvdingeskikkelse med blåsorte 

lokker hængende ned ad ryggen , en slængkappe 
over skuldren , en egestav i sin brune , stærke 
hånd  . . . en enerådig hersker , en konge over 
de mørke heders uendelige rige , frihedens og d ? 
Ville stormes hjem . Han befandt sig i den alder , 
da drømmene vågner og fantasiens vinger får 
deres svingfjer ,  . . . og nu , da alle muligheders 
porte var bleven åbnede , havde hans indbildningskraft 
fri tumleplads . Intet forekom ham 
længer umuligt , når det angik ham selv . Regelmæssigt 
endte han sin drømmeflugt dybt inde i 
æventyrets allerluftigste riger . Han indbildte sig 
til sidst at være en kongesøn , der , ligesom helten 
i en fortælling , han netop havde læst , var bleven 
bortført af et omvandrende folk og siden solgt 
og holdt i fangenskab her i præstegården — 
og så fuldstændig indlevede han sig i denne 
forestilling , at han havde fuldstændig rede på , 
hvorledes alt kunne være gået til . Undertiden 
forekom det ham endog , at han dunkelt erindrede 
ting og begivenheder fra sin allertidligste 
barndom  .  .  . mindedes en stor sal med marmorsøjler 
og mange sort-hvide gulvtavl , hvorpå 
foden gled  . . . en blå sø mellem høje bjærge 
.  .  . en abekat i et gyldent bur  . . . en mand 
i en rød kappe , der satte ham foran sig på 
sin hest og red med ham ind gennem store , 
mørke skove  . . . 

både hans forældre og lærerne i skolen 
blev efterhånden opmærksom på den indesluttethed , 
der var kommen over drengen i de 
senere år og undertiden næsten kunne antage 
karakteren af en monomani . Hjemme i stuerne 
var han lutter tavs utilgængelighed , tilsyneladende 
ligegyldig for alt og alle . Også udenfor hjemmet 
gik han sine egne , usporlige veje . Faderen kunne 
så at sige ikke få et ord ud af ham ; og selv 
overfor moderen , der dog før havde haft en del af 
hans fortrolighed , og hos hvem han , når det kom 
til stykket , også altid havde fundet mest overbærenhed 
og forståelse , blev han bestandig 
mere tilmuret . Endnu kunne han vel af og til 
i mørkningen , når hun var alene , komme ind 
til hende og sætte sig ved hendes seng og ligesom 
i gamle dage afløse en af de yngre søskende 
ved gnidningen af åreknuderne på hendes syge 
ben . Men aldrig fik hun andre svar af ham 
end ja og nej , når hun søgte at trænge ind 
på ham for at få at vide , hvad det var , han 
gik og rugede over . 
Alligevel søgte både hun og faderen en tid 
at trøste sig med den tanke , at hans tavshed 
kunne være et tegn på , at han var begyndt at 
gå i sig selv . — men da hændte der en dag 
noget , der med ét udslukte deres sidste håb . 

en vinteraften sidder familjen samlet i 
dagligstuen og venter på , at vægteren med sin 
sang skal forkynde , at det er sengetid . Klokken 
er henimod ni . I hestehårssofaen bag det 
store mahognibord sidder den husmoderlige Signe 
med et strikketøj og læser højt for faderen af 
» Fædrelandet «  , der ligger udbredt foran hende 
under den døsigt brændende moderatørlampe . 
Han har sin plads i en gammeldags høj- og stivrygget 
lænestol på den anden side af bordet 
og sidder dér træt sammensunken , med hovedet 
bøjet , hagen hvilende på brystet , armene korslagte . 
En stor , grøn øjenskærm skjuler mere end 
halvparten af hans gråblege , rynkede og skægløse 
ansigt . Halvslumrende hører han — og hører 
alligevel ikke — den monotone oplæsning af bladets 
spaltelange udenrigsartikkel . Pastor Sidenius er 
morgenmand — selv vinterdage står han op , når 
kirkeuret slår fem , — og desuden benytter han 
aviser og lignende verdslig læsning fortrinsvis 
til at lade sig dysse i blund ved efter middagsog 
aftensmåltidet . 
Ved bordet sidder endnu to af de yngre 
småpiger i deres store , tærnede busseronner , 
begge — skønt ganske rødøjede af søvnighed — 
flittigt bøjede over et håndarbejde . De er at se 
til som nøjagtige kopier af søster Signe , har det 
samme lidt gammelkloge ansigtsudtryk , de samme 
små , hårde fletninger foran ørene , de samme 

store , lyse øjne under kraftigt tegnede bryn . 
Døren til sovekammeret står åben , og derinde 
i mørket ved moderens seng sidder — som så 
ofte — et andet af børnene og gnider hendes 
syge ben . Også Peter Andreas er undtagelsesvis 
tilstede . Han står for sig selv henne ved et 
vindue og skæver hvert øjeblik utålmodigt op 
til uret på sekretæren . Han er nu en dreng 
på omtrent fjorten år , tætbygget og sværlemmet , 
med klæder , der stumper for hænder og fødder . 
Hans ældre brødre er borte ; de er begge bleven 
voksne og studerer ved universitetet i København ; 
og som husets ældste , hjemmeværende 
søn har Peter Andreas arvet deres værelse , et 
lille gavlkammer oppe på loftet , hvor han for 
det meste opholder sig . Så snart Signe slutter 
sin oplæsning , benytter han da også lejligheden 
til at sige et kort godnat og forlade stuen . 
» Hvad var det  . . . er artiklen allerede forbi ? « 
Spurgte faderen lidt fortumlet , idet han vågnede . 
» Er der ellers noget læseværdigt i bladet ?  .  .  . 
Hvad står som overskrift over den næste artikkel ? « 

» Hvor mange er klokken , børn ? «  spurgte i det 
samme moderen inde fra sovekammeret . 
» Klokken er ti minutter over ni , «  svarede de 
to småpiger i munden på hinanden , efter at 
de havde vendt sig om og set op på uret . 
Der forløb nogle øjeblikke i stilhed . Ude 

på gaden gik nogle folk forbi . Man kunne 
ikke høre andet end deres stemmer . Et lag 
nyfalden sne gjorde skridtene lydløse . 
» Vil du så have , at jeg skal læse mere ? « 
Spurgte Signe . 
» Å , lad det kun være , «  sagde faderen , rejste 
sig derpå og gav sig til at spasere frem og tilbage 
på gulvet for at ryste døsigheden af sig 
inden aftenbønnen . 
Det varede nu heller ikke længe , før der 
udenfor på gaden hørtes en dyb brummen , 
den gamle vægters  » Sang «  , der lød , som om en 
fuld mand gik og snakkede højt med sig selv . 
I det samme gav de to småpiger sig til at pakke 
deres sysager sammen , og lidt efter rejste også 
Signe sig . Med udpræget ordenssans lagde hun 
aviser og strikketøj til side , kaldte derpå den 
gamle tjenestepige ind fra køkkenet og satte sig 
ved det opslåede klaver . 
» Skal vi ikke i aften synge :  » Lover Herren , 
han er nær «  , «  — lød det inde fra moderen . 
» Hører du , Signe , «  sagde faderen . Han havde 
stillet sig hen bag den store lænestol , på hvis 
ryg han hvilede sine foldede hænder ; og i denne 
stilling istemte han nu salmen med den lille , 
uskønne sangstemme , som fra hans allerførste 
gudstjeneste dér i byen havde vakt menighedens 
udulgte munterhed og forskaffet ham øgenavnet 
» Frøen «  . 

Signe derimod havde en stor og ganske smuk 
sopran , som hun brugte med et overmål af 
kraft , der dannede en karakteristisk modsætning til 
den beherskelse og det mådehold , hun under alle 
andre livets forhold lagde for dagen . Som hun 
dér sad med sine tykke , arbejdsrøde hænder på 
det gamle instruments gulnede tangenter og med 
blikket løftet mod det høje , var det overhovedet 
ikke vanskeligt at se , hvad det var for en tro 
og et håb og en kærlighed , der gav denne endnu 
ikke tyveårige unge pige styrke til med en sådan 
selvfornægtelse at ofre sin ungdom for hjemmet 
og sine små søskende . Ikke fordi hendes ansigtsudtryk 
på nogen måde tydede på sværmerisk 
betagethed , hin overjordiske henrykkelse , hvorunder 
himlene åbner sig , mens sjælen gennembæves 
af salige syner . Som en ægte Sidenius havde 
hun slet ingen anlæg for katolsk mysticisme . Den 
sikre fortrøstning , der afspejlede sig i hendes 
ansigt , mens hun sang , og gav hendes stemme 
en så usædvanlig inderligheds kraft og varme , 
udsprang fra en forholdsvis nøgtern , dogmatisk 
begrundet forvisning om at høre til den lille flok , 
der søgte retfærdiggørelsens snevre sti , og hvis 
arvelod var i himlen , hvor en gang den evige herlighed 
skulle blive dens løn for al møje og alle afsavn . 
Midt i salmens andet Vers løftede faderen 
hovedet med et lyttende udtryk og udbrød med 
ét :  » Stille ! «  — samtidigt kaldte moderen inde 

fra sengen .  » Der er nogen , der ringer på portklokken , « 
Sagde hun . Straks , da sangen standsede , 
hørte også de andre den tunge natklokke klemte 
helt henne i den anden ende af huset ; og denne 
usædvanlige , ulykkebebudende lyd midt i aftenens 
stilhed virkede uvilkårlig opskræmmende på dem 
alle . Faderen gik hastigt gennem de tilstødende 
værelser ind i sin stue og slog her et vindue 
op .  » Hvem kommer her og kalder ved nattetid ? « 
Råbte han ud . Inde i dagligstuen kunne man 
høre , at en mandsstemme svarede ude på gaden . 
Og mens de to småpiger , helt uhyggelige til mode , 
vekselvis så’ på hinanden og hen på Signe , der 
var bleven siddende ved klaveret , fortsatte faderen 
i ret skarp tone sin underhandling :  » Deres barn 
sygt ?  .  . . Hvad er deres navn , og hvor boer de ?  .  . . 
Krankstuegyden  . . . Ja så  .  .  . Hvor gammelt er 
barnet ?  .  . . Det er besynderligt , som folk i denne 
by får travlt med at forlange præstens hjælp , 
såsnart der er fare . Til daglig brug føler de 
ingen trang til guds ords trøst . Hvorfor har 
de ikke ladet det barn døbe for længe siden  ?  . .  . 
Ja naturligvis skal jeg komme . De må gå hjem 
og ordne alt fornødent forinden .------men jeg 
forlanger , at der er lys på trappen , når jeg 
kommer , «  råbte han efter manden , da han allerede 
én gang havde lukket vinduet . 
Såsnart han kom tilbage til dagligstuen , 
spurgte han efter Peter Andreas .  » Han gik op 

for lidt siden . Nu skal jeg kalde på ham , «  sagde 
Signe , der vidste , at faderen på grund af sit 
svage syn ikke gerne gik ud om aftenen eller 
i glat føre uden ledsagelse .  » Det kan du gøre , 
Bodil , «  sagde han til den gamle tjenestepige , idet 
han gik ind i sovekammeret .  » Signe , du må blive 
her og hjælpe mig med præstekjolen . «  —  » Ja . « 
Inde hos moderen var imidlertid natlampen 
bleven tændt .  » Tag endelig noget varmt på dig , 
Johannes , «  sagde hun i sin altid lidt modløse 
tone .  » Det er vist rigtig koldt i aften , jeg kunne 
høre det på kirkeuret før . — Signe , hent fa’ers 
forede vest . Den hænger inde i skabet . «  —  » Ja . « 
Men nu kom den gamle Bodil tilbage med 
den besked , at Peter Andreas ikke var på sit 
Kammer og heller ikke var at finde noget andet 
sted i huset .  » Ikke på sit Kammer ? «  gentog 
præsten og rejste sig uvilkårlig fra den stol , på 
hvilken han netop havde sat sig for at få præstekraven 
bundet om sin Hals . Og da han nu på 
pigens forstyrrede ansigtsudtryk kunne se , at hun 
vidste mere , end hun havde sagt , gik han hende 
hurtigt helt nær og sagde bydende :  » Hvad er 
der ?  .  .  . Sig frem  . . . du skjuler noget . «  skælvende 
af angst for præstens vrede måtte hun da gå 
til bekendelse og fortælle , at hun — som ligeledes 
havde sit Kammer på loftet — flere 
gange i den senere tid havde hørt nogen liste 
omkring deroppe om natten ; og da hun hele 

tiden havde haft mistanke til Peter Andreas og 
nu fandt hans værelse tomt , havde hun anstillet 
en nærmere undersøgelse og derved fundet 
vinduet i forstuen stående på klem og friske 
spor i sneen udenfor . 
Henne i sengen havde moderen forsøgt at 
rejse sig . Nu lagde hun sig tilbage på puden 
med et klagende udbrud og holdt hånden for 
øjnene som en , for hvem det svimler . Præsten 
gik hen til hende og greb hendes anden hånd . 
» Rolig , mor  .  .  . rolig ! «  sagde han , skønt hans 
egen stemme skælvede . —  » Gud se i nåde til 
os ! «  stønnede hun . —  » Amen ! «  sagde præsten 
stærkt ; han slap ikke hendes hånd . — 
imidlertid befandt Peter Andreas sig ude på 
de store bakker nordfor byen , hvor en livlig 
skare af halvvoksen ungdom i disse aftener drev 
slædesport i det klare måneskin . Det var selve 
den kongelige amtschaussé , man havde udvalgt 
til bane — en bred , jævnt nedadskrånende 
vej , der fra bakkehøjden førte i en enkelt stor 
svingning lige ind til byen , ja her kunne man 
endda , dersom man havde tilstrækkelig fart på 
og ikke var bange for vægteren , rutsche gennem 
hele den stejle Nørregade næsten ned til torvet 
foran rådhuset . Under hele denne lange nedfart 
havde man foran sig den frieste og videste 
udsigt over egnen : først nedover selve byen 


med dens rødligt belyste gader og utallige , skarptskårne 
måneskygger på de snebedækkede Tage ; 
dernæst over den tilfrosne fjord og de islagte 
Enge ; endelig over det fjerne bondeland med 
dets landsbyer , skove og tilsneede marker . Og 
ovenover alt dette en uhyre himmel , en mørkeblå 
kuppel , mellem hvis sejlende skyer måne og 
stjerner legede skjul , som havde disse gamle 
kloder ladet sig smitte af ungdommens lystighed . 
Hallo ! Under skingrende fløjten og raske tilråb 
for de skinnebeslåede slæder ned ad den 
isglatte vej , sikkert styrede af de lange pigkæppe , 
der slæbte efter dem som ror  .  .  . hoppende over 
småsten , løftende sig let over enhver forhindring 
som en båd over en bølge . Hist og her ved siden 
af vejen stod småklynger af halvvoksne tjenestepiger 
med indbundne hoveder og begge hænderne 
viklede ind i deres forklæder som i en muffe . Hver 
gang det hændte , at en af idrætsmændene under 
farten forbi dem tumlede bagover og blev siddende 
på banen som en afkastet rytter , mens den 
tomme slæde med forøget hast fløj videre ned 
ad bakken , opløftedes der fra disse klynger en 
ubarmhjærtig latter , der altid fik et tilskud af 
hoverende hujen fra de drenge , der tilfældigvis 
for forbi . Værst gik det i slige tilfælde ud over 
» Studenterfrøene «  , som var i afgjort mindretal ; og 
Peter andreas’ højeste unåde ramte derfor den 
af disse , der tilføjede latinskoleeleverne et sådant 

nederlag . Selv styrede han med overlegen 
sikkerhed sin nye , flotte , rødmalede langslæde , 
» Blodørnen «  kaldet , den han udenvidere havde 
taget på kredit hos byens Hjulmand og om 
dagen holdt skjult i en af tømmergårdene . Let 
og lydløst næsten fløj den gennem luften på 
sine engelske rundjern , mens han i ét væk brølede : 
» Varsko ! «  hans tykke kinder glødede ; hans 
øjne blev stive af Iver og kappelyst . Undertiden 
rejste han sig midt under farten op på 
mederne , svang sin pigstav over hovedet som en 
kriger en lanse og råbte : hej-hallo-ho ! Det 
tindrende livsmod , al den viltre , stridslystne ungdomskraft , 
han daglig måtte skjule og nedkue 
i hjemmet og skolen , brød i sådanne øjeblikke 
frem hos ham i et triumferende overmod , der 
kunne gøre ham en smule latterlig selv for hans 
venner . 
Pludselig hørtes der et højt , varskoende råb 
nede fra foden af bakken . I samme nu styrede 
alle slædefarerne ud til siden og lod sig vælte 
ned i de dybe grøfter . Også de , der var 
på vej opefter , forputtede sig i hast bag snedriver 
og buske , mens alene pigebørnene blev 
stående og nøjedes med at stikke hovederne 
sammen og fnise . Nede ved indkørselen til byen 
var vægteren kommen til syne . I sin lange kavaj , 
med blikskiltet skinnende som en stjerne på 
brystet , stod han dér i månelyset for enden af 

det mørke stræde . Af hensyn til de købstadsøgende 
bønders heste var al slædefart på landevejen 
forbudt , og drengene havde derfor udstillet 
vagtposter hist og her under bakken for at sikre 
sig mod en overrumpling . Nu stod den frygtede 
» Wolle «  dernede og så’ op mod den ganske 
tomme vej , mens der hist og her fra grøfterne 
lød et halvkvalt  » Kuk-kuk «  eller  » Mi-jav «  , efter » 
Fulgt af undertrykt grinen . Så opløftede han 
truende sin stok , vendte sig derpå om og gik 
tilbage ind i byen . Kort efter hørtes igen vagtmandskabets 
signal , og få minutter efter var 
legen på ny i fuld gang over hele banen . 
Imidlertid havde en af de største læredrenge 
fået en af pigerne lokket med på sin slæde , og 
denne triumf lod ikke længe ærgærrigheden slumre 
i Peter andreas’ bryst . Midt under nedfarten standsede 
han udfør en klynge lattermilde pigebørn 
og indbød med udstrakt hånd den allerlængste 
af dem til at slå følge . Efter lidt nølen gav 
hun efter og satte sig overskrævs foran ham på 
slæden . Han slyngede dristigt armen om sin 
erobring — og blodørnen for afsted .  » Varsko ! « 
Brølte han af sine lungers fulde kraft ; han måtte 
forkynde verden sin sejr .  » Så’ du Per ? «  hørte han 
i forbifarten to af sine kammerater sige , der var på 
vej opefter med deres slæder . Også pigebarnet 
— en sortøjet og sortlokket tiggertøs — vendte 
sig under den stedse vildere fart anerkendende 

om imod ham og grinte med en stor , rød , halvåben 
mund , der fik hans hjerte til at banke . 
Gamle drømme vågnede på ny i hans bryst ,  .  .  . 
Drømme om natmandsliv og natmandslykke på 
den store , frie hede , drømme om et sorgløst 
vandrerliv , om et hjem i et telt eller en jordhytte , 
ene med stjernerne og de flyvende skyer . 
Da de standsede nede foran byen , rejste pigebarnet 
sig for at vende tilbage til sine veninder . 
Men Peter Andreas bad hende ridderligt at blive 
siddende ; han skulle nok trække hende op ad 
bakken , sagde han . Og uden at agte på hendes 
indvendinger lagde han rebet over sin skulder 
og begav sig på vej . Fod for fod stred han sig 
opefter ad den isglatte skråning med sin tunge 
byrde . Han drømte sig en kriger , en Viking , der 
vendte hjem fra sejrstog i fremmede lande , trækkende 
efter sig sit krigsbytte , en dejlig kvinde , 
som nu skulle være ham til vilje deroppe i hans 
bjælkehus dybt inde i skovene  . . . Og sporet af sin 
fantasi stemmede han fødderne mod sneen med 
en fyrig kraftanspændelse , så sveden sprak ham 
af panden . 
Da de nåde bakketoppen , og han atter havde 
indtaget sin plads bag på slæden , vendte pigen 
sig om imod ham og sagde : 
» Er det sandt , hvad de siger , at du er en søn 
af præsten ? « 
Peter Andreas huggede en tand i sin læbe og 

blegnede med ét af skam .  » Nej , «  sagde han derpå 
med et eftertryk , der forplantede sig helt ned i hans 
fod , — og blodørnen styrtede nedover bakken , så 
skinne-jernene sang . Og virkelig havde han heller 
aldrig så stærkt som i dette øjeblik følt , at han 
ikke hørte hjemme dernede i den halvmørke , beklumrede 
stue , hvor hans fader og søskende nu 
sad midt i vinternattens æventyrpragt og sang 
salmer og bad bange bønner — en slags underjordiske , 
blinde for lysets glans , fulde af gru for 
livet og dets herlighed . Han følte sig tusinde 
mile borte derfra , i en hel anden himmelegn , i 
slægt med solen og stjernerne og de sejlende 
skyer . 
Tys ! — hans øre opfangede med ét en gammelkendt 
klang dernedefra  .  .  . Kirkeklokkens slag . 
Som et budskab fra underverdenen steg den op 
til ham gennem den sølvlyse frostluft  .  .  . elleve 
tunge , mørke , langsomme slag . Hvor han hadede 
denne lyd , der altid havde mindet ham om 
faderens stemme ! Allevegne og til alle døgnets 
tider brød den skurrende ind i hans lykkeverden 
.  .  . advarende , kaldende . Det var ikke muligt at 
flygte så langt , at den ikke indhentede ham . Gik 
han om foråret ude på landevejene langt borte 
fra byen og fangede insekter ; eller lå han om 
sommeren i de lyse nætters tid og drev med en 
båd ude på fjorden og trak aborrer eller pilkede 
gedder ,  .  .  . hvert kvartér listede den sig ind i 

hans øre som en spøgelserøst , en besværgende 
mumlen af en usynlig ånd , der overalt forfulgte 
ham . 
» Hallo ! «  skreg han for at overdøve røsten 
og krystede i udfordrende trods den lange pige 
endnu tættere i sin favn . Hun vendte sig på ny 
smilende om imod ham og så’ på ham med 
et blik , der tændte ild i hans blod . 
» Du er smuk , «  hviskedee han ind i hendes øre . 
» Hvad hedder du ? « 
» Oline . « 
» Og hvor boer du ? « 
» I smedestrædet  .  .  . Riisagers gård  .  .  . Og 
hvor boer du ? « 
» Jeg ? « 
» Ja . Når du ikke er præstens søn , hvem er 
du så ? « 
» Hvem jeg er ?  .  .  . Jeg ?  .  .  . Hvem jeg er ?  .  .  . « 
Uden at agte nogen fare havde han overskredet 
bygrænsen og for nu i fuld fart videre 
ned ad nørregaden . Han var dog ikke kommen 
langt , før en stor skikkelse sprang frem fra et 
gadehjørne og med et tordnende  » Holdt «  huggede 
den krumme ende af en stok i slæden , så denne 
væltede og kastede det sammenslyngede par ud i 
sneen . Med et vildt skrig flygtede pigebarnet , 
mens Peter Andreas følte sig grebet i nakken af 
Ole vægters kraftige næve . 
» Kom nu her , du knægt ! Jeg skal lære jer 

satans drenger at holde jav med øvrigheden . 
På rådstuen med ham !  .  .  . Ingen snak !  .  .  . 
Hvem er du en forbandet søn af ? « 
Peter Andreas , der i et nu var bleven klar 
over , hvad følgerne kunne blive for ham , dersom 
han ikke ved en eller anden list i hast 
slap ud af klemmen , sagde hurtigt og ligesom 
åndeløs : 
» Det var godt , jeg traf dem , vægter ! Der er 
stort slagsmål deroppe mellem drengene , og 
Iversens store læredreng har trukket kniv . De 
må skynde dem  .  .  . han er helt rasende . « 
» Hvad er’et , han siger ? « 
» Ja , han har stukket Alfred  .  .  . Amtmandens 
søn . Bare han ikke er død . Han ligger deroppe 
i en stor blodpøl . « 
» Amtmandens søn ! «  stønnede vægteren og slap 
sit tag . 
» Jeg løber hen og siger det til familjen og 
henter doktor Carlsen , «  sagde Peter Andreas og 
greb hurtigt efter slæderebet . Før vægteren fik 
sig besindet , var han væk . 
Klokken var næsten tolv , da han , efter at have 
svunget sig over naboens plankeværk , krøb ind 
gennem det forstue-vindue , han ved sin bortgang 
havde ladet stå på klem efter sig . Støvlerne 
havde han trukket af sig ude i sneen ; med forsigtige 
skridt listede han sig henimod loftstrappen , 

da døren til studereværelset i det samme blev 
reven op , og faderen stod foran ham med en 
lampe i sin opløftede hånd . I nogle øjeblikke 
blev fader og søn stående stumme overfor hinanden 
uden at kunne finde ord . Der hørtes kun 
en klirrende lyd af kuppellampen i pastor sidenius’ 
skælvende hånd . 
» Ad tyvens vej går du ind og ud af din 
faders hus , «  sagde han endelig . —  » Hvor kommer 
du fra ? «  tilføjede han lidt efter med en stemme , 
som havde han næppe mod til at høre svaret . 
Peter Andreas foragtede sin fader for dybt til 
at ville lyve for ham . Uden omsvøb og uden 
forsøg på besmykkelse , endsige undskyldning , 
tilstod han ham alt — lige til købet af  » Blodørnen « 
Og sin gæld hos byens Hjulmand . 
» Så vidt er det altså kommen med dig ! « 
Sagde præsten med forfærdelse i stemmen , skønt 
drengens beretning i virkeligheden havde bortvæltet 
en grufuld angst fra hans faderhjerte .  » Du 
er og bliver et mørkets og syndens barn ! Gå i 
din seng !  .  .  . I morgen taler jeg nærmere med 
dig . « 
Da Peter Andreas tidligt den næste dag blev 
kaldt ned til morgenandagten , var han forberedt 
på en gentagelse af den højtidelige brændemærkning , 
der i sin tid havde fundet sted i anledning 
af æbletyveriet . Imidlertid blev salmen 
sungen og troen bekendt , uden at der skete 

nogen hentydning til gårsaftenens begivenhed ; 
og — hvad der var endnu mere overraskende — 
heller ikke senere blev der talt et ord til ham 
derom . Pastor Sidenius havde den hele formiddag 
siddet ved sin hustrus seng , og de var 
kommen til den erkendelse , at det var frugtesløst 
længer at forsøge på ved overtalelser at indvirke 
på drengens sind , — der kunne nu kun håbes 
på , hvad tiden og livet ved guds nådes bistand 
kunne udrette . Den eneste foranstaltning , 
der blev truffen , var den , at naboens plankeværk 
forsynedes med opadvendte spigersøm , og at 
faderen fremtidigt hver aften personlig forvissede 
sig om , at sønnen lå i sin seng . 
Peter Andreas var ligeglad . Intetsomhelst af , 
hvad man foretog sig med ham i hjemmet — det 
være sig ondt eller godt — formåede længer at gøre 
noget indtryk på ham . Han tænkte derfor heller 
ikke mere på ved et eller andet afgørende skridt 
— en formelig opstand , en hemmelig flugt — at 
forkorte sin pine . Den tid var forbi , da han i 
sin utålmodighed lagde æventyrlige planer om 
på lykke og fromme at drage ud i verden for 
at opsøge det kongerige , hans drømme havde foregøglet 
ham . Han var nu både gammel og forstandig 
nok til at indse , at han netop hurtigst og 
sikrest ville kunne nå den attråede uafhængighed , 
når han tålmodigt gik sin skolegang til 
ende , — og for øvrigt varede det heller ikke længe , 

før han udfandt andre måder at skuffe faderens 
årvågenhed på . Ved hjælp af entougende firede 
han sig fra sit gavlvindue ned på portrummets 
halvtag og lod sig herfra glide langsmed tagrenden 
ned på gaden — og endnu mangen måneklar 
nat lå han ude på fjorden med sin elskede fiskesnøre 
og forærede ved hjemkomsten vægteren sin 
fangst for at holde hans mund lukket . 
Han var overhovedet ikke længer rådvild med 
hensyn til sig selv . Han havde allerede lagt en 
fuldfærdig plan for sit liv . Han ville være 
ingeniør . Denne stilling syntes ham nemlig at 
byde de fleste muligheder for virkeliggørelsen af 
hans drøm om et frit omflakkende liv , fuldt af 
æventyr og spændende tildragelser . Desuden 
ville han ved at vælge en sådan rent praktisk 
livsgærning på den tydeligst mulige måde 
udskille sig fra sin slægt og bryde med dens 
århundredgamle traditioner . Hans valg var en 
bevidst udfordring til familjen , navnlig til faderen , 
der en gang , da der blandt byens borgere herskede 
stor bevægelse i anledning af , at der var fremkommet 
forslag om ved en omfattende regulering 
og uddybning af fjordindløbet at søge byens 
hensygnende skibsfart fremmet , ved middagsbordet 
havde udtalt sig meget overlegent og yderst ringeagtende 
om den hele sag .  » Disse folk , med deres 
idelige bekymringer for alle andre ting end netop 
det ene fornødne , «  havde han sagt . Fra den 

dag vidste Peter Andreas , at han ville være 
ingeniør . 
En Art tilskyndelse i denne retning fik han desuden 
henne fra skolen . Mens de fleste af hans lærere , 
påvirkede af forældrenes opfattelse af ham , på 
et tidligt stadium havde opgivet ham som en , der 
dog aldrig ville drive det til noget ordentligt , havde 
han efterhånden vundet sig en ven og beskytter 
i sin matematiklærer , en ældre , afskediget artilleriofficer , 
der ikke alene bedømte hans udskejelser 
med mild overbærenhed , men desuden ved flere 
lejligheder — og ligesom med hensigt — udtalte 
sig særdeles rosende om hans evner både overfor 
sine medlærere og navnlig overfor faderen , 
når denne — som det et par gange var tilfældet 
— i sin utålmodighed tænkte på at tage 
ham ud af skolen for straks at sætte ham til et 
håndværk . Det så’ til sidst næsten ud , som om den 
gamle , livsglade herre følte en hemmelig sympati 
for drengens oprørstilbøjeligheder overfor pastor 
sidenius’ regimente og fandt en lun tilfredsstillelse 
ved i smug at yde ham en håndsrækning 
i hans kamp . 
Det forholdt sig ellers så , at stemningen overfor 
pastor Sidenius og hans hus i visse dele af befolkningen 
var i færd med at vende sig . Tiden og 
vanen havde efterhånden også i dette forhold — 
om end langsomt — gjort sin forsonende gærning . 
Dertil kom , at adskillige af de gamle købmænd 

og studeopdrættere , som hidtil havde ledet byens 
offentlige mening , i årenes løb var døde , og — 
hvad der var det væsentligste — det viste sig for 
de flestes vedkommende , at de langtfra med 
hensyn til formue havde været de stormænd , 
som de ved deres optræden og hele levevis 
havde ladet formode . Det havde været forretningsfolk 
af den gamle skole , der ikke ville erkende , 
at tiden løb fra dem , og i deres studestædighed 
lod hånt om de ændrede former , som 
århundredets nye samfærdselsmidler efterhånden 
havde givet handelen , og som nabobyerne imidlertid 
havde forstået at drage fordel af . Flere 
af byens bedste familjer , der havde levet stort 
på nedarvet rigdom , sank i løbet af få år 
næsten ned i fattigdom . Og med den svindende 
velstand voksede trangen til religionens trøst . 
Pastor sidenius’ myndige ord om det timeliges 
forfængelighed og armodens og savnets sande 
rigdom begyndte at finde mere forståelse hos 
folk og allermest netop hos dem , der forhen 
havde stået ham hårdest imod . Endnu ville man 
vel ikke heltud anerkende ham . Dertil var så 
meget i hans væsen dem vedblivende for fremmed 
og frastødende . Men stadig øgedes den skare af 
andagtsfulde , der om søndagen samledes om hans 
forkyndelse . Og aldrig hændte det længer , at 
nogen af byens borgere undlod at hilse ham på 
gaden , i hvert fald når han var i ornat . 

.  .  . Det var under den videre udvikling af 
dette forhold , der så småt begyndte at vække 
røre og dele befolkningen i partier , at befrielsens 
time endelig slog for Peter Andreas . 
En smuk efterårsdag henimod aften dampede 
den ugentlige passagerbåd langsomt ud gennem 
fjordens stadig lige tilgroede krumninger på 
vejen til København . Henne i agterstavnen stod 
— frejdigt støttet til en stok — en mørkhåret , 
syttenårig yngling med en taske over skuldren 
og så’ tilbage imod byen , der tegnede sig bestandig 
mørkere mod den lyse aftenhimmel . Det 
var Peter Andreas . Takket være den gamle matematiklærers 
indtrængende forestillinger havde 
faderen omsider indvilliget i at lade ham rejse 
til hovedstaden og begynde studier ved det polytekniske 
institut . Løsrivelsen fra hjemmet havde 
ikke kostet ham tårer . Selv afskeden med moderen 
var gået lettere , end han havde ventet . Og 
dog , som han nu stod dér i sin nye , skræddersyede 
dragt , med en hundrededalerseddel indsyet 
i Foret på sin vest , og så’ byens Tage og 
tårn svinde længere og længere bort mod den 
gyldne horisont , grebes han et øjeblik af en 
ham uvant taknemlighedsfølelse for hjemmet og 
forældrene . Det syntes ham med ét , at han dog 
ikke havde fået sagt farvel på rette måde , 
og han ønskede næsten , at han havde kunnet 
tage afsked endnu en gang . Blot endnu én gang 

— og så aldrig mere . Om det så var den fjerne 
lyd af kirkens aftenklokke , der i dette øjeblik 
ligesom af usynlige ånder bares ud til ham over 
engene som hjemmets sidste hilsen og advarsel , 
så vakte den kun hans forsonlige følelser nu , 
da den ikke længer havde evnen til at skræmme 
ham . Med den første , fulde fornemmelse af sin 
frihed — på én gang benauende og mægtigt berusende 
— hørte han disse hidtil så forhadte toner 
dø ligesom klagende hen i det fjerne og til sidst 
forstumme . Underverdenens spøgelserøster havde 
ikke længer nogen magt over ham , hverken til 
det onde eller til det gode . Han var fri . Troldehammen 
var afkastet . Lysets verden lå åben 
for ham  .  .  . 

andet kapitel 



en af Nyboders mest kendte og agtede personer 
på den tid , hvorom her skal fortælles , 
var den gamle , pensionerede højbådsmand 
Olufsen i Hjærtensfrydsgade . Regelmæssig hver 
formiddag , når st . Poulskirkens tårnur slog 
elleve , kunne man se hans høje , lidt duvende 
skikkelse træde ud af den lave dør i det lille , énetages 
hus , hvis salslejlighed han beboede . Han var 
iført en noget falmet men til gengæld yderst omhyggeligt 
afbørstet overfrakke , i hvis knaphul et 
bredt dannebrogsbånd kom til syne , havde en grå 
cylinderhat på sit hvide hoved og en gammel sort 
handske på den venstre hånd , med hvilken 
han støttede sig til sin paraply . Ude på fortovet 
blev han et øjeblik stående for på sømandsvis 
at kigge op til skyerne og lade blikket 
løbe hen over tagryggene som over takkelagen 
på et skib . Så lagde han den højre arm bag 
på ryggen og trippede langsomt og forsigtigt hen 
ad fliserækken , medens samtidigt hans kone kom 
tilsyne i gadespejlet oppe foran salsvinduet , hvorfra 
hun blev ved at følge ham med øjnene , indtil 

han var sluppen vel over den dybe rendesten ved 
hjørnet af Elsdyrsgade . I en storblomstret nattrøje 
og med en avispapirs-papillot foran hvert øre 
stod hun deroppe og nød synet af hans høje , velbørstede 
og omhyggeligt holdte person med en 
stolt selvtilfredshed , som var han helt og holdent 
hendes eget værk . 
I det øjeblik højbådsmanden kom forbi Nyboders 
vagt med den høje galge , hvori alarmklokken 
hang , flyttede han regelmæssigt paraplyen 
over i den højre hånd for at kunne hilse 
med den behandskede , dersom nogen af vagtmandskabet 
skulle give ham militær honnør — 
noget , han satte stor pris på og altid nøje mærkede 
sig . Derpå drejede han lige så regelmæssigt 
om ad kamelgaden og stilede ned imod 
Amalienborg slotsplads , hvor han året rundt 
daglig indfandt sig til det klokkeslet , da vagtafløsningen 
skete , for at høre på musikken og 
betragte den sværtbeskæggede tamburmajor og 
de strunke vagtkommandører . Først når den 
sidste post var afløst , og musikken trukken bort , 
forlod han pladsen og gik over store Kongensgade 
og gennem Borgergade videre ind i byen . 
Her , hvor han var udenfor sine enemærker ; 
hvor ingen kendte ham som højbådsmand Olufsen , 
der havde fået dannebrogen af kongens 
egen hånd ; hvor han kort sagt var en ganske 
almindelig spaserende , som folk ustraffet kunne 

rende på albuen , — her sank han uvilkårlig 
noget mere sammen i ryg og knæ , mens han 
lidt ængstelig stavrede frem på sine ømme fødder 
mellem de ilsomt forbifarende mennesker . Længere 
end til Købmagergade gik han aldrig . Hvad 
der lå på den anden side af denne gade , var 
for ham ikke det rigtige København men en slags 
forstad , så uhyggelig og afsidesliggende , at han 
ikke kunne begribe , hvor nogen ville bo der . 
Det var  og Borgergade , der i hans øjne 
var byens hovedårer ; og for øvrigt var det kvarteret 
Sværte-regnegade , der tilligemed toldboden 
og holmen udgjorde hans verden . Når 
han på sine spasereture var nået til den sidste 
børstenbinder i Antoniestræde eller havde været 
inde i jomfru Jordans lejebibliotek i Silkegade 
for at bytte en bog til sin kone , vendte han om 
og gik hjem . 
I almindelighed varede det alligevel endnu 
adskillige timer , inden han nåde tilbage til 
Hjærtensfrydsgade . Han havde nemlig den vane 
at skulle standse på næsten alle gadehjørner og 
blive stående nogen tid for at se sig om i menneskemylret . 
Navnlig havde han — trods sine 
firsindstyve år — et langtskuende blik for alle 
tjenestepiger og særligt for dem , der gik med bare 
arme . Hændte det , at en sådan kom ham på så 
nært hold , at han kunne tiltale hende , kneb han sine 
rindende øjne sammen og tilhviskedee hende i forbifarten 

et eller andet — ikke altid høvisk — ord . 
Desuden skulle han nødvendigvis standse udenfor 
hvert andet butiksvindue og betragte de dér 
udstillede varer og indprente sig priserne på alt 
lige fra damernes underbeklædningsgenstande til 
guldsmedenes diamantsmykker ; ikke fordi det var 
hans hensigt ved lejlighed at gøre noget indkøb 
af disse ting , — heri var han lovlig forhindret 
alene af den grund , at hans kone , alt for vel kendt 
med hans svaghed overfor kvindekønnet , aldrig 
betroede ham omgang med penge , — men med 
sine tomme lommer fandt han en tilfredsstillelse 
i at gå ind i butikkerne og nyde de handlendes 
høflighed , lade sig de forskellige varer forevise , 
spørge om prisen på de kostbareste og derpå 
tøfle af med den besked , at han skulle  » lade 
høre fra sig . « 
Eftermiddagene tilbragte højbådsmand Olufsen 
hjemme i sin dagligstue —  » Salen «  , som den 
kaldtes på nybodersproget — en kahytlignende 
lille stue med ikke mindre end fire vinduesfag 
men så lavloftet , at en høj mand netop kunne 
stå oprejst under bjælkerne . Her sad han i 
skjorteærmer ved et af de mange smårudede 
vinduer og stirrede i timevis ud på de store 
skarer af grønningens halvtamme krager , der 
gav Hals ovre på genbohusenes tagrygge eller 
krigedes nede på stenbroen omkring skarnbøtterne , 
der endnu på denne tid af dagen stod 

opstillede udenfor alle dørene som en lang række 
skildvagter . Nu og da , når end ikke disse fugleskrig 
forstyrrede stilheden i den lille gade , kunne 
der trække sig ligesom en hinde over hans falmede 
øjne , mens hagen langsomt sank ned mod 
brystet .  » Nu sidder du igen og koger ærter , « 
Sagde da hans kone og hentydede med dette udtryk 
til en brummende lyd , som højbådsmanden 
ubevidst gav fra sig , når søvnen var ved at overmande 
ham . Hun havde sin faste eftermiddagsplads 
på en lav stol henne ved kakkelovnen , 
hvor hun sad og strikkede , idet hun samtidigt 
læste i en laset roman , som hun havde liggende 
foran sig på knæet , og hvis blade hun uden at 
afbryde strikningen vendte med sin albu . Inde 
i gårdværelset , hvortil døren stod åben , sad en 
ung , lyshåret pige , plejedatteren Trine , ganske 
stille . Ved siden af hende i vinduet hoppede 
kanari fuglen Peter frem og tilbage i sit bur . 
Madam Olufsen var næsten lige så høj som 
sin mand , havde dertil en bygning som en hestgardist , 
ja endog en antydning af en grå moustache 
over overlæben . Når hun om formiddagen 
støvede omkring med sine papilloter og 
sin storblomstrede nattrøje , var hun ikke indtagende ; 
men når hun efter middag havde fået 
snørliv og sin sorte merinoskjole på og skjult 
sin halvskaldede isse med en båndbesat kappe , 
foran hvilken de nu omhyggeligt ordnede tindingekrøller 

præsenterede sig næsten koket mod de ikke 
helt afblomstrede kinder , kunne man meget godt 
forstå , hvad der i Nyboder fortaltes om hendes 
fordums herlighed . De havde i det hele været et 
smukt par , hun og højbådsmanden , — og dertil 
et lykkeligt par . Havde måske højbådsmanden 
ikke altid holdt sig lovens sjette bud strengt 
efterrettelig , havde madammen til gengæld været 
trofast for dem begge , skønt det ingenlunde havde 
manglet hende på forlokkere . Kunne man tro 
rygtet , havde endog en af hoffets prinser , der 
altid gik på rov efter unge nyboderskoner , hvis 
mænd var på langrejser , en aftenstund i en 
toldbodvagts lignelse passet hende op på hjørnet 
af haregaden og her , efter at have givet sig tilkende 
for hende , gjort hende et galant tilbud . 
Hun havde nejet og slået øjnene ned og takket 
for den store ære ; hvorpå hun havde fulgt ham 
hen i den mørke kirsebærgang under volden . 
Men her , hvor hun kunne være uden frygt for 
vidner , havde hun pludseligt lagt den lille visne 
prins over sit knæ og af sit gode hjerte givet 
ham en endefuld , der ikke netop var den første 
revselse , nogen krænket nyboderskone havde tildelt 
ham , men sikkert nok den kraftigste . 
Den medborgerlige anseelse , som dette aldrende 
ægtepar nød , var da af gammel dato , og deres 
hjem var endnu et samlingssted for Nyboders 
mest agtbare personer . Trods deres firsindstyve 

år så’ de stadig gerne venner hos sig , — ja , 
der var vel ikke ret mange nybodershuse , hvor 
der året rundt festedes så hyppigt som hos de 
to gamle højbådsmandsfolk i Hjærtensfrydsgade . 
Foruden de sædvanlige kirkehøjtider og de øvrige 
bods- og bededage , som også alle andre ærefrygtsfuld ! 
Højtideligholdt med megen mad og et 
glas punsch , fejrede de en række familiebegivenheder 
og årligt tilbagevendende mærkedage af 
ganske privat natur . Der var således årsdagen 
for kanarifuglen Peters indlemmelse i familien , 
mindefesten for højbådsmandens storetå , der 
en gang for tredive år siden blev bortklippet 
på grund af benedder , og frem for alt madam 
Olufsens kopsætningsdag , der gerne indtraf hen 
på foråret , når varmen kom i luften , og indlededes 
med en stor chokoladefrokost for barberen , 
der udførte operationen . Selskabet ved disse lejligheder 
bestod bestandig af de samme syv-otte gamle 
venner af huset , som nu i mere end fyrretyve 
år havde fejret betydningsfulde familiebegivenheder 
hos hinanden indbyrdes , nemlig : pensioneret 
» Obertømmermand «  Bendtz fra Tulipangade , pensioneret 
kvartérmand Mørup fra Délfingade , oberkanoner 
Jensen og bolteslager fuss fra krokodillen 
— alle med madammer . Heller ikke 
festlighedernes forløb var i den sidste menneskealder 
undergået nogen nævneværdig forandring . 
Så snart gæsterne var bleven samlede 

inde i gårdværelset , åbnede højbådsmanden 
egenhændig døren ind til  » Salen «  , hvor bordet 
stod dækket , og bød selskabet til bords med en 
stående vittighed om at komme ind og  » putte 
noget i ansigterne «  . Når man da havde indtaget 
sine pladser , og værtinden havde sat den 
dampende gås eller skinke på bordet , udbrød 
bolteslager fuss lige så regelmæssigt , idet 
han i påtagen forbavselse lod sig falde tilbage 
mod stoleryggen :  » Nåda , madam Olufsen ; dér 
har de s’gu lagt et forsvarligt æg ! «  — hvorpå 
madammen smilende kaldte ham et gammelt vrøvl 
og bad alle lade , som de var hjemme . 
På dette tidspunkt hændte det undertiden , 
at der blev banket på døren , først én gang 
svagt , så én gang stærkt , — og med et muntert 
» Det er bare mig ! «  træder en mørkhåret og rødkindet 
yngling ind i stuen . Et almindeligt glædesudbrud 
hilser hans ankomst . Alle de gamle 
mennesker rejser sig og giver ham hånden , og 
et øjeblik efter sidder han bænket midt imellem 
dem og lægger straks en kælen arm om sin naboerskes 
trinde liv , idet han truer med at ville 
kysse hende , dersom hun ikke tillader ham at 
klemme hende lidt i tugt og ære . 
Denne lystige unge mand er Olufsens logerende , 
den enogtyveårige polytekniker Sidenius , der boer 
nede i stueetagen i et par småbitte gårdværelser , 
der hører med til højbådsmandens lejlighed . 

han er alle de gamles , i særdeleshed konernes , 
erklærede yndling ; og det varer da heller ikke 
længe , før selskabets alderspræsident , den 84-årige 
obertømmermand Bendtz , højtideligt løfter sit 
snapseglas og med en stemme så dyb , som tilhørte 
den allerede graven , udbringer en skål for 
» Ingeniøren «  . Der bliver klinket og råbt hurra , 
og efterhånden som nu fadene og brændevinskaraflerne 
tømmes , stiger lystigheden hurtigt rundt 
om bordet . 
Der er kun én , der vedbliver at være lige tavs 
og stille ; det er plejedatteren Trine . Straks , da 
den unge fremmede trådte ind i stuen , ja allerede 
da han første gang bankede på døren , 
rejste hun sig op fra sin plads ; og mens han 
hilste på de andre og vekslede håndtryk og 
lystige ord , fik hun travlt med at hente en stol 
til ham inde fra det andet værelse , sætte glas og 
karaffel for hans plads og hente en varm tallerken 
ude i køkkenet , — alt sammen så stilfærdigt , ja lydløst , 
at det slet ikke bemærkedes af nogen . Hun 
hører til den slags sjældne væsener , der trods deres 
tjenstagtighed så aldeles unddrager sig omgivelsernes 
opmærksomhed , at det er , som om man betjenes 
af en usynlig ånd . Hun er nu også let at 
overse , så lille og uudviklet hun er trods sine 
fyldte nitten år . Blandt disse gamle mennesker 
betragtes hun endnu halvt som et barn , tilmed 
som et noget indskrænket barn . End ikke for den 

unge hr . Sidenius er hun andet end det villige 
redskab , der børster hans støvler og bringer hans 
linned til vask . 
Imidlertid er punschebollen og de sukkerbestrøede 
æbleskiver kommen på bordet , og 
hermed har festen nået sit højdepunkt . F'ørst 
fornøj er man sig en stund med afsyngelsen af 
forskellige selskabs- og fædrelandssange , hvortil 
navnlig den lille madam fuss medbringer en højt 
beundret , om end ikke så velklingende diskant . 
Senere drikkes der  » Mindebægre «  for de i årets 
løb afdøde fælles venner , ét fuldt glas for hver , 
ved hvilken lejlighed det bestandig viser sig , hvor 
overvældende rig en høst døden har gjort i deres 
fjernere bekendtskabskreds . Midt under denne 
ceremoni forsvinder Trine lige så ubemærket , som 
hun hidtil på forskellig måde har gået gæsterne 
tilhånde , fyldt i glassene , bragt brød om , skiftet 
tallerkener , pudset lysene , skaffet svovlstikker , 
udkradset piber , fundet tabte lommetørklæder og 
hentet vand til madammerne , når nogen af dem 
begyndte at få ondt eller at hikke . Efter at have 
forvisset sig om , at alle gæsterne er forsynede , 
så der foreløbigt næppe vil blive brug for 
hende , går hun ud i køkkenet , tænder her et 
lys ved gløderne på den åbne grue og begiver 
sig derpå ned ad husets smalle og stejle 
trappe — en slags skibsstige — for at gøre i 
stand til natten i hr . Sidenius’ værelser . Det er 

to små , mørke og fugtige rum , udstyrede med 
et såre tarveligt bohave . På et klapbord foran 
en lille voksdugspuf ligger hulter til bulter bøger , 
tegnerekvisitter og store papirsruller med mærker 
af sorte blyantsfingre ; over stolene hænger afkastede 
klædningsstykker , på gulvet flyder et 
par gamle tøfler , i en krog står en samling 
tømte  og romflasker . 
Trine sætter lyset fra sig på bordet ; og efter 
at have oplukket vinduerne ud til en lilleputagtig , 
af høje plankeværker og et nødvendighedshus 
omgærdet have , hvorover fuldmånelyset 
skinner , giver hun sig ivrig i færd med det tålmodighedsarbejde 
at bringe orden i stuens forstyrrelse , 
hænge klæderne ind bag hjørneforhænget , 
samle bøgerne på bordet og lægge alle 
de små tegneapparater ned i det for hvert enkelt 
bestemte rum i etuierne . Skønt hendes 
unge herre aldrig har ulejliget sig med at give 
hende anvisninger i så henseende , véd hun 
nøjagtigt , hvor hver lille ting har sin plads , og 
hvor han venter , ja fordrer at finde den . Med 
det instinkt , som kærligheden skaber endog hos 
de enfoldige , har hun lært sig selv alt , udfundet 
hans vaner , gættet sig til hans ønsker , bestandig 
af sig selv fundet vej gennem den labyrint af 
luner og uberegnelige indfald , der fører ind til 
unge mænds egentlige , endelige vilje . Navnlig 
efter at han en gang med en frygtindjagende grimace 

har ladet hende vide , at hun må betragte 
den ting at passe ham som sit livs hovedopgave 
og egentlige bestemmelse , for hvilken gud en 
gang vil kræve hende til regnskab på dommens 
dag , føler hun det , som var der betroet hende en 
slags helligt kald , når hun går hernede og 
sysler med hans ejendele . Allerlængst dvæler hun 
inde i det lille sovekammer , mens hun pusler med 
hans seng , sætter tøflerne bekvemt tilrette således , 
at tåspidserne vender indefter , og lægger svovlstikkerne 
på den side af lysepladen , der er sengen 
nærmest . Idet hun til sidst tager hovedpuden mellem 
sine hænder for at rette på fylden , trykker hun 
den uvilkårlig et øjeblik til sit hjerte , mens hun 
med et drømmende udtryk lukker øjnene . 
Oppe i  » Salen «  er imidlertid de gamle bleven 
mere og mere overstadige . Bolteslager fuss har 
fået sin guitar frem , og trods konernes indsigelser 
giver han og den unge hr . Sidenius sig 
i forening til at kvæde den berygtede nybodersvise : 
 » En gammel kælling ved gammelstrand «  . 
Mændene jubler ; endog inde i den 84-årige obertømmermand 
klukker det som i en flaske , mens 
han skiftevis hæver og sænker sine buskede bryn . 
Men da bolteslageren derefter på opfordring begynder 
at fortælle sine fruentimmerhistorier , rejser 
konerne sig krænkede og fortrækker ind i gårdværelset , 
hvor nu kaffen bliver anrettet med 
kandissukker og solbærlikør . 

først ud på morgenen tripper de fire ægtepar 
atter hjemad , alle i en lyksalighedstilstand , hvorfra 
der endnu dagen efter hviler et skær over 
deres ansigter ligesom fra en nedgået sol . 
* * 
* 
det var hos disse livsglade gamle mennesker , 
der endnu i deres høje alderdom uden skrupler 
tømte nydelsernes bæger lige til grumset , at 
Peter Andreas havde fundet sit første asyl , et 
midlertidigt fristed på vejen ud til det lykkens 
land , hans drømme havde forjættet ham . 
I godt og vel tre år havde han nu boet hos 
dem og i den tid bestandig mødt den velvilligste 
forståelse af netop det i hans natur , 
som man hjemme i præstegården havde villet 
undertrykke og brændemærke som dødens og 
djævelens værk . Navnlig i det første år havde 
han været meget taknemlig for det hjem , han 
ved tilfældets gunst havde fundet her . Senere 
— efterhånden som han udvidede sin københavnske 
bekendtskabskreds — havde hans forhold 
til de to gamle og deres lille vennesamfund 
vel fået en mere flygtig karakter ; men brudt 
blev det aldrig , og højbådsmanden og hans kone 
blev ved at holde af ham og tage sig af hans vel , 
næsten som kunne han have været deres eget 

barn . Mere end én gang ville han være gået 
sulten i seng , dersom ikke madam Olufsen i sin 
hjærtensgodhed havde forekommet det ved på 
sin hensynsfulde måde at byde ham op til  » at 
smage på «  en ny ost eller  » sige hende sin mening « 
Om en friskkogt skinke . Han var fattig 
som en kirkerotte . Han fik i de første år 
sjælden anden middagsmad end en røget sild 
eller en kop kaffe . Men lige munter var han . 
Ofte , når madam Olufsen og hendes mand hørte 
ham stå dernede i sin lille stue og fløjte over 
sine tegnearbejder , talte de sammen derom , og de 
var da begge af den mening , at når han således 
— trods fattigdom og forskellig anden modgang — 
kunne blive ved at bevare sit gode humør , måtte 
det være , fordi han havde sat sig et eller andet 
højt mål , som han var sikker på at nå . Hver 
gang nogen af deres bekendte spurgte dem , hvad 
det egentlig var , deres logerende studerede til , 
svarede de derfor i fuld overbevisning og ikke 
uden selvfølelse :  » Til minister «  . 
Denne de gamles tillidsfulde tro på hans 
fremtid havde heller ikke været uden indflydelse 
på den tiltrækning , det lille nybodershjem 
havde øvet på ham . For første gang , siden han 
som lille dreng blev kåret til høvding af ungdomskammeraterne 
derhjemme itømmergårdene , 
mødte han her mennesker , der troede på ham 
og fuldt ud værdsatte ham således , som han selv 

mente at fortjene det . Derfor bevarede han også 
gennem alle disse år en hårdnakket tavshed 
angående alt , hvad der vedrørte hans hjem og 
forholdet til hans slægt , skønt særlig madam 
Olufsen aldrig blev træt af at udfritte ham derom . 
Han havde foresat sig at betragte alt det forbigangne 
som noget glemt , noget dødt , der ikke en 
gang som minde skulle få lov at spøge i hans 
tilværelse . Han havde bestræbt sig for grundigt 
at udlufte sit indre , at udslette af sin sjæl 
enhver bitter og ydmygende erindring , at den 
kunne blive som en ubeskreven tavle for lykkens 
og sejrens funklende guldskrift . Derfor 
fandtes der hverken på hans bord eller på 
hans væg så meget som et lille billede , et 
prospekt eller et portræt , der kunne minde 
ham — og fortælle andre — om det hjem , han 
havde forladt og ikke ønskede at gense . Det 
eneste , han i så henseende havde betroet sine 
værtsfolk , var , at han — hvad han stadig for fuldt 
alvor troede — aldrig havde kendt sine virkelige 
forældre , hvilken tilståelse ikke havde været 
uden betydning for den moderlige omsorg , madam 
Olufsen bestandig havde viet ham . Familie i København 
havde han da heller ikke . Den ene af 
hans brødre havde nemlig allerede afsluttet sine 
studeringer og var bleven kapellan et sted på 
landet ; den anden , der var jurist , boede vel endnu 
i byen , men han og Peter Andreas sås sjælden og 

omgikkes ikke . Al den forbindelse , hvori han stod 
med sit forrige hjem , indskrænkede sig fra hans 
side til de korte breve , med hvilke han kvitterede 
for den lille pengehjælp , han endnu stadig og uden 
synderlige skrupler modtog fra faderens hånd , 
om end han ved at give undervisning i tegning 
og matematik søgte så vidt muligt ved egen 
hjælp at forskaffe sig det fornødne til livets underhold . 
Dersom han pludselig var død , ville man 
ikke i hans hemmeligste gemme have fundet så 
meget som et opbevaret brev , ikke en optegnelse , 
ikke et navn , der kunne fortælle om , hvem han 
var , og hvorfra han stammede . 
Den eneste , overfor hvem han havde kunnet 
lade et og andet ord falde om sin fortid , 
var Trine . Så underligt det kan lyde , havde 
denne tavse lille pige nemlig også en gang haft 
nogen andel i den tiltrækning , det lille nybodershjem 
udøvede på ham . Det var i den 
allerførste tid , da han — uerfaren som han var — 
endnu følte sig fremmed og ensom i den store 
by . Hun var den gang nys konfirmeret , ganske 
barnlig , også i legemlig henseende helt uudviklet , 
ikke en gang synderlig smuk . Det var da oprindeligt 
heller ikke så meget hendes ydre egenskaber , 
der havde tiltrukket ham , som den omstændighed , 
at hun — ligesom han selv — var et forældreløst 
barn , var hans skæbnefælle , hos hvem han kunne 
vente at finde forståelse for de følelser og stemninger , 

han gemte dybest i sit bryst , og som han 
nu og da i modgangens timer følte trang til at 
give ord . Når han vidste hende ene hjemme , 
listede han sig gerne op til hende i køkkenet og 
satte sig på huggeblokken , mens hun stod foran 
den åbne grue og rørte i gryderne . Til nogen 
fortrolighed af den påtænkte Art kom det alligevel 
aldrig . Dertil begreb Trine for lidet af hans 
såre forblommede hentydninger til hans forgangne 
liv ; og desuden gik hans egen skælmske 
natur alt for hurtigt over skæbnens ublide optugtelse . 
Det varede aldrig længe , før hans underholdning 
gled ind på mere fornøjelige områder , 
og regelmæssigt endte den med spøgefulde kærlighedserklæringer 
eller kampen om et Kys . 
Peter Andreas kunne nu slet ikke længer huske 
og ville end mindre have indrømmet , at han 
nogensinde havde været på veje til at forelske 
sig i dette svaghovedede pigebarn . Han havde siden 
den tid haft så mange andre — og mere bestikkende 
— kvinder i hovedet og i favnen , og 
han var efterhånden bleven så vant til at have 
hendes lille stumme person puslende omkring ham 
som hans viljes blindt lydende redskab , at hun 
var bleven som en del af hans stue , en part af 
hans indbo . Hændte det ikke des mindre endnu 
en og anden gang , når de mødtes i en dør eller 
på den mørke trappe , at han i forbifarten slog 
armen om hendes liv og trykkede hende til sig , 

var det blot , fordi han nu en gang havde fået 
den kåde vane at omarme de kvinder , han 
mødte på sin vej -— selv madam Olufsen slap 
ikke altid fri , hvor kraftigt hun end værgede sig . 
Der var i det hele i årenes løb — og navnlig i 
den allersidste tid — foregået en del forandringer 
med Peter Andreas og ikke altid til hans fordel . 
Det skete således bestandig hyppigere , at madam 
Olufsen den ene nat efter den anden hørte ham 
komme hjem hen ad morgenstunden og rumstere 
nedenunder i sine værelser på en vis , der tydeligt 
nok røbede hans tilstand . Når hun da — som 
det også stadig oftere hændte — endnu klokken 
elleve om formiddagen kunne finde ham liggende 
halvt afklædt ovenpå sin seng , tog hun ikke i 
betænkning at holde en alvorlig formaningstale 
til ham . Hun havde også fået andre grunde 
til at beklage sig over ham . Hun fik bestandig 
sjeldnere sin leje i rette tid , undertiden slet ikke , 
og blev desuden hvert øjeblik rendt på døren 
af lurvet udseende og uforskammet optrædende 
personer med regninger fra skomagere , skræddere 
og vadskerkoner , som han skyldte penge . 
Peter Andreas — eller Per , som han slet og 
ret skrev sig nu , for endog så vidt mulig med sit 
navn at løsrive sig fra sin fortid — lo bare af 
sin moderlige værtindes advarsler og gjorde løjer 
med hendes bekymringer . Alligevel var han 
heller ikke længer selv så tilfreds , som hans bestandig 

lige sorgløse tone lod formode . I ensomhed 
kunne han endog være ret nedstemt og rådvild 
med hensyn til sig selv og sin fremtid . Sagen 
var den , at han var begyndt at tabe troen på sit 
studium . Han var bleven grundig skuffet af det 
livserhverv , han i sin tid havde valgt i begejstret 
tillid til , at han ved hjælp af det hurtigst 
og sikrest ville kunne virkeliggøre sin drøm om 
et uafhængigt , stolt omstrejfende liv , rigt på 
æventyr , nydelse og store hændelser . Da han 
første gang betrådte den polytekniske undervisningsanstalt , 
der i hin tid havde sit asyl i et 
par gamle bygninger i Studiestræde bagved den 
ærværdige bispegård , havde han forestillet sig 
den som et imponerende åndens værksted , hvor 
den frigjorte menneskeheds fremtidslykke og velfærd 
smeddedes under elektrisk lyn og torden , 
— og han havde i stedet for fundet en række 
skumle , af tobaksdamp og smørrebrødslugt opfyldte 
lokaler , en mellemting af et tegnekontor 
og en ølknejpe , hvor en del unge mennesker i 
snavsede lærredskitler stod bøjede over små , 
papirbeklædte borde , mens andre sad med lange 
piber og spillede kort og drak øl . Han havde 
tænkt sig sine tilkommende lærere som ildfulde 
forkyndere af naturvidenskabens hellige evangelier , 
og han mødte her i undervisningstimerne 
nogle gamle skolemesterskikkelser , der ikke var 
synderligt forskellige fra flertallet af dem , han 

nylig havde taget afsked med i sin hjemstavn . 
Og dog nød anstaltens undervisning et ikke ringe 
ry . Der fortaltes endog , at man i udlandet satte 
megen pris på danske ingeniører på grund af 
deres grundige videnskabelige uddannelse og store 
samvittighedsfuldhed . Alt , hvad Per så’ og hørte 
omkring sig , bibragte ham i det hele den forestilling , 
at en duelig ingeniør så langt fra var 
en sådan dristig handlingens mand , som han 
havde foregøglet sig , men tværtimod var ensbetydende 
med et omsigtsfuldt kontormenneske , en 
nøjagtig regnemaskine , et levende tabelværk 
lænket til et tegnebræt . De allerfleste af hans 
medstuderende — og netop de af dem , der både 
af lærerne og de andre elever ansås for de 
mest lovende — drømte da også blot om hurtigst 
muligt at opnå en eller anden fast og betrygget , 
om end nok så beskeden stilling , i hvilken de 
kunne indrette sig det hyggeligt som familiefædre 
med en lille husstand i et lille hus med en lille 
have for en gang efter fyrretyve Års tro tjeneste 
at afgå med en lille pension og et lille udmærkelsestegn 
eller en justitsrådstitel . 
Men sådanne udsigter fristede aldeles ikke 
Per . Hellere end at lade sig levende begrave i 
et magistratskontor ville han — som han plejede 
at sige til sig selv — på hæderlig vis ende sit liv 
på en dørstolpe . Han var nu en gang fuldt overtydet 
om , at han ikke var skabt til hverdagsliv og 

godtkøbslykke . Hvilke bryster han end havde diet 
— en dronnings eller en tiggerskes — høvdingeblod 
rullede der i hans årer , og han krævede 
plads til højbords ved livets taffel blandt jordens 
frie og udkårne mænd . 
* * 
* 
således skete det da , at Peter Andreas i sin 
voksende mistillid til den levevej , han havde valgt , 
efterhånden tabte de sidste rester af modstandskraft 
overfor de mangeartede fristelser , den store 
by rummede for et ungt og levelystent menneske , 
og for en tid sank temmelig dybt tilbunds i dens 
bærme . Han tilbragte til sidst sin meste tid på 
kaféer , i billardstuer , hos venner og veninder , og 
skabte sig en udstrakt bekendtskabskreds blandt 
den slags mennesker , der har deres egentlige 
hjem på gaden . Det var fortrinsvis unge forretningsfolk , 
der udgjorde hans selskab . Med 
universitetskredse havde han så at sige ingen 
forbindelse , da han ikke var student . Derimod 
undgik han ikke at komme i berøring med den 
vidtforgrenede literære og kunstneriske halvverden , 
der allerede den gang begyndte at spille en fremtrædende 
rolle i byens liv . Sammen med en 
af sine bekendte kom han en aftenstund ind i 
et gammeldags konditori ved vestervold , mellem 

hvis mange højrøstede gæster hans ledsager højst 
interesseret udpegede ham forskellige af de mere 
omtalte blandt øjeblikkets artistiske og skønliterære 
fænomener . Per , der ikke besad synderlig 
Sans for det æstetiske , havde imidlertid fæstet sin 
opmærksomhed på en ung pige , der stod bag 
buffeten , — en høj , slank , alvorligt udseende 
skikkelse med et pragtfuldt gyldenrødt hår , der 
ikke uden kunstnerisk smag var ordnet i tre 
græske bukler over issen . 
» Det er den røde Lisbeth , «  forklarede hans 
ledsager .  » Det er hende , der har stået model 
til Iversens Danae og til Petersens Susanne . Hun 
er ikke ilde , hvad  ? Sikken hud !  .  .  . Men er det 
ikke mærkeligt , hun skal være aldeles kysk . « 
Trods denne sidste forsikring svor Per ved 
sig selv at ville forsøge sin lykke hos hende , — 
så indtagen var han øjeblikkeligt bleven af hendes 
ranke person . Allerede den næste formiddag indfandt 
han sig igen i kaféen , denne gang alene , og 
blev fra nu af en tid en af dens trofasteste gæster . 
Konditoriet var den i visse kredse meget bekendte 
 » Gryde «  , et rummeligt men lavt og mørkt 
lokale , en fordums fægtesal , uden vinduer til 
gaden men med en lang række højtsiddende 
ruder ud til en have , som om sommeren kastede 
et grønligt skær ind over de kalkede vægge . I adskillige 
år havde den været stamkafé for medlemmerne 
af en oppositionel artistisk klike , de 

såkaldte  » Uafhængige «  , en samling yngre og 
enkelte ældre talenter , virkelige begavelser , om 
end alle mere eller mindre ligesom forsatte i 
væksten , enten aldrig rigtig udvoksede eller alt for 
tidlig ældede . Der sad om aftenen den meget omstridte 
marinemaler Fritjof Jensen i sin sømandspjækkert 
og med en sortbrændt kridtpibe dybt 
inde i sit mægtige skæg , — en imponerende vikingeskikkelse , 
en fantasirig kunstner , en indtagende 
Broder lystig ved et skummende ølkrus , 
men holdningsløs og upålidelig , i samme time 
overgiven og nedtrykt , forvoven og krysteragtig 
ligesom en dreng i overgangsalderen . Der sad 
for sig selv i hjørnet af en sofa den allerede aldrende 
digter Enevoldsen og aftørrede sine brilleglas 
eller pudsede sine negle , således som han 
nu i tyve år havde siddet rundt om på alle 
københavnske kaféer og under allehånde småbeskæftigelser 
udarbejdet sit allerede for en halv 
menneskealder siden påbegyndte værk :  » Skabelsen , 
syndefaldet og den yderste dag «  , en samling 
små , fint udciselerede fantasibilleder , der 
med virkeligt mesterskab anslog en hel ny tone i 
dansk poesi . Der sad den unge figurmaler Jørgen 
Hallager med bulbideransigtet , — oprøreren , anarkisten , 
der ville omstyrte samfundet , reformere 
kunsten , afskaffe akademiet og have professorerne 
hængt , men som iøvrigt ernærede sig skikkeligt 
som retoucheur hos en fotograf . Og der var 

den gamle politiker og redaktionssekretær reeballe , 
en lille , hjulbenet , parykbærende dværg med 
ét blankt skinnende og ét ligesom ormstukkent øje 
og med et langt , gulhvidt bukkeskæg ned over et 
snavset skjortebryst — et yndet objekt for karrikaturtegnerne 
i byens vittighedsblade . Med en fortygget 
cigarstump i mundvigen , begge hænderne 
skjulte bagpå under bukselinningen , drev han i 
oftest temmelig drukken tilstand omkring mellem 
bordene , slog sig ned snart hist , snart her selv 
hos ham ganske ubekendte folk og blandede sig 
vrøvlagtigt i deres samtaler , indtil han , når ingen 
længer ville høre på ham , satte sig hen ved 
buffeten til Lisbeth for her ved en sodavand at 
give sig luft i forbitrede udfald mod menneskenes 
dumhed og verdens utaknemlighed . Også han 
ville nemlig reformere menneskeheden men i klassisk 
ånd . Hans ideal var Sokrates . Hans standpunkt 
var den klare , ædruelige erkendelses . I sine 
mest omtågede øjeblikke yndede han at slå sig 
for sit bryst og kalde sig  » den sidste græker «  . 
Skønt Per var så meget yngre end alle disse 
folk og egentlig aldrig selv havde gjort nogen tilnærmelse , 
blev han efterhånden inddragen i deres 
kreds og halvt kammerat med flere af dem , dels 
på grund af sine personlige egenskaber — for sine 
» maleriske røde kinders «  skyld , som Fritjof Jensen 
ved en lejlighed ytrede — mest dog på grund 
af sit forhold til Lisbeth , der langt hurtigere , end 

han efter hendes alvorlige udseende og sin vens 
forsikring havde ventet , ja egentlig håbet , havde 
givet efter for hans bestormelser . Hun var 
deres fælles øjesten og kæledægge , den , hvis 
farveskønne silkehår og skære hud flere af dem 
skyldte deres første berømmelse , og de viste hende 
bestandig den ridderlige hyldest uden modsigelse 
at anerkende den for øjeblikket foretrukne tilbeder , 
selv om han ikke hørte til deres kreds . 
En særlig opmærksomhed blev Per gjort til genstand 
for af en mand , der egentlig heller ikke hørte 
hjemme i  » Gryden «  og ikke en gang altid var rigtig 
velkommen dér . Det var en vis hr . Ivan Salomon , 
en ung jøde , søn af en af byens rigmænd , en 
lille , vever skabning , et brunøjet egern , altid 
smilende , lutter tjenstagtighed , bestandig trakterende , 
såre lykkelig over at færdes mellem så 
mange berømte kunstnere . Det var dette unge 
menneskes ærgærrighed at opdage og fremklække 
genier . Med sand forelskelse kastede han sig 
over enhver nyopdukkende fremtoning , i hvilken 
han mente at kunne gøre sig håb om at finde 
et eller andet skjult talent , til hvis beskyttelse 
og heldige udvikling han kunne bidrage . Trods 
mange og bitre skuffelser troede han straks i enhver 
lille — om også blot ydre — særegenhed , 
et par dybtliggende øjne , en lang næse eller et 
uklippet hår , at se et tegn på en vordende 
storhed , og således var han nu også kommen til 

at se noget overordentligt i Per , hvem imidlertid 
denne uopfordrede interesse i høj grad faldt til besvær . 
Han kunne ikke lide jøder , allermindst rige 
jøder . Mens han ellers langtfra var ligegyldig for , 
hvad folk mente om ham og hans fremtidsudsigter , 
følte han sig ligefrem ubehageligt berørt , 
når dette menneske — med ret nærgående hentydninger 
til hans held overfor Lisbeth — blev ved 
at fortælle ham , at han var en udpræget aladdinstype , 
et lykkebarn , på hvis pande der med gudens 
finger stod skrevet : jeg kommer , jeg ser , jeg sejrer . 
Selve ordene virkede ganske vist ligesom elektrisk 
på ham , satte hans inderste , hemmeligste 
stemningsliv i svingninger . Det pinte ham blot , 
at det netop var denne nar , der skulle udsige 
dem og derved forvandle den betagende profeti 
til en tåbelig frase . 
I det hele vedblev Per at føle sig temmelig 
fremmed i disse menneskers selskab , og det var 
ikke udelukkende af beskedenhed , at han imod 
sin sædvane blandede sig grumme lidt i deres 
samtaler . Han lærte aldrig at forstå eller blot 
at interessere sig for deres evindelige , ordrige 
diskussioner om kunstens mål , om skønhedens 
fordringer , om de nye fremstillingsmåder o . s . v . ; 
og det vakte hans skinsyge , at også Lisbeth bestandig 
snakkede om de samme ting , efterlignede 
deres jargon , talte overlegent om  » Publikum «  o .s .v . 
Endog i deres fortrolige øjeblikke inde på hendes 

Kammer kunne hun være så optaget af sit eget 
legemes betydning for kunsten , at det ikke var til 
at tage fejl af , at hun ville have sit liv opfattet 
som en begejstret og opofrende hengivelse til det 
skønnes forherligelse . Selv var han på disse 
områder omtrent så uvidende som et barn i 
moders liv . Hjemme havde han aldrig hørt den 
slags ting omtalt . Hele det indblik , han dér 
havde fået i de skønne kunsters verden , indskrænkede 
sig til betragtningen af et par tarvelige 
litografier med bibelske sujetter , der hang på 
dagligstuevæggen . Siden havde hans liv , hans 
studier og omgangsvenner kun bidraget til yderligere 
at befæste den Sans for livets reelle værdier , 
som allerede barndomsårene med deres 
frie færden blandt gadens ungdom havde udviklet 
hos ham . Så gammel han nu var bleven , 
havde han sjælden haft tålmodighed til at læse 
nogen bog til ende , navnlig ikke når den var 
på Vers , og i billedgallerierne var han aldrig 
kommen længere end til forhallen . 
Og dog — helt uinteresseret var han ikke . Som 
tavs og tilbageholden iagttager havde han alligevel 
sin egen morskab af disse kuriøse mennesker , der 
kunne springe i harnisk på grund af en farvesammensætning 
og tale sig op i ekstase i anledning 
af fire rimede linjer , som om menneskehedens 
velfærd afhang af disses rette forståelse . 
Han nød i stilhed en sådan scene som et komisk 

skuespil . Han havde overfor al denne lidenskabelighed 
omtrent den samme fornemmelse som den , 
der i sin tid havde kunnet gribe ham hjemme i 
præstegården under aften- og morgenandagten , 
når faderens stemme pludselig midt i et salmevers 
begyndte at skælve af sindsbevægelse , eller når 
søsteren Signe henne ved klaveret løftede øjnene 
mod loftet og udslyngede sine vokaler med en 
inderlighed , der truede med at sprænge stemmebåndet . 
Det blev ham klart , at denne lovsungne 
» Kunst «  også var en slags religion , der havde 
sine tillidsfulde dyrkere i alle samfundslag , og som 
ligeledes var i stand til at gøre mirakler , siden 
selv en stakkels glædespige ved den kunne føle 
sig ren og hellig og misundelsesværdig . 
* * 
* 
en aften , da Per indfandt sig i  » Gryden «  — 
noget senere end sædvanlig , fordi det var Lisbeths 
friaften , som hun tilbragte hos en syg tante ude 
på Kristianshavn — faldt han uforvarende midt ind 
i et stormende bakkanal . Det var marinemaleren , 
den store Fritjof Jensen —  » Fritjof «  , som han 
slet og ret kaldtes af alle — der havde slået sig 
løs i anledning af , at han havde fået et af sine 
4 alens lærreder  » Orkan i Nordsøen «  solgt til 
en smørgrosserer . En del af kaféens småborde 

var stillet sammen i en række midt på gulvet , 
og rundt om to vinløvomkransede boller med 
champagnepunsch sad en snes mennesker , hvoraf 
Per næppe kendte halvdelen . 
For den øverste bordende tronede Fritjof selv 
lig en olympisk gud , — en okeanos , bringebred 
og blåøjet , med bølgekruset hår og skæg . 
Foran ham stod hans mægtige privat-pokal , 
» Dybet «  kaldet , og om hans hoved hvirvlede skyer 
af tobak . Han var allerede bleven stærkt rød 
omkring øjnene og tyk i mælet , — han havde 
nemlig nu i mere end to døgn uafbrudt været i 
ånde , havde tilbragt dag og nat i østerskældere , 
hos offentlige piger , i skoven og på vinstuer og 
havde efter sin sædvane trukket med sig alt , 
hvad han undervejs traf på af venner og venners 
bekendte , — et stadig skiftende følge , et beundrende 
kor af unge og gamle lediggængere . 
For at skaffe plads til Per og et par andre 
stamgæster , der var kommen omtrent samtidigt 
med ham , måtte der føjes endnu to småborde 
til de øvrige ; og for ikke at gøre rækken for 
lang , anbragte man disse midtvejs ved begge 
længdesiderne , så de kom til at danne ligesom 
de korte arme på et kors . Men ikke så såre 
fik Fritjof øje herpå , før han slog en hånd i 
bordet og råbte gennem larmen : 
» Er i forrykte , børnlille ! Skal vi virkelig sidde 
her under det forbandede galilæer-tegn !  .  . . Guds 

død ! Vi får kvalme heroppe af al den fromhed ! 
.  .  . Lad os danne en hestesko ! Vi vil forskrive os 
til fanden ved at hædre hans fodbeklædning !  .  . 
Flyt ud , venner ! « 
Og da han havde fået sin vilje , og alle igen 
var kommen til sæde efter den vakte forstyrrelse , 
løftede han smilende sin fyldte pokal og udbrød : 
» Jeg hilser dig , lucifer ! Hellige oprører ! Du , 
frihedens og glædens skytsånd ! Alle djævelungers 
gud !  .  .  . Tildel mig endnu mangen fed 
smørgrosserer , og jeg vil opbygge dig et alter af 
østersskaller og tømte champagneflasker !  .  .  . 
Hej , vært !  .  .  . Gripomenus !  .  .  . Mere vin her ! 
.  .  . Et hav af vin !  .  .  . En glemsels flod !  .  .  . 
Er der ingen , der hører ?  .  .  . Vin , siger jeg ! « 
Værten , en lillebitte trøjeklædt schweizer , kom 
nu trippende frem bagfra disken , hvor han denne 
aften i Lisbeths fraværelse havde varetaget hendes 
pligter . Med optrukne skuldre og mange beklagende 
armbevægelser bad han de herrer meget 
undskylde , men han turde ikke servere mere for 
dem i aften . Klokken var over to , og gadens 
venligsindede nattebetjent havde allerede én gang 
banket advarende på ruden ind til hans lukaf 
bag buffeten . 
» Klokken ?  .  . . Klokken ! «  råbte Fritjof .  » Vi er 
guder , gripomenus ! Klokken er for skræddere og 
skomagere ! « 
» Ja , ok for kaféværter — disvær’ ! «  svarede 

den lille mand med hovedet på siden og hænderne 
samlede foran brystet ligesom en kordegn . 
Og da han mærkede , at hans vittighed gjorde 
lykke , tilføjede han med et polisk smil , at han 
glædede sig til at se de herrer igen den næste 
dag ; de kunne komme så tidligt , som de ønskede 
det .  » Vi opner klokken syv . « 
Men nu blev Fritjof aldeles vild . Han kastede 
sig tilbage i stolen og tog et dybt greb ned i sin 
højre bukselomme .  » Vin vil vi have ! «  råbte 
han og strøede i det samme under en overmodig 
latter en håndfuld guldpenge vidt ud over 
bordet , så de raslede ned til alle sider .  » Her 
er smør !  .  .  . Vil i have mere ?  .  .  . Der er nok , 
hvor det kom fra !  .  .  . Drik , venner ! Hvad går 
der af jer ?  .  .  . Lad det ligge , siger jeg . Vi er 
ikke spidsborgere her ! « 
Men denne ophøjethed var dog de andre lidt 
for olympisk ; de blev med ét alle ganske ædru 
og gav sig forfærdede til at samle guldet op fra 
gulv og stolesæder . Men Fritjof stødte det endnu 
en gang foragteligt fra sig og blev ved at brøle : 
» Vin ! — vin og piger vil vi have ! — vin , 
siger jeg ! « 
Alligevel opløstes nu efterhånden selskabet . 
Værten trak ærbødig hver enkelt til en side og 
bad ham mindelig  » for den politiens skyld «  at 
forlade lokalet . Skønt Fritjof selv blev siddende 
på sin stol , med armene korslagte over brystet , 

og i denne udfordrende stilling svor på , at han 
ikke lod sig rokke , før kvarterets samlede politistyrke 
kom og flyttede ham , fortrak snart en , snart 
en anden af hans gæster og blev stille lukket ud 
af en bagdør . Da der til sidst ikke var andre tilbage 
end Per , ville også han gå . Men da holdt 
Fritjof ham tilbage i ærmet og truede , tiggede , ja 
tryglede ham til sidst næsten med gråd i stemmen 
om at blive . 
Per lod sig da også overtale . Han fandt det 
ikke en gang længer helt forsvarligt at forlade 
mennesket i en så overspændt sindstilstand . Mod 
løftet om at ville forholde sig rolige fik de serveret 
kaffe og cognac ; hvorpå  » Gripomenus «  med 
en resigneret armbevægelse trippede tilbage til 
sit lille lukaf bagved buffeten . 
Rundt omkring dem i det store rum stod 
mylret af tomme borde og stole ganske således , 
som gæsterne havde forladt dem . På bordene 
flød cigaraske , champagnepropper , itubrudte glas . 
Men alt var stille nu  .  .  . dobbelt stille efter 
den forudgående larm  . . . så stille endog , 
at det var , som om hver lille lyd fremkaldte en 
dump genlyd henne i et af hjørnerne . Et eneste , 
halvt nedskruet gasblus brændte lige over deres 
hoveder . Hele det øvrige lokale henlå i skummelt 
mørke , indhyllet i en grå tåge af tobak og 
ophvirvlet støv . 
Fritjof sad med begge albuerne på bordkanten , 

hovedet støttet mellem sine hænder , og 
stirrede ned for sig . Han var pludselig bleven 
tavs ; og Per , som troede , at han var falden i søvn , 
stødte sit glas mod hans og sagde  » Skål ! «  men 
i stedet for at svare begyndte Fritjof nu at tale 
melankolsk om døden og om tilintetgørelsen og 
spurgte til sidst rent ud , idet han så’ over på 
Per med et usikkert blik , om han aldrig følte sig 
uhyggelig til mode ved at tænke på opløsningen 
» og på dette — hvad det nu er — på den anden 
side graven «  . Per , som intet kendte til den slags 
anfægtelser , som bestandig følte sig lige ung og 
uforgængelig og i hvert fald altid var for opfyldt 
af det nærværende liv til at have tanker tilovers 
for det muligvis tilkommende , troede i første øjeblik , 
at den anden gjorde løjer , og lo pligtskyldigt . 
Men da greb Fritjof ham i armen og 
sagde — halvt angstfuldt , halvt bydende : 
» Stille , menneske ! Lad os ingen ting forsværge ! 
 . . . I unge grønskollinger har så let 
ved at være raske på det . Men vent ! Få bare 
det første grå hår i tindingen , og i skal også 
nok føle en løjerlig kriblen i kroppen ved at tænke 
på , at jeres velplejede person en gang skal tjene 
til forrådskammer for de kommunale maddiker . 
Bare lidt overflødigt fedt på hjertet , kære — 
færdig ! En høvlspånspude under hovedet , syv 
skruer i kistelåget  . . . og ud på assistensen ! 
Lad os ingen ting forsværge , siger jeg ! Vi bilder 

os nu ind at være bleven så kloge ! Ja vel ! Men 
.  .  . hvem véd ? Måske findes der alligevel mere 
over stjernerne og under havet , end vi rigtig har 
mod til at vide af . Dersom livet ikke er forbi 
med præstens amen — og har egentlig nogen for 
alvor turdet påstå det modsatte , spørger jeg ? — 
hvad så , unge mand ? Kommer der så ikke 
alligevel en regnskabets dag  .  .  . Eller hvordan ? « 
Per sad som himmelfalden . Med opspærrede 
øjne stirrede han på denne skæggede vildbams , 
denne livsglædens og skønheds-dyrkelsens ildfuldeste 
apostel , der pludselig åbenbarede sig for 
ham som hans faders og moders åndsfælle , en 
underjordisk , der med sine inderste , frygtsomme 
tanker færdedes i skyggeriget , kredsede omkring 
graven og den hinsidige dommer , — ræd for de 
lysets magter , han selv for et øjeblik siden overmodigt 
havde påkaldt ! — 
det blev nu ingenlunde den eneste gang , at 
Per fik et sådant fortroligere indblik i disse 
» Uafhængiges «  indre og til sin overraskelse skimtede 
en vrange , en natside , en uovervunden rest 
af et andet jeg , der i ubefæstede øjeblikke drev 
et uhyggeligt abespil med dem og deres nye 
religion . Om det så var den gamle græker 
reeballe , kunne han , når han undtagelsesvis var 
ædru , have ret alvorlige kampe at bestå med 
sin samvittighed , og Lisbeth fik regelmæssigt sin 

konfirmationssalmebog frem af kommodeskuffen , 
hver gang hun havde sine lændesmerter eller 
frygtede for at være frugtsommelig . 
Der begyndte da at danne sig hos Per en 
forestilling om , hvad det egentlig var , der havde 
hæmmet selv disse frie ånder i deres begejstrede 
stræben , idelig lammet deres kraft og bragt den 
ene til at søge fortrøstning i flasken , den anden 
til drengeagtig ! at nedlarme stemmen i sit indre 
med stortalenhed og ville løjer , den tredje til i 
artistisk selvbedøvelse at slutte sig inde i sin skal 
som en snegl under en torden , den fjerde til at 
fortabe sig i ørkesløse drømme om en ny og 
bedre verdensorden , som kunne overvinde nødens 
og dødens pine . Samtidigt voksede der mægtigt i 
ham en følelse af at være noget for sig selv , en 
undtagelse , hvem en lykkelig skæbne allerede i 
en tidlig alder havde frigjort for et åg , hvorunder 
hele den øvrige verden endnu trællede . 
Den unge Ivan Salomons ord om hans aladdinslykke 
og om gudeskriften på hans pande fik 
med ét en ny , langt mere vidtrækkende betydning . 
Jo mere han i det hele lærte sig selv og 
menneskene omkring ham — de små med de 
store — at kende , des stærkere følte han sig 
dem alle overlegen ; des mere bestyrkedes han i 
forestillingen om at være en udvalgt , skabt til at 
erobre verden og undertvinge den ,  . . . et lykkebarn , 
der allerede ved sin mystiske oprindelse 

havde fået æventyrets stråleglans lagt om sin 
skikkelse . Når han stod foran spejlet og betragtede 
sit mørktfarvede ansigt , sin brede , tvedelte 
pande , sine dybtliggende øjne , sin kløftede 
hage , sin muskelstærke Hals og sine fastformede 
skuldre , syntes det ham undertiden selv , at han 
— som Salomon en gang havde sagt — mindede 
om en af roms store kejsere . 
Gamle drømme om et tabt men genfundet 
kongedømme bemægtigede sig på ny hans fantasi . 
Stundom , når han sad alene med sig selv og 
sine tanker , forekom det ham næsten , at han 
kunne mærke guldkronen spænde om hans pande . 
Én var der jo også allerede , der havde set den 
skinne og læst dens indskrift , ristet af gudens 
egen finger : jeg kommer , jeg ser , jeg sejrer ! 

tredie kapitel 



en vinteraften med tæt , stille snefog stod en 
herre henne ved et af de mørke hjørner af 
frue plads og så’ sig opmærksomt om til alle 
sider . Han havde slået frakkekraven omhyggeligt 
op om ørene og trukket hatten dybt ned 
over øjnene , og da han havde ventet nogen tid , 
gjorde han — for ikke at tildrage sig opmærksomhed 
— en afstikker ind i en af sidegaderne 
men kom et øjeblik efter tilbage . Klokken 
oppe i tårnet havde nylig slået ni . Gaderne i 
hans nærhed var allerede næsten folketomme . 
På pladsen foran ham sås der ikke et menneske . 
Det hvide snetæppe bredte sig omkring 
kirken uden et eneste fodspor . De to kæmpemæssige 
statuer foran indgangen havde fået 
pudrede allongeparykker på og mindede i deres 
sorte kapper om et par holbergske advokater . 
Den , der ventede , var Per ; og den , han ventede 
på , var en ung frue , som han aftenen i forvejen 
havde truffet på et kunstnerkarneval . Noget 
stort håb om , at hun ville komme , havde han 
dog ikke . Det var hans første kærlighedsæventyr 

med en virkelig dame ; og skønt hun ikke netop 
havde taget ham hans dumdristige anmodning 
ilde op , — noget svar havde hun heller ikke 
villet give . Hun havde nærmest slået hans 
spørgsmål hen i spøg men dog , idet hun forlod 
ham , sendt ham et blik over sin nøgne skulder , 
der indeholdt fuldt så meget af en opmuntring 
som af en tilrettevisning . 
Da han forgæves havde ventet en halv times 
tid , bestemte han sig til at gå . I det samme 
var der en , der rømmede sig bagved ham , og da 
han vendte sig om , stod der for ham — som 
skudt op af sneen — et lille hjulbenet bybud , 
der hemmelighedsfuldt hilste godaften . 
» Tør jeg adspørge om deres ærede navn , « 
Sagde denne mand , idet han til forklaring fremviste 
hjørnet af et brev , som han holdt skjult 
under sin hvide lærredsfrakke . 
» Sidenius , «  svarede Per kort . 
» Det stemmer , «  sagde mandslingen og rakte 
med et fortroligt smil brevet frem .  » Det er fra 
en dame , som gav mig det i middags i en port 
henne i Vimmelskaftet . Jeg skulle aflevere det 
her , sagde e hun , når klokken var godt ni . « 
» Og der skulle intet svar tilbage ? « 
» Ingen svar tilbage , nej . « 
Per skyndte sig hen under den nærmeste lygte , 
rev brevet op og læste :  » Kommer ikke ; hvad de 
forhåbentlig heller ikke har ventet . Skal forsøge , 

om jeg , som jeg lovede , kan skaffe dem indbydelse 
til fabrikant fensmarks på søndag . Jeg 
véd , de mangler herrer . Under ingen omstændigheder 
må de skrive eller på anden måde søge 
forbindelse . Det lover de mig . «  — brevet var 
uden underskrift . En efterskrift manglede derimod 
ikke . Der stod :  » Jeg er egentlig meget vred 
på dem . Jeg håber , de skammer dem lidt . « 
På Pers ansigt lyste et sejrssmil . Så havde 
han alligevel igen haft lykken med sig ! Nu ja , — 
det for ham gennem hovedet , at forsynet egentlig 
også skyldte ham en oprejsning . Han var nylig 
bleven skammelig bedraget af Lisbeth , rent ud 
holdt for nar af denne opløbne tøs , der i grunden 
altid havde ringeagtet ham , fordi han ikke var 
» Artist «  . Han havde nemlig opdaget , at den 
kristianshavnske  » Tante «  , hvis svagelige helbred 
hun i den sidste tid havde ofret en så rørende 
omsorg , var en ung , øltrind akademi-elev , der 
havde lovet at udødeliggøre hende med samt hendes 
gullerodsrøde hår i skikkelse af en overgiven 
nymfe , der karesseres af drukne fauner . Den 
tøjte !  .  .  . Nå , han var glad ved nu at kunne sige 
disse allemandspiger Levvel . Han havde allerede 
længe haft afsmag for dem og deres alt for ublufærdige 
hengivelse , for deres løgnagtighed og prellerier , 
deres lopper og snavsede senge . Et nyt , 
et rigere og værdigere kærlighedsliv skulle nu begynde 
for ham . Der oprullede sig for hans fantasi 

et betagende perspektiv af galante oplevelser : 
farefulde stævnemøder , hemmelige drosketure , 
dulgte håndtryk under bordet , stjålne Kys bag 
viften , frygtsomme tilståelser , skælvende omfavnelser , 
bortførelser , måske dueller . — — 
» Undskyld , go’e herre ! «  afbrød bybudet hans 
tankers flugt . 
» Hvad er det ?  . . . Er de her endnu ? Hvad 
Pokker vil de ? « 
» Jeg takker ærbødigst , herre ! Jeg ville blot 
tillade mig at sige , at dersom Herren ved lejlighed 
skulle få brug for et bud , så har jeg mit 
stade på højbroplads udfør nummer fem  .  .  . 
Om Herren ville være så god at erindre det . « 
» Godt  .  .  . godt , min ven ! « 
» Jeg skal sige Herren , jeg er nu vant med at 
gå sådan småærinder  . . . De forstår  .  .  . for 
herrerne . Og for damerne , naturligvis . Herren 
kan trygt stole på , at jeg har ren mund , — der 
løber ingen sladder ud af den . Og jeg kender 
nok vejene  . . . De forstår  .  .  . sådan op ad 
køkkentrappen  . . . en regning at afgive til fruen 
personlig  . . . en fødselsdagsforæring til fruens 
mand  . . . og sådan . Bare Herren vil spørge 
efter mig nede i beværtningen , om jeg ikke skulle 
være på gaden . Rasmussen er mit navn , om 
Herren kan erindre det . « 
» Det skal jeg nok . « 
» Ja , så byder jeg Herren godnat . « 

» Godnat , «  svarede Per i tanker , han gennemløb 
påny det forjættelsesrige brev ; stak det derpå 
i lommen og gik hastigt bort . Han ville gå 
hen i  » Gryden «  . Han trængte til at træffe mennesker , 
til at tale , støje , give sin sejrslykke luft . 
Der påkom ham også en trang til at yde sig 
selv og den ranglede taske derhenne et utvetydigt 
bevis for , hvor ligegyldig hun nu var bleven ham . 
Han havde ikke set hende , siden han opdagede 
hendes bedrageri . Han havde med vilje holdt 
sig borte fra kaféen for ikke at høre på de løgnehistorier 
og de opstyltede fraser , hvormed hun 
rimeligvis ville besmykke sin færd . Nu skulle 
han med største sindsro lykønske hende til hendes 
nye pagt , ja endog — som skikken derhenne påbød 
— give den sin faderlige velsignelse . 
Han gik gennem den uddøde st . Pederstræde 
og bag Petri kirke henimod volden . Idet han 
her drejede om hjørnet , brød han ved sig selv 
ud i en tordnende ed . Lige imod ham kom — 
skjult under en stor paraply — en lille , zobelskindsklædt 
herre , i hvem han alene på det hurtige 
fodskifte øjeblikkeligt genkendte den unge Ivan 
Salomon . Hurtigt trådte han over rendestenen 
for at skrå over kørebanen , men det var forsilde . 
Et udråb , et frydeskrig :  » Hr . Sidenius 
.  .  . Er det ikke hr . Sidenius ? «  nødte ham til at 
standse . 
» Hvor har dog Vorherre haft dem så længe ? « 

udbrød Salomon , da de havde hilst .  » Har de 
aldeles slået hånden af deres venner ? De har 
jo været komplet usynlig !  . . . Er de på vejen 
hen til  » Gryden «  måske ? Å , gå ikke derhen ! 
Jeg kommer netop derfra . Der er ikke til at 
holde ud for kedsommelighed i aften . Der er ikke 
andre derhenne end inventariet reeballe  .  .  .ja 
og så Enevoldsen , naturligvis . Men vor kære 
digter sidder bare og pudser sine briller og har 
åbenbart store vanskeligheder med anbringelsen 
af et komma . Lad os gå et andet sted hen . 
De spiser nok til aften med mig  . . . De er fri , 
ikke sandt ? Lad mig se ! Vi tager hen i  » Stjærnen «  . 
Er vi enige ? « 
Per vidste , at han lige så godt straks kunne 
opgive al modstand . Han ville dog ikke kunne 
finde på nogen indvending , som ikke Salomon 
øjeblikkeligt ville slå til jorden , og unægtelig 
fristedes han heller ikke af udsigten til at falde 
i kløerne på den drukne reeballe for den hele 
aften at blive et offer for hans veltalenhed . 
Nogle minutter efter sad de to herrer i en 
vinrød fløjlssofa i en nyopført , elegant hotelrestaurant , 
der særlig besøgtes af det tilrejsende 
land-aristokrati og gardens unge officerer . Et 
kostbart brysselertæppe bedækkede lokalets gulv 
i dets hele udstrækning , betjeningen besørgedes 
lydløst af selskabsklædte opvartere , og selv blandt 
gæsterne , hvorimellem der var adskillige damer , 

førtes samtalen dæmpet , skønt ganske utvungent . 
Per følte sig i første øjeblik en smule trykket . 
Han var ikke vant til at bevæge sig i så fornemme 
omgivelser , men navnlig generede det ham 
at være her netop med Salomon , der straks ved 
sin indtrædelse , på grund af den støjende og 
anmassende måde , hvorpå han henvendte sig 
til opvarterne , havde tiltrukket sig de øvrige 
gæsters alt andet end velvillige opmærksomhed . 
Per havde endog i forbigående hørt en herre 
sige til sin sidemand :  » Hvad er det for en infam 
jødebengel ? « 
Derimod bemærkede hverken Per eller Salomon 
en anden — en enligt siddende — herre , der 
havde plads henne ved et af de høje vinduer , 
og som ved deres indtrædelse ligeledes havde set 
fornemt op fra sin Avis . Det var en mand i 
fyrretyveårsalderen , en slank , noget udtæret men 
karakterfuld skikkelse med et stærkt skaldet , 
næsten nøgent hoved , et stort , blond overskæg 
og et par tilslørede blå øjne bag en guld-næseklemmer . 
I det øjeblik , han havde opdaget Per , var 
en stærk rødme fløjet op i hans kinder , og han 
havde hurtigt skjult sig så fuldstændigt bag sin 
Avis , at der ikke blev andet synligt af ham end 
et par lange , korslagte ben . 
» Hvad vil de spise ?  . . . Et par østers ? « 
Spurgte Salomon , idet han trak sine rødbrune 
handsker af .  » De har vel fuldkomment friske 

skaldyr i aften ? «  henvendte han til opvarteren , 
der svarede med et afmålt buk . 
Per kunne ikke komme over at tilstå , at han 
egentlig ikke havde smag for denne herreret , men 
han svor samtidigt ved sig selv , at han ikke ville 
lade sig snyde for et solidt aftensmåltid . Han 
var bleven sulten af den lange venten i den kolde 
aftenluft , trængte til kød , ost , æg , mange æg . 
Havde millionærsønnen fået ham lokket til at 
løbe denne spidsrod med ham , skulle han — så 
bandte han ! — også få sin traktere-lyst styret . 
» Østers ? «  mumlede han i prøvende tone .  » Å 
ja — til at begynde med . Jeg vil nemlig sige 
dem forud : jeg er sulten som en ulv . « 
» Bravo ! Udmærket ! «  jublede Salomon og klappede 
i hænderne , så alle , endog damerne , rundt 
om i salen vendte sig om imod ham . Også 
guldlorgnetten derhenne ved vinduet viste sig et 
øjeblik spejdende over kanten af avisen . 
Vendt mod opvarteren vedblev Salomon :  » Lad 
os høre ?  .  .  . Hvad er der ellers i aften ?  .  .  . Hvor 
er spisekortet ? « 
Opvarteren opremsede en lang række retter . 
» Stop ! Lad os få det alt sammen  .  .  . hele 
registret ! Vi gider ikke vælge ! «  råbte han i kåd 
overgivenhed og gjorde med begge armene en 
udbredende bevægelse over bordet .  » Dæk bare 
op ! En grand souper !  . . . Og lidt hurtigt , lille 
ven ! Vi er sultne som ulve ! « 

og ligesom beruset af den opsigt , han havde 
formået at vække , stak han derpå begge de 
flade hænder ind under sig og gav sig leende til 
at gynge op og ned på sofafjedrene ligesom et 
barn , mens blikket fra hans små , tindrende 
sorte øjne løb iagttagende rundt i lokalet . 
Per , som skamfuld bemærkede , at selv de vel 
afrettede opvarteres holdning begyndte at blive 
overlegen , næsten uhøflig , vidste i sin fortvivlelse 
ingen anden udvej end at tage situationen humoristisk . 
Med et forsøg på at slå ind i den 
andens tone tog han en tandstikker fra etuiet 
på bordet , lagde sig tilbage i sofahjørnet og 
kastede et udfordrende blik ud i salen . 
Nu blev  » Skaldyrene «  anrettede på et underlag 
af små isstykker og med en flaske passende 
afkølet champagne . Senere fulgte fuglevildt , 
asparges , en omelet , ost , selleri og frugter . 
Salomon selv indskrænkede sig væsentlig til den 
første ret men havde til gengæld så meget mere 
glæde af at iagttage sin gæst , mens denne spiste . 
Ligesom en forelsket kvinde , der nyder sin mandige 
brudgoms stærke appetit , sad han med 
hånden under kinden og betragtede smilende 
sin protegé  . . . sit  » Naturbarn «  , som han bestandig 
kaldte ham , når han i sin bekendtskabskreds 
omtalte sit interessante fund og alt , hvad 
han ventede sig af det . 
» Jeg kan for resten bringe dem en hilsen , « 

sagde han , stadig smilende og uden at forandre 
stilling .  » Jeg var forleden i et middagsselskab 
sammen med en af deres professorer , den gamle 
professor Sandrup  .  .  . Hvad siger de om ham ? « 
» Jeg ? — å . « 
» Han er efter min mening fuldkommen imbecil . 
.  .  . Vi talte for resten om dem . Jeg spurgte 
ham , om han kendte dem . « 
» Ja så , «  sagde Per lidt urolig .  » Det gjorde 
han vist ikke . « 
» Jo vist ! Han omtalte dem endog med megen 
anerkendelse men tilføjede rigtignok , at de var 
ham alt for  » ustadig «  og  » uvederheftig «   .  .  . Ægte 
pedantudtryk , ikke sandt ? « 
Per trak tavs på skuldren . 
» Jeg kunne ved gud heller ikke lade være 
med at le ham lige op i ansigtet og sige til ham , 
at det kom jo ganske an på , fra hvilket synspunkt 
man betragtede dem . De forstår ? « 
» Synspunkt ? «  mumlede Per . 
» Ja , netop !  .  .  . Jeg kom uvilkårligt til at 
tænke på et udtryk , de en gang brugte om 
vort berømmelige polytekniske læreværk . De 
kaldte det , kan jeg erindre ,  » en udrugningsanstalt 
for teknisk uddannede kontorister «  . Jeg finder 
det udtryk aldeles mageløst ! Og upåtvivleligt 
fuldkommen rammende . Sådan er det jo i alle 
forhold  .  .  . Alt i vor tid indrettes på at fremelske 
middelmådigheden . Der er ikke længer 

plads for undtagelserne , ingen forståelse af , ja 
ikke en gang nogen trang til det særegne , det 
fremragende , det banebrydende . Ah , når man 
tænker på renaissancen — menneskehedens stortid 
— da digtere , kunstnere , opfindere , alle de 
store begavelser levede som fyrster , æredes som 
konger , elskedes af dronninger . Og nu ? Vore 
dages genier sidder og sulter på kvistkamrene  . . . 
Regnes knap nok med til det gode selskab . Derfor 
mangler deres værker det storhedspræg , den gigantiske 
kraft , der uimodståeligt river med . Vi talte 
før om ene voldsen . Ved gud , jeg agter i høj grad 
hans talent . Jeg betragter hans  » Skabelsen «  som 
et virkeligt mesterværk . Og dog — ikke sandt ? — 
filigranarbejde , fortryllende hjærnespind , nette 
nipsgenstande i stedet for monumenter . I tre 
døgn sidder han og grunder på et adjektiv . 
Han mangler de store oplevelser , det er sagen ! 
.  .  . O , hvem der var rig  .  .  . rig !  .  .  . rig ! « 
Han kastede sig tilbage i sofaen med begge 
hænderne lagt bag om nakken og den ene fod 
oppe under sig , så at et stykke af den røde silkestrømpe 
sås . 
» Men jeg troede , de var rig , «  bemærkede Per 
tørt — for dog at sige noget . 
» Å , rig ! Fordi man har en smule mere end 
netop til husbehov !  .  .  . Nej , man skulle kunne 
strø millioner omkring sig  .  .  . øse guld ud med 
begge hænder ! Genierne skulle sidde som småfyrster 

rundt om i landet , kunne omgive sig 
med et Hof , holde jagter , maskeballer , elskerinder 
 .  .  . Tænk på Rubens ! Tænk på Goethe ! 
Tænk på Voltaire !------- « 
Per var endelig bleven færdig med at spise . 
Han havde tændt sig en stærk cigar og sad tilbagelænet 
mod den høje sofaryg uden længer at 
gide høre på den andens udgydelser . Den nedstemning 
af humøret , som professor Sandrups 
dadlende og — hvad han måtte indrømme — 
ikke helt ufortjente ytringer om ham et øjeblik 
havde fremkaldt , fik champagnen hurtigt modvirket ; 
og hans tanker var atter dér , hvor de hele 
den øvrige tid havde været : hos Fru Engelhardt . 
De hvirvlende havannaskyer , han med velbehag 
udstødte af sin tilspidsede mund , forvandlede sig 
for hans blik til et luftigt flor , et bølgende alkoveforhæng , 
bag hvilket hendes modne skikkelse 
kiggede frem i nøgen dejlighed . Egentlig gik det 
først nu til fulde op for ham , hvor forelsket han 
var . Skulle han være ganske ærlig mod sig selv , 
måtte han tilstå , at hans følelser for hende 
indtil dette øjeblik ikke havde været synderlig 
forskellige fra dem , han plejede at nære for 
smukke og fyldige kvinder . Nu forstod han for 
første gang i sit liv ordet tilbedelse . Når han 
tænkte på hendes marmorskuldre , på hendes sydlandsk 
yppige læber , hendes mørkebrune øjne — 
store som et par kastanier — påkom der ham en 

trang til at nedknæle og velsigne . Det eneste , 
der afkølede ham en smule , var tanken på 
hendes alder . Hun var næppe længer helt ung ; 
dog vistnok ikke over de tredive ,  .  .  . temmelig 
sikkert ikke over de tredive . Men selv om så 
var ? Hendes ildfulde blik , hendes forvovne 
holdning i den nydelige columbinedragt , hendes 
morsomme lille stumpnæses nervøst vibrerende 
fløje havde forrådt en ungdommelig lidenskab , 
en fyrig hengivelsestrang , der trodsede år 
og alder . 
Med ét faldt Pers øjne på den læsende herre 
derhenne ved vinduet , der endelig havde lagt 
sin Avis til side og nu tilkaldte opvarteren for at 
betale . Idet deres blikke mødtes , rejste de sig 
begge lidt op i sædet med en ceremoniel hilsen . 
» Men gud , det er jo Neergård , «  udbrød 
Salomon .  » Kender de ham ? « 
» Nej , egentlig ikke  .  .  .jeg traf ham i går 
tilfældigt på karnevalet . « 
» Hvad ? Var de dér ?  . . . Det skulle jeg sandelig 
vidst ! Jeg så’ dem ikke . « 
» Der var jo også så overfyldt . De var der 
altså også ? « 
» Gud , det var jo mig , der var hamlet . Så’ 
de mig ikke ? « 
» Å — . «  Per mindedes nu godt at have set 
en lille sortklædt ridderskikkelse i selskab med 
en tæt maskeret dame i en snedronningedragt , 

hvis udfordrende nedringethed og dristige overlæsselse 
med regnbuespillende diamanter ( der som 
rimkrystaller lå drysset ud over slør og buste ) 
havde vakt en del forargelse og endog fremkaldt 
en formodning om , at dens ejerinde hørte til de 
tvivlsomme kvinders kaste . 
» De var der med en dame — ikke sandt ? « 
Sagde han . 
» Min søster — ja . « 
» Å — . « 
» Vi tog for resten bort straks efter , at masken 
var falden . Min søster morede sig ikke . Der var 
også alt for mange mennesker  . . . og en atmosfære 
 ! « 
Herren ved vinduet havde imidlertid rejst sig 
og var i øjeblikket i færd med ved opvarterens 
hjælp at iføre sig sit overtøj . Per , der under ordskiftet 
med Salomon idelig havde haft sine øjne 
henne hos ham , iagttog nu ufravendt — og ikke 
uden misundelse — hans høje , elegante skikkelse 
og den rolige verdensmandsove ri egenhed , hvormed 
han modtog opvarterens bistand , lod sig sin hat 
og stok bringe og til sidst ved en lille håndbevægelse 
forlangte ild til sin udgåede cigaret . 
Skønt Per den foregående aften kun havde 
vekslet et par intetsigende ord med ham , kunne 
han ikke rigtig lide dette menneske . Straks efter , 
at han første gang havde danset med Fru Engelhardt , 
var han dukket op ved deres side og havde 

ladet sig forestille ; og bagefter havde han den 
hele nat på afstand forfulgt dem med en mistænksom 
årvågenhed , der til sidst bragte Per 
på den tanke , at han måtte være en forsmået 
rival . 
For at komme ud af kaféen måtte Herren passere 
det bord , hvorved Per og Salomon sad ; og 
idet han nu gik der forbi , viftede den sidste med 
hånden og udbrød meget højt : 
» Godaften , Neergård  .  .  . Godaften  .  .  . Hvorledes 
lever man ? « 
Hr . Neergårds øjenbryn løftede sig som i overraskelse . 
Så smilte han halvt medlidende og 
svarede med et skødesløst nik uden en gang at 
tage cigaretten af munden . Derimod hilste han 
atter med næsten overdreven høflighed på Per , 
der derved på ny blev tvungen til at rejse sig og 
gøre sin reverens . 
» Hvad er det egentlig for en fyr ? «  spurgte 
Per , da han var gået . 
Salomon trak på skulderen . 
» Jeg véd ikke rigtigt  .  .  . Træffer ham af og 
til i selskabslivet . Han er jo en ganske distingveret 
person , bærer et anset navn og har gode 
familjeforbindelser  . . . Han skal desuden være et 
sjælden godt og klart juridisk hoved  .  .  . har i 
det hele haft chancer for at gøre karriere i vore 
små forhold . Der var nok også en gang tale 
om at ansætte ham i diplomatiet  .  .  . ved legationen 

i London , tror jeg . Men jeg véd ikke , 
hvad det var , der kom i vejen og holdt ham tilbage . 
Nu sidder han i en vistnok temmelig beskeden 
stilling oppe i et af ministerierne . « 
» Ja så , «  sagde Per åndsfraværende og drak 
ud af sit glas . 
* * 
* 
allerede den følgende dag modtog Per den 
bal-indbydelse , som Fru Engelhard ! i sin billet 
havde bebudet , og han fik nu travlt med at efterse 
og udbedre sin temmelig medtagne garderobe , for 
at han ved sin fremtidige optræden i selskabslivet 
også i ydre anstand fuldt ud kunne stå mål med 
de øvrige kavallerer . Han kom hurtig til den erkendelse , 
at det var nødvendigt for ham at skride 
til en fuldstændig ny ekvipering ; og til dette 
øjemed forskaffede han sig ved en af sine venners 
hjælp et større pengelån hos en  » Jøde «  , 
d . v . s . en ærlig , gammel jysk bondemand , der 
havde solgt sin gård og var flyttet ind til hovedstaden 
for at gøre sin kapital frugtbringende ved 
at udlåne den til 60 pct . mod sikkerhed i livsforsikringspolice , 
bøger , bohave , dåbs- og vaccinationsattest , 
venners kavtion og skriftlige løfter 
foruden en højtidelig mundtlig erklæring , afgiven 
i vidners overværelse og med hånden på biblen . 

sysselsættelsen med disse praktiske foranstaltninger 
lettede Per den lange ventetid . Så hårdt 
det end faldt , overholdt han nemlig nøje Fru 
Engelhardts påhud om ikke at skrive til hende 
eller på anden måde at forsøge nogen tilnærmelse . 
Dog kunne han i sin utålmodighed ikke lade 
være med hver aften at søge ud i det frederiksbergske 
villakvarter , hvor hun boede , for at kaste 
en rose op på hendes altan og måske være så 
heldig at opdage hendes forbiglidende skygge på 
et oplyst gardin . En gang , da han ved at lytte 
til to tjenestepigers passiar udenfor villaen havde 
fået at vide , at hun var til bal hos en grosserer 
på Gammelholm , tilbragte han den halve nat i 
snesjap og søle i den pågældende gade for mulig 
at få et glimt af hende at se , når hun kørte 
bort . Mens han gik dér og ventede mellem drosker 
og halvdrukne kuske og hele tiden så’ hende 
for sig , således som hun hin nat ved bortkørselen 
fra karnevalet havde stået ude i forhallen 
i sin store pelsværkskåbe og ventet på 
sin vogn , fik han en forfløjen idé . Han kom 
pludselig til at huske på en bemærkning , hun 
ved samme lejlighed med en frysende bevægelse 
havde ladet falde om , at hun altid følte sig 
uhyggelig til mode ved at køre ude på de ensomme 
villaveje så sent på natten , når lygterne 
var slukkede . Og i sin trang til at vise 
hende sin taknemlighed , til at give et livstegn fra 

sig og bringe hende sin hyldest , besluttede han da 
intet mindre end at  » illuminere Frederiksberg «  til 
hendes ære . Så snart han havde set de første 
balgæster tage bort , skyndte han sig hen til kongens 
Nytorv , kastede sig her i en drosche og kørte 
vesterud . Et stykke fra den sideallé , hvor hun 
boede , lod han vognen holde og steg ud . Først 
kravlede han op ad lygten udenfor hendes bolig 
og tændte den ved hjælp af svovlstikker , hvorefter 
han — uden at blive forstyrret af nogen — på 
samme måde fortsatte med de øvrige , indtil den 
hele vej lå festligt oplyst midt i den ravnemørke 
bydel . Han var akkurat kommen til ende dermed , 
da der hørtes hestetrampen i det fjerne , og kort 
efter drejede en drosche ind fra hovedalléen . Ligesom 
mellem en dobbelt række brudeblus så’ han 
vognen køre frem i den tavse nat , mens han med 
bankende hjerte og fremstrakt Hals stod skjult 
bag en af træstammerne . Men da den standsede 
udfør villaen , og en herre steg ud , vendte han 
sig bort og listede væk . Han havde alligevel ikke 
mod til i dette øjeblik at se hende ved ægtemandens 
side . 
Således sneglede da tiden sig afsted for ham 
med skrædder-konferencer og måltagen og ørkesløs 
omstrejfen på gader og veje . Havde han 
ejet gnist af evne for poesi , var han sikkert begyndt 
at føre dagbog eller havde givet sig til at 
skrive Vers . Nu nøjedes han med , når han var 

hjemme , at give sine følelser luft i øresønderrivende 
fløjtetriller , der fik kanarifuglen  » Peter « 
Til at forstumme af misundelse . Madam Olufsen 
gjorde store øjne i anledning af den mængde 
pakker , der i disse dage bragtes ind i huset af 
høflige bude fra byens største ekviperingsforretninger . 
Hun og hendes mand talte daglig frem 
og tilbage om , hvad der dog kunne være sket . Per 
selv sagde ingen ting , fløjtede bare og lo og omarmede 
madam Olufsen , så snart hun begyndte 
at spørge . 
Den eneste , der havde kunnet give dem en forklaring , 
var den tavse Trine . Med kærlighedens 
usvigelige instinkt havde den lille enfoldige pige — 
såvidt hendes forståelse overhovedet rakte — 
straks fornummet , hvad det var , der her forberedtes . 
Når hun gik og syslede nede mellem hans mange 
nye og fine klæder eller redte sengen inde i hans 
lille sovekammer , hvor der nu duftede af parfumer 
og vellugtende sæbe , følte hun det , som 
om en fremmed havde trængt sig ind på hendes 
hellige enemærker og viste hende bort . Overalt 
sporede hun ligesom en usynlig kvindehånd , der 
triumferende forkyndte hende , at hendes hverv snart 
var endt , hendes tid omme . Det var derfor også 
med om muligt endnu troligere omhu , endnu stilfærdigere 
andagt , at hun nu tog vare på alt , hvad 
der hørte ham til . Skønt hun ikke høstede nogen 
påskønnelse derfor , vågede hun over hele hans 

nye brudgoms-udstyr med en nidkærhed , som 
galdt det hendes egen lykke . Hun syede mærke 
på det fine natlinned , bredte lommetørklæder 
over de stivede skjorter og lagde rent papir i kommodeskufferne , 
hvor det alt sammen skulle ligge . 
Da balaftenen endelig kom , var det også hende , 
der måtte binde hans hvide slips , knappe hans 
handsker , sige ham , om den nye kjole sad godt 
i ryggen , og om hans forandrede frisure klædte 
ham . Og da klokken var bleven halvni , og den 
bestilte drosche ikke indfandt sig , var det hende , 
der blev skældt ud for en torsk , og hende , der 
i slud og mørke , uden hat og sjal , måtte løbe 
helt ind i Adelgade efter en anden . Og endda 
stod hun , da han kørte , udenfor på stenflisen 
og blev ved at stirre efter vognen som en lydig 
og trofast lille hund , der forlades af sin herre . 
Da Per — en del forsinket — efter en temmelig 
hovedkulds selv-præsentation for værten og 
hans frue trådte ind i balsalen , var dansen 
allerede begyndt . En halv snes par valsede søvnigt 
omkring på gulvet , mens et lignende antal 
stod eller sad langsmed væggene ; og mellem disse 
sidste fandt hans spejdende øje straks Fru Engelhardt , 
der smilende viftede sig med en stor strudsfjersvifte , 
fortrolig konverseret af en lorgnetbærende 
herre , som sad med et par lange ben overkors 
og vuggede en chapeaubas på sit knæ — 
Neergård . 

dette aldeles uventede syn af den formodede 
rival , men navnlig den tanke , der samtidigt for 
Per gennem hovedet , at også denne mands nærværelse 
her muligvis skyldtes Fru Engelhardts 
begunstigende mellemkomst , bortvejrede i et nu 
hans lykkerus og fyldte ham med en flammende 
forbitrelse . Aldeles ude af stand til at beherske 
sig gik han parret forbi uden at hilse og havde 
på et hængende hår gjort alvor af at forlade 
ballet med det samme . I den første halve time 
deltog han slet ikke i dansen men opholdt sig 
inde i de tilstødende Stuer , mellem hvis ældre , 
kortspillende herrer hans ophidsede udseende og 
hele urolige væsen efterhånden vakte en betænkelig 
opmærksomhed . Først da anden Dans 
var begyndt , vendte han tilbage til balsalen . Efter 
en stund at have stået i døren med sænket 
pande , ligesom en nikket tyr , skred han med 
dyster mine over gulvet og bukkede højtideligt 
for Fru Engelhardt . Hun hilste utvungent på 
ham og lagde med et blidt smil sit svære legeme 
i hans arm . 
» Hvad de dog er for en utaknemlig en , « 
Sagde hun under dansen , da Per — efter at have 
ført hende salen to gange rundt — endnu ikke 
havde mælet et ord .  » Først kommer de næsten 
en time for sent ,  . . . og så siger de mig ikke 
en gang tak , fordi jeg har skaffet dem indbydelsen . 
Og det var dog virkelig slet ikke så 

let , vil jeg sige dem . Egentlig var det grumme 
letsindigt af mig , og jeg gør det aldrig oftere . « 
» Jeg er dem særdeles foiounden , frue ! « 
» Jeg synes , de udtrykker dem så formelt . 
Er de ikke i rigtig godt humør i aften ?  . . . Er 
der gået dem noget imod ? « 
» Unægtelig ! . « 
» Og hvilket ?  .  .  . Vil de betro mig det ? « 
» De kan vist tænke dem det . « 
» Jeg ? Hvor skulle jeg  .  .  . ? « 
» Hvorfor er den Neergård her ? Jeg kan ikke 
lide ham . Jeg beder dem  . . . ja , jeg forlanger , 
at de ikke danser med ham mere . « 
» Det må jeg sige  . . . De er virkelig fordringsfuld . « 

» Ja , det er jeg . Og det------------ « 
» Så tal dog ikke så højt , menneske ! Og sæt 
ikke en sådan mine op . Hvad må folk dog 
tænke ! De ser jo alle sammen på os !----------hvad 
de dog er for en Bjørn ! «  føjede hun lidt efter til 
i mildere tone og gjorde sig tungere i hans arm . 
Pers harmfrosne hjerte var allerede optøet . Violduften 
fra hendes hår , klangen af hendes dybe 
røst , den blottede arm , der hvilede på hans 
skulder og strejfede hans kind , hver knitrende lyd 
af hendes silkekjole , hvert pust af hendes varme 
ånde havde forvandlet luften omkring ham til 
ildsluer .  » De må dog kunne forstå , frue , hvor 
jeg har længtes efter at se dem , «  hviskedee han med 

helt bevæget stemme .  » Jeg har søgt dem alle vegne 
 .  .  . på gaden , i teatrene  . . . ja , vil de 
tro mig , jeg var i søndags endog i Frederiksberg 
kirke i håb om at se dem dér . « 
Hun løftede sine store brune øjne op imod 
ham og trykkede varmt hans venstre hånd . 
Men nu klappede den opførende herre af ; Per 
måtte standse og føre hende på plads . Endnu 
en gang i løbet af den samme Dans inklinerede 
han for hende ; men da bad hun ham at være mere 
forsigtig . Det var vistnok rigtigst , sagde hun , at 
de foreløbigt ikke dansede oftere sammen ; det 
kunne vække opmærksomhed , og de var vist 
allerede tilstrækkeligt mistænkte . Efter bordet 
fandt de nok en lejlighed til at træffes og tale 
mere uforstyrret . Hun skulle se at give ham et 
tegn . 
Per takkede hende lidenskabeligt med blik og 
håndtryk og førte hende derpå med megen 
anstand atter tilbage til hendes kavaller . Skønt 
han ikke kunne få øje på Neergård , følte han 
sig nemlig overbevist om , at denne fra et eller 
andet sted i salen i dette øjeblik iagttog dem , 
— hvad han i virkeligheden også hele tiden 
havde gjort . 
Imidlertid slæbte ballet sig trevent frem gennem 
de første danse , tilsyneladende uden synderlig 
fornøjelse for andre end husets tjenestefolk , der 
nu og da fik lov at kigge ind bag en dør . Først 

efter francaisen , og navnlig efter at herrerne 
havde opdaget nogle i sideværelserne fremsatte 
forfriskninger , blev der mere liv . løvrigt var 
herreselskabet noget blandet , og tonen temmelig 
ugenert , således som det let bliver tilfældet i 
familjer uden voksne sønner , hvor man har været 
nødt til at forskaffe sig sine kavallerer gennem 
bekendte og bekendtes bekendte eller ganske uden 
anden garanti end en vejviser-adresse . Sådanne 
indbudne føler ingen forpligtelse overfor det hus , 
de gæster ; man teer sig ganske utvungent , gaber 
og kritiserer og kræver ind omtrent som i et 
offentligt lokale . 
Værten , en lille hvidhåret mand , der ikke 
selv kendte navnet på sine gæster , bevægede sig 
stilfærdigt omkring i stuerne som den mest fremmede . 
Med et elskværdigt men stedse mere anstrengt 
smil udførte han samvittighedsfuldt det 
ham af hustru og døtre pålagte hverv : at få 
kavallererne til at  » arbejde «  . Overalt , hvor han 
fandt en herre stå ledig foran malerierne på 
dagligstuevæggene eller opholde sig unødig længe 
ved forfriskningerne , stillede han sig hen ved 
siden af ham og indledede i skæmtsom tone en 
samtale , der begyndte nok så uskyldigt med 
nogle ytringer om billedkunst , om den moderne 
malemåde , om teatret eller skøjteføret , men som 
ufravigeligt endte med , at vedkommende under 
hans ledsagelse vendte tilbage til dansesalen og 

her forestilledes for en eller anden af husets 
ældre veninder , der manglede navne på sit 
balkort . 
Efter bordet fik Per lejlighed til i en vinduesfordybning 
at tilhviske Fru Engelhardt , at han 
nu ikke udholdt at blive der længer , dersom han 
ikke fik lov til at være i hendes nærhed . Hun 
trykkede hemmeligt hans hånd og hviskedee tilbage , 
at han om lidt , når kotillonen begyndte , 
skulle gå ind i det lille kabinet bag ved dagligstuen ; 
dér ville han til den tid træffe hende . 
Indtil da — tilføjede hun — skulle han forholde 
sig pænt roligt og helst straks gå hen og inklinere 
 .  .  . f . Eks . for den yngste af frøknerne Holm . 
» Kan de se , hun sidder derhenne under spejlet 
.  .  . det er den lille blonde med bondepigeansigtet ; 
hun sidder og blader i sin vifte  .  .  . « 
» Men jeg kender hende jo slet ikke ,  . . . og 
det er jo Neergårds dame , «  sagde Per .  » De sidder 
ovenikøbet i dyb passiar . « 
» Nå ja , hvad så ? « 
» Er det egentlig ikke fornuftigst at lade netop 
de to være uforstyrrede nu ? » 
» Hvorfor det ?  .  .  . Gør nu straks , som jeg 
siger , og vis dem for en gangs skyld som en 
artig Bjørn . « 
Per adlød ; han havde ikke længer nogen vilje . 
Men netop som han nåde hen til den unge 
dame , blev hun greben af en anden ; og for ikke 

at falde i armene på Neergård , der allerede 
havde trukket munden op til sit høflige smil , 
drev han bort , ud af salen , ind til de stadig lige vel 
forsynede forfriskningsborde . Derinde i sideværelserne 
var der nu ganske tomt . Efter måltidet , hvor 
champagnepropperne havde knaldet livligt , var der 
faret en dansedjævel både i unge og gamle , — 
selv de adstadige , kortspillende herrer havde fået 
kviksølv i de stive ben . Under champagnegaloppens 
tonebrus hvirvlede parrene ud imellem hinanden 
så hurtigt , at damerne end ikke fik tid 
til at samle slæbene . Næsten hele selskabet var 
på gulvet på samme tid ; og da med ét fløjdørene 
til forstuen blev slået op , og husets fire , 
nydelige , ganske ensklædte døtre kom marscherende 
ind i gåsegang , hver med en sort fløjspude , 
med dannebrogssløjfer og violbuketter , i de opløftede 
hænder , brød der en bifaldsstorm løs over 
hele salen . 
I dette øjeblik sad Fru Engelhardt i en lille sofa 
inde i hustruens kabinet , et sekskantet , af et par 
slørbehængte sølvlamper svagt oplyst rum helt 
henne i den anden ende af lejligheden . Ved 
hendes side sad Per , vendt helt imod hende , halvt i 
knælende stilling , idet hans ene ben næsten lå 
langsmed jorden . Forgæves søgte hun at værge 
sig mod den utæmmede lidenskab , hvormed han 
straks havde grebet hendes hænder og bedækket 
dem med Kys . Hun bad ham være rolig , at beherske 

sig ; sagde , at hun blev vred på ham , at 
hun allerede fortrød , hvad hun havde gjort ,  .  .  . 
Men hendes øjnes stille fryd og den hvide barms 
bølgen modsagde hendes ord . 
» Så vær dog fornuftig  . . . og hør efter , hvad 
jeg siger . De lover mig altså aldrig at skrive  .  .  . 
Heller ikke at forsøge på at møde mig  .  .  . « 
» Jeg lover alt — alt , «  sagde han og gled nu 
virkelig ned på knæ , tog begge hendes hænder 
mellem sine og trykkede dem til sin mund .  » Alt ! 
— hører de ! « 
» Men de ødelægger mig jo rent . De er helt 
ustyrlig . « 
» Og så vil de altså komme ? « 
» Ja , — jeg har jo sagt det . Men gå nu  .  .  . 
Rejs dem dog  .  .  . der kunne komme nogen . « 
» Og de ? « 
» Jeg ?  .  .  . Jeg bliver her . Jeg danser ikke 
mere i aften . Jeg har sagt til min mand , at jeg 
har hovedpine og vil tidlig hjem  .  .  . Så , gå 
nu . Man kunne savne os . Hører de ?  .  .  . Nu 
skal de gå . « 
Han rejste sig endelig og gik . Men da han i 
døren endnu en gang vendte sig imod hende med 
et betydningsfuldt  » På gensyn «  , kunne hun i sin 
betagethed ikke lade være at tilkaste ham et fingerkys . 
I et eneste Spring var han atter hos hende ; og 
— før hun kunne afværge det — trykkede han 
sine læber én , to , tre gange mod den blottede 

del af hendes arm . Men så langt fra at vredes 
trak hun ham nu selv helt ned til sig , og deres 
munde mødtes i et minutlangt Kys . Så stødte 
hun ham fra sig , og han ilede bort . 
Det var også på høje tid . Fru Engelhard ! 
Havde akkura ! få ! sit sind og knap nok sit 
toilette bragt i orden , da portieren til stuen atter 
bevægedes , og Neergårds nøgne hoved viste sig 
højt oppe under karmen . Han blev et øjeblik 
stående i døråbningen , tavs , med hænderne 
bag på ryggen , som overvejede han , om han 
skulle gå derind eller ej . 
» Hvad godt ? «  spurgte fruen ligegyldigt . 
» De keder dem vist , «  svarede han efter endnu 
en stunds betænkning og i en tone , som han forgæves 
søgte at beherske .  » De sidder her så ene 
.  .  . så rent forladt af verden . Og ovenikøbet i 
mørke  .  .  . Aldeles som en nonne i et gravkapel . « 
» Ja , «  sagde hun , idet hun mat lagde sig tilbage 
i sofahjørnet og slog sin store vifte ud . 
» Det er trist at måtte tilstå det . Jeg er bleven 
træt  .  .  . ganske ødelagt i aften af dansen og de 
mange mennesker . Jeg bliver nødt til at indrømme , 
hvad de et far gange — lidt ugalant — 
har sagt mig , at jeg er bleven for gammel til at 
gå på bal . — men de ? Hvorfor danser de 
ikke ? De er jo ovenikøbet så stærkt engageret 
i aften . « 
» Å nej , «  svarede han og trådte nærmere . 

» Nu tror jeg , at også jeg i dette stemningsfulde 
mulm vil indøve mig i at sige verden ret farvel 
.  .  . Tillader de ? « 
Han lod sig — ret brutalt — falde ned i sofaen 
så tæt ved siden af hende , at hun måtte 
tage kjolen til sig . 
» Gener dem ikke ! «  sagde hun opbragt . 
Han vendte ansigtet imod hende med et dirrende 
smil : 
» I lige måde , frue ! « 
» Hvad mener de ? «  spurgte hun roligt , og 
hendes store , blanke , brune øjne betragtede ham 
med et så overlegent , et så fyndigt og vedholdende 
blik , at han til sidst trak sit til sig . 
» Intet , «  sagde han . 
De sad tavse et par minutter og hørte på 
musikken og støjen fra dansesalen , der herinde 
lød stærkt afdæmpet efter at have passeret to-tre 
store værelser . Så gav Fru Engelhardt sig til 
at kritisere selskabet , talte om souperen , som 
hun roste , og om forskellige tilstedeværende 
damers toiletter , alt mens hun et par gange 
ugenert gabede bag sin vifte . Neergård sad , 
stadig lige stum , i stærkt foroverbøjet stilling , med 
armene hvilende på sine knæ , og krængede sine 
aftrukne handsker . 
» Hvor de dog er bleven en kedelig en , Neergård , « 
Sagde fruen til sidst og så’ på ham . 
» Og de , som virkelig en gang var så morsom  . .  . 

og så ridderlig . Hvad sidder de nu dér og 
grunder på ? Der liar været noget i vejen med 
dem i den senere tid . De har sikkert et eller 
andet i sinde . Har de ikke ? « 
» Måske . « 
» Se-se ! «  sagde hun langsomt , lagde hånden 
op på sofaryggens kant og satte hovedet lidt 
på siden , mens hun opmærksomt betragtede ham . 
» Skal jeg forsøge , om jeg kan gætte det ?  .  .  . Det 
er naturligvis noget med en dame . « 
» Det er det . « 
» Det skulle da for guds skyld ikke være den 
yngste af de utallige frøkner Holm ?  .  .  . Naturligvis ! 
At jeg dog ikke har tænkt på det før ! 
Hun må jo være aldeles efter deres smag . De 
har med deres sædvanlige galanteri så ofte fortalt 
mig , at de egentlig sværmede for de lysblonde 
og de blåøjede . Og så er hun jo ovenikøbet fra 
landet ,  .  .  . lutter kløverduft og sommersol og 
sød mælk  . . . en fuldendt lille mejerske , sådan 
som de har ønsket dem det . Jeg må virkelig le . 
Det er så ustyrlig morsomt , at de endelig en 
gang har ladet dem fange  . . . For jeg har jo 
altså gættet rigtig , ikke sandt ? « 
» Kan gerne være . « 
Hun iagttog ham nøje . Og da han forblev 
lige ubevægelig , bøjede hun sig ned over ham og 
lagde sin hånd katteblødt på hans arm . 
» Rigtigt ?  .  .  . For alvor , Neergård ? « 

han vendte langsomt sit indfaldne ansigt om 
imod hende med et melankolsk smil . 
» Jeg tror , det endnu interesserer dem . Måske 
kunne de endog være i stand til at ønske det ? « 
» Ærlig talt — ja , «  sagde hun ligesom med 
overvindelse og slap hans arm .  » Siden de selv 
siger det , så  . . . De véd , jeg bestandig har sagt 
dem , at jeg ikke vil være dem nogen hindring . 
Én gang skal de dog vel giftes . Og i så fald er 
det sagtens på tiden , «  endte hun med et lille suk . 
» På tiden ?  .  .  . Når en mand har nået 
min alder , gør han vist fornuftigst i at betragte 
livet som endt , «  sagde han , idet han ligesom 
med besvær lagde sig tilbage mod sofaryggen , 
lagde chapaubas’en over sin mave og foldede 
hænderne ovenpå .  » Man har da egentlig kun 
tilbage at drage omsorg for en nogenlunde anstændig 
begravelse . « 
» Å , nu ser de vist også for sort på det . 
Hvad skulle så vi stakkels fruentimmer sige ?  .  .  . 
Se til den gamle ritmester Frick derinde , han er 
tooghalvfjers og fører sig endnu i dansen som en 
ung løjtnant . Jeg er overbevist om , at han gør 
endnu erobringer blandt damerne . Hvor meget 
mere må da ikke de  .  .  .  ! « 
» Jeg takker dem , frue , for deres ved båren 
holdte trøsterige tale . Mine erfaringer modsiger 
den desværre på ret utvetydig måde . Naturligvis 
 . . . jeg véd jo nok , at man i vore 

skredne dage forstår den kunst at bevare en 
ret frappant ungdomsfriskhed endog temmelig 
højt op i alderdommen , ganske ligesom man 
har lært at konservere asparges , grønærter og 
andet forårsgrønt . Alligevel  . . . jeg ønsker ikke 
at narre nogen . Heller ikke mig selv . Egentlig 
er intet mig mere vederstyggeligt end en sådan 
gammel , henkogt ritmester , der forsøger at bilde 
os ind , at han endnu lever , og som ovenikøbet er 
så enfoldig selv at tro derpå . Nej , man skal netop 
vise sin åndsoverlegenhed ved at resignere i tide , 
give ungdommen , hvad ungdommens er ,  .  .  . så 
sparer man sig for mange genvordigheder . Og 
man kan såmænd have tilstrækkeligt af dem 
i forvejen . Gigten , fordøjelsesbesværlighederne , 
havresuppen , stensmerterne og operationsbordet , 
— det er de reelle værdier , man har tilbage , når 
man er bleven fyrretyve år og har gjort sin 
skyldighed på denne jord . « 
» Og så minderne , «  indskød Fru Engelhardt 
blidt .  » De gode minder ,  .  .  . dem glemmer de . « 
» Minderne ?  .  .  . Hm !  . . . Er ikke også de 
sådan en slags henkogte varer , skabte til fattig 
vintertrøst for tabet af den sommer , der svandt ? 
Nej , lad os ikke tale om minderne , og allermindst 
om de gode ! De er jo bare en plage mere ,  .  .  . 
Det er jo netop dem , der , efterhånden som vi 
ældes , får os til at føle alle livets tildragelser 
som en bestandig svagere og mere trættende gentagelse . 

jeg sætter f . Eks . det tilfælde , at jeg 
virkelig efter deres råd gik lien og giftede mig . 
For de mener jo altså virkeligt , at jeg endnu 
ville være i stand til at gøre et nogenlunde 
respektabelt parti — ikke sandt ?  » 
» Jeg antager det . « 
» Nuvel . Jeg har undertiden tænkt på , hvorledes 
jeg da egentlig ville føle mig til mode  .  .  . 
F . Eks . på bryllupsrejsen  .  .  . den uundgåelige 
bryllupsrejse . Jeg kan ganske levende sætte mig 
ind i situationen . Dér sidder vi ene i kupéen , 
hun og jeg , mens fremmede landskaber , byer og 
høje bjærge farer os forbi . Hun hviler sit lokkede 
hoved mod min skulder og hvisker mig gang 
efter gang ind i øret , at hun elsker , elsker , elsker 
mig . Jeg frygter for , at jeg da vanskeligt vil 
kunne lade være med at tænke på en anden 
gang , i en anden kupé , i et andet , fremmed land , 
hvor jeg befandt mig i en ganske lignende , lykkelig 
situation  .  .  . ovenikøbet tilsat med det vovedes , 
det æventyrliges stærke tillokkelse . Hvad mener 
de ?  .  .  . Eller vi opholder os i en by , i Paris , i 
Berlin , i munchen  .  .  . kører i drosche gennem 
gaderne , spiser på restauranterne , står om aftenen 
ude på vor altan og betragter måneskinnet 
over den forbistrømmende flod .  .  .  . Sikkert vil 
da min tanke rent avtomatisk henflytte mig til 
en anden by , til det skønne Prag , hvor et vist 
ungt par , der i hotellets bog havde indskrevet 

sig som hr . og Fru Schultz , en mørk nat stod 
under samme paraply ude på nepomukbroen 
og stirrede ned i det forbiilende vand , ligegyldige 
for Vorherres regn , der dryssede ned over dem , 
foragtende stormen , der hylede oppe under hradschin , 
bare optagne af sig selv og deres lykke- . « 
Han standsedes i sin tale af en hånd , der 
lagde sig blødt på hans skulder  . . . og af en kind 
og en mund , der lagde sig tæt op til hans øre . 
» Neergård , «  hviskedee hun .  » Jeg glemmer det 
aldrig  .  .  . aldrig ! Ja , ikke sandt , min egen ven ? 
Du og jeg , vi tilhører dog hinanden , hvad der 
så end sker . Ikke sandt ? « 
» Det er netop det , jeg mener . Hvad der så 
end sker — vi vedbliver alligevel at høre sammen . 
De kaldte mig en gang , ganske træffende , for deres 
anden mand . « 
» Ja , — det er du jo ! « 
» Ja , «  sagde han , idet han lempelig frigjorde sig 
for hende og atter bøjede sig frem over sine knæ . 
» Jeg blev det den aften , da ordene blev udtalt , — 
det har jeg senere forstået . Det var den gang , da 
jeg skulle have været til London ,  . .  . om de husker 
det . Det var tillige på det tidspunkt , da løjtnant 
Thomsen begyndte at interessere dem så stærkt 
.  .  . eller var det kandidat Iversen — — ? « 
» Begynder de nu igen !  .  .  . Nu synes jeg virkelig , 
vi skulle holde fred for i dag . Kan de for 
resten ikke selv mærke , Neergård , hvor latterlig 

de gør dem med deres evige skinsyge . Jeg kan 
næsten ikke længer se på en herre , uden at de 
mistænker mig . « 
» Glem ikke ,  .  .  . jeg er deres anden mand . « 
» Det skal vistnok være en uartighed ,  .  .  . men 
jeg undskylder dem i denne tid , fordi de er syg . 
Jeg har mærket det længe , Neergård . De har 
rigtig set dårlig ud  .  .  . Er det maven ? Eller 
hovedet ? De skulle virkelig tale med en læge . 
Lever de ikke også alt for uregelmæssigt ? Lov mig 
i det mindste , at de vil tage noget styrkende ,  .  .  . 
Jern , maltekstrakt eller sådan noget . De trænger 
virkelig til det . « 
» Det har jeg netop selv tænkt på . Nogle gode , 
stærke jernpiller — en revolverfuld ad gangen — 
det middel ville være prohat . « 
» Å , de er da også aldeles umulig i aften . 
Kan de dog ikke et øjeblik tale alvorligt . Vær 
nu flink , og lad os være venner ! — tys ! Jeg kan 
høre min mands stemme derinde i stuerne  .  .  . 
Så vil jeg gå . Farvel , lille ven , og husk nu 
på , hvad jeg har sagt . Har du lyst til at træffe 
mig i morgen ? Jeg kommer ind til byen ved 
syvtiden . Måske kigger jeg op til dig . « 
Hun tilkastede ham i døren et Kys med sin 
vifte og skred derpå majestætisk gennem portieren , 
mens Neergård blev siddende lige ubevægelig 
i samme foro verbøjede stilling og knyttede 
handskefingrene sammen i knuder . 

inde i stuerne blev der nu , idet dansen var 
ved at slutte , efterhånden livligt af højrøstede 
og lattermilde gæster , der slog sig ned om de 
dækkede teborde . I salen dansede til sidst blot 
tre-fire forfløjne par , der ikke kunne få nok men 
lod musikken gentage tappenstregen gang efter 
gang i stadig hurtigere tempo . Snart begyndte 
også vognene at køre frem . Med sin egentlige 
mand , en høj og svær grosserer , under armen , 
tog Fru Engelhardt afsked . Og med stolt tilfredshed 
bemærkede Per , der lidt urolig havde 
søgt hende inde i salen , at hun — sit løfte til 
ham tro — var den første , der kørte bort . 
Neergård og Per fulgtes hjemad i den måneklare 
nat . Det var ikke Per , der havde søgt ledsagelse ; 
men da Neergård ved bortgangen havde 
spurgt ham , hvor han boede , og om de skulle 
følges ad , havde han på den anden side ikke 
fundet nogen anledning til at undgå følgeskabet . 
Tværtimod . Nu , da han var fuldkommen beroliget 
med hensyn til såvel sit eget som den 
andens forhold til Fru Engelhardt , følte han et 
vist behag ved synet af den overvundne medbejler , 
— han nød dennes tilnærmelse som en 
tribut , der ydedes ham som sejrherren efter slaget . 
Heller ikke var han helt ufølsom for den udsøgte 
høflighed , hvormed denne verdensmand behandlede 
ham trods den store aldersforskel , eller for 

den tilsyneladende oprigtige interesse , han ved forskellige 
hensynsfulde spørgsmål om hans forhold 
lagde for dagen . Per optog også dette som en halvt 
ufrivillig hyldest , endskønt der gennem Neergårds 
tale tydeligt klang en bitone af medlidenhed , hvad 
Per imidlertid ikke havde øre for . Han var alt for 
optagen af sig selv og aftenens begivenhed 
til at opfatte stort andet end netop ordene . I det 
overmod , der gerne greb ham , når lykken 
havde været ham god , og som allerede i barneårene 
undertiden havde gjort ham lidt komisk i 
kammeraternes øjne , gik han dér i det højtidelige 
måneskin med hatten på siden , frakken flagrende 
uknappet omkring ham trods den skarpe 
frostluft , og udstødte med tilbagebøjet hoved 
svære røgskyer fra sin cigar . 
Da de nåde holmens kanal , hvor Neergård 
boede , og denne bad ham følge med op og drikke 
et glas god vin , tog han uden betænkning mod 
tilbudet . Han følte slet ingen trang til at gå 
hjem og sove og havde intetsomhelst imod endnu 
en stund at nyde sin triumf overfor en så 
opmærksom rival . Snart sad de da oppe i en 
hyggelig , trefags ungkarledagligstue , der — lidt 
pulterkammeragtigt — var overfyldt med store , 
gammeldags mahognimøbler og en broget mangfoldighed 
af kunstgenstande , broncer , lamper , 
vaser og forgyldte armstager . En hærskare af 
små familieportræter svævede over skrivebordet 

som en asgårdsrej ,  . . . et skyggetog af en henfaren 
slægt . Der var halvt udviskede daguerreotypier , 
silhuetter og emaillemalede elfenbens-medailloner , 
litografier , håndtegninger , miniaturmalerier og 
moderne fotografier . 
Neergård hentede en langhalset flaske inde 
fra sideværelset og skænkede op i to høje , spiralfodede 
krystalglas . 
» Det glæder mig at have gjort deres bekendtskab , 
hr . Sidenius , «  sagde han efter at have 
klinket . Og idet han løftede sit glas med den 
gyldne vin , tilføjede han smilende :  » Jeg drikker 
deres skål ! De  .  .  . Lykke-per ! « 
Per , der sad tilbagekastet i sofaen med en 
frisktændt cigar skødesløst mellem læberne , studsede 
lidt ved denne tiltale . Han vidste ikke 
rigtigt , i hvad mening Neergårds ord denne gang 
skulle opfattes . Derfor lod han , som om han overhørte 
dem , greb sit glas og nedskyllede vinen . 
» Det er for resten ikke min egen opfindelse 
med det iøvrigt ikke synderligt vittige tilnavn , « 
Vedblev Neergård , efter at have lænet sig tilbage 
i en stor , amerikansk gyngestol og lagt benene 
overkors .  » Det er nok den lille Salomon , som 
plejer at kalde dem sådan . Navnet er i mine 
øren ikke en gang rigtig smigrende . Et gammelt 
ord siger jo om lykken , at den er dårernes 
formynder ,  . . . og den er sikkert ikke altid nogen 
blid formynder . Jeg for min del anser detaldeles 

ikke for noget så attråværdigt at have  » Lykken 
med sig «  , som det hedder . Jeg holder med hin 
ærværdige latinske forfatter , der skrev om heldet , 
at det er fader til sorgen  .  .  . Hvad mener de 
herom ? « 
Per vidste igen ikke rigtig , hvad han skulle 
svare . Han var aldeles ikke i stemning til at 
indlade sig i diskussion om noget som helst andet 
end om sig selv om og Fru Engelhardt og svarede 
derfor blot med en afvisende mumlen . 
» Dersom det ikke lød som et afskyeligt paradoks , « 
— vedblev Neergård ufortrøden — 
» kunne jeg fristes til at sige , at de ulykkelige 
egentlig er de allerlykkeligste . De har dog altid 
den tilfredsstillelse at kunne skælde ud på skæbnen , 
injuriere Vorherre , kræve forsynet til regnskab 
o . s . v . , medens den , der sidder på lykkens 
skød , kun har sig selv at takke for sit uheld . « 
» Men hvorfor netop uheld ? «  bemærkede Per , 
personlig berørt . 
» De forstår mig ikke rigtigt , kære ! Jeg mener 
— trods min afsky for paradokser — at selve 
heldet er det allerstørste uheld , der kan ramme 
et menneske , fordi  . . . ja , fordi man i nihundredeognioghalvfems 
af tusinde tilfælde mangler evner 
og forudsætninger til at bruge det således , at 
det ikke bliver en til skade og volder dobbelt 
fortrædelighed . Så latterligt det rimeligvis vil 
lyde for dem , så taler jeg virkelig her af en 

smule personlig erfaring . Og har man en gang 
selv hørt til de såkaldte  » lovende «  — af skæbnen 
eller tilfældet begunstigede eksistenser , — får 
man sin egen mening om den ting at være en 
lykkens yndling . Vi er ikke oplærte i det fag ,  .  .  . 
Det er sagen ! Trods alt vort fantasteri stikker 
der i os alle en dyb , nedarvet forkærlighed for 
det hverdagsagtige , det tilvante og prøvede . Vi 
befinder os ved lykkens bord akkurat som en 
Bonde ved en konges taffel . Når det kommer til 
stykket , foretrækker vi — ikke sandt ? — den hjemlige 
vandgrød og vor mo’ers pandekage for alle 
slaraffenlands herligheder . De kender sikkert 
fortællingen om svinedrengen , der vinder prinsessen 
og det halve kongerige . Den ender , synes 
det mig — som de fleste fortællinger for øvrigt — 
akkurat dér , hvor den begynder at få nogen interesse 
for andre end børn og poeter . Vi skulle 
have set denne bondeknold i fløjl og brokade 
gå omkring og blive bleg og mager af lutter 
lykke . Vi skulle set ham ligge i prinsessens 
silkeseng og flæbe af længsel efter sin marenmalkepiges 
lårtykke arme  .  .  . det kunne da 
være bleven til en ret lystig historie , ikke sandt ? 
For der er ingen tvivl om , at han vil gøre det . 
Han vil i det hele ikke have en glad time , før 
han igen kommer i sine træsko og får kongens 
scepter ombyttet med sin faders møggreb . Og 
har vi egentlig ikke alle i dette lille hyggelige 

bondeland mere eller mindre af svinedrengen i 
os ? Hvor hidsigt vi end i vore unge dage kan 
storme frem mod det overordentlige og æventyrlige , 
 . . . i det øjeblik , vidunderlandet virkelig 
åbner sine porte for os , og prinsessen vinker til 
os fra altanen , bliver vi betænkelige , får anfægtelser 
og ser tilbage . I nihundredeognioghalvfems 
af tusinde tilfælde vender vi før eller senere 
hjem igen til den beskedne , trygge og kendte 
kakkelovnslykke .------nej , det er såmænd slet 
ikke så let , som man på forhånd er tilbøjelig til 
at mene , sådan helt at slippe taget i sin moders 
skørter . Der klæber en uimodståelig trolddom 
ved de brosten , man har slidt som barn , 
ved den maren-malkepige , man i sin ungdoms 
uskyld har elsket . Der stikker dybt i os alle 
— trods al vor holdningsløshed — en ulyksalig 
trang til den slags burreagtig påhængenhed , som 
man har pyntet med navnet troskab . Se dem 
f . Eks . om her ! Dér slæber vi med os gennem 
livet en stadigt voksende bagage af erindringer 
og efterladenskaber , som vi ikke nænner at frigøre 
os for  .  .  . hygger os inde i et gravkapel af 
familieskrammel , der til sidst stabler sig op om 
os som en uoverstigelig mur . Gælder det vore 
nærmeste , opbevarer vi tillige pietetsfuldt ethvert 
af deres ord , næsten som var de guddommelig 
tale , lader f . Eks . vor kære moders 
formaninger og advarsler , hendes fordomme og 


bekymringer få en bestemmende indflydelse på 
vore handlinger helt op i alderdommen . Hver 
gang , vi virkelig tager mod til os og vil række 
efter lykkens skinnende guldfrugter , er det , som 
om den moderlige hånd advarende holdt os 
tilbage ,  .  .  . akkurat som den gang , da vi som 
børn ville op i æbletræerne , og hun råbte til 
os :  » Pas dog på , børnlille  . . . I kunne falde 
ned og støde jer ! « 
» Men jeg har aldrig kendt nogen moder , «  slap 
det Per ud af munden . 
» Nu — så har man en fader , sine søskende , 
sine velmenende onkler og tanter , der på samme 
vis------ « 
» Jeg har heller aldrig kendt hverken fader 
eller søskende . « 
» Hvadbehager ? « 
» Jeg er et hittebarn . « 
Neergård rettede sig langsomt op i stolen . 
» Hvad er de ?  . . . Er de virkelig---------- ? « 
» Ja , «  sagde Per , — han var bleven stærkt rød . 
Han havde egentlig ikke villet sige det . Men da han 
nu en gang var begyndt , kunne han ikke lade være 
med at fortsætte og fortalte da overgivent , at han 
efter al sandsynlighed stammede fra omvankende 
zigøjnere på den jyske hede , hvor hans plejeforældre 
havde boet . Under påvirkning af aftenens 
hændelser , af vinen og sin tilhørers stigende forbavselse 
udstyrede han ovenikøbet sin fortælling 

med forskellige humoristiske tilføjelser såsom 
formodningen om at være i slægt med , måske 
endog en søn af den berygtede landevejsrøver 
og mordbrænder  » Sorte Børre «  , der i århundredets 
midte havde sat hele Jylland i skræk 
og til sidst var bleven halshugget i Viborg tugthus . 
» Se-se ! «  udbrød Neergård smilende , — han 
havde siddet med opspærrede øjne og lyttet til . 
» Så er der jo virkelig noget æventyragtigt ved dem ! 
Den lille Salomon har altså ikke haft helt uret ! 
Et zigøjnerbarn  .  .  . fundet en sommerdag på 
heden ! Det lader sig høre !  . . . Og de kender 
slet ikke noget til de nærmere omstændigheder 
derved ? De véd aldeles intet avtentisk om deres 
familje , dens opholdssted og skæbne ? « 
» Intet . « 
» Det må egentlig være ganske ejendommeligt , « 
Sagde Neergård , idet han atter langsomt lagde 
sig tilbage i gyngestolen og for et øjeblik lukkede 
øjnene bag guldlorgnetten .  » Dersom man ikke 
var så gammel , kunne man næsten fristes til at 
misunde dem . Fri som fuglen under himlen ! 
Ja vist !  .  .  . Men sig mig , føler de dem alligevel 
aldrig underlig til mode ved således , om jeg så 
må sige , at være uden jordbund ? De har dog 
rimeligvis anstillet efterforskninger , ikke sandt ? « 
» Nej , — hvad skulle det gøre godt for ? « 
» Å nej , såmænd . De har ret . Man kan 
have lænker nok alligevel . Man har sine kære 

venner og sine kære vaner og sit pligtarbejde og 
sine kvindeforbindelser . Først og fremmest de 
sidste . Ikke sandt , hr . Sidenius ? « 
» Å — mig generer de ikke ! «  sagde Per — 
ubekymret , nærmest smigret , af den andens pludseligt 
udforskende blik og tone . 
» Ikke ?  . . . De er virkelig i et og alt et sjælden 
lykkeligt stillet menneske . I alle forhold fri og 
sorgløs  . . . og med en appetit på livet som en 
finke i et kirsebærtræ . « 
» Jeg klager ikke . « 
» Alligevel  .  .  . Dersom det nu f . Eks . skulle 
hænde dem , at  .  .  . ja , hvad skal jeg sige ?  .  .  . 
At en kvinde , de satte pris på , viste sig troløs 
mod dem  .  .  . bag deres ryg ligefrem foretrak 
en anden for dem . Jeg véd ikke , om de overhovedet 
kan sætte dem ind i den situation ? « 
» Det kan jeg meget let , «  svarede Per leende . 
» For jeg har netop for ganske nylig været i et 
lignende tilfælde . « 
» Nej virkelig ! Ja — undskyld — jeg vil nødig 
være indiskret ; men det kunne virkelig interessere 
mig at vide , hvorledes en sådan fri fugl forholder 
sig i slige sager . Hvad gjorde de egentlig ? « 
» Hvad jeg gjorde ? Jeg tog mig naturligvis en 
anden . « 
» Å , meget godt ! Meget godt !  .  .  . Men dersom 
nu — ja undskyld mig — men i fald nu 
også denne anden skulle vise sig mindre pålidelig 

 . . . i det hele ikke svare til forventningerne . 
Hvad så ? « 
» Så tager jeg en tredje , en fjerde , en femte , 
-----herregud , der er jo kvinder nok i verden , 
hr . Neergård . « 
» Ja vist !  . . . Ja vist ! « 
Han vedblev i tanker at gentage dette  » Ja 
vist «  med lange mellemrum og stirrede samtidigt 
med et så stift og dog fraværende udtryk over 
på Per , at denne til sidst følte sig halvt uhyggeligt 
derved og besluttede at bryde op . Det var også 
bleven silde . Et par hastige bagervognes rumlen 
gennem gaden forkyndte netop , at morgenen stundede 
til ; og uvilkårlig påvirket af tanken herom 
blev Per mere nøgtern og begyndte allerede så 
småt at fortryde sin åbenmundethed overfor 
dette fremmede menneske . 
Men med ét rejste Neergård sig , gik et par 
gange uroligt frem og tilbage på gulvet og kastede 
sig igen i stolen . 
» Hør , «  udbrød han med en pludselig oprømthed , 
der dog langtfra gjorde noget naturligt indtryk . 
 » De er virkelig et morsomt menneske !  .  .  . 
Jeg er rigtig fornøjet over at have gjort deres 
bekendtskab . Véd de hvad ! Dersom de ikke 
ville tage mig det ilde op , kunne jeg have lyst 
til at gøre dem et forslag . « 
» Hvilket forslag ? «  sagde Per . 
» Ja , sagen kan måske i første øjeblik synes 

dem lidt underlig  .  .  . men efter hvad jeg nu 
kender til dem , vil de sikkert ikke tage den højtideligere , 
end den fortjener . Ser de — kort og 
godt — det er en af mine venner  . . . en nær 
pårørende  .  .  . der ligger for døden for tiden . 
Han er uhelbredelig syg  .  .  . har ikke langt igen 
.  .  . er syg både på legeme og sjæl  .  .  . Nå , 
det kommer for resten ikke sagen ved . Kort at 
fortælle altså  . . . da jeg forleden besøgte ham , 
var han i forlegenhed med , hvad han skulle 
gøre ved sine efterladenskaber . De består for øvrigt 
ikke i stort andet end noget nedarvet bohave , 
et par malerier , lidt bøger ,  . . . omtrent som 
de ser det her . Til sin familje vil han nemlig 
ikke overdrage dem . Han vil ikke have dem opbevarede , 
forstår de , — han forlanger udtrykkeligt , 
at de skal splittes for alle vinde , — og han 
ønskede nu blot , at han kendte nogen , hvem han 
kunne gøre lidt glæde — måske også nogen gavn 
— ved at testamentere ham , hvad han ejer . Det 
falder mig nu ind : måjeg ikke have lov at foreslå 
ham dem ? Jeg er overbevist om , at dersom han 
havde kendt dem , ville han være kommen på den 
samme tanke . De er netop sådan , som han ofte 
selv har ønsket at være .----nej — jeg be’r dem — 
dersom de ikke har noget mod mit forslag , må 
de ingen ting sige . Vi taler slet ikke mere derom . 
Som sagt , det hele er jo ikke af nogen betydning 
.  .  . en ren bagatel . Når gæld og boets andre 

forpligtelser er fyldestgjorte , er der såmænd ikke 
mange tusind kroner tilbage  . . . i det højeste til 
en udenlandsrejse eller lidt anden morskab ! « 
» Han er bleven fuld , «  tænkte ganske koldsindigt 
Per , der havde lagt mærke til , at Neergård 
i den sidste tid gentagne gange havde fyldt og 
tømt sit glas . Og virkelig så’ han også ud omtrent 
som en drukken mand . Hans indsunkne 
kinder , der et øjeblik havde været stærkt røde 
på det skarpe parti over de fremtrædende kindben , 
var atter bleven gustenblege , øjenhulerne 
sorte , hagen blå som på et lig . Også hans 
måde at tale på og især hans bevægelser , der 
ellers var så rolige og beherskede , røbede et 
menneske , der ikke længer havde herredømmet 
over sine nerver . 
» Ja , ja — det var jo ikke ilde , det , «  sagde 
Per , idet han slog hans tale hen i spøg , og 
greb sit glas for at tage afsked . Men da blev 
Neergård helt febrilsk og bad ham indtrængende 
om at blive . 
» Hvorfor vil de gå ?  .  .  . Det er jo ikke silde . 
Bliv dog i hvert fald lidt endnu  . . . Er her ikke 
kvalmt herinde ? Lad os lukke lidt op , «  sagde han 
og gik hen og slog et vindue op , så den friske 
frostluft for ind i stuen og fik lampen til at ose . 
» Se-se , «  tænkte Per , der erindrede sig hin 
natte-samtale med den store Fritjof henne i  » Gryden «  . 
 » Begynder nu også han at se spøgelser ! « 

» Drik dog ! «  vedblev Neergård og kastede sig 
igen i stolen .  » Vinen er god  . . . Vi har også 
siddet her og snakket os så melankolske . Lad 
os tale om noget andet . Er der noget nyt i 
byen ?  .  .  . Tag dem dog en frisk cigar !  .  .  . 
Vil de have en stærkere ?  .  .  . « 
Men Per lod sig ikke overtale . Han sagde 
» Tak for i aften «  , drak ud af sit glas og rejste sig . 
Da Neergård nogle minutter senere , efter at 
have lukket sin gæst ud , var vendt tilbage til 
stuen , blev han stående foran det åbne vindue 
og blev ved at følge lyden af Pers frejdige , taktfaste 
skridt , lige indtil den tabte sig i gadens stilhed . 
Med hånden tungt støttet mod vinduesposten 
stod han derefter endnu nogen tid og så’ ud 
over den slumrende by med de månebeskinnede 
Tage . Skrås over for ham rugede nationalbankens 
tunge masse som en mægtig sarkofag , 
en konges mausoleum , hvorover stjernehimlen 
pragtfuldt hvælvede sig . En skildvagt i rød kappe 
stod — belyst af skæret fra en lygte — nede 
foran dens indgang og lænede sig sovende mod 
skilderhuset med geværet trofast i sin favn . Et 
medynksfuldt smil bevægede uvilkårligt Neergårds 
læber ved dette syn  .  .  . Men nu lød en 
ny vognrumlen nede i gaden , og lidt efter hørtes 
menneskestemmer og klaprende træsko fra en 
af sidegyderne . Der faldt ham i det samme et 
citat på læben : 

» Nu er det lysets trolde , 
nu er det dagens larm — « 
Og idet han med en langsom , sky bevægelse 
vendte sig om imod den tomme stue , hvor lampen 
stod og brændte med en lang , rygende ildtunge 
ud af glasset og kastede et flakkende skær over 
de gamle møbler og alle familjeportrætterne over 
skrivebordet , fortsatte han i tankerne : 
» Ja , øver jeg én gang et storværk , 
det bliver en mørkets dåd . « 



fjerde kapitel 



en mørk og tåget aften steg en tynd , sortklædt 
herre af sporvognen ved hjørnet af 
grønningen , gik forbi husarkasernen og skråede 
over det lille trekantede torv for enden af store 
Kongensgade . Med den ene hånd bag på ryggen , 
den anden om håndtaget på en paraply , som 
han for hvert skridt stødte kraftigt mod gadens 
stenbro , gik han derpå langsmed nyboderskvarteret , 
idet han ved det matte lygteskær 
undersøgte navnene på alle gadehjørnerne . Da 
han var kommen forbi hele rækken uden at 
finde det navn , han søgte , og da der på den 
øde plads ikke var et menneske , han kunne 
spørge , drejede han på må og få om et af 
hjørnerne og blev hurtigt ganske vildfarende i 
den labyrint af mennesketomme , aldeles ensartede 
og kun halvt oplyste smågader , hvoraf 
Nyboder består . I de lange , énetages husrækker 
var alle vinduerne i de lave stuelejligheder omhyggeligt 
tilskoddede ; kun gennem en lille rund 
eller hjerteformig glug i hvert halvtag trængte der 
lys ud i den mørke gade . Men indefra , bag skod( terne , 

hørtes overalt stemmer , barnegråd , harmonikamusik 
eller sang — alt sammen så tydeligt , 
at han godt havde kunnet følge en hel samtale 
ude fra fortovet . Hist og her åbnedes en dør , 
og en kone i nattrøje slog en potte ud i rendestenen , 
eller en mand lod en lille hund slippe et 
øjeblik ud i det fri . 
Da den sortklædte herre langt om længe ved 
at udspørge de enkelte personer , han undervejs traf 
på , havde fundet Hjærtensfrydsgade , fortsatte han 
her sin undersøgelse , idet han ved hjælp af svovlstikker 
efterså’ numrene over dørene , indtil han 
nåde det hus , hvor Per Sidenius boede . Først 
ledte han med hånden efter en klokkestreng , og 
da han ingen fandt , løftede han med besvær den 
tunge klinke og trådte under et par kraftige 
rømninger ind i den lille , mørke forstue . I det 
samme åbnedes døren fra stuelejligheden , hvor 
en yngre skibstømrerfamilie boede ; og over skuldrene 
og det glatkæmmede hoved af en lille kone 
med et barn ved brystet strømmede lampelyset 
derindefra ud imod den fremmede og belyste et 
ungt men blegt , glatraget ansigt med let betændte 
øjelåg og små , lyse bakkenbarter under 
ørene . 
» Boer der ikke en hr . Sidenius her ? «  spurgte 
han uden at hilse . 
» Jo , — han boer derinde i bagstuen . Men 
han er ikke hjemme i øjeblikket . « 

» Ja så !  .  .  . Det er muligvis hans værtinde , 
jeg taler med ? « 
» Nej . Han boer hos Olufsens deroppe på 
salen  .  .  . Jeg skal kalde af madammen . « 
I det samme knagede den stejle stigetrappe 
under vægtige trin , og madam Olufsen , der havde 
stået og lyttet deroppe bag sin dør , viste sig 
i trappegabet med en lille bliklampe i sin 
hånd . 
» Ville den herre tale med hr . Sidenius ? « 
Spurgte hun . 
» Ja , — men han er nok ikke hjemme , efter 
hvad jeg hører , «  svarede den fremmede med et 
blik og i en tone , som ville han gøre hende 
medansvarlig for , at han var gået forgæves .  » Er 
det længe , siden han er gået ? « 
» Nej , det er bare et øjeblik  .  .  . Han kommer 
vist ikke tilbage for det første . « 
» Nå således . Ja ja  .  .  . Farvel . « 
» Fra hvem skal jeg hilse ? «  spurgte madam 
Olufsen . Men han var allerede ude af døren . 
» Det var da vist en præst , «  sagde den lille 
skibstømrerkone helt perpleks . 
» Han kunne godt se ud til det , «  svarede madam 
Olufsen , halvt i tanker , mens hun fulgte den bortdragende 
lyd af den fremmedes skridt og af 
dupskoen på hans paraply . 
» Hvad mon han dog kunne ville ? «  vedblev 
den anden nysgærrig . 

» Ja , det kan man jo aldrig vide , «  svarede 
madam Olufsen , utilbøjelig til i denne tid at indlade 
sig i nogen ordveksling om sin logerende . 
Hun sagde kort  » Godnat «  og vendte tilbage til 
sin stue . Her sad højbådsmanden med et par 
store sølvbriller ude på næsetippen og læste i 
» Den bortrømte negerslave eller skibbruddet ved 
malabarkysten «  , en roman i fjorten bind , som 
han hver vinter forskaffede sig fra jomfru Jordans 
lejebibliotek og nu for tyvende gang gennemlæste 
med samme spænding og beundring . 
» Det var vel en , der ville snakke med ingeniøren ? « 
Spurgte han uden at løfte øjnene fra 
bogen . 
» Ja det var , «  svarede madam Olufsen , lagde en 
skovlfuld tørvegumlinger på ilden i kakkelovnen , 
slog med en lille frysende bevægelse et 
uldsjal om sine skuldre og satte sig på stolen 
ved siden af ovnen med sit strikketøj . Hun var 
ikke af mange ord i disse dage , — så bekymret , 
ja modfalden var hun bleven på grund af sin 
logerendes stadig letsindigere levevis . Han var 
nu næsten aldrig hjemme uden et par nattetimer , 
kom blot regelmæssigt to-tre gange i løbet af 
dagen kørende i åben drosche for at høre , om 
der var kommen noget brev til ham . Når han 
havde fået at vide , at der intet var til ham , og 
i den anledning havde holdt et frygteligt hus med 
Trine , der aldrig mere kunne gøre ham tilpas , 

hverken børste hans frakker pæne nok eller pudse 
hans støvler tilstrækkeligt blanke , kørte han bort 
igen — altid med en cigar i munden og nye handsker 
på og en blomst i knaphullet . Han havde 
også et par gange ytret , at han vistnok så’ sig 
nødt til at flytte , og at han tænkte på at leje sig 
en lille lejlighed for at være mere ugenert . 
Madam Olufsen begyndte at frygte for , at han 
for alvor var kommen på afveje . Selv fortalte 
han , at han havde arvet , og gav en forrykt historie 
tilbedste om den kongelige fuldmægtig , som 
i den foregående uge havde begået selvmord , 
hvad der havde stået så meget om i bladene . 
Men hun troede ikke længer på hans fortællinger . 
Desuden havde hun for nogen tid siden haft 
besøg af en gammel , smudsig bondemand , der 
meget ængstelig havde forhørt sig hos hende om 
hans forhold , og som til sidst , da hun trængte 
ind på ham , lod forstå , at han havde forstrakt 
den unge herre med et større lån . 
Per befandt sig i dette øjeblik henne ved frue 
plads , på det samme mørke hjørne , hvor han 
for et par uger siden forgæves havde ventet på 
Fru Engelhardt . Han havde om eftermiddagen 
endelig modtaget det utålmodigt ventede brev , 
hvori hun tilstod ham det første stævnemøde , 
idet hun samtidigt meddelte , at hendes mand om 

morgenen var rejst til Berlin i et forretningsanliggende . 

han kom da ikke heller til at vente mange minutter 
efter den fastsatte tid , før en lukket drosche 
rullede frem fra sidegaden og standsede ud for 
ham . En lyst behandsket hånd viste sig i vinduesåbningen . 
Per rev vogndøren op og krøb ind 
efter at have givet kusken besked om at køre til 
en bekendt restavration ved kongens Nytorv . 
Men allerede på vejen derhen beredtes der ham 
en skuffelse . Han havde ventet at finde hende 
urolig og forvirret  . . . at se hende skælve under 
pelsværkskåben af angst for det skridt , hun var 
ved at begå . Han havde endog forberedt sig på 
nogle passende talemåder , der kunne berolige 
hende og på lempelig måde overvinde hendes 
naturlige skamfuldhed . Men han fik aldeles ingen 
brug for sine overtalelsesgaver . Han var næppe 
kommen til sæde i vognen og havde kysset hendes 
hænder til tak , fordi hun var kommen , før 
hun kastede sig op på hans skød ligesom en 
glædespige og knugede ham ind til sig med en 
voldsomhed , så vejret næsten forgik ham . Idet 
de steg op ad den stærkt belyste trappe til restavrationen , 
der lå på første sal , tilhyllede hun 
vel sit ansigt ; men så snart de var kommen ind 
i det for dem bestemte kabinet , hvor dog 
både opvarteren og en lille taffeldækker gjorde 
dem til genstand for den nysgærrigste opmærksomhed , 

viste hun igen en utvungenhed , som 
befandt hun sig ganske hjemme der . Mens Per ikke 
var fri for at føle sig lidt genert i den ham uvante 
situation , afførte hun sig straks både kåben og 
hatten , ordnede nynnende sit hår foran spejlet 
og satte sig i hele sin bredde midt i sofaen bag 
det dækkede bord . Ved sammensætningen af 
menuen valgte hun netop de kostbareste lækkerier , 
den allerdyreste champagne ; og ikke så 
såre var opvarteren og hans lille følgesvend 
forsvundne , før hun i kådhed begyndte at bombardere 
ham med nogle hvide blomsterbær , som 
hun plukkede fra bordopsatsen . 
Per var bleven tavs . Han kunne ikke frigøre 
sig for den tanke , at det næppe var første gang , 
hun befandt sig her under lignende omstændigheder ; 
— det forekom ham endog , at han på 
opvarterens rødmossede ansigt havde set et 
behersket genkendelses-smil brede sig mellem 
bakkenbarterne , idet de trådte ind . En dump 
vrede , en rasende skinsyge bemægtigede sig et 
øjeblik hans sind . Med dybe rynker i sin pande 
sad han længe ganske stum og betragtede hende 
over bordet . Hun var sortklædt , stærkt snøret , 
smækker om midjen som en ung jomfru men 
bred over skuldren , bugnende over barmen , 
hvis hvide hud skimtedes gennem en stor , sort 
kniplingsfichu , der foran faldt ned over kjolens 
dybe udskæring . 

» Hvorfor ser de sådan på mig ? «  spurgte 
hun koket med hovedet på siden og med de 
brune , blanke øjne spillende af en lidt anstrengt 
ungdommelig lystighed .  » Du gode gud , de mønstrer 
mig jo formelig !  . . . Er der noget i vejen 
med mit toilette ? « 
» Nej — det er der vist ikke . « 
» Men så smil dog lidt !  .  .  . Eller er de altid 
så alvorlig ?  .  .  . Kunne jeg bare finde et bær 
endnu , skulle de få det lige midt på næsen , 
de stygge brummebjørn ! « 
Per svarede ikke men fortabte sig — halvt 
mod sin vilje — i betragtningen af hendes hænder , 
mens disse ivrig søgte mellem opsatsens 
halvvisne blomster og blade . Det var første 
gang , han så’ dem uden handsker på . Ganske 
bleg af betagethed nød han synet af deres 
buttede form , af de korte , bløde , bøjelige fingre , 
af den lille række smilehuller , der under håndens 
bevægelser åbnede og lukkede sig over 
knoerne som småbitte rosenrøde munde ,  .  .  . 
Forjættelser om al den hvide herlighed , hendes 
sorte kjole endnu skjulte for hans blik . Og i det 
samme frigjorde han sig for den mørke misstemning , 
som skuffelsen havde oparbejdet hos ham . 
For Pokker — sagde han til sig selv — der var 
ingen grund til at blive sentimental . Hvad vedkom 
egentlig hendes fortid ham ? Blev hun mindre forlokkende 
dejlig , fordi han ikke netop var den 

første , hun begunstigede ? Om hun så havde haft 
hundrede elskere før ham , hvad betød det overfor 
den kendsgærning , at hun nu fuldt ud var 
hans , hans ejendom , hans erobring  .  .  . ? 
Han så’ med ét hendes hænder flagre som 
et hvidt duepar op i luften og hørte hende triumferende 
udbryde :  » Her fandt jeg endelig ét  .  .  . 
Pas nu på ! «  han fangede i flugten det ham tilslyngede 
bær men greb i det samme om den 
hånd , der havde kastet det , og ville i sin henrykkelse 
trække den til sig over bordet for at 
føre den til sine læber , da døren blev slået op 
og opvarteren og hans følgesvend viste sig med 
anretningen . 
Nu blev champagnen skænket op , fadene afdækkede ; 
og da de igen var bleven alene , løftede 
han sit glas til en hyldingsskål og drak det ud 
til bunden . Alligevel vedblev der , uden at han 
forøvrigt selv mærkede det , at være noget afdæmpet 
i hans væsen , noget resigneret i det hede 
blik , hvormed han under måltidet ufravendt betragtede 
hende . Ligesom hin aften , da han var 
Ivan Salomons gæst , sad han omgiven af kongelige 
retter ; men det var denne gang ham , der 
lod delikatesserne urørte , medens Fru Engelhardt 
var  » Naturbarnet «  , der uden overdreven følsomhed 
lod sig maden smage og endog en gang lod opvarteren 
kalde ind for i temmelig opbragt tone 

at bebrejde ham , at gåseleverpostejen ikke var 
tilstrækkeligfrisk . 
Mens de sad ved desserten , kom Per ret 
naturligt til at tale om Neergårds gådefulde 
selvmord , der havde vakt en overordentlig opsigt 
omkring i byen og jo desuden på en overraskende 
måde havde fået betydning for ham 
selv . Han udtalte som noget , der ikke kunne 
være genstand for tvivl , at Neergård havde 
været sindssyg , og han beskrev til bevis herfor 
omstændeligt deres sammenkomst natten før selvmordet 
og den overnervøse sindstilstand , hvori 
han hen på morgenen havde testamenteret ham 
sine efterladenskaber , uden at Per den gang selv 
havde forstået , hvad der foregik . Han meddelte tillige , 
hvad der rygtevis fortaltes , at der havde været 
kvindehistorier med i spillet . I hvert fald skulle 
hans værtsfolk have ymtet om en tilsløret dame , 
som en times tid efter , at liget var bragt ud af 
huset , var kommen kørende i drosche og uden 
at ane noget havde ringet på hans dør og siden 
sendt en kurv fuld af roser til hans kiste . 
Mens Per talte , sad Fru Engelhardt med den 
ene albu på bordet og lod spidsen af sin lillefinger 
glide langsomt rundt langsmed randen af 
hendes glas . Hun gav sig et halvt fraværende udtryk ; 
lod , som om hun velvilligt men ikke særdeles 
interesseret hørte efter , hvad han meddelte . 
Da Per ikke desmindre vedblev at fortælle og 

at give stadig mere detaillerede oplysninger om 
den mystiske sag , af hvilken han selv var ikke 
så lidt opfyldt , begyndte hun at vise tegn på 
utålmodighed . Hun tog en vindrue fra frugtskålen , 
dyppede den i sit glas og gav sig til at 
suge på den ; afbrød ham undskyldende med et 
spørgsmål om en helt anden sag , der  » pludselig 
faldt hende ind , «  og lod derefter endnu en gang 
ringe på opvarteren for at få frisk is og sodavand . 
Da Per endda ikke syntes at ville slippe 
emnet , rejste hun sig op , sagde  » Tak for mad « 
Og gik hen til et opslået klaver , der stod ved 
vinduet . 
» Hvad skal jeg spille ? «  sagde hun , efter at 
have prøvet det ved et par lange løb op og ned 
ad tangenterne .  » Kender de denne ? «  spurgte 
hun , og et bedøvende væld af falske toner strømmede 
ud af instrumentet . —  » Waldtraum «  , forklarede 
hun midt under udførelsen , selv ret betaget 
af spektaklet . 
Per var atter bleven tankefuld . Det kunne 
ikke andet end være ham påfaldende , at hun 
viste så ringe opmærksomhed for denne sag , 
der dog angik et menneske , som havde hørt til 
hendes bekendtskabskreds , ja havde været hendes 
kavaller og trofaste beundrer . Som noget ubestemmeligt 
sort og uhyggeligt flagrede den tanke 
ind i hans bevidsthed : om Neergård kunne 
have været noget mere ? Om hendes ligegyldighed 

måske var forstillelse ?  . . . Men han fik ikke tid 
til andet end netop at gribe tanken i flugten for 
at slippe den igen . Foruroliget af hans tavshed 
standsede Fru Engelhardt pludselig sit spil , rejste 
sig og lagde bagfra sine fyldige arme omkring 
hans Hals , idet hun tvang hans hoved bagover , 
så deres blikke mødtes . I flere minutter udforskede 
de hinanden uden at tale . Nu og da 
dalede bløde , bedøvende Kys ned over hans pande , 
hans øjne , hans kinder  .  .  . indtil hendes læber 
med ét søgte hans mund og med pludselig vildhed 
sugede sig fast dér ligesom for aldrig at slippe 
den mere . Så hviskedee hun ham ind i øret : 
» Lad os gå ; «  og uden at ville vente på kaffen 
og likørerne , som hun dog selv havde bestilt , tog 
hun sit ydertøj på ; hvorefter de kørte hen til et 
hotel , i hvis bog de lod sig indskrive som hr . og 
Fru Svendsen fra Århus . 
Men gang efter gang i nattens løb , mens Per 
lå vågen ved hendes side i det halvt oplyste 
Kammer , sneg den mørke mistanke sig atter over 
ham med stedse uafviseligere magt og voldtog 
ham til sidst som et knugende mareridt . Med helt 
uhyggelig klarhed fremtrådte efterhånden for 
ham hine nattetimer i Neergårds stue . Han 
erindrede sig pludselig ord , som han knap nok 
havde hørt , betoninger , som han den gang slet 
ikke havde lagt mærke til , men som nu gjorde 
ham både kold og varm . Han genoplevede som 

i en vision den hele sammenkomst ,  .  .  . så’ 
Neergård ligge dér tungt henstrakt i den store 
gyngestol med benene overkors og stirre over 
på ham med sit på én gang udslukte og årvågne 
blik ,  .  .  . dette mærkelige blik , hvis halvspottende 
udtryk af medlidenhed han først nu ret 
fik øje for . Også mindedes han nu , hvad Ivan 
Salomon havde fortalt om ham ,  .  .  . om den påtænkte 
ansættelse ved diplomatiet , som Neergård 
i det sidste øjeblik selv havde forhindret , fordi han 
ikke ville forlade København . Og han sammenholdt 
hermed Neergårds bitre ytringer om kvindeforbindelser 
og om mænds  » burreagtige «  hængen 
ved den én gang vundne Maren malkepige , — 
ytringer , som han den gang havde smilet af og 
ikke lagt nogen større betydning i , men som nu 
blev ved at lyde for hans øre som nødskrig fra 
en druknende . 
Han var ikke længer i tvivl : den kvinde , der 
lå dér med åben mund og sov i hans arme , 
hørte også med til de efterladenskaber , som 
Neergård havde givet ham i arv og eje ,  . . . ja , 
det var netop hende , der havde været denne mands 
» Skæbne «  og ved sin troløshed havde drevet 
ham i døden . 
Og han — han selv — var hendes medskyldige 
 ! 
En dyb forfærdelse sneg sig langsomt ind 
over ham og lagde sig som bly over alle hans 

lemmer . Det var til sidst for hans øjne , som 
om Neergårds nøgne hoved dukkede frem 
overalt i det halvt oplyste Kammer . Det var for 
alle hans overophidsede sanser , som om den dødes 
skygge bevægede sig rundt i rummet ,  .  .  . han 
syntes til sidst endog at kunne fornemme ligkulder 
trænge gennem tæpperne i hans seng . Hen over 
hans ansigt strømme de i hede bølger de regelmæssige 
pust af Fru Engelhardts åndedræt ; men også 
disse fik ham til at fryse . Han tænkte : der ligger 
nu hun og sover så sødeligt som et uskyldigt 
barn . Næppe er liget af den , hun har elsket , 
bleven begravet , før hun lysten som en abe gotter 
sig i en andens favn . Hun har akkurat kunnet 
styre sin utålmodighed så længe , indtil hans 
dødsanmeldelse er forsvunden fra aviserne  .  .  . 
Ikke en gang , indtil folkesnakken er forstummet 
om hans navn ! 
Han ville bort fra hende  .  .  . helst straks . 
Synet af hende indgød ham med ét en sådan 
væmmelse , at han ligefrem ikke udholdt hendes 
nærhed . 
Sagte , for ikke at vække hende , drog han sin 
arm bort under hendes hoved og stod lidt efter 
op . Han anså’ det for rigtigst — også for hendes 
skyld — at tage bort uden afsked , at undgå al 
forklaring . Nede hos portneren ville han skrive 
en lille billet ,  .  .  . blot med et eneste ord : Neergård 
 ! 

så lydløst , som han formåede det , begyndte 
han at klæde sig på . Alligevel vågnede hun . 
Med et lille suk vendte hun sig tungt i sengen , slog 
den ene arm over hovedet og sagde halvsovende : 
» Hvad ? Er du oppe ? « 
Han bad hende om blot at sove videre , — og 
næsten før han havde sagt det , sank hendes øjenlåg 
i . Med et mat forsøg på at smile sov hun 
atter ind . 
Per fuldførte nu i hast sin påklædning . 
Men forinden han forlod kammeret , kastede han 
endnu et blik hen på sengen og betragtede 
den hvide skikkelse , der lå dér i en uskøn 
stilling lige på ryggen , med begge armene bredt 
ud til siden , det ene knæ løftet . Hele den yppige 
overkrop var blottet ; de smalle skulderstropper , 
der skulle holde linnedet oppe , var gleden ned 
over armene , så barmens svulmende kødmasse 
lå ganske udækket . Udover puden flød det 
mørke hår i vild uorden ; hovedet lå på 
siden , lidt nedadbøjet ; ansigtet var blegt af udmattelse . 
Mod sin vilje blev Per en stund stående 
ved sengens fodende , fængslet af synet , tankefuld , 
 . .  . tvivlrådig . Hans hjerte bankede tungt . 
En ukendt angst betog ham . Trods al sin harme , 
sin afsky følte han sig atter mægtigt hendragen 
af disse hvide arme , af dette brede , roligt åndende 
bryst , af disse halvåbne læber , der endnu 
blussede af favntagets Kys .  .  .  . Han næsten 

ræddedes over sig selv . Han , for hvem kærligheden 
hidtil kun havde været et lifligt tidsfordriv , 
kvinden et attråværdigt men ganske 
ufarligt stykke legetøj , begyndte med ét at ane 
og skælve for de magter , der driver deres lønlige 
spil med menneskenes viljer , tumler med liv og 
død og lykke som stormen med det faldende 
blad . For første gang i sit liv følte han sig i 
kamp med de dæmoner , som han ikke havde 
villet tro på og overlegent havde smilet af . Ordene 
» Dødens og djævelens værk «  lød pludselig i 
hans øre med faderens myndige stemme og fik 
ham til at blegne . 
I det samme slog hun sine brune øjne op , 
vækket af hans vedholdende stirren . Endnu fortumlet 
af søvnen strøg hun med bagen af hånden 
hårtjavserne bort fra panden og rejste sig 
overende . 
» Hvad er det ?  . . . Er du påklædt ! « 
Han nikkede — langsomt . 
» Er det morgen allerede ? « 
» Nej . « 
» Men hvad skal det da sige ?  . .  . Hvorfor står 
du dér ?  . . . Er du bleven syg ? « 
» Nej  .  .  . endnu ikke . « 
» Endnu ikke ?  .  .  . Hvad mener du ?  .  .  . Du 
ser sådan på mig . Hvad fejler dig dog ? « 
» Jeg mener bare , at jeg vil sikre mig imod at 
blive syg  .  . . dødssyg  .  . . sådan som Neergård ! « 

» Jeg forstår ikke et ord !  .  .  . Hvad er der 
hændt dem , menneske ! Så tal dog ! « 
» Nu vel . Jeg skal forsøge at tale tydeligere . 
Jeg vil forhindre — ser de — at den ulykke en 
gang skal hænde , at de også hos mig kommer 
for sent til et stævnemøde , f . Eks . netop en time 
efter , at liget er bragt ud af huset . Jeg vil 
også spare dem for yderligere udgifter til blomster . 
Tænk ! En hel kurv fuld af roser ! Det 
var virkelig overdådigt  .  .  . bare for en elsker !  .  .  . 
Ja vist , højtærede frue ! Sæt kun munden i lave 
til en lille løgn ! Lad os høre lidt om — « 
» Hør , nu synes jeg , det er på tide , de giver 
mig en forklaring på disse optøjer , «  afbrød hun 
ham fuldkommen behersket og i bydende tone . 
» Har de drukket , Neergård ? « 
End ikke denne uheldige fortalelse bragte 
hende ud af fatning , så bleg hun også var . 
For Per derimod blev den det giftstik , der fik 
hans sagtmodighed til at briste . Han bøjede sig 
frem over sengens fodstykke og slyngede hende 
foragteligt ordet  » Tæve «  lige ind i ansigtet . Så 
vendte han sig bort og gik . I døren hørte han 
hende med ét skrige op ligesom en fiskekælling , 
kalde ham for  » en ækel dreng  .  .  . sådan en 
laban og løgnehals «  . Han tænkte et øjeblik 
på , om han ikke skulle gå tilbage og varme 
hendes øre lidt ; men han opgav det , nøjedes 
med et skuldertræk og gik . 

da han , efter at have vækket portneren og 
afgjort regningen med ham , atter befandt sig ude 
på gaden , tændte han sig en cigar for straks  » at 
ryge heksen ud af sin bevidsthed «  . Opstrammet 
af den friske natteluft gjorde han sig i det hele 
umage for at tage sagen halvt humoristisk ,  .  .  . 
Betragte den ganske nøgternt . Han ville ligesom 
ikke længer tilstå for sig selv , hvor dybt et indtryk 
den havde gjort på ham . Mens han på 
må og få drev gennem de mørke gader , søgte 
han at indbilde sig , at al den skade , der var sket , 
indskrænkede sig til et krøllet skjortebryst og det 
halve hundrede kroner , som spasen havde kostet 
ham . Men han fik alligevel ikke bugt med sin 
ophidsede sindsstemning . Bag alle hans kåde 
betragtninger over nattens tildragelser lurede en 
bitter forudfølelse af , at disse timer næppe ville 
blive uden indflydelse på den  » Appetit på livet «  , 
som Neergård havde misundt ham . — — det 
lede fruentimmer ! Hvem kunne vide , hvor 
mange andres død og elendighed hun havde på 
sin samvittighed . Når han tænkte på , hvorledes 
hun forleden på ballet havde villet tvinge 
ham til at danse med den unge , blonde dame , bare 
fordi denne et øjeblik syntes at interessere Neergård , 
forstod han rigtigt , med hvilken dæmonisk 
skinsyge hun ligesom en edderkop blev ved at 
indspinde og bevogte sine ofre , endog dem , hun 
allerede havde udsuget , — og det løb ham koldt 

ned ad ryggen ved at tænke på , hvor nær han selv 
havde været ved at blive hængende i hendes spind ! 
Skønt dagen — efter klokkeslettet at regne — 
skulle være i frembrud , var det endnu ganske 
mørkt . En kold tåge lå så tæt over byen , at 
endogså lygteskæret havde vanskeligt ved at gennemtrænge 
den . Og alle vegne var der endnu øde og 
stille . Hist og her gik en mand og fejede gaden ; 
men disse ensomme skikkelser så’ i den grå 
dis så besynderligt uvirkelige ud , — syntes på 
mystisk måde at tilhøre mørket og natten og at 
måtte forsvinde med det første dagskær . Kun i 
bagerbutikkerne var der lys , og gennem de 
åbne døre strømmede en indbydende Duft af 
friskbagt brød ud på gaden . Udenfor en sådan 
bod standsede Per et øjeblik og iagttog en 
lille scene mellem en fiks bagerjomfru , der stod 
oppe på en trappestige i færd med at anbringe 
store plader i en reol , og en halvnøgen 
svend , der sad på en disk tæt under hende og 
dinglede med benene . Han kunne ikke høre , 
hvad de sagde ; men svendens brede grin og 
den drillende måde , hvorpå hun med foden 
værgede sig mod hans nærgående tilnærmelser , 
røbede tilstrækkelig tydeligt arten af deres underholdning . 

» Rimeligvis også et eller andet bedrag , «  tænkte 
han , idet han fortsatte sin gang .  » Og endda på 
fastende hjerte ! — ja , hvordan var det , Neergård 

sagde ? Man skal ikke ønske sig erfaringer ; 
de forskønner ikke tilværelsen  .  .  . 
Å nej ! « 
Ud fra en berygtet smøge hastede en lille 
herre med opsmøget frakkekrave og hatten dybt 
ned over øjnene . I en anden gade trak to fulde 
sjovere afsted med hinanden under et dæmpet 
mundhuggeri . Det var nattens sidste efternølere , 
der søgte hjem , før dagen beskinnede deres gærninger . 
Og nu begyndte byen for alvor at vågne . 
Aviskoner skyndte sig langsmed husmurene på 
store slæber ; arbejdsmænd — to eller tre i 
følge — kom gående midt ad kørebanen under 
en mægtig træskoklampren ; små kælderbeværtninger 
blev åbnede og en enkelt tobaksbod . Og 
endelig gav fabrikspiber sig til at lyde , nu fjernt , 
nu nær , til sidst alle vegne fra ,  . . . et hundredstemmigt 
kor , der ligesom utålmodigt forkyndte , 
at den alt for lange nat var til ende , og at arbejdet 
ventede . 
Da Per hen på morgenen kom tilbage til 
Hjærtensfrydsgade , følte han et ejendommeligt 
velbehag , en ukendt tryghed , ved igen at være 
hjemme . Han begyndte straks at klæde sig af 
for at hvile sig lidt . Uvilkårligt nynnende gik 
han frem og tilbage i sine to små Stuer , løste 
sit slips , tog knapperne af sine manschetter og 
stak fødderne i sine tøfler , der stod foran sengen 

nøjagtigt på samme sted , hvor han var vant til 
at finde dem . Udenfor havde en bleg martssol 
efterhånden gennemtrængt tågen . Vinduerne 
ud til den lille have stod åbne ; et genskin fra de 
bagved liggende huses solbelyste tegltag kastedes 
ind på hans væg og bortjog al den kælderagtige 
skummelhed , der på mørke dage kunne gøre 
værelserne ret uhyggelige . Udenfor i pæretræet 
sad et stærepar og satte solskinnet og forårsforjættelserne 
i musik ; og lokket af denne lyd 
stillede han sig i skjorteærmer hen ved vinduet 
og så’ ud . 
Som han stod dér og trak sit ur op og samtidig 
lod blikket glide hen over genbohusenes lange 
række smårudede salsvinduer , som han havde 
udsigt til over plankeværket , faldt hans øje på 
en ældre kone , der sad halvt skjult bag et par 
blomstrende gyldenlakker og strikkede . Udenfor 
på den solbeskinnede mur hoppede en irisk i et 
grønmalet bur ; og i vinduet ved siden af , der 
åbenbart hørte til den samme stue , sås en 
anden — en yngre — kvinde , der smilte fornøjet 
til noget nede på gulvet  . . . et barn rimeligvis , 
der lå og legede . Han kunne længe ikke få 
sine øjne derfra . Ligesom alt , hvad der denne 
morgen havde mødt ham , syntes også dette lille 
hverdagsbillede at ville tale indtrængende til ham 
om en stille , beskeden lykke , som han hidtil så 
hovmodigt havde ringeagtet ; en lykke , som var den 

eneste sande og bestandige . Og han sagde ganske 
højt til sig selv :  » Der er sgu vist alligevel noget 
om det . « 
Pludselig opdagede han noget , der rørte sig 
inde under stikkelsbærbusken i havens ene hjørne . 
Det viste sig at være Trine , der lå dér og knælede 
på den bare jord , omgiven af en samling tomme 
urtepotter . 
» Hvad Pokker er det , de bestiller dér ? «  udbrød 
han . 
Hun rettede sig lidt i vejret og strøg med 
den ene arm en hårtjavs bort fra panden for 
at skjule den forvirring , der bestandig greb hende , 
når han tiltalte hende . 
» Jeg kommer ny jord i urtepotterne , «  svarede 
hun sagte . 
» Nå ! Ja det er jo også forårsarbejde . 
Hvad er det så for blomster , de har ? « 
» Der er to roser og en myrte og en nerium . « 
» Roser og myrter , det lyder jo helt poetisk , « 
Sagde han og betragtede hende med en interesse , 
som han i første øjeblik ikke selv rigtig forstod . 
Som hun lå dér på knæ mellem forårets spirende 
grønne , rødkindet af sit arbejde og med 
den sorte muld på fingrene , dannede hun en 
så sælsom modsætning til den kvinde , han 
nys i lede havde forladt , at han uvilkårlig 
grebes af synet . Skønt han godt så’ , at hun 
stadig ikke var nogen skønhed , følte han det i 

dette øjeblik som noget af en vederkvægelse at 
betragte hendes troskyldige og uberørte lille person . 
Der var for ham ligesom noget nyskabt over 
hende i denne vårfriske morgen  .  .  . noget af en 
solomstrålet Eva , netop udgået af skaberens 
hånd . Om det så var hendes indskrænketbed , 
betog den ham , fordi den syntes ham et 
rørende udtryk for naturens egen hellige enfold . 
» Hør «  — sagde han —  » kan jeg ikke få et 
par af de dér blomster herind til mig ? Jeg kunne 
nok lide at have lidt at pynte op med . « 
» Det kan vist ikke lade sig gøre , «  svarede 
hun , atter bøjet over sit arbejde . 
» Hvorfor ikke ? Er der nogen anden , der skal 
have dem måske ? « 
» Det ved jeg ikke . « 
» Øj , øj ,  .  .  . de skulle da vel aldrig være tiltænkt 
kæresten — hvad  , Trine ? Jeg har jo hørt 
en lille fugl pippe om en ung mand , der går 
på frierfødder her i huset . Og — vent lidt — 
var det ikke dem selv , der i går fortalte , at 
samme unge mands værdige fader— flensborgerskipperen 
— var kommen her til byen , og at de 
gamle deroppe skulle hen og besøge ham i 
dag ? « 
Trine var med ét bleven bleg og svarede ikke . 
Det forholdt sig nemlig ganske rigtigt med den 
frierhistorie . En gammel ven af huset havde 
til højbådsmandens anbefalet sin søn , en skikkelig 

sømand , som der ikke var andet at udsætte på , 
end at heller ikke han havde noget at give bort , 
hvad forstand angik ; hvorfor begge parter var 
bleven enige om , at Trine og han jo måtte 
siges at være ligesom bestemte for hinanden af 
højere magter . 
Underholdningen blev nu afbrudt ved en 
kraftig banken på Pers kammersdør . Det var 
madam Olufsen , der kom ind for at aflægge 
besked om den herre , der den foregående aften 
havde været der og spurgt efter Per . Hun sagde , 
at det syntes at have været den fremmede magtpåliggende 
at få ham i tale . 
» Så-å  .  .  . Hvad var det for en herre ? « 
Spurgte Per . 
» Jeg véd ikke ; han har ikke været her før . 
Det var sådan en ung , bleg mand med røde 
bakkenbarter . « 
Naturligvis en rykker , — tænkte Per . Nå ! 
Ligemeget ! Godt , at det nu snart blev forbi 
med det uendelige pengevrøvl ! Han glædede sig 
af hjertet til den dag , da han kunne betale sin 
gæld , få sine indviklede affærer bragt i orden , 
i det hele igen få sat lidt skik på sin levevis . 
Såsnart hans arv efter Neergård blev ham udbetalt , 
skulle alting klares  .  .  . først og fremmest 
» Jøden «  . Den forbandede blodsuger ! 
Madam Olufsen blev stående i den åbne dør , 
som hendes høje , sværlemmede skikkelse næsten 

ganske udfyldte . Hun stod med den ene hånd 
i siden og iagttog med mistro — under halvlukkede 
låg — den stråleglade Per , der havde 
kastet sig i sin skrøbelige gyngestol og spillede 
med alle fingrene på dens armstykker . 
» Så ville jeg egentlig også gerne vide , 
hvordan det bliver , Sidenius , «  sagde hun videre . 
» De snakkede jo om , at de ville flytte . « 
Per så’ på hende med et smil . 
» Jamen , jeg har ombestemt mig , madam Olufsen ! 
 .  .  . Hvorfor skulle jeg egentlig flytte ? Jeg 
har det jo så rart hos dem  .  .  . Jeg bliver , 
madam Olufsen !  . . . At sige , dersom de da vil 
have mig ? « 
» Å ja  .  .  . naturligvis  .  .  . dersom  .  .  . « 
» De trækker sgu dog på det , lader det til — 
hva’ ? Nå ja ! Jeg véd det godt ! Jeg har været 
lidt vidtløftig  .  .  . men lad os ikke snakke mere om 
det . De skal se , fra nu af lægger vi om på et 
andet bovstykke . Vi kommer snart i den gamle 
skure igen , madam Olufsen !  . . . De ser så tvivlende 
ud , synes jeg . Men vent blot !  .  .  . Véd de 
for resten , hvad jeg netop stod og tænkte på ? 
Jeg har hørt , at skipper Mortensen er kommen 
til byen , og at de i dag skal gøre ham deres 
sædvanlige højtidelige besøgelse — ikke sandt ? 
Véd de hvad , jeg kunne skam have lyst til at 
gøre dem følgeskab . Jeg længes ordentlig efter 
at se ham igen , den gamle ulk ! Jeg trænger til 

en gang igen at more mig rigtigt  .  .  . sådan 
solidt ! Vil de have mig med ? « 
» De tager vist fejl , hr . Sidenius  .  .  . Det er 
vist ikke længer noget for dem . « 
» Sikke noget sludder ! Ikke længer noget for 
mig ! Hvad skal det sige ?  .  .  . Bliv nu ikke straks 
så kalkunsk , madam Olufsen ! Jeg forlanger ikke 
en gang at komme med på vognen ,  . . . vi 
mødes ombord . Er det hørt ? « 
Han sprang op og stillede sig foran hende 
med skrævende ben og begge hænder plantede 
i siden . 
» Er det hørt ? «  gentog han . 
Madam Olufsen måtte til sidst smile , så tungt 
hendes hjerte end var ; — hun kunne aldrig 
modstå ham , når han var i sit mest overgivne 
humør . Og pludselig — før hun formåede at 
afværge det — greb Per hende med begge hænder 
om livet og svang hende rundt i stuen . 
» Leve gemytligheden , madam Olufsen ! «  sagde 
han . 
Men næppe havde hun skubbet ham fra sig 
og var forsvunden ud af døren , før hans ansigt 
skiftede udtryk . Ud af hans egne , sidste ord skød 
der et minde , en hastig erindring , der slog ham 
om ørene med flauhed . Det var Neergårds spottende 
ytringer om hin æventyrets svinedreng , 
der drog ud i verden for at vinde et kongerige 
men hvert øjeblik så’ sig tilbage og til syvende 

og sidst foretrak det hjemlige , trygge velbefindende 
og den gemytlige kakkelovnshygge for 
alle slaraffenlands herligheder ,  .  .  . Ord , som 
han den gang havde smilet af og overlegent 
betragtet som ham uvedkommende , fordi han var 
en undtagelse , en udvalgt , en lykkens fødte 
kongesøn ! — og nu ?  .  .  . Allerede nu ? — — 
* * 
* 
skipper Mortensen var — efter en blandt nybodersfolk 
udbredt mening — en ikke så fjern 
slægtning af Trine , om hvis herkomst der vel 
aldrig var bleven noget officielt meddelt , men 
som almindeligt — og uimodsagt — ansås for 
datter af en ugift og senere afdød søster til denne 
mand , en ældre pige , der var kommen til København 
for at tjene , og hvis barn madam Olufsen 
af menneskekærlighed havde taget sig af . Skipperen 
boede i Flensborg men kom regelmæssigt 
to gange om året til København med sit fartøj 
for til grosserere og enkelte bekendte at afhænde 
ost , smør , røget flæsk og andre landbrugsprodukter . 
Når højbådsmanden ved den daglige 
og grundige gennemlæsning af  » Telegrafen « s skibsog 
havnelister havde fået bekræftet , at sluppen 
» Karen Sofie «  havde passeret toldbodbommen og 
fortøjet ved børsen , havde han ingen ro , før dag 

og tid for aflæggelsen af et besøg var bleven 
bestemt , og Trine skikket i byen for at varsko 
Didriksen . 
Didriksen var en anden gammel bekendt af 
huset , der var dtoskekusk og boede i store Brøndstræde , 
og som — tro imod en snart halvhundredårig 
overlevering — til denne udflugt beredvilligt 
stillede sig selv og sit køretøj til de gamle venners 
rådighed . Dette er således at forstå , 
at den nulevende Didriksen ,  » unge Didriksen «  , 
ikke var den virkelige , men en søn af hin gamle 
Didriksen , hvem højbådsmanden en gang i dennes 
orlogstid havde frelst for  » Kat «  , og som i taknemlig 
erindring herom viste ham denne lille 
villighed . Men som en god søn havde unge 
Didriksen gjort sig en ære af at overtage sin afdøde 
faders forpligtelser , — og desuden vidste 
han , hvad der ved denne lejlighed ville  » falde af «  . 
Til den sædvanlige tid — klokken ét — stillede 
han da også på denne dag i Hjærtensfrydsgade 
med et køretøj så blankt og pudset som 
til et grossererbryllup i vor frue ; og efter nogen 
tids venten viste det alderstegne ægtepar sig 
på gaden , madam Olufsen i  » Wienersjal «  og med 
en stor , blå vindrueklase på hattekysen , højbådsmanden 
med 25 års-tjeneste-medaillen samt 
dannebrogsordenens sølvkors på brystet og med 
en — en halv alen høj — cylinderhat på hovedet . 
Under en højtidelig stilhed blandt kvarterets børn , 

der nysgærrigt havde samlet sig omkring vognen , 
steg de til sæde ; og efter at madam Olufsen 
havde set sig omkring for at forvisse sig om , at 
alle gadens øjne var kommen til vinduerne , rullede 
de bort . 
De kørte gennem Elsdyrsgade og ind i store 
Kongensgade , i hvis menneskesværm særlig Olufsen 
var genstand for almindelig opmærksomhed . 
Som han sad dér hvidlokket og alvorlig , med sin 
langt fremstrakte , i manschetskjortens alt for trange 
linning indknebne Hals , som han ikke turde 
bevæge af frygt for at sprænge knappen ; med 
begge hænder urokkeligt hvilende på paraplyskaftets 
hornhåndtag og med sine skinnende 
dekorationer synlige bag den opknappede overfrakke , 
vakte han forestillinger om noget som en 
gammel admiral fra århundredets begyndelse ; og 
sikkert ville han hos adskillige have fremkaldt 
en dertil svarende ærefrygtsfornemmelse , dersom 
ikke unge Didriksen — stolt over sit selskab — 
hvert øjeblik havde vendt sig om imod det med 
højrøstet og fortrolig tiltale . 
Først gjorde de en lille Rønde gennem byen , 
ind gennem Østergade , over Gammeltorv og ind 
til vandkunsten , mellem hvis sælgekællinger madam 
Olufsen fra gammel tid havde en uforsonlig 
fjende , som hun ville ærgre med sit triumftog . 
Derpå drejede de om ad gaderne langs kanalen 
og stilede endelig hen imod børsen . 

her stod skipper Mortensen på  » Karen Sofie 
 « s dæk med en sort hundeskindskabuds på 
sit gråsprængte hår og begge armene nedsænkede 
indtil albuerne i de dybe klaplommer . 
Han var en lille , dystert udseende mand på omkring 
tredsindstyve år , der akkurat forstod sømandsskab 
nok til to gange årlig at føre en slup 
med fede-og flæskevarer fra Flensborg til København . 
Ikke des mindre havde han både blyringe 
i ørene og blå tatto veri nger på bryst og 
arme ; og når han stod på sit fordæk og betragtede 
de forbispaserende landjordsmennesker , 
var det med en så fremmed og uforstående 
mine , som følte han sig egentlig kun hjemme i 
en orkan på Atlanterhavet . 
Oppe på rælingen sad et ungt , rødhåret 
menneske og halvsov med hovedet i sine hænder . 
Han var ikke køn . Han lignede — som han sad 
dér sammenbøjet , med en strikket hue bag i 
nakken — en lang , tung abe , der var kommen 
i sømandsklæder . Det var sønnen Søren ,  .  .  . 
Den unge mand , man havde tiltænkt Trine til 
kæreste og husbond . 
Da skipperen så’ drosken nærme sig , genkendte 
han straks optoget og brummede , vendt 
mod sønnen : 
» Søren , skynd dig ned og tænd under kedlen 
og steg et par gode rødspætter  . . . vi får fremmede , 
ser jeg . « 

endnu før vognen standsede , skridtede han fra 
borde og åbnede — ikke uden galanteri — vogndøren 
for madammen , der smilende steg ud med 
parasolen opslået i den venstre hånd . I den 
dødeligste vånde for halsknappen fulgte højbådsmanden 
baglæns efter og trykkede Mortensen højtideligt 
i hånden , hvorpå unge Didriksen bandt 
en tom mulepose på sin karoline-amalie og 
trøstig gik bag efter dem over landgangen . 
» Men hvor har vi ingeniøren ? «  spurgte skipperen 
og så’ sig skuffet om .  » Han har nok helt 
sla’et hånden af sine gamle venner . « 
» Han kommer vist i dag , «  svarede madam 
Olufsen .  » Det sagde han da . « 
» Nå — det kan jeg li’ . Han var sgu sådan 
et rart menneske en gang  .  .  . Værsgo’ , træd nærmere , 
madam ! « 
Naturligvis begyndte man straks med at tage 
skibet i øjesyn . Skipper Mortensen , der ellers i 
hele sin optræden overfor Olufsen røbede koffardifarerens 
indgroede respekt for orlogsmanden , 
fremviste med selvfølelse sit kalfatrede dæk , 
sin nye styrbordslønning og de andre forbedringer , 
han i det sidste halve år havde foretaget 
på sin skude , — og højbådsmanden 
nikkede tavs og bifaldende . Derimod var madammen 
en temmelig adspredt tilhører . Hun 
havde sin interesse et ganske andet sted på skibet . 
Hun for sit vedkommende var ingenlunde kommen 

her alene for at træffe en gammel , god bekendt 
men nok så meget for at få sit forrådskammer 
derhjemme forsynet til priser , der var ikke så 
ganske lidt under torvenoteringens . Det varede 
da heller ikke længe , før hun i sin utålmodighed 
berørte skipperens skulder med sin parasol 
og sagde : 
» Nå , Mortensen , skal vi så begynde på 
forretningerne ? Vi vil ikke opholde dem for 
længe . « 
På bunden af lasterummet , så at sige i 
» Karen Sofie  « s mave , hvortil en stige førte ned 
fra dækket , fandtes en opstabling af fede- og 
flæskevarer , der nok kunne få en husmoders 
øjne til at lyse . Fra halvåbnede fustager , 
kasser , krukker og sække kiggede lysegult smør , 
røde skinker , pølser , bedelår og svære holstenskoste 
indbydende ud imod beskueren og opsendte 
en Duft , der aldeles ikke ledte tanken hen i retning 
af orkaner på verdenshavet . Ved skipperens 
ridderlige bistand blev madam Olufsen bugseret 
ned ad stigen , og en lang og indgående 
forhandling tog nu sin begyndelse . I følelsen 
af sagens alvor lod hun sig efterhånden næsten 
hele lageret fremsætte til bedømmelse , fik nye 
fustager slået op , vejede skinkerne i hånden , 
modtog smagsprøver af oste , fedt og pølser 
og løftede regelmæssigt øjenbrynene som i let 
forundring , hver gang skipperen nævnte prisen . 

imidlertid stod højbådsmanden oppe på 
dækket , støttet til sin paraply , og lod med sin 
urokkelige admiralsmine blikket glide hen over 
vanter og spryd , mens unge Didriksen — i tryg 
forventning om , hvad der forestod — havde sat 
sig ned i en rulle tov for der at afvente tidens 
fylde . 
Endelig var da alting afgjort nede i lasten , 
handelen sluttet , og varerne bragt op på dækket . 
Og nu foregik der en scene , der ved disse besøg 
gentog sig med samme regelmæssighed som en 
vittighed af bolteslager fuss . Skipperen åbnede 
lemmen til kahytten og bad sine gæster gøre 
ham den ære at tage en lille bid mad i al beskedenhed . 
Men madam Olufsen ville på ingen 
måde tage mod en indbydelse , der kom hende 
så overraskende . Også højbådsmanden vægrede 
sig på det bestemteste ved længer at opholde 
tiden for deres ven , medens unge Didriksen , 
alt for vel kendt med disse formaliteter , 
rolig spyttede skrån ud i hånden og gemte 
den i sin vestelomme . 
Snart sad man da også nede i det lille hyggelige 
lukaf , hvor Mortensens navnkundige Flensborger 
rom tronede midt i en opdækning , som 
selv madam Olufsen måtte yde sin anerkendelse . 
Dog beholdt hun sin ene , sorte handske på for 
at antyde , at hendes overgivelse kun var halv , 
og at hun hvert øjeblik var parat til opbrud . 

hun vidste nemlig af mange Års erfaring , at 
Mortensen , når han havde drukket lidt , ikke 
var rigtig hensynsfuld i sin tale men akkurat 
ligesom fuss gav sig til at fortælle historier , 
som anstanden ikke tillod hende at høre på . 
Desuden var hun slet ikke i humør i dag . Per 
udeblev nemlig stadig . Skipperen sendte flere 
gange sin søn i land for at se efter ham ; og på 
bordet stod en halvpots-toddy og ventede . Men 
han kom ikke . 
Heller ikke hjemme fandt de ham . Trine fortalte , 
at han tidlig om eftermiddagen var kørt 
bort i en drosche og ikke havde været hjemme 
siden . Først langt ud på natten hørte madam 
Olufsen ham komme hjem og tumle nede i sine 
værelser på en måde , der tydeligt nok røbede 
hans omtågede tilstand . 
» f »  ¥ 
❖ 
der var ikke gået fireogtyve timer , før Per 
begyndte at fortryde sin opførsel overfor Fru 
Engelhardt og at spørge sig selv , hvad han egentlig 
havde haft at beklage sig over . Han måtte 
til sidst erkende , at han havde været utilgivelig enfoldig 
i sin moralske forargelse over hendes naturs 
sunde varmblodighed ; og han skammede sig som 
en hund , når han tænkte på , at han — også 
han ! — den allerførste gang , en altovervindende 
følelse havde grebet ham , var bleven svimmel 

og bange , ja ligesom en anden Fritjof Jensen 
havde givet sig til at fable om mørkets magter 
og mystiske dæmoner , skønt sandheden var den 
simple , letforståelige og tillige såre trøstefulde og 
opløftende , at livet i sin vælde overvandt alle 
selvets små fornemmelser lige til dødstankens 
uhygge ; at mands og kvindes favntag var det 
himmerige , hvor der var glemsel for alle sorger , 
tilgivelse for alle synder ; hvor sjælene mødtes 
i skyldfri nøgenhed som Adam og Eva i paradisets 
have . I hint øjeblik , da han stod ved 
fodenden af Fru Engelhardts seng og trods had 
og afsky endnu følte sig uimodståelig ! dragen 
mod hendes hvide bry sier , havde tilværelsens 
urgrund afdække ! sig for ham . Men i siedet 
for a ! lade sig beiage og henrive havde han 
som dej forhudede præsiegårdsprodukt , han nok 
alligevel inders ! inde endnu var , givet sig til at 
slå kors for sig , ja været på nippet til at optræde 
som bodsprædikant . 
Han ærgrede sig grundigt over sig selv . Så 
ynkeligt havde han altså svigtet den første gang , 
livet for alvor havde prøvet hans tro !  .  .  . Og 
hvor var det egentlig betegnende ! Mens Fru 
Engelhardts virkelige moralske skrøbeligheder — 
hendes løgnagtighed og skaberi f . Eks . — ikke 
i nogen særlig grad havde frastødt ham , havde 
han overfor det eneste , der i virkeligheden 
kunne forsone med disse skavanker , den mægtige 

naturkraft , hun havde åbenbaret i sin lidenskab , 
vendt sig skamfuld bort . Ja , Neergård 
havde haft ret . Det lod virkelig til ikke at være 
så ganske let sådan helt at slippe sin moders 
skørter og sin gamle mosters fordomme . Og 
dog var det netop for den pris , at lykken — 
den højeste lykke — i alle forhold måtte 
købes . Det var just Neergårds ord . 
Han gav sig til at tænke på , om den skete 
skade ikke lod sig oprette ; og en aften kørte han 
ud til hendes villa med hånden fuld af kostbare 
roser , som han kastede op på altanen . 
Dagen efter sad han hjemme og ventede på et 
bud , et brev ,  .  .  . men der kom intet . Heller 
ikke de følgende dage hørte han noget fra hende ; 
og han trøstede sig da med , at han nu i hvert 
fald havde gjort afbigt , og at der jo sikkert 
fandtes andre smukke og fordomsfri kvinder i 
verden end netop Fru Engelhard ! . 
Desuden lagde i de samme dage en ganske 
anden ting pludselig hans tid og tanker i beslag . 
En dag , da han — undtagelsesvis tilfods — 
kom hjem i Hjærtensfrydsgade , viste madam Olufsen 
sig på stigetrappen op til første sal og fortalte 
ham med sit mest mistænksomme ansigt , 
at der sad en herre inde på hans værelse og 
ventede på ham . 
Per måtte besinde sig et øjeblik , før han 
rigtigt opfattede hendes ord . Han vendte nemlig 

hjem fra en lang , ensom strandvejs-spaseretur , 
som han havde foretaget dels for at nyde det 
ualmindeligt smukke forårsvejr , mest dog for en 
gang at komme til klarhed angående spørgsmålet 
om sine studier og sin fremtid , en sag , som nu — 
da hans sind og tanker ikke længer var andetsteds 
beskæftiget — på ny havde trængt sig ind 
på ham og med forøget krav på en afgørelse . 
» En herre , siger de  .  .  . ? « 
» Ja , det er den samme herre , som var her 
forgangen aften , da de heller ikke var hjemme ; 
.  .  . det er vist en præst . Jeg har sagt til ham , 
at de knap kom hjem for det første ; men han 
ville vente alligevel , sagde han . Han har vist siddet 
derinde i over to timer . « 
Da Per kom ind på sit værelse , sad hans 
Broder Eberhardt oprejst i gyngestolen med en 
hånd indenfor sin frakke og en paraply mellem 
sine ben . 
» Det var et held , at du kom netop nu ; jeg 
havde næsten opgivet dig , «  sagde broderen , efter 
at han tavs og højtideligt havde rejst sig og givet 
hånden .  » Min tid er desværre altid meget optagen , 
 . . . og det er nok ikke let at træffe dig 
hjemme . Du véd måske , at jeg har været her 
en gang før . « 
» Hvor skulle jeg vide det ? Har du da sagt 
dit navn ? « 
» Nå , — det har jeg måske glemt . « 

Pers hjerte hamrede . Han havde øjeblikkelig 
ved synet af broderen forstået , at denne måtte 
have en eller anden alvorlig meddelelse at gøre 
ham , siden han — endog for anden gang — 
havde søgt ham . Det var desuden ikke svært at 
se på Eberhardt , at han var sig sit hvervs betydning 
fuldtud bevidst , — og derfor var det Per 
dobbelt magtpåliggende at lade ganske ligegyldig 
for anledningen til hans besøg . 
» Det er uheldigt at have så travlt , at man 
glemmer det væsentligste , «  bemærkede han i anledning 
af broderens sidste ytring og drejede sig 
om på hælen med et skuldertræk .  » Vil du have 
en cigar ? « 
» Tak — jeg skal ikke ryge , «  svarede Eberhardt , 
der igen havde indtaget sin plads i gyngestolen . 
» En øl måske ? « 
» Tak , jeg nyder ikke spiritus  .  .  . allermindst 
om formiddagen . « 
» Så tillader du måske , at jeg selv tage er mig 
en , «  vedblev Per , mens han — halvt svimmel — 
tænkte : skulle moder være død ? —  » Jeg er 
nemlig så barmhjærtig at imødekomme tørstens 
krav ganske uden hensyn til klokkeslettet . « 
Eberhardt svarede ikke straks . Med paraplyen 
mellem sine knæ , og begge hænderne hvilende 
ovenpå dens håndtag , betragtede han opmærksomt 
Per , mens denne trak en flaske op , skænkede 
i et glas og drak . 

» Du viser dig vist temmelig hyppig imødekommende 
i den nævnte henseende , Peter Andreas , « 
Bemærkede han omsider , idet han tydeligt 
bestræbte sig for at beherske sin forargelse . 
» Er det for at sige mig det , at du er kommen ? « 
Busede Per straks ud i stridbar tone ; — 
han havde kastet sig ned i en stol og taget en 
kniv op af vestelommen for at skære spidsen af 
en cigar . 
Eberhardt gjorde en ganske lille , afvisende 
bevægelse med hånden . 
» Jeg blander mig aldrig i dine anliggender ,  .  .  . 
Det véd du . Det føler jeg — af flere grunde — 
ingensomhelst opfordring til . Det er heller ikke 
derfor , jeg i dag har søgt dig . Det er — desværre 
— af en anden årsag . « 
Per ville endnu ikke spørge , skønt han havde 
den største møje med at bevare sin uinteresserede 
holdning . Han forstod egentlig ikke rigtigt selv , at 
denne anelse om et budskab fra hjemmet 
kunne gøre et så stærkt indtryk på ham . Han 
havde dog i lange tider næppe haft en eneste af 
dem derhjemme i sine tanker . De var jo for længst 
som døde for ham alle sammen , — og han 
havde ikke grædt over tabet . Det var tillige langt 
fra , at synet af broderen vakte nogen hjemlængsel 
hos ham . Alene den på en gang sky og overlegne 
måde , hvorpå denne uafbrudt iagttog 
ham og så’ sig omkring i hans stue , havde øjeblikkelig 

fået ham til at væbne sig med al sin 
gamle , stejle trods . Den tavse anklage i broderens 
holdning og mine , den tilkendegivelse af 
krænket familjeære , som blik og tone indeholdt , 
hele den selvgodhedens atmosfære , der udstrømmede 
fra hans stramt tilknappede skikkelse med 
de blege , glasagtige øjne og den indknebne mund , 
havde i løbet af få minutter sat Per så levende 
tilbage til barndomsårenes trængselstider , at det 
var for ham , som om selve den kendte tørverøgsfims 
derhjemme fra præstegårdens Stuer var 
ført herind til ham med broderens person . 
Og dog var der i virkeligheden dybest inde i 
det blik , hvormed Eberhardt betragtede Peter 
Andreas og så’ sig omkring i hans fattige stue , 
et udtryk af oprigtig sorg , af ægte , broderlig medfølelse . 
Det så’ ud , som om der ved synet af 
dette mørke , kælderagtige rum , der med sine udskuds-møbler , 
sit nøgne gulv og sine fuldkommen 
tomme vægge var som et billede på selve hjemløsheden , 
pludselig skød op i ham en trang til 
at bryde isen imellem dem , og at han blot ventede 
på en anledning til at lade hjertet tale . 
Men Per gav ham ingen sådan anledning , og 
de sad i flere minutter tavse begge to . 
» Jeg kommer for resten hjemmefra , «  begyndte 
endelig Eberhardt ligesom prøvende .  » Jeg var 
netop kommen tilbage her til byen den dag , da 
jeg sidst søgte dig . « 

» Nå , de har det vel godt ? «  sagde Peter Andreas 
henkastende og så’ op på røgen fra sin 
cigar . 
» Å nej , det kan jeg just ikke sige . Far har 
skrantet en del i den sidste tid . « 
» Så-å . « 
» Han er  .  .  . temmelig dårlig endogså . « 
» Nå ja , han er jo gammel snart . « 
» Hvad jeg ville sige ,  . . . jeg havde , forinden 
jeg rejste hjemmefra , en længere , fortrolig samtale 
med lægen ; og jeg fik ved den bestyrket , hvad 
jeg iøvrigt selv straks , da jeg så’ far , havde et 
bestemt indtryk af ,  .  .  . nemlig , at hans tilstand 
giver anledning til de alvorligste bekymringer . 
Jeg tror , kort sagt , vi må være forberedte på , 
at far inden ret lang tid går bort . « 
Per , som følte broderens øjne hvile på hans 
ansigt , fortrak ikke en mine . Dog svarede han 
ikke på en bemærkning , Eberhardt lidt efter lod 
falde om , at han — Peter Andreas — vel intet 
havde anet om faderens sygdom . Han var ikke 
så sikker på sig selv , at han turde tale . 
Og på ny forundrede han sig over , at denne 
efterretning overhovedet kunne gøre noget indtryk 
på ham . Hans fader ? Hans såkaldte 
fader ? Levende eller død  .  .  . hvad angik den 
gamle mand ham ? 
Det var i virkeligheden heller ikke sorg , han 
følte ved budskabet ; ikke en gang vemod , mindst 

af alt anger . Det var nærmest en slags uro , der 
med ét kom over ham . Aldrig før var den tanke 
falden ham ind , at hans fader eller moder kunne 
dø , før han ved sit livsværk og sin sejr havde 
retfærdiggjort sig for dem og tvunget dem til 
erkendelse af deres uret imod ham  . . . . Og 
nu skulle denne efterretning endda træffe ham 
i et øjeblik , da han — stærkere end nogensinde 
— følte sig tvivlrådig med hensyn til den vej , 
han skulle vælge for at nå frem til sine store 
drømmes mål . 
» Det er efter al sandsynlighed kræft , «  vedblev 
Eberhardt .  » Doktor Carlsen brugte ikke netop 
ordet ; men det fremgik tydeligt nok af hans 
omskrivninger , at heller ikke han var i tvivl 
derom . Far går jo endnu oppe og passer — 
såvidt han formår — sin gærning som sædvanlig , 
 . . . du kender hans strenge pligtfølelse . 
Men mange måneder vil han næppe kunne blive 
ved ; og jeg tror , at han selv er fuldt forberedt 
derpå . Mor er jo — som du kan vide — 
meget nedbøjet ; men — forunderligt nok — det 
er , som om bekymringen for fa’ers tilstand 
har givet hende selv mere modstandskraft . Hun 
er endogså begyndt at stå lidt op for at kunne 
være mere om far i denne tid . Ved en underlig 
nåde har hun fået kraft til at rejse sig af 
sin seng og sidder nu gerne et par timer i 
lænestolen inde i dagligstuen . « 

Eberhardt havde en forkærlighed for at udtrykke 
sig i højtidelige vendinger , skønt han ikke 
af fag var teolog . Han var juridisk kandidat 
og beklædte en fuldmægtigplads på et offentligt 
kontor på Frederiksberg . Men der var såvel i 
hans væsen som i måden , hvorpå han klædte 
sig , så meget , der røbede hans gejstlige afstamning , 
at det var tilgiveligt , når madam Olufsen 
havde antaget ham for en præst . Forøvrigt betragtedes 
han som et endog ualmindelig klart juridisk 
hoved , og han havde nylig vakt opmærksomhed 
ved en afhandling i et juridisk tidsskrift 
om fængselsvæsenet og en udvidelse af dettes 
pædagogiske opgave i kristelig ånd . Han var da 
også højt anskreven hos sine overordnede foresatte , 
og alle spåede ham en stor fremtid . 
» Jeg har nu ment , at du i tide burde underrettes 
om disse forhold , «  vedblev han , da Per 
stadig intet sagde .  » Jeg syntes , du ikke skulle 
være uforberedt . Jeg har nemlig tænkt mig , at 
du , når du blev bekendt med fa’ers tilstand , 
mulig kunne føle trang til  .  .  . kunne føle dig 
opfordret til at søge en  . . . en tilnærmelse overfor 
fa’er , inden det blev forsilde . « 
» Hvad mener du ? «  spurgte Per i samme udfordrende 
tone som før og så’ stift på broderen . 
» Ja , jeg vil — som jeg før sagde — slet ikke 
blande mig i dine anliggender . Dertil føler jeg 
mig ikke kaldet . Det er jo naturligvis noget , du 

må afgøre med din egen samvittighed , om du 
kan forsvare dit forhold til dine forældre ,  .  .  . 
Jeg ønsker ikke en gang at udtale mig nærmere 
derom . Hvad jeg derimod som moders fremtidige 
rådgiver i alle praktiske spørgsmål føler mig 
forpligtet til allerede nu at præcisere for dig , er , 
at faders bortgang jo også vil få en væsentlig 
indflydelse på de pekuniære forhold derhjemme . 
Jeg véd , at fader — i hvert fald indtil den allersidste 
tid — har ladet dig tilflyde endog meget 
rundelige pengetilskud . Jeg vil sige dig , at han 
i så henseende — uden fra din side at have 
mødt nogen påskønnelse derfor — har strakt 
sig endog ud over sine kræfter . Og han har 
gjort det , for at han ikke skulle kunne bebrejde 
sig , at han har vist ligegyldighed for dine studier , 
fordi de bevæger sig på områder , han ikke er 
i stand til at bedømme ; han har villet være sig 
bevidst at have ydet dig endog de allergunstigste 
betingelser for udviklingen af dine evner . « 
» Jeg véd det . « 
» Denne understøttelse vil naturligvis øjeblikkeligt 
bortfalde , dersom fader skulle gå bort . 
Moders kår vil jo da blive endog meget små , 
og det vil være en nødvendighed at udvise den 
største sparsommelighed på alle områder . « 
» I den henseende skal du ingen bekymringer 
have for min skyld , «  svarede Per .  » Jeg har netop 
selv tænkt på at lade dem vide derhjemme , at 

jeg er i besiddelse af de fornødne midler til et 
standsmæssigt underhold . « 
» Ja , det er sandt , «  sagde Eberhardt med en 
stramning af munden , der skulle gælde for et 
smil .  » Jeg hører ved min tilbagekomst , at du 
har arvet  . . . en selvmorder . « 
» En af mine venner — ja . « 
» Jeg håber da , at du tilbageviser den Art 
gaver , Peter Andreas . « 
» Hør , jeg synes , du en gang skulle gøre alvor 
af din trusel om ikke at blande dig i mine anliggender . 
Jeg har aldeles ikke anmodet dig om 
at være min juridiske rådgiver . « 
» Ja , jeg sér , at det i det hele er ørkesløst at 
tale med dig , «  sagde Eberhardt og rejste sig .  » Jeg 
skal ikke yderligere forlænge denne samtale . « 
» Som du vil . « 
Han tog straks sin hat for at gå . Men da 
han stod med hånden på dørlåsen i begreb 
med at forlade stuen , vendte han sig efter et 
øjebliks betænkning endnu en gang om imod 
broderen , der var bleven siddende på sin stol , 
og sagde : 
» Jeg må dog sige dig endnu et , Peter Andreas ! 
Skønt du — med dine følelser — rimeligvis vil 
have vanskeligt ved at forstå det , vil jeg sige 
dig , at der er ingen af alle os søskende , på 
hvem både far og mor tænker så meget 
som på dig . Nu , da jeg var hjemme , gik der 

ikke en dag , uden at far talte om dig . Ja , 
Peter Andreas , «  — tilføjede han i stærk bevægelse 
og ligesom med overvindelse —  » skønt jeg 
måske ikke burde omtale det , vil jeg lade dig 
vide , at det er på opfordring af moder og vore 
søskende , at jeg nu har søgt dig . At ingen af os 
har gjort det før , kan ikke undre dig efter hele 
den måde , hvorpå du har stillet dig til os alle , 
.  .  . og hvad særligt far og mor angår , så 
vidste de jo af erfaring , at de kun gjorde ondt 
værre ved at søge at gøre noget indtryk på dig , 
.  .  . de har bestandig håbet på , at livet en 
gang ville bøje dit sind og lære dig , hvad du 
skylder dem . Nu er fa’ers tid omme . Vogt dig , 
Peter Andreas , for at begå en synd , som du 
sikkert en gang — tidlig eller silde — bittert vil 
komme til at angre . Farvel ! « 
Efter at broderen var gået , blev Per en stund 
siddende ved bordet med hånden under kinden 
og så’ ned for sig . Så rejste han sig med et 
skuldertræk , gik nogle gange frem og tilbage på 
gulvet og kastede sig ned i gyngestolen . 
» At bøje sindet «   .  .  .  » bitter anger «   .  .  .  » Synd « 
.  .  .  » Nåde «   .  .  . Hvor han kendte den lektie ! 
Den hele spøgelsekatekismus på ny repeteret !  .  .  . 
Og hvor var det et karakteristisk træk , en ægte 
» sideniusk «  tanke at benytte netop sygdom og 
dødsleje som anledning til et fornyet forsøg på 
at skræmme ham tilbage til hjemmets og bårnetroens 

skød  . . . at bruge selve døden som hververkorporal 
forunderverdenens sorte korsdragerskare . 
For hvad ville de ham andet end at bøje ham 
til lydighed under slægtens og kirkens tugt ? 
Hvem var det , de havde haft bud efter ? Det var 
ikke længsel efter at se ham således , som naturen 
nu en gang havde skabt ham — fri , frank , glad — 
der havde fået dem til endelig at kalde på ham . 
Det var alene hans underkastelse , de utålmodig 
ventede på . Det var hans ydmygelse , det hastede 
med nu , da faderen skulle til at dø . Hvad de 
ville , var en hjerterørende familjescene , hvor 
den bodfærdige søn modtog sin døende faders 
tilgivelse for , at han ikke for længst havde fået 
sit livsmod stækket , ikke før nu havde villet lade 
sig indrullere i det lange skyggetog af dødens 
slaver !  . . . Jo , gu’ var verden fuld af dæmoner 
alligevel , såsandt som den vrimlede af sådanne 
små , selvretfærdige eberhardt’er med og uden 
præstekrave , der ikke tålte synet af en rank ryg 
og et løftet hoved , når ikke  » Nåden «  havde 
part deri ; som alle vegne var på færde for at 
indblæse frygt og tvivl ; gøre menneskene bange 
for sig selv og for deres egen magt .----men 
han lod sig ikke skræmme ! Vistnok havde han 
i de sidste dage erfaret , at han ikke var helt så 
upåvirkelig overfor overtroens spøgelser , som 
han havde troet ,  . . . to gange i samme uge lod 
han sig dog ikke overliste ! 

i én henseende fik broderens besøg alligevel 
en indflydelse på Per . Det gav ham stødet til 
at fatte den afgørende beslutning med hensyn til 
sin fremtids vej og mål . Han indså’ , at det 
var på høje tid at gøre en ende på hans 
planløse lystsejlads efter lykken . Han havde 
altfor længe ligget og biet på en gunstig vind . 
Han måtte igen tage fat på årerne for at komme 
ud af det dødvande , hvori han — det følte han 
nu — var ved at gå til grunde . Det par tusinde 
kroner , han skulle arve efter Neergård , ville ikke 
strække langt og var desuden allerede halvt opbrugt 
ved forskud og lån . I det hele  .  .  . denne tro 
på lykken som noget , der dumpede ned over 
hovedet på folk ligesom en tagsten eller en 
lotterigevinst , var vist også bare en rest af 
gammeljomfru-overtro , næret af fortidens spåkællinger 
og nutidens poeter . Der fandtes i hvert 
fald ingen anden pålidelig eller fuldt værdig 
lykke end den , man selv fravristede skæbnen . 
Som et vilddyr , et krumtandet bestie , en æventyrets 
gyldenbørste skulle lykken jages , fanges og 
bastes , . . . et bytte for den snareste , den stærkeste , 
den modigste ! 
Kort efter , at Eberhardt havde forladt ham , 
sad Per allerede bøjet over et stort generalstabskort 
og nogle gamle , af sorte blyantsfingre mærkede 
tegneruller , som han efter nogen leden 
havde fundet frem af en kommodeskuffe . Det 

var udkastene til et vidtløftigt vandbygningsarbejde , 
et fjordreguleringsprojekt , som han havde 
påbegyndt allerede for flere år siden men gang 
efter gang henlagt og atter genoptaget . Egentlig 
lå dets allerførste oprindelse endnu længere tilbage 
i tiden , helt tilbage i hans drengealder , 
idet den skrev sig fra det år , da der i hans 
hjemby var fremkommen store planer om for 
den hensygnende skibsfarts skyld at uddybe og 
regulere fjordudløbet og ombygge den århundredgamle 
pæreskipper-havn til en losseplads for dampere 
med indtil ti fods dybgående , — et foretagende , 
som hans fader havde udtalt sig meget 
overlegent og nedsættende om på grund af den 
bevægelse , hvori det satte alle i byen . Per havde 
den gang drømt om selv at blive den mand , der 
således ledede havets friske strømme og verdenshandelens 
rige guldflod ind til sin barndomsbys 
lumre og fattige gader ; og ikke så snart var han 
kommen så vidt i ingeniørvidenskaben , at han 
kunne opsætte en kanalprofil efter et generalstabskorts 
æqvidistante kurver , før han havde givet sig 
til at beregne jordarealer og strømhastigheder , at 
tegne faskin-indbygninger og opmudringsapparater , 
sluseværker , brohoveder og duk d’alber — 
med en Iver , som ofte fik ham selv til at le ganske 
højt . Tilmed udvidede han efterhånden sin oprindelige 
plan , idet han besluttede at lade den 
påtænkte vandvej fortsætte sig endnu længere 

ind i landet som en kanal eller et system af 
kanaler efter hollandsk mønster . Hvad der foresvævede 
ham , var et vidtforgrenet kæmpeværk , 
der forbandt det østlige midtjyllands større vandløb , 
indsøer og fjordindskæringer med hinanden 
og satte den opdyrkede hede og fremtidens opblomstrende 
nybygger-byer derinde i forbindelse 
med havet . 
I over et år havde han nat efter nat arbejdet 
på dette projekt og endelig forelagt sit 
udkast for den professor Sandrup , af hvem Ivan 
Salomon hin aften på kaféen havde gengivet 
en udtalelse , ham angående . Per havde den 
gang godt forstået , at de ikke netop smigrende 
ytringer om hans  » Uvederhæftighed «  særligt havde 
haft adresse til denne sag . Den gamle professor 
havde nemlig forholdsvis hurtigt ved et blik på 
situationskortets højdetal kunnet påvise , at hans 
strømhastigheds-beregninger måtte være fejlagtige , 
og at den hele plan således hvilede på et 
falsk grundlag ; og efter for øvrigt at have ydet 
ham sin anerkendelse for hans arbejde som et 
bevis på interesse og flid havde han indstændigt 
tilrådet ham ikke oftere at bruge sin tid 
til den slags ørkesløse forsøg men fremtidigt at 
ofre sig helt til et grundigt og planmæssigt studium 
af de foreskrevne eksamensfag . Per , der ikke 
havde kunnet nægte hverken den anførte fejls 
tilstedeværelse eller dens betydning , var jo i første 

øjeblik bleven noget slukøret men havde iøvrigt 
ikke ladet sig nederlaget gå synderlig nær til 
hjærtet . Med et smil og sit sædvanlige skuldertræk 
havde han , da han kom hjem , kastet sine tegneruller 
og beregninger ned i kommodeskuffen og 
hurtig fundet trøst i gode venners selskab . 
Senere havde han et par gange — trods sin 
lærers strenge advarsel — taget sit arbejde frem 
igen til fornyet prøvelse men uden at have haft 
tilstrækkelig ro i sindet til mere end rent lejlighedsvis 
at beskæftige sig dermed . Nu skulle der 
tages fat for alvor . Og han ville ikke helme , 
før han havde enten overvundet alle vanskelighederne 
eller fuldt ud godtgjort for sig selv planens 
umulighed . Der påkom ham med ét ved 
synet af disse gamle tegninger en utålmodighedens 
arbejdsfeber , en ubændig trang til en 
fornyet anspændelse af alle sine evner . Han 
formelig længtes efter en gang igen at føle sine 
øjne svide af overanstrengelse , at stå op om 
morgenen med solen efter bare tre timers søvn 
og have hovedet fuldt af femcifrede tal , der summede 
derinde som bier i en bikube . 
Han tvivlede ikke om , at det ved en eller 
anden heldig omlægning af kanallinjerne til sidst 
skulle lykkes ham at finde opgavens løsning . 
Og når det virkelig lykkedes ham , og han kunne 
få sine udkast offentliggjorte i et teknisk tidsskrift , 
ville almenheden sikkert hurtigt få øjnene 

op for , af hvilken overordentlig national 
betydning værket kunne blive , — og muligheden 
for dets gennemførelse var da rykket nær . 
I løbet af et par måneder måtte han kunne 
blive færdig med omarbejdelsen . Et andet par 
måneder gik vel hen med offentliggørelsen . Og 
så ? . . . Holla ! Der var endnu tid til at vinde 
sejr , før den gamle mand derhjemme lukkede 
sine øjne . 


I . 
Den første gang var- det på kafé . Jeg husker det så tydeligt . De sad dér midt i min gamle omgangskres — hartelius’ , Dresings og Koch . Deres mand var også med . Jeg kom med et par herrer , jeg tilfældigt havde truffet på en variété , og vi slog os ned ved et bord lige overfor deres , efter at vi på afstand havde vekslet hilsner — det vil sige vi , der kendte hinanden . 
De var nylig kommen til hovedstaden ; det var let at se , at de var glad ved at være dér igen . Deres nydelige oprømthed , deres ufrivillig lynsnare blik til døren , hver gang den gik op og en ny gæst trådte ind , deres flittige nippen til glasset — de drak whisky ligesom herrerne — og til sidst deres morsomme vægren dem ved at bryde 

op , da deres mand ville . Gudskelov , de andre holdt med dem ! 
Jeg sad sådan , at jeg kunne iagttage dem . Jeg gjorde det så meget ihærdigere , som mit selskab interesserede mig såre lidet . 
Tænk dem , der faldt mig endog den løjerlige tanke ind , at hvis jeg ikke havde været skilt , havde jeg bestemt siddet ved deres bord . Jeg ønskede , at jeg var gift igen . 
De forhørte dem ikke om , hvem jeg var — vi kom jo hele tre på én gang — jeg var dem helt og holdent ubekendt . Jeg kendte dem fra fotografi , fruentimmersladder og mandfolkeomtale . 
Så fik de pludselig at vide , hvem jeg var  .  .  . eller rettere hvem jeg havde været . Nægt ikke , de blev ganske interesseret . 
Jeg så’ , da min fraskilte hustrus bedste veninde hviskedee det til dem over sin mand . Jeg har altid kunnet se på hendes næse , når hun i min nærværelse talte til andre om mig . Jeg mener derfor ikke som mange andre , at næsen udtrykker mest ; men en menneskevenlig gud skabte hendes næse hendes medmennesker til agtpågivenhed . Og at den forklaring , de fik , var i 

et og alt fyldestgørende , så’ jeg på hendes blege mands ondt lysende mellemrum mellem hans hvide fortænder . 
Fra den stund så’ de oftere på mig . 
Og ikke længe efter vidste deres mand — der sad med ryggen til — besked ; han gjorde sig et ærinde ud — for i forbifarten at syne mig . 
.  .  . Jeg tænkte kun meget lidt over , hvad der kunne være sagt om mig ; vi drak ved vort bord hermitage , slotsaftapning , — proppen underkastedes en sagkyndig kontrol — og efterhånden som den blandede sig med mit blod , stemtes mit sind friere og friere for al jordisk bekymring . En dejlig tavshed bandt min tunge , en svimlende ophøjethed kronede mine tanker  .  .  . jeg følte hver den spinkleste forbindelse mellem mig og mine omgivelser , mellem min og alle andres verden afbrudt . Jeg sad ikke , dér jeg sad , stolte og store planer krystede mig i favn og vuggede mig under halvt bedøvende vingeslag i vellystfyldte drømme , der i strålende omrids afspejlede opfyldelsen af alle mine længslers mål  .  .  . 


6 
da de vakte mig ! Jeg tilstår , jeg ikke var mig helt bevidst , at mine øjne ufravendt havde dvælet på dem . Jeg havde vel lagt mærke til , at vore blikke ofte mødtes , men jeg havde ikke tænkt nøjere derover , endsige gransket deres blik . Nu vakte de mig af mine fantasier med et langt , udholdende , pinlig forundret øjekast , og straks efter foreslog de lidt nervøs — så syntes det mig — deres mand opbrud . 
Herrerne ved deres bord rejste sig og gik afsides for at gøre regningen op . 
Da fik jeg en pludselig indskydelse . Uden så meget som at give mig tid til at tænke over , hvad jeg skulle sige , stod jeg ved deres bord . 
Det gav et sæt i dem , og de to andre fruer kastede rådvilde blikke efter deres mænd . Jeg rakte dem begge hånden og spurgte smilende til deres befindende . Så bukkede jeg med et hurtigt opfordrende sideblik til de to for dem ; de svarede med en let alvorlig bøjning af deres dejlige hoved . Jeg bukkede anden gang for dem , mens latteren som en sød kløe kriblede mig gennem kroppen , og jeg udbrød , vendt til 

min fraskilte hustrus bedste veninde , men med mine øjne i deres : 
» Kære frue , kunne de ikke sige det forløsende ord !  .  .  . « 
Fru Dresing nævnede mit navn , og trylleriet var løst : jeg stod med deres hånd i min , salig fortabt i det dristig strålende smil , der kløvede deres læber og gav deres vidunderlige øjne tusindfoldigt liv . 
Jeg fremstødte nogle intetsigende ord , mens jeg begærlig indsugede deres smils ånde og i et langt blik ristede deres hele person ind i min bevidsthed . 
Så vendte jeg mig igen til min fraskilte hustrus bedste veninde og foregav som grunden til , at jeg trængte mig ind i deres selskab , at jeg havde en hilsen til hende fra min fraskilte hustru ; men mine øjne veg ikke fra dem . 
Og jeg tilføjede med en klædelig overlegenhed  , der for anden gang fik de to fruer til at kaste rådvilde blikke efter deres mænd os dem til at smile med et hastigt , lidt rovdyragtigt smil : 
» De kan vel ikke have hørt senere ; jeg havde brev i dag . Hun befinder sig i 

bedste velgående . Bad hilse når jeg traf dem . « 
Og jeg fortsatte : 
» Ja , de vidste vel , vi korresponderer ! ? «  Fru Dresing sad stiv uden udtryk . 
» Hvorfor skulle vi ikke det 1 vi skiltes jo som de samme gode kammerater , vi altid har været . « 
En nysgærrig undren splittede et sekund smilet i deres øjne ; jeg anede , at jeg begyndte at interessere dem . 
— herrerne kom tilbage . En formel præsentation for deres mand , et hastigt forslag fra min side om at drikke et glas med mig og mit selskab , der ligeså hastigt afsloges — dog ikke af dem , min frue ! 
Thi det så’ jeg på dem . — 
jeg trak mig tilbage til mine to herrer og hermitagen . Kort efter brød de op . Jeg fulgte deres mindste bevægelser , og har jeg ret ? De gav dem såre god tid med deres overtøj . 
Da de gik forbi vort bord mod udgangen , rejste jeg mig og bukkede , uden at vende mine øjne fra dem . De så’ stift på mig , deres øjne havde igen en pir lig 

forundret glans , men om deres mund spillede et varmt , lovende smil  .  .  . 
— — straks efter slukkede opvarteren det elektriske blus over sofaen , hvor de havde siddet , ryddede bordet for glas og flAsker og slog med servietten Aske og støv af sofa , bord og stole . 
Med en ligefrem sm ærtende opmærksomhed var jeg vidne til hans pligtopfyldelse ; men da han til sidst kom med platmenagen , som de med egen hånd havde flyttet hen på et andet bord , og stillede den på sin plads , rejste jeg mig , tog afsked med de to herrer , jeg tilfældig havde truffet på en varieté , og gik . 
------------jeg gik med hurtige , ubekymrede skridt ad de tomme , hvide gader . Kun ét øjeblik vakte måneskinnet min slumrende sentimentalitet . Jeg fornemmede det som et stik i hjertet , at jeg ikke vidste , hvor de boede , at jeg ikke kunne gå forbi deres vinduer og hviske deres navn . 
Deres navn ! Deres mands navn ! Jeg kendte jo intet andet . 

og en ytring af en af de herrer , jeg havde været i selskab med , faldt mig ind . 
» Hun er vistnok meget  .  .  . ganske overordenlig varm . « 
— jeg påskyndede min gang . Men da jeg kom nær vandet , sagtnedes den af sig selv , — og jeg greb mig pludselig i at have stået længe på samme plet , støttet til min stok , stirrende mod lygterne på den modsatte bred . 
Helt og holdent i mine tankers vold . 
I forunderlige par øjne , hvad vil i mig ? Vil i ikke lade mig i fred ? Jeg vil jo gøre jer enhver indrømmelse  .  .  . I er smukke  .  .  . noget for jer selv  .  .  . forunderlige , hvasse og silkebløde  . . . lad mig da i fred ! Hvad skulle jeg kunne være for jer ! 
Er jeg ikke helt nyligt sluppet ud af både det ene og det andet . Ud af ægteskabets glasskab , ud af et tidslugende elskovsforholds vranghed . 
I forunderlig dejlige øjne i det skønne hoved ! 
Hvad har man mon sagt jer om mig ? 

jeg så’ jer jo lytte , anspændte og hede , til småfruernes hvisken , mens sladderens giftige em vævede som et tågeslør mellem jer og mig . 
Fik i mon noget indtryk af , at de , der talte om mig , ikke en , men mange gange kaldte sig mine bedste venner ? 
Sagde man jer , at jeg var en dårlig person ? Jeg , der havde en smuk og forstandig hustru , og som endda valgte andre guder at tjene . 
En letsindig og karakterløs person , som hun kunne takke sin gud og skaber for , at hun slap at leve resten af livet med . 
Tror i da , det er så forfærdelig godt og naturligt , fordi det mange gange er så forfærdelig let , at leve et helt liv to og to ? 
I forunderlige , uskyldige og erfarne øjne under det naturlige krushår ! 
Ha , hal jeg glemmer rent  .  .  også i er jo skilt fra den mand , i første gang gemte helt i jert hedeste begær , delte bord og seng med under latter og gråd , i følelsesløs opfylden og i ophidset trang  .  .  . 
I har endog valgt anden gang , anden 

gang bundet jer . Og nu ser i atter bort , udover anden mands bord og seng  .  .  . 
Pardon ! Jeg fabler . Det er mig , der vil , at i skal ; men jeg vil , jeg vil , jeg vil  .  .  . Jeg under jer ikke rist eller ro , jeg skal forfølge jer , tvinge jer til at ville se mig , hvor i end ser  .  .  . 
Jeg så’ , i har viljen dertil , inderst inde i jer dunkleste krog lå den gemt som en herlig skat , der drømmer om at blive bragt frem for dagens lys  .  .  . eller den lå dér på lur som et rovdyr , parat til Spring , utålmodig afventende det rette offer  .  .  . 
Kast jer da over mig , jeg begærer intet bedre . Gennembor mit hjerte , hurtigt men sikkert , fråds i mit varme , urolige blod . Overvundet  . og afvæbnet vil jeg dog som sejrherre synge jer pris ! 
I forunderlige øjne med mands begær og kvindes sky . 
Salige stund jeg med mit blik sænket i jer vil føle , som timedes kvindegunst mig første gang i mit liv ! 
Hør , jeg kalder luft og vand , lys og mørke til vidner på , at i skal ville mig ! 

forundrede eller kolde , trodsige eller overlegne  .  .  . jeg skal liste mig mellem alt , der nu er jert og ikke mit  . . . jeg vil , at i skal eje mig helt og holdent , thi da vil jeg være herre over jer hjærtefred  .  .  . 
.  .  . Min stok faldt klirrende til jorden . Idet jeg bukkede mig for at tage den op , blev jeg en politibetjent vaer , der med rets-bevidste skridt styrede henimod mig og mønstrede mig fra top til tå . Jeg mødte med et dødningekoldt blik hans frittende bondeøjne . Få skridt fra mig gjorde han holdt og .indtog vagtstilling . 
Jeg følte hermitagen farve mine kinder brændende røde . Det suste for mine ører , og mine hænder dirrede  .  .  . 
Så kaldte jeg det dannede menneske i mig til hjælp og fortsatte langsomt min vej . 
Længe hørte jeg betjentens dobbeltsåler slå mod jorden bag mig . 

i . 
Skæbnen — hverken de eller jeg — førte os meget snart sammen igen . 
Det var ved en middag hos Nejas . De kom sidst af alle , deres mand var - kommen i forvejen . Han har den egenskab ikke at kunne beherske sin hilsen ; det mishager mig . Jeg så’ nemlig , det mishagede ham , at jeg var indbudt . 
De så’ ud , som de vidste , at de skulle træffe mig . 
Hvor var de strålende i deres selskabstoilette ! Det klæder dem at være pyntet . Deres entrée kunne gjort indtryk af at have været forberedt — i al sin naturlighed , ynde og overlegenhed ; men jeg vil ikke tro , at den var det . Som på en snor trak de alles øjne til dem — og hvilke øjne ! 

beundrende , forgabede , overrumplede , modvillige , målende og oprørte . 
Viertens ordensbånd hoppede i knaphullet , da han gik dem i møde og bød dem velkommen ; mit hjerte bankede hørligt under mit tomme knaphul . 
Jeg opsøgte en afsides krog i skyggen af et pianino og gjorde fortvivlede forsøg på at vække min ellers så årvågne kritik til live . 
Smilte de — straks svor jeg for mig selv på , at de bar forlorne tænder  .  .  . Deres ører var for store og udviskede , ingen karakter , ingen race i dem  .  .  . Deres fod var for bred , eller også var det skoenes fejl  .  .  . så meget forfærdeligere naturligvis ! En dames fodtøj er hendes adelsmærke , havde jeg enten læst eller ladet mig fortælle  . . . Ja jeg tror , jeg endog ville bilde mig ind , at de sminkede dem  .  .  . 
Lyslevende sidder de for mig i en lav lænestol , i en lidt skødesløs , men fuldendt harmonisk , foroverbøjet stilling  . . . De sidder dér mejslet ind i min erindring  .  .  . jeg husker på en prik deres toilette . Men jeg skal vel vogte mig for selv den mest 

fristende afsløring . Der gives ikke større ignorant på al kvindestads’ område end jeg . 
Endnu en andens øjne hang ved dem , det var deres mands . Jeg havde en følelse af , at han ville fange deres blik . Jeg bad til , at det ikke måtte lykkes ham — og min bøn blev hørt . Han måtte gå til bords , uden at det en gang faldt dem ind at se efter , hvor han kom til at sidde . 
Jeg fik pladsen ved deres højre side . 
Mon de tiltroede mig at have gjort noget derfor , eller ofrede de ikke dette lille træf , der næsten fik mit hjerte til at standse sine slag , en tanke ? 
På venstre side af dem sad værten med et så overlykkeligt smil , som det kunne være dem , der havde valgt ham til deres kavaler , og ikke ham , der opfyldte en almindelig høflighedspligt ved at føre dem , der første gang var i hans hus , til bords . Jeg havde til højre en gammel veninde , en nygift frue . Hendes mand , en habil skuespiller , havde — sin vane tro — ageret for at hævde den nyforlovedes vaudevillerettighed : end ikke ved fremmed-mands bord at vige fra sin kærestes side . 

deres mand sad retfærdigvis på samme side som de og jeg ved den nederste bordende . 
Jeg var ikke længe om at opdage , at den meget forliebte vært ikke var til sinds med det gode at slippe dem udenfor sin flakkende konversations grænser . Jeg beroligede mig med , at om ikke andet , så hans værtpligter ville tvinge ham til at kapitulere til fordel for mig . 
Jeg vendte mig derfor til min nygifte borddame og bebrejdede hende spøgende , at hun for gammelt bekendtskabs skyld ikke havde sørget for , at vi — når vi endelig en gang traf hinanden igen — i det mindste var udenfor hendes mands hørevidde . 
Hun smilte stift , og jeg følte et let tryk på min højre fod , som jeg — gud ved egentlig hvorfor — ikke besvarede . 
Hendes mand forsikrede hende indtrængende om , at suppen var meget varm . 
Jeg fortsatte : 
» Du må dog indrømme mig  .  .  . Gudbevares , din mand kan være ret underholdende , når han står på scenen , men at have ham hængende over sig , når man 

vil tale alene med dig ! jeg kan jo , gud hjælpe mig , ikke så meget som gøre en hentydning til det alleruskyldigste . « 
Min nygifte veninde lo med en trillende latter , der øjensynlig beroligede hendes mand , men hidsede mig til at fortsætte ; jeg vidste , hvor forceret den var . 
» Jeg lover dig , at jeg skal være forsigtig  . . . jeg skal give ord for sætninger  .  .  . tænk blot , hvad der kan udtrykkes i de fire ord : skoven , brændestabel , måneskin , tokajer  .  .  . « 
For anden gang følte jeg et tryk på min højre fod , kraftigere og med en advarende bismag . Jeg besvarede det med vilje ikke . 
Værten bød velkommen . 
En stund undte jeg mig selv og mit ægtepar til højre madro ; jeg tilstår , væsen-ligst for at lytte til , hvad vor inderlig velvillige vært kunne underholde dem med . 
De var på rejser . 1 fremmede hoved-stæders teatre , på restauranter og hoteller . Da de kom til London , kastede jeg mig dristigt ind i konversationen . Det var min mening at ville sige noget ikke helt rejsebogs- 

agtigt ; men deres forunderlige blik på mig , mens jeg talte , gjorde mig det næsten umuligt at finde ord . Det var på samme tid , som de hørte og ikke hørte , som mine ord gled dem sporløst forbi , og som de søgte noget bag ordene , som ønskede de træt , at jeg ville holde op , og som bad de mig interesseret at fortsætte . 
Det lykkedes mig dog at vedligeholde samtalen en lille tid , til trods for at jeg følte mig mere og mere forvirret under deres blik , og til trods for at de ikke havde været i London — da vor vært vovede et dumdristigt Spring , der med ét hensatte os  .  .  . ja noksagt did hvor jeg aldrig før havde været , og jeg stod atter udenfor . Jeg følte mig som en andenklasses passager , der har listet sig ind i en første klasses kupé og bliver tagen på fersk gærning , da jeg pludselig fik en bestemt fornemmelse af , at de med et meget kort og klangløst svar på et af vor ihærdige værts spørgsmål ville betyde mig , at de ingenlunde var tilfreds med den forandrede rejserute . 
Glædesdrukken vendte jeg mig til min gamle veninde og spurgte hende hviskende , 

om hun i sit liv havde truffet noget så dejligt , så fint , så helt og holdent efter en kræsen mandfolkesmag som dem . 
Hun så mistroisk på mig og hviskedee  » Fy i « 
Jeg udviklede den mest himmelfaldne forundring : 
» Siger du fy ! Jeg er allerede så betagen , at jeg knapt tør se hende i øjnene . Du véd , på den måde ytrer det sig altid til en begyndelse hos mig ! Skal du for resten sige fy om en dame , der end ikke affekterer at bryde sig om sin mand  .  .  . der , selv om hun gjorde det , ville have takt nok til ikke at vise verden det . Hvor du er kommen langt tilbage , siden du blev berøvet min indflydelse . Skål , kære Jeanna 1 « 
Jeg tog mit glas og skyndte mig at føre det til munden , da jeg så’ , at min veninde ikke gjorde tegn til at ville drikke med mig . 
» Hvad er det for manerer ! hvorfor drikker du ikke ? « 
» Du er styg . « 
» Fordi jeg finder , at hun er dejlig ? ! « 

min veninde bøjede sig henimod mig og hviskedee : 
» Jeg vil tale med dig siden . « 
» Hvis din mand giver dig lejlighed — « 
» Hvad hvisker i om ? ! «  afbrød han os , og han tilføjede til sin hustru , uden at det dog gik mine ører forbi :  » Ser du ikke , man lægger mærke til jer ved bordet ! « 
Jeg tog igen min tilflugt til glasset og hilste højtideligt på ham : 
» Du er ikke alene på scenen , men også i det daglige liv det mest påpasselige , jeg kender  .  .  . Stikordet har i dig en årvågen herre . Skål ! « 
Han slog sin mest indstuderte scenelatter op , mens han hvæsede mellem de sammenbidte tænder : 
» Ja du  .  .  . Du  .  .  . « 
» For guds skyld ! «  hviskedee jeg til hans frue .  » Bed ham holde inde , ser du ikke , man lægger mærke til os ved bordet ! « 
. . . En gude-amontillado serveredes rundt . Den kom på den megen champagne som solen på en heftig regnbyge . Man formelig slikkede solskin af de orangegyldne glas , varmedes op og hævede stemmerne . 

med halvtillukkede øjne lod jeg blikket glide bordet rundt  . . . og helt uvilkårlig måtte jeg ligne de tilstedeværende med ligesåmange ophedede og summende fluer om et brændevinsbrød , bestrøet med hvidt sukker  .  .  . indbydende og dragende lagt til rette i en soldrukken , hvidsprukken vindueskarm  .  .  . 
Da en fin , blød skygge faldt mellem mig og mine galaklædte fluer  .  .  . 
Det var dem , dejlige frue , der bøjet hen over mig med et lidt koket smil spurgte : 
» Er det virkelig deres mening , slet ikke at ville have med mig at gøre ! ? « 
I samme stund bød værten velbekomme . 
Jeg var ikke sen om at liste mig fra cigaren og kognaken . 
Lige i hælene på mig fulgte en nygift teaterhelt . Vor vej gennem salonerne kantedes af kunstpavser , talende albustød og diplomatisk øjenblinken . 
Jeg søgte dem , frue , og jeg fandt dem mærkværdigvis alene , bladende i et billedværk . Mærkværdigvis siger jeg , det var i virkeligheden ikke til at undre sig over — 

i stuen fandtes jo kun repræsentanter for deres eget køn . 
Jeg stillede mig ved deres side . 
Beroliget hastede min følgesvend tilbage til rygeværelset . 
Jeg bøjede mig ned over dem og bogen og bladede ivrig nogle blade tilbage , mens jeg dæmpede min stemme : 
» Jeg véd ikke , frue , om de ventede at få et fyldestgørende svar på deres spørgsmål før ved bordet . Jeg er imidlertid kommen for at give dem det . « 
De så’ hastigt op og lænede dem ligesom lidt afværgende tilbage i stolen . 
Jeg hævede igen stemmen . 
» Dufter jeg stærkt af tobak , frue ? De må betænke , at jeg har været indelukket med mindst en snes dampende havanesere  .  .  . men jeg skal stille mig i gennemtræk , hvis de ønsker det  .  .  . blot de lover at reservere mig denne plads , «  lagde jeg hviskende til . 
Et fint smil krusede deres læber , og de bøjede dem atter over bogen , der lå på deres knæ : 

» De skal ikke udsætte deres liv  .  .  . det slog mig netop , at de lugter mærkværdig lidt af tobak . « 
» Har de i deres liv kendt mage til mennesker til at være tavse , når de og jeg vil tale sammen ! « 
» Nej , de har ret , vi er genstand for en lidt besværlig opmærksomhed . « 
» Jeg kender et ganske lille kryb-ind på den anden side af spisestuen . Gives der overhovedet retfærdighed på jorden og i himlene , er det ikke beslaglagt  .  .  . det har kun siddeplads for to  .  .  . « 
» Såmeget desbedre for os . «  de lukkede bogen i og rejste dem .  » Skaffer de mig lidt vand ? « 
» Hjærtensgærne , frue ! « 
De gik rank med spænstige skridt foran mig  . . . jeg kunne have fulgt dem gennem ørkener . 
Vi fandt vor plads uoptagen og slog os ned på to magelige sæder overfor hinanden . En tjenende ånd bragte vand og whisky , jeg blandede for dem og mig og skålede . 
» Tak for sidst , frue ! « 
» Sidst ! Hvornår mener de ? « 

» Har de glemt det ? På kaféen . Jeg blev præsenteret for dem . « 
De blev en ganske lille kende rød og smilte med deres — stundom lidt hovne — dejlige smil . 
» De nægtede mig dengang at drikke et glas i deres selskab — ja de ikke , jeg véd det i  .  .  . Kan jeg tænke mig en dristigere oprejsning ? ! « 
» Jeg havde virkelig lyst , men — « 
» Forskån mig for de indvendinger , de mødte , frue ; jeg tror at kunne stave mig til dem . Hvorlænge bliver de i hovedstaden ? « 
» Ikke så forfærdelig længe ! Min mand — « 
» Hvad mener de med ikke så forfærdelig længe ? « 
» Ikke så længe som jeg kunne ønske . « 
Jeg tømte mit whiskyglas i ét drag . 
» Når jeg før ikke just anstrengte mig for at knytte en samtale med dem , var det måske , fordi jeg ville forsøge at undgå dem . Jeg indser nu umuligheden deraf . « 
De sad uden at røre en mine og så’ på mig . Deres arme med de lange brun 

gule handsker lå indolente på hver sit armstød , deres ben havde de lagt over kors . 
Det forekom mig , som de hvilte i en trone højt over mit hoved . 
Jeg gentog mekanisk , halvt for mig selv : 
» Jeg indser nu umuligheden deraf . « 
» Med hvilke følger for dem og for mig ? «  spurgte de oppe fra højsædet . 
Jeg løftede mine øjne og mødte deres kongelige blik . 
» Med den følge , at jeg forelsker mig op over ørerne i dem  .  .  , på ny kaster mig ud i noget , jeg vel på ny ikke kan føre til ende  .  .  . men som jeg må , må til bunds i . « 
» Hvorfor må de ? « 
» Fordi jeg vil . « 
Vi tav begge . Jeg blandede mig en whisky og lagde med forundring mærke til , at min hånd rystede . Jeg forsøgte ikke at skjule det . 
» Vil de ikke skænke for mig ? « 
Jeg så op . 
» Har de allerede tømt deres glas ! « 
» Allerede ? ! « 

vore blikke mødtes , og vi smilte . 
» Whisky smager dem altså  .  .  . « 
» Ja , når jeg vil . « 
Vi smilte igen og drak stiltiende . 
» Er det , fordi jeg er skilt fra min første mand , at jeg interesserer dem ? « 
» Er de ikke gift igen ! Elvad bryder jeg mig om deres første mand , deres anden mand , alle deres mænd  . . . jeg er forelsket i dem  .  .  . 
Jeg sagde , jeg er forelsket i dem . « 
» Jeg hørte det . « 
» Og jeg agter at fortælle dem det , så ofte jeg kan komme dertil . De skal blive mindet om mig hver time på dagen  .  .  . jeg sprænger mig ind til dem , jeg slår mine strænge med en sølvnegl , jeg banker på deres hjerte med en lille kunstig forarbejdet sølvhammer  . . . De skal med eller mod deres vilje aldrig slippe mig af syne . « 
» Det er store ord ! « 
» Whisky ord ? ! « 
» Whisky ovenpå mange ædle vine ! « 
» De aner ikke , hvor de har ret ; der skal virkelig sprit til at løse min tunge 

— — — men man kan vistnok handle uden mange ord . « 
» Man kan jo forsøge . « 
» Jeg vil . « 
Jeg rejste mig . 
» Vil de love at bevare denne plads for mig , hvem der så end måtte komme  .  .  . vil de love , at jeg må gå alene ved deres side , når vi går herfra ? Jeg véd , at her er en enlig dame , der skal samme vej som de og jeg  .  .  . De har blot at sørge for , at deres mand tager sig af hende . « 
» Jeg skal tænke på det  .  .  . « 
» De skal love mig det nu med det samme . « 
De kneb øjnene sammen og mønstrede mig  .  .  . så nikkede de . 
Jeg gik hastig ud . Jeg måtte for j o c j o 
enhver pris have frisk luft . Ude i entréen stødte jeg et vindue op . En herlig kold luft slog mig i møde . I mørket svang sig myriader af hvidglødende stjærner for mine brændende øjne . Jeg spændte mine muskler , som ville jeg forsøge at lægge en alen til min vækst , og jeg drog vejret dybt , indåndende 

al den natkølige luft , jeg kunne fatte om . Det jublede i mig : 
jeg elsker  .  .  . elsker  .  .  . elsker  .  .  . 
Det var min nygifte veninde , der kaldte mig tilbage til jordelivet — og korridoren hvor jeg stod . 
» Er du fra forstanden at stå der i åbent vindue , så varm som du er ! « 
Jeg vendte mig om mod hende . 
» Du har endnu din gamle ævne til med et malende ord at give hele situationen  .  .  . men jeg skal straks lukke , det kunne trække på dig , du er så dekolleteret . « 
Jeg lukkede vinduet . 
» Hvor har du været , lige siden vi rejste os fra bordet ? « 
» Ja hvor !  . . . En smuk kvinde kan spørge om mere , end ti svage mandfolk kan besvare . « 
» Å  .  .  . « 
Jeg måtte betragte hende . Så helt pludseligt stod det for mig , at det var længe siden , jeg sidst havde set hende — næsten et helt år . Som et lyn skød den tanke 

gennem mit hoved , at jeg uhyggelig hurtigt havde glemt denne smukke kvinde . 
Mærkværdigt ! ! 
Som om hendes læber ikke talte det gamle fristersprog — hendes blågrå drengeøjne ikke bad den gamle tyranniske bøn ! Som om hendes dronningehals og selvsikre buste , hendes slanke liv og letsindige hofter ikke tog sin ret nu som altid før ! 
Hvor havde jeg været betagen i denne kvinde ! Ingen havde som hun ført et så ubestrideligt magtsprog over mine sanser . 
Jeg følte det stige i mig , at jeg måtte tage hende ind til mig — jeg syntes , om ikke andet , så for at dokumentere vanens overhøjhed . 
Hun bemærkede mit vågnende begær , og hun smilte med dette kåde , letfærdige blik i de åbne øjne , hun som ingen anden ejer  .  .  . som elskerinden , der uden modstand lader det ene klædningsstykke efter det andet falde for sin elskers hånd og vellystig måler styrken af hans lidenskab på hans sitrende hænder . 
» Hvorfor ser jeg dig aldrig ? « 
» Hvorfor !  .  .  . Jeg troede  .  .  . Din mand ! « 

en lille væver tungespids spillede for mine mere og mere ophidsede øjne . 
» Nu , nu , nu , nu  .  .  . Bekend ! Du har andet for . « 
» Nej . Jeg skal måske komme , hvis du beder mig rigtig indstændig . « 
» O  .  .  .1 « 
» Hvor du er smuk i aften ! Og hvor du er mig lidt ligegyldig . Friskere , smukkere , mere fordrende end nogensinde før ! « 
Jeg blev tørrere og tørrere i halsen . 
» Og så udsøgt lækkert klædt ! Hvad hedder dette stof ? må jeg beføle det med mine fingerspidser ! Der må altså dog være noget ganske specielt ved dig , siden du i et nu kan lade mig føle alt det gamle , jeg troede vel forvaret , så helt nyt og betagende som i vor allerførste hjemsøgelsestid . « 
» Du kan slet ikke drille mig i aften . » 
» Drille dig ! Det er nok min tur nu at spørge , om du er fra forstanden ! Jeg nærer i dette øjeblik kun det ene ønske at tage dig i min favn , selv med fare for mit pragtfulde skjortebryst , og bortføre dig til vort gamle lune hi , hvor vi såmangen 

gråvejrseftermiddag selv skabte sol , sommer og fuglesang om os . « 
» Det lader sig næppe gøre nu . « 
» Lader sig næppe gøre ! For hvem ? Hvorfor ? Føler du da ikke i dette øjeblik , at der måske aldrig nogensinde før har eksisteret eller senere vil opstå to mennesker , mand og kvinde , i den grad kødeligt be-skårne for hinanden  .  .  . med en fra skaberens hånd så fuldtudviklet kropsprædestination  .  .  . tør du trodse almagtens bud ! « 
» Som du har gjort det i dag ved at vie Fru — « 
» Ingen navne ! Elsker du mig ? « 
» Som du elsker mig . « 
» O prisværdige kvindeforsigtighed ! « 
» Du vil vel ikke forlange , at jeg altid skal stå tilrede  . . . i særdeleshed når jeg ser , hvordan du er overfor andre damer i dit selskab . « 
» Jeg forlanger det af dig . « 
» Hvorfor netop af mig ? « 
» Fordi man lettest kommer fra hinanden , når man forlanger for meget af hinanden . « 

jeg begyndte pludselig at blive adspredt . Jeg øjnede en kvinde i en halvt ligegyldig , halvt ventende stillling . Hendes hænder med de lange brungule handsker lå indolente på hver sit armstød , benene havde hun lagt over kors . Om hendes mund spillede et let . hovent , svagt anelsesfuldt smil . Mon jeg nogensinde kunne forlange for meget af hende ? 
Min veninde rykkede mig ind på livet . Hun stræbte tydelig af al magt at udforske , hvor mine tanker var . 
Hun lagde sin hånd på min arm ; jeg følte intet derved . 
» Kommer du op til mig i morgen ved halvsyvtiden ? Walter spiller . « 
 » Måske . «  jeg så’ det hovne smil fortrække sig til et medlident spottende . 
»  Kys mig ! « 
Med en voldsom kraftanstrengelse sled jeg mig udenfor smilets rækkevidde . 
Vi vekslede et hastigt Kys og for straks efter hver for sig henimod noget overtøj , der ikke var vort , mens vore øjne ængsteligt spejdede mod korridorens døre . 

så udbrød vi næsten samtidig :  » Det er bedst , vi går ind . « 
Og uden at se til hinanden gik vi hver ad sin dør . 
Jeg fandt dem i den selvsamme stilling , som da jeg forlod dem . Kun skimtede jeg i deres øjne en antydning til et spørgsmål . 
Jeg satte mig på min gamle plads , og da jeg ikke ønskede at besvare deres spørgende blik , blandede jeg mig en whisky , skønt jeg vel vidste , at jeg var langtfra at behøve mere . 
Mon den samme viden lå til grund for deres udbrud :  » Det er vist snart på de tider , at vi bryder op , jeg mener , at hver søger til sit . « 
Jeg så’ op . 
» På de tider , at vi går . « 
De nikkede . 
» Hvis det lykkes ! « 
» Jeg kan slet ikke tænke mig det , der ikke skulle lykkes , når de og jeg vil . « 
Vi sad en stund tavse med lykkelige øjne . Deres smil var mildt og tankefuldt . 
» Hvad tænker de på , frue ? « 

» Jeg tænker på , at jeg har gået i over fjorten dage og ikke ofret denne middag i dag en tanke , og så kommer jeg her som  .  .  . som var det den ligegyldigste sag af verden  . . . og så  .  .  . « 
» Træffer de mig ! « 
» Ikke just det , men  .  .  . nej , denne middag må ikke komme til at stå i vor erindring i dusinmiddagenes række . «  de knejsede , bøjede dem henimod mig og så’ på mig med et på én gang bedende og truende blik . 
Jeg havde en fornemmelse af , at jeg svandt helt bort , blev mindre end den aller-usseligste dværg , samtidig med at jeg følte som et stænk af frygt under deres blik . 
Straks efter gled de tilbage i deres gamle stilling , og på deres mine læste jeg , at det smil , jeg havde sat op uden at vide , om det gav eller tog , havde tilfredsstillet dem . 
Det var vist ikke længe efter , at deres mand hentede dem til opbrud . — 
så hensynsløst åbent jeg manøvrerede med deres overtøj , og så fod i hose det 

gik med at overlade den enlige dame til deres mands beskyttelse . 
Vi gik en stund , som var vi ikke helt sikre på , at vi virkelig fik lov til at være for os selv . Ingen af os turde bryde tavsheden af frygt for , at de to foran skulle finde anledning deraf til at blande sig i samtalen . 
Jeg bildte mig ind at kunne se på deres mands ryg , at han lyttede . De havde sikkert en følelse af det samme , thi i begyndelsen holdt de dem ganske tæt op til fortroppen ; men så indledte den enlige en konversation — ligeså springende fra hendes side som knap fra deres mands — og vi sakkede mere og mere bagud . 
Da vi var udenfor hørevidde , undslap der mig dette alle elskeres ufejlbarlige hjærtesuk : 
» Når ser jeg dem igen ? « 
Og jeg tilføjede let undskyldende : 
» Mig bekendt har vi nemlig ikke flere middagsvelgørere tilfælles . « 
De så’ et lille øjeblik frem for dem gennem halvsløret , inden de svarede : 
» Besøg mig i mit hjem . « 
Jeg havde al min selvbeherskelse nødig for ikke at røbe min overraskelse . Jeg 


erindrede ikke nogensinde før at have modtaget et så ligefremt svar på dette evindelige , om de mandfolks uopfindsomhed så sørgeligt vidnende spørgsmål , og jeg følte mig helt overrumplet af det absolut selvfølgelige i deres tone . 
» Vil de ikke , eller anser de det for umuligt at kunne besøge mig ? « 
Jeg fornemmede et stænk af ironi i deres stemme , og jeg skyndte mig at svare : 
» Gudbevares — jeg ville selv uden deres elskværdige anmodning have vovet en visit i al ydmyghed og hengivenhed , men ------ja undskyld mig , frue , men hvordan forholder det sig med deres piger , er de gamle i gårde ? og den Cerberus til portner , der vogter deres bolig ? og genboerne , skal de alle have deres part af , hvad der hænder dem af ondt og godt , fra sol står op til sol går ned ? « 
De lo muntert og svarede : 
» De vil blive forbavset , når de ser , hvor let man trænger ind til mig ! Man er selv herre over , hvor mange af de genvordigheder , de omtaler , man vil udsætte sig for . « 

» De bor dog sammen med deres mand ? «  jeg henkastede det , som ville intet have forbavset mig mindre , end om de ikke gjorde det . 
» Ja og nej , som man tager det . « 
For anden gang i så kort en tid manglede jeg svar . For anden gang  .  .  . det løb rundt i hovedet på mig , og jeg havde et øjeblik en grumset fornemmelse af , at de gjorde nar af mig . Jeg slog den imidlertid hen og sagde helt spagfærdig : 
» Den kan jeg virkelig ikke ! « 
Deres svar betog mig straks min tåbelige frygt , min skoledrengeagtige mistro . 
» Når jeg ikke forklarer dem det nu , kommer de måske så meget desto før for med egne øjne at se  . . . og styre deres nysgærrighed . « 
Jeg erklærede overbevist at ville komme den følgende dag . Jeg ville sove ind og vågne med den tanke , at om så og så mange timer skulle jeg gense dem . Jeg ville tælle minutterne , ja sekunderne , til jeg atter skulle trykke deres faste , hvide hånd og se ind i deres strålende , vidunderlige øjne . 
» Hvilke dejlige , besynderlig dejlige øjne de har , prægtige frue ! « 

og jeg stirrede dem med en forelskets udholdenhed i deres skinnende øjne  .  .  . så længe til jeg snublede over en flisesten , akkurat beholdt ligevægten og méd en vis beklemthed noterede for mig selv , at jeg ikke var helt sikker på benene . 
En — fra min side — lidt forlegen pause opstod . Forgæves anstrengte jeg mig for at genoptage den tabte tråd , jeg fandt ikke ord ; det blev kun nogle halvkvalte  » Ja , ja « -udråb , der prætenderede at gælde den ynkelige institution  » Livet «  i al almindelighed . 
» Hvor de sukker ! «  og de tilføjede i samme åndedrag :  » Hvor er deres hustru henne i verden ? « 
Det kom mig egentlig så naturligt , thi i selvsamme stund havde jeg tænkt på hende . 
» Jeg véd ikke bestemt  .  .  . « 
» Hun er et prægtigt menneske 1 « 
» Ja  .  .  . prægtigt  .  .  . « 
» De må være et underligt mennneske , når de ikke kunne  .  .  .jeg går nemlig ud fra , at fejlen er deres . « 

en trodsig vrede steg pludselig op i mig , og jeg svarede koldt . 
» Det kan de også trøstig . Jeg er ikke til at leve sammen med . Jeg bider og snærrer , driller og er muggen den udslagne dag . Jeg er kedelig og uvidende . Jeg er først og fremmest så omskiftelig , at jeg ikke tåler det samme kvindeansigt om mig to timer i træk . For mig er kvinden et stort pirringsmiddel , at tage i én mundfuld , ikke i spiseskefulde  .  .  . Gud fri mig ! Udover det øjeblikkelige behag  .  .  . Basta ! Færdig ! « 
» Næsten som jeg har det overfor mændene  .  .  . « 
» Vi burde så slå os sammen , mødes i ny og næ , tage hinandens kraft  .  .  . « 
Den enlige og deres mand standsede ved en gadedør en snes alen fra os . 
De så’ mig fast i øjnene og sagde smilende : 
» På gensyn  .  .  . « 
Der luede gennem min bevidsthed indtrykket af en stor , stolt og bydende messalina  .  .  . så veg jeg til side og svarede blødt : 

» Husk , jeg er bundløst forelsket i dem  .  .  . « 
— vi gik i tavshed alle tre . 
Deres mand gabede to , tre gange højlydt . 
Efter den tredje gang henkastede jeg et :  » De er nok meget søvnig . « 
Han svarede mut :  » Jeg er tidlig oppe om morgenen . « 
Jeg forsøgte at vise mig forekommende : 
» Man har ikke megen fornøjelse af aftenerne , eller rettere nætterne , når man skal tidlig på benene . Jeg mener , man må blandt andet være forsigtig med hvad man drikker  .  .  . « 
» Jeg er altid forsigtig , for resten tåler jeg en del . « 
Aha , tænkte jeg , du vil have krig . Jeg sendte ham et forskende blik . Om hans mund lå et fornemt , uvilligt træk , og jeg syntes at se hans nedslagne øjne lyse gennem øjenlågene  .  .  . 
.  .  . Kort efter stod vi ved deres bopæl . Den lå på et stort , folketomt torv . 

Just som deres mand åbnede gadedøren , pegede de på en dørplade med indskriften  » Patenteret dørlukker «  : 
» Må jeg præsentere dem vor portner ! « 
Og de tilføjede : 
» Kom så snart med det , de har lovet mig ! « 
» Med fornøjelse , frue . «  jeg bukkede og trykkede deres hånd ; de havde i forvejen taget deres handsker af . Med deres mand vekslede jeg et udfordrende buk . 
— — jeg var ikke kommen til køjs og havde lukket mine øjne , før min seng begyndte at sejle . 
Blodet bankede i mine tindinger , og en kold sved sprang ud af mine porer . 
Jeg kastede mig fra den ene side til den anden , men indså’ snart , at min eneste redning var at ligge bomstille . 
Så forsøgte jeg at svinebinde mine tanker med at gennemgå alt , hvad de havde sagt , og hvad jeg selv havde sagt . 
Men jeg kom aldrig længere end til et vist punkt . Så snart jeg var nået dertil , lammedes min tænkeævne , og for mine øjne dansede mægtige rødvinsglas , fyldte 

med en blæksort , snærpende substans , og uhyre pokaler med iskold , glitrende og perlende champagne . Og opover og imellem dem stak store , bredfyldte glas med whisky og vand , til langt over halvdelen blandet med whisky , som de med strålende øjne nødte i mig og ikke tillod mig at tage fra munden , før jeg havde tømt dem til bunden . 
De samme strålende , skinnende øjne , der borede sig i mine , uden at et ord kom over deres fast sammenpressede læber  .  .  . borede og borede , mens jeg pinte glassenes indhold i mig  . . . og for hver gang jeg stillede det tømte glas fra mig , på ny deres faste , hvide hånd , der sluttede om nok et svingende fuldt glas  .  .  . mens der langtfra lød som dæmpet sang , der gentog og gentog på alverdens melodier deres mands ord : 
» J e g er altid forsigtig , for resten tåler jeg en del  .  .  . jeg er altid forsigtig , for resten tåler jeg en del  .  .  . « 
Jeg prøvede på at rejse mig og støde dem fra mig , men for hver mindste bevægelse , jeg foretog mig , fordobledes glassenes antal , og deres skinnende øjne med den luende messalinaild trak sig dybere ind i deres huler , 

på samme tid som de brændte sig endnu voldsommere ind i mine  .  .  . Jeg borede håbløs mit hoved ned i puden og lovede mig selv , at de herefter skulle være som død for mig ; så faldt jeg endelig i søvn  .  .  . Tidlig den næste morgen vågnede jeg hed i hovedet efter en urolig , hvileløs nat med en tømt vandkaraffel ved siden . 

Iii . 
I tre gange fireogtyve timer vaklede jeg . Hver morgen , når jeg slog øjnene op , stod det som det ubegribeligste vanvid for mig , at jeg kunne tænke på at ville besøge dem , på ny vove mig indenfor et par kvindelige fangarmes rækkevidde . Og det tilmed en anstændig kvindes ! Hvilket er noget nær ensbetydende med syndernes forladelse men evig fortabelse . 
Men efter frokost , ved visittid , følte jeg mig igen som to mennesker , der trak i hver sin ende af et tov , uden at rokke hinanden af stedet . 
Ved middagsbordet var jeg gnaven , kort , nervøs , og maden smagte mig ikke ; til jeg , i tiden fra lygterne tændes og til den sene nattetime , med stigende begejstring følte det 

vokse sig stærkere og stærkere i mig , at den dag i morgen måtte jeg — koste hvad overvindelse det ville ! — besøge dem , hvis jeg da overhovedet ville have fred igen i mit forpinte sind . 
Endelig den fjerde dag — en kold og mørk regnvejrsdag — nynnede jeg i gummislag , opsmøgede benklæder og med paraply nedad gaden ad deres bolig til . 
Jeg var i forbavsende friskt humør til at begynde med — som jeg troede , fordi jeg fra morgenstunden bestemt havde foresat mig ikke at indlade mig på nogen som helst parlamenteren med mig selv — i virkeligheden fordi jeg overmåde godt vidste , at jeg , hvad øjeblik jeg ville , kunne vende om . 
Det var mellem tolv og et . Deres modtagelsestid for dem , de ville modtage . Jeg huskede endnu tonen , de havde sagt det i , og jeg havde straks fået et fyndigt indtryk af , at avancerede man ikke fra første færd op mellem  » tolv og et «  , kunne man ligeså godt med det samme belave sig på aldrig at blive modtagen  .  .  . 
Jeg stod pludselig , ovre på det modsatte hjørne , ansigt til ansigt med deres gadedør . 

uden et øjebliks tøven gjorde jeg højre om og listede nedad en Sidegade , idet jeg beroligede mig med , at jeg blot ville overveje , hvad jeg skulle gøre i det tilfælde , at de ikke var hjemme . 
Jeg havde mærkværdigvis slet ikke tænkt mig den mulighed , at de kunne være ude . Jeg vil være ærlig og tilstå , at den dukkede op for mit syn som en stor , skyggefuld allé til frelse . 
Jeg styrede atter mine skridt mod deres dør . 
Der var kun én ting , jeg var rigtig alvorlig bange for . Jeg ville nødigst af alt møde dem på trappen med en veninde eller  .  .  . måske endog en ven i følge . Skulle jeg være så uheldig , vidste jeg kun én udvej : at slå paraplyen op lige for ansigtet af dem og deres selskab , styrte nedad trappen og så  .  .  . lægge mig ind på et hospital til observation . 
Jeg balancerede forsigtig på tåspidserne over gaden for at undgå vandpytterne  .  .  . og jeg bad en stille bøn for den udmærkede opfinder af de patenterede dørlukkere . Ikke 

så meget som et øje af en næsvist synende portnerdatter fik jeg kig på . 
Men deres dørklokke fik mig til at synke i knæ . Dens brutale metalslag , som opfundet for at hendrage hele husets opmærksomhed på sig , og dens endnu rædselsfuldere genslag , der måtte kunne få Vorherre selv til at lytte  .  .  . 
Jeg stod som lammet og ventede at se alle døre springe op og folk med store nysgærrige øjne læne sig over gelænderet for bedre at få øje på mig , da deres dør — uden at jeg så meget som havde hørt skridt i entréen indenfor — lydløst gled op , og de selv i egen person stod for mig . 
Med et fint , lille smil rakte de mig hånden , og de spurgte med munter deltagelse , om portneren havde været slem at passere , eller om deres pige havde lagt mig nogen som helst hindring i vejen . 
Jeg var egenkærlig nok til at lægge et tilfreds lille  » Endelig kommer de ! «  under deres ironiske spøgefuldhed . 
Jeg erklærede , at alt havde været såre godt og viseligt indrettet — med undtagelse 

af den famøse dørklokke ; vi tog plads og pludselig stod munden ganske stille på os begge . 
Jeg havde i et blik opdaget , at hele lejligheden bestod af to værelser med én eneste indgang — den , jeg var kommen ad . Hvor i alverden residerede da deres mand ? ! 
Jeg måtte gruble derover . 
» Boer jeg ikke rart ? « 
Jeg følte , at jeg rødmede . 
» Særdeles  . . . og meget ugenert  .  .  . ser det da ud til  .  .  . «  jeg blev endnu rødere og mere og mere , jo mere jeg ærgrede mig derover . 
» Mine børn og min mand boer ovenpå . « 
Jeg kunne ikke undlade at lægge mærke til , at de nævnede deres børn før deres mand , på samme tid som jeg helt uvilkårligt så op i loftet for om muligt at opdage en eller anden skjult opgang . 
» Nej , vi må opad trappen , hvis vi vil hinanden noget . « 
» Ja så ! det kan have sine géner  .  .  . jeg mener om vinteren  .  .  . « 

» Å , de par trin !  .  .  . Nej , men fortæl mig nu , hvordan har de det siden sidst ? « 
Jeg følte mig lidt usikker . 
» De spørger næsten så inderligt , at man skulle tro , jeg havde været syg , sidste gang vi sås . Tror de det måske ? « 
» Nej , nu må de ikke begynde med det samme . De er alt for forfærdelig på deres post . « 
Jeg beroligede mig med , at selv om de havde det rette indtryk af min tilstand hin aften , dækkede de nu så nydeligt derover , at jeg ikke havde grund til nogen som helst forsikringer . 
Vi gled over i en springende , indholdsløs konversation . 
Jeg indså udmærket , at tavshed havde været langt mere talende end alt det , vi jappede af os  .  .  . men tungen var kommen på glatis og gled og gled , kun vore øjne passede sig selv , og mødtes de nogen gang , . veg de hastigt for hinanden . 
Da — jeg glemmer det aldrig ! — ringede det . 
Vi for begge sammen , og de udbrød med et tvungent smil :  » Jeg tror næsten . 

den klokke pludselig gør mig ligeså nervøs som dem . « 
Men vi blev begge siddende . 
Et sekund så langt som et år , og det ringede igen . 
De rejste dem . 
» Det er da også ærgerligt  .  .  . just nu  .  .  . men måske er det min syerske  .  . . «  de nærmede dem døren . 
Jeg udstødte med hul stemme : 
» Det er naturligvis nogle venner  .  .  . der kender tiden  .  .  . « 
Å , kunne jeg være sunket i jorden og blevet dér med det samme ! 
De åbnede døren . Jeg hørte én fremmed stemme , jeg hørte to  .  .  . Tak skæbne ! det var de to ! jeg havde en gang i min gifte periode været til middag sammen med dem  .  .  . 
Jeg hørte dem : 
» Nej , kom blot ind  . . . I kender vist ovenikøbet  .  .  . « 
Deres stemme lød helt fremmed  .  .  . som talte den langt borte fra gennem tæt , klam tåge . 

de kom ind alle tre . Vi forsikrede med stive smil hverandre om , at vi så udmærket godt huskede hverandre  . . . fra den middag for et og et halvt år siden  .  .  . den havde været så morsom  . . . så  .  .  . uha , uha , uha ! 
En uendelig konversation kom i gang . Jeg hagede mig fast i de allerubetydeligste bemærkninger , uden ret at vide , hvad det hele egentlig drejede sig om  .  .  . Med en slags væmmelse konstaterede jeg , at de var dus med dem begge  .  .  . både med Herren og fruen  . . . De lod til at kende ham bedst , mens fruen hele tiden kyssede enten dem eller deres hånd  .  .  . 
Jeg kørte på sporvogn for et helt år . Hoppede fra den ene til den anden og tog i anvendelse alle sprogets adjektiver  .  .  . hensynsløst og hensigtsmæssigt  .  .  . 
Da jeg pludselig tav under deres blik . Det var på samme tid sorgfuldt og skælmsk  . . . og dybest inde så ømt , så varmt  .  .  . 
Jeg rejste mig og anbefalede mig . 
De bad mig se snart op igen . 

— — udenfor var regnen hørt op . 
Jeg gik en lang tur , mens jeg idelig gentog for mig selv , at dette var i grunden ikke noget at gøre om igen  .  .  . Jeg formåede dog ikke at ryste deres blik af mig . 

Iv . 
Jeg fik ikke fred for deres øjne . 
Jeg sad igen hos dem . 
Til tider talte vi , til tider tav vi . Vore øjne hvilede oftere og længere i hinanden . 
Omgivelserne stemte mit sind til så mange spørgsmål , jeg ikke havde de rigtige ord for . De havde så meget at fortælle , de vidste ikke ret , hvor og hvormed de skulle begynde — måske ej heller , hvor meget de kunne sige . 
Hver lille ting i deres Stuer havde sin historie . Jeg spurgte , og de fortalte . Jeg vidste jo ikke , hvor meget jeg ejede af dem  . . . jeg tålte endnu deres minder . 
Lidt efter lidt kom vi ind på deres huslige forhold . De talte om deres første 

mand , om deres anden mand . De sagde , at bedre ven fik de aldrig i livet ; han var den bedste mand , de kendte . 
Jeg hørte til uden at føle den ringeste sindsbevægelse . Jeg bemærkede endog , at han var en såre smuk mand , og jeg sagde det i en tone , der var fri for selv det mindste stænk af overvindelse . 
Og talen gled videre ind på deres børn , der begge var af første ægteskab . De tog deres portræter på skrivepulten og holdt dem hen for mig . 
Den ældste lignede dem , den yngste deres mand , men begge elskede dem mest , sagde de . 
Jeg tog billederne af deres hånd , og de satte dem på en lille udskåren træbænk ved siden af mig . Deres hånd rørte ved min skulder , deres hår strejfede blødt min kind . 
Jeg sagde , jeg fandt deres ældste datter overmåde smuk , at jeg havde hørt hendes skønhed prise i høje toner , længe før jeg havde set dem . Man havde kaldt hende moderens udtrykte billede . 

og jeg tilføjede , at det burde dog tilstedes mig løse og ledige fugl at gøre hendes bekendtskab . 
» Næste gang de kommer , skal jeg kalde hende ned . « 
Jeg takkede overdrevent ivrigt . 
.  .  . Jeg fik hende aldrig at se . 

v . 
Jeg begyndte at tro , at vi skulle gå udenom hinanden . Det forekom mig på samme gang naturligt og usigelig latterligt , og jeg slog for gud véd hvad gang fast , at disse pludselige , voldsomme forelskelser ingen tilhænger havde i mig . Nej , se sig gal på hinanden og gennem fjendskab og had , kiv og evig strid nå så vidt at måtte eje hinanden helt og fuldtud , om  .blot i en brøkdel af et minut  .  .  . det var lidenskab , længsel , alt andet overgående lyst og lidelse . 
Jeg kunne vel længes mod dem , når jeg var borte fra dem , til tider endog ret stærkt ; men så snart jeg sad hos dem , følte jeg intetsomhelst udover velværet ved at sidde i et hyggeligt hjem og snakke dannet 

med en smuk dame , som måske mangen en ville misunde mig , at jeg kunne så frit gå ud og ind til og sidde hos i timevis . 
Og jeg kunne til tider endog føle formeligt ubehag , når vi tilfældigt kom til at berøre hinanden  .  .  . denne klamme , følelsesløse ækelhed , man fornemmer overfor påtrængende kærtegn af kvinder , som man mener gennem alder og tidernes ugunst sat udenfor spillet . 
.  .  . Såmeget mere overrasket blev jeg en skønne dag ved med ét slag at føle min skinsyge vakt . 
Jeg havde straks ved min ankomst lagt mærke til , at det største af deres mands to fotografier , der ellers havde sin plads på bordet , var flyttet hen på et lille bord længst borte i en krog . 
Jeg havde en dag spøget med , at man , overhovedet kunne lade sig fotografere i så stort et format , og jeg havde pointeret , at kun en sig bevidst smuk mand kunne lade sig drive af en forelsket kvinde til en slig mindre velovervejet selvforherligelse . 
De havde svaret , at fotografiet var taget før deres tid . 

selvfølgelig kildrede det min forfængelighed at se billedet fjærnet , og jeg skulle just til — i dårligt lune som jeg var — at stikle derover , da de , ved at byde mig deres cigaretfoderal , med hånden kom til at støde til det andet fotografi af deres mand , der stod uden ramme . 
Det faldt forover på bordet med et ganske lille klask . 
Et glimt af fortrædelighed for over deres smukke ansigt  . . . De skulle lige til at rejse billedet igen , da vore blikke mødtes . Jeg sporede en let dirren om deres halvåbne mund , så smilte vi begge  .  .  . og deres mand fik lov til at ligge næsegrus resten af tiden , jeg var hos dem . 
Enhver anden ville utvivlsomt have slået sig til tåls med to så stærke beviser på deres hengivenhed , ja mere end det  .  .  . ville sagte have listet deres hånd i sin og ikke undt sig ro , før han havde tilhvisket dem læbe ved læbe , hvor meget mere han elskede dem for det alene  .  .  . 
Ikke så med mig ! Jeg , der var kommen for at sige dem , at jeg i dag for sidste gang i længere tid besøgte dem , jeg faldt 

hen i tunge grublerier . Jeg fik på én gang i mit hoved , at de naturligvis havde flyttet det store billede for at forskåne både deres mand og dem selv for flere stiklerier . 
Altså af lutter ømhed for deres fraværende mand ! Af pietet , af respekt  .  .  . 
Og som den eneste grund til , at de havde ladet det mindre fotografi ligge , stod det nu klart for mig , at de ved at stryge så let over det lille uheld — der i virkeligheden pinte dem — kun ville undgå at henlede min opmærksomhed på , at det større var fjærnet . 
Eller  .  .  . nej , nu havde jeg det , ja naturligvis , således forholdt det sig ! 
Det store fotografi af deres mand var faldet i unåde , og ingen andre end jeg havde været . Ophavsmanden dertil . Jeg havde vakt deres slumrende skinsyge overfor deres mand . 
Jeg havde jo betydet dem , at kun en forelsket kvinde kunne have fået deres mand til i så stort et format at forherlige sig selv  .  .  . jeg tænkte jo rigtignok dengang kun at slå to fluer med ét smæk , at ironisere både over deres smukke mand og 

dem  .  ,  . men billedet var fra før deres tid  .  .  . mine ord havde slået dem  .  .  . og nu tålte de ikke billedet  .  .  . Helt at ødelægge det turde de måske ikke , men at have det stående på samme fremskudte plads som før  .  .  . ja , ja sådan var det ! 
Jeg følte en dyb og nagende smærte . Min skinsyge var vakt . Jeg var altså virkelig , virkelig optagen af dem . — 
langt om længe brød de tavsheden . 
» Sådan som de nu sidder , ville jeg gerne have et billede af dem . De ser så alvorlig  . . . og god ud . « 
» Skal det være i samme størrelse ?  .  .  . «  jeg slog bagud med hånden i retning af krogen , hvor billedet havde fundet sin nye plads .  » For resten begriber jeg ikke , at jeg kan se god ud , 'som de behager at finde . Der findes overhovedet ikke så meget ondt i denne usle verden , at jeg ikke i dette øjeblik skulle kunne rumme det alt sammen i mine tanker . « 
» Det er en forfærdelig trang , de har til at stille dem selv i det sorteste lys . Man mærker så godt , at de er ung . « 
» Skal det være en bebrejdelse ? « 

jeg sad og skammede mig selv ud . Hvorfor i alverden rejste jeg mig ikke og tog en kølig , behersket afsked ? Var jeg da ikke overbevist om , at mine konklusioner var rigtige ? Hvad ventede jeg på ? ! 
» De er i rigtig dårligt humør i dag . Er der gået dem noget specielt imod ? « 
» Ja og nej . Som man tager det . I går ville jeg måske ikke have syntes , at det var noget , i dag  .  .  . man er jo så velsignet op og ned , den såkaldte fornøjelse ved at leve . Vil de , at jeg skal gå ? De er vel ikke vant til at se gnavne mennesker om dem . De må gerne sige rentud , hvis det plager dem . « 
» Nej . «  de forlod deres plads og satte dem ved siden af mig , støttede deres hoved i hånden , som hvilede på min stols rygstød , og så’ mig frit og åbent i øjnene . 
Jeg følte på ny deres øjnes besnærende trylleri over hele mit væsen , mine sanser , min vilje . 
» Forstår de ikke , at jeg glæder mig , når de er i dårligt humør ? De er mig da ligesom meget nærmere . Er de glad og 

oprømt , ser de let og lyst  .  .  . tænker de ikke på mig  . . . jeg er måske et led i kæden  .  .  . men er de nedtrykt og forpint , har de måske ingen andre tilbage end mig . Jeg tåler slet ikke , at de er glad uden mig . Nu véd de det . De må så gerne sidde her en time , to , tre timer uden at sige et ord . De skal netop føle dem hjemme her . Det er slet ikke det , man siger hinanden , der har nogen vægt , men det , man tænker om hinanden , og derfor skal de sidde her uden noget som helst høflighedstryk af , at nu bør de tale , og nu bør de gå  . . . De skal blot være dem selv . « 
» De er strålende god . « 
» Når jeg vil være det .  .  . måske . Tro ikke , jeg ellers er det . Jeg er meget , meget egenkærlig , og synes de virkelig , at jeg er god mod dem , så kan de være så sikker på , at det er , fordi jeg vil , at de skal øve gengæld mod mig . Det er meget få mennesker , jeg bryder mig om og vistnok meget få mennesker , der bryder sig om mig  .  .  . måske færre . « 
» Nå—å , nu sér de for sort  .  .  . « 

» Aldeles ikke . Jeg er netop stolt deraf . Når man er kommen til min alder , har man virkelig ikke tid til at gå rundt med sit hjerte og et forbindtligt smil på en præsenterbakke og dele ud til højre og til venstre . « 
» De lever altså kun for deres mand og deres børn ?  .  .  . « 
Jeg bævede under trykket af min skinsyge . 
» For mine børn ja  .  .  . og for min mand , så vidt jeg kan . « 
Jeg følte , jeg stod ved randen af en afgrund  .  .  . men koste mit liv , jeg måtte over , og jeg spurgte : 
» Vil de sige mig , hvorfor de har flyttet det store fotografi af deres mand ? Er det måske tilfældigt ? « 
» Nej . Jeg gjorde det med vilje . Jeg ville ikke  . . . ja hvordan skal jeg udtrykke mig  . . . De måtte ikke få den tro , at han stod mellem dem og mig  .  .  . Jeg har sagt dem en gang , at min mand er min bedste ven , han har lært mig så meget , hjulpet mig så godt  . . . jeg bør være ham taknemlig . « 

vi tav begge længe . 
Jeg havde en fornemmelse , som fiskede jeg i et hav af følelser . Jeg havde for længst kastet snøren ud , det synkende flodd forrådte en fangst  .  .  . men jeg turde ikke trække til , af frygt for at det skulle være en forkert følelse , jeg tog fangen . De sad og stirrede frem for dem uden noget udtryk i deres smukke ansigt . 
Så rejste jeg mig besværligt . 
» Må jeg komme igen i morgen ? « 
De nikkede . 
Vi vekslede et fast håndtryk og skiltes . 

vi . 
En dag , jeg kom , sad deres mand i deres stue . 
Det var første gang , vi traf hinanden dér , og det gjorde et uundgåelig pinligt indtryk på os begge . 
Vore blikke gled udenom hinanden , og vi stræbte hele tiden særlig at henvende vor tale til dem . De sad aldeles uberørt , . ja så tilsyneladende helt blind for , hvad vi to mænd kunne og måtte føle , at en mægtig vrede kogte op i mig . Jeg følte den største lyst til at rejse mig og sige til deres mand : 
» Min herre ! Dette er for unaturligt . Her sidder v i som på glødende jærn , mens denne kvinde skuer ned på os som fra Toppen af et isbjærg . Jeg indrømmer dem , . 

min plads er ikke her , og jeg begriber ikke , hvordan jeg er kommen her . Mit sind bugner af lede ved det hele  . . . lad os gå og drikke et glas sammen ; jeg føler allerede , hvordan vi i bund og grund forstår hinanden , og hvor usigelig latterlig den misforståelse er , der i øjeblikket holder vore hænder tilbage fra at mødes i et ærligt håndtryk . Lad os gå ! « 
Men jeg sagde ikke et ord . 
.  .  . Talen gled ind på en dagbladsartikel , der i de dage havde vakt megen opsigt . Til trods for dens alt for partiske skamrosen af en nys udkommen bog , åndede den en så djærv friskhed og overlegen frihed , at den ikke tillod sine læsere at gå udenom , men på stedet delte dem i to skarpt adskilte partier . 
Deres mand angreb , jeg forsvarede dens tendens . 
I begyndelsen med en vis reservation fra begge sider , men længere hen med større og større bitterhed . Uden en eneste antydning føltes disputen mere og mere personlig ; jeg spejlede mine blege kinder og hidsigsorte øjne i deres mands kridhvide 

ansigt og lynende blik . Vi så ikke længer udenom hinanden , vore blikke borede sig ind i hinanden . 
Med nogle harmdirrende , uovervejede ord førte han så pludselig samtalen ind på et rent personligt område ; jeg svarede , at jeg af hensyn til hans frue foretrak at blive ham svaret skyldig . 
En uhyggelig pause fulgte efter ; jeg overvejede , om jeg skulle rejse mig og gå , da han med ét sprang op og med nogle undskyldende ord beklagede , at han måtte trække sig tilbage . 
Jeg vogtede hans blik , da han bød dem farvel . Det indeholdt en stum , inderlig bøn om tilgivelse , der på samme tid , som den gav mig noget at tænke på , rørte mig i den grad , at jeg var lige ved at følge efter ham for om muligt med nogle venlige ord at bøde på det foregående optrins hæftige natur . 
De fulgte deres mand ud , men vendte straks tilbage . 
— de indtog deres yndlingsplads på den udskårne lille bænk ved siden af min stol og støttede deres hoved i hånden , 

der hvilte på min stols rygstød . Deres åbne , tankefulde øjne søgte mine . 
Hvormange timer havde vi ikke tilbragt således med vore blikke dybt i hinanden ! Stadig lige nært og stadig lige fjernt ! Med en sydende trang til at komme hinanden så nær , som to mennesker kan , men altid uden at turde vove forsøget . De tusinde gange havde vi siddet som på Spring , de tusinde gange bøjet af i utide . Tanken derpå bragte mig i harnisk . 
Hvad i himlens navn var meningen ! Hvortil denne blødagtige sentimentalitet ! Hvorfor ikke nævne Tingen ved dens rette navn ! 
Nu , nu måtte det briste eller bære ! Med varme , nøgne ord ville jeg skildre dem min trang , min lyst  .  .  . alt hvad jeg ville og fordrede af dem  .  .  . jeg ville beruse mig i mine egne lidenskabelige ord  .  .  . gøgle det ene hede syn efter det andet frem for min brændende fantasi  . . . alt hvad ord kunne udrette , skulle mine for-må  .  .  . 
At også manden altid skal gøre det første skridt ! 

. . . Da lød det fra deres mund så langvejsfra , så himmelfjærnt mine tanker : 
» Han mente slet ikke , hvad han sagde . Han er ikke dumt konservativ . Det var ren og skær modsigelseslyst  .  .  . « 
» Herregud , spekulerer de på det endnu ! «  min stemme skælvede , oprørt som jeg var .  » Jeg troede det oprigtig talt kun nødvendigt at beskæftige sig med deres mand , når han personlig tvinger sig ind på en . « 
» Jeg vil kun , at de skal forstå — « 
» Forstå ham ! Hvorfor ? er det måske deres mening at ville lave et tremandsforhold udaf det , vi to har imellem os ? « 
» De kan da respektere det gode hos ham , selv om — « 
» Kan man på samme tid respektere og bedrage et og samme menneske ! « 
Med et ryk rev de deres hånd til dem fra stoleryggen og rettede dem op . Deres næseboer dirrede , og deres øjne blev grønne og isklare . 
» De forlangte forleden respekt af mig for en dame , de kender , jeg fordrer respekt af dem for den mand , jeg liar lært 


at kende og at have agtelse for  .  .  . aldeles bortset fra , om han er min mand eller ikke . « 
» Jeg kan ikke se bort fra , at vedkommende er deres mand . « 
» Den dame vi talte om , har de elsket . « 
» De elsker deres mand . « 
» Nej . Jeg er gift med ham . Jeg skylder dem ikke at sige , om jeg har elsket ham , ligeså lidt som jeg skylder ham regnskab for , om jeg elsker ham eller ikke . Jeg har indgået ægteskab med ham , og jeg véd , at et ægteskab kræver den størstmulige officielle hensynstagen af begge parter ; jeg beflitter mig på at opfylde mine pligter . Men mit følelsesliv er ubeskåret mit , og jeg vil se den , der tiltror sig ret til at inspicere det . « 
De var i dette øjeblik så smuk , som jeg aldrig før havde set dem . Det var mig ikke muligt at finde et sårende ord mere , alle mine følelser og tanker koncentrerede sig i et stadig stigende begær efter at kryste deres legeme , der rystede som af undertrykt vrede , ind til mit  . . . og tvinge deres læber , der lå fast sammenpressede , til at modtage og give Kys  .  .  . 

længe sad vi uden at tale . Mine øjne sløredes og brændte med en fugtig glans , alt mens jeg gav mig min voksende lidenskab i vold . De så’ ikke en gang på mig . 
Men pludselig vendte de deres blik mod mit og sagde med et fint , lille smil : 
» Jeg troede , vi to var enige i alt , hvad der angår at være gift og at elske , vi , der har prøvet og vraget  .  .  . men måske de tænker på at bede mig om at gå fra hus og hjem og gifte mig med dem  .  .  . « 
» Nej , intet er mig fjærnere  .  .  .jeg elsker dem . De er så smuk , så fordomsfri , så god og fin og  .  .  . smuk ! « 
Og jeg bøjede mig henimod dem i den hensigt at fatte med mine hænder om deres dejlige hoved og kysse deres læber , . der endnu vaklede mellem smil og alvor  .  .  . da de blødt og stille unddrog dem min tilnærmelse og ganske svagt rystede på hovedet . 
Var det muligt ? eller var mit blik så omtåget af den sanserus , jeg befandt mig i , at jeg ikke skælnede ret  .  .  . jeg sad som forstenet med fremrakte hænder og i halvt foroverbøjet stilling . 

nej , her var ikke plads for nogen fejltagelse . De havde virkelig lænet dem helt tilbage på den lille træbænk , så langt de kunne komme , og deres hænder søgte ikke mine . Men løj da deres øjne , der store og glinsende ligesom råbte mine til sig , eller deres mund med de halvåbnede læber , der sitrede som under et nys modtaget Kys  .  .  . 
Halvt bedøvet rakte jeg endnu en gang ud efter dem ; de rejste dem og satte dem på den anden side af bordet lige overfor mig . 
Hvor jeg hadede dem og skammede mig over mig selv ! 
Havde de endda skreget op eller bedt mig lade være  .  .  . men denne stille tilrettevisning , uden et ord , endda uden en krænket mine  .  .  . jeg følte mig som stivfrossen fra top til tå . 
Jeg flyttede mig i stolen og sagde med et smil , jeg ville have givet verdener for selv at kunne se : 
» Om forladelse , frue . « 
De svarede intet . 
Jeg gav mig god tid med at tænde en cigaret , tog nogle lange eftertænksomme 

drag og anstrengte mig for at antage en magelig , skødesløs holdning . 
Indeni mig skældte og rasede det uafladelig : 
» Dosmer ! Drummell kejtede fyr ! Idiot !  .  .  . « 
— da tavsheden efterhånden blev mig for trykkende , og jeg ikke kunne fange deres blik , rejste jeg mig og så’ på mit ur . 
» Jeg har i dag plaget dem i to timer , altså en time mindre end minimum af hvad jeg plejer  .  .  . hvem véd , måske de en og en halv for meget  .  .  . « 
Adspredt sagde de farvel . 
Først da jeg var halvt ude af døren , så’ de på mig med en mine mellem bøn og tilgivelse . 

vi . 
I tre samfulde dage gik jeg som et rov for de mest modstridende følelser . 
Jeg elskede dem , tilbad dem  .  .  . den mest rasende skinsyge martrede mit sind og foregøglede mig de mest hjærne- og hjerte-slidende udviklinger af en sjælden og umættelig hengivelse , der blot ikke faldt i min lod  . . . og under det alt sammen som et stort stillestående og stinkende vand den forsmædelige ydmygelse , jeg havde måttet lide og tåle . 
Endelig den fjerde dags morgen modtog jeg en billet fra dem , der bad mig om at se op . De havde en meddelelse at gøre mig , og det hastede . 
Jeg opdagede , at deres brev måtte have ligget i min brevkasse siden den fore 

gående eftermiddag , og jeg mødte i min Iver et helt kvarter før timen for  .de særlig begunstigede . 
For første gang modtog et tyende mig . De havde lagt den besked , at de kom straks ; jeg skulle vente . 
Jeg var ikke kommen over dørtærskelen , før jeg med ét blik så’ , hvad meddelelsen gjaldt . 
De skulle rejse . En stor koffert stod halvpakket i deres soveværelse . 
Jeg følte på én gang som et glimt af befrielse og en stikkende sorg . En sødlig smag kom mig i munden , og straks efter følte jeg min strube snørende tør . 
Jeg satte mig på min gamle plads i den yppige kurvestol og greb den første den bedste bog , der lå på bordet — formodentlig for pigens skyld , der puslede om inde stuen ved siden af . 
Mens jeg bladede i bogen , gik mine tanker så vide omkring . 
.  .  .jeg havde vel ventet et kvarterstid , da de som en stormvind brød ind i stuen . De rakte mig hastig hånden , gav 

pigen en ordre , hvorefter hun fjernede sig , og slængte deres fikse slag over en stoleryg , så stillede de dem rank og stor lige overfor mig . Deres herlige lemmer formelig knagede , sådan spændte de deres holdning . Armene pressede de tilbage på ryggen , så barmen skød fast og bydende frem , deres mund stod halvt forventningsfuld åben , og deres øjne brændte med en mørk og fyrig ild . 
» Nå , de har fået mit brev ! « 
» Ja . «  jeg følte mig ubekvem og lille i den magelige stol . 
» Og de véd , at jeg skal rejse ! «   » Ja , jeg så’ det med det samme . «   » Gør det dem ondt ? « 
» Jeg er forfærdelig bedrøvet derover . «  jeg talte med eftertryk på hvert ord og mærkede , hvorledes jeg i min siddende stilling derved vandt lige overfor deres marmoroprejsthed . 
» Virkelig ? « 
» Virkelig ! « 
Jeg følte , hvorledes deres blik trængte sig i mit og ransagede mig til min sjæls inderste . 

til pludselig som ved et ryk i en usynlig tråd den unaturlige spændthed i deres stilling veg , og et blødt kvindelegeme halvt hvilte , halvt lå for mine fødder . De skjulte deres hoved i deres hænder , der pressede sig mod mine knæ . 
Jeg blev først helt bestyrtet , så strømmede en varm blodstrøm gennem mine årer fra hoved til fod . Jeg vidste , at de elskede mig . 
Varsomt bøjede jeg mig over dem , strøg deres bløde , blonde hår og kyssede det . Varsomt løftede jeg deres smukke hoved — de græd ! 
Og vore munde mødtes i et brændende Kys . 
Så løftede jeg dem op på mit skød og gemte dem ind til mig i en voldsom omfavnelse . 
. . . De skulle rejse den næste dags eftermiddag sammen med deres mand . 
Utallige var de planer , der gjordes op for straks efter at glemmes for nye og bedre . 
Vi ville gå til kongen og tigge om hans mægtige ord for en hurtig skilsmisse og en endnu hurtigere forening  . . . vi 

ville  . . . ja vi både spøgte og talte alvor , så vi knapt selv vidste , hvad der var hvad . 
Og vi udmatte os fælles bekendtes umådelige forbavselse og harme over at have været så lidet skarpsynte og over at være gået glip af så meget yndigt andenmands privatliv at stikke næsen i , når det pludselig rygtedes , at de og jeg var rejst sammen ud i verden . 
Og som et evangelisk omkvæd til alle både spøgende og alvorlig mente påfund deres gentagende og gentagende : 
» Vi to mødes igen , jeg véd det sikkert  .  .  . vi kan ikke i denne verden komme udenom hinanden . « 
. . . Vi aftalte at korrespondere . 
De ville intet bestemt love , om hvor-når de ville skrive første gang , eller hvor ofte de ville skrive . 
Det skulle komme an på mig . 
Jeg var så evindelig sikker på , at skulle det afhænge af mig , ville postvæsnet alene på vor korrespondance føle en pinlig stigning i den daglige ekspedition . 
Vi blev til sidst enige om , at det i grunden var det eneste rigtige , at vi skiltes 



mellemspil . 



i . 
De var borte . 
En søgneaften ved ottetiden reves de med et kort ryk fra mig . På det klokkeslag , da den fornøjelsessyge hob oversvømmer alskens forlystelsessteder , og udelysterne lægger sig som en mare over hver den , der burde holde sig hjemme . En signalfløjtes hvislen skilte os ; jeg sad for åbent vindue og troede at høre den . 
Jeg så’ dem , så snart toget satte sig i gang , trække dem helt op i hjørnet af kupéen og ufravendt stirre ud af vinduet . De tænkte selvfølgelig på mig . Hvor skulle de kunne andet efter vort sidste møde ! 
Ligeoverfor dem sad deres mand . Hensynsfuld nok til at lade , som havde han hovedet fuldt af de tusinde ting . Snart 

noterte han rejseudgifter op i sin notitsbog , og snart flyttede han om på håndbagagen eller studerede rejselisten  .  .  . mens han i virkeligheden havde den yderste møje med at skjule sin glæde over at være mig kvit . 
Naturligvis ! 
En tredje passager skottede over sin Avis hen til deres dejlige profil . 
.  .  . Jeg så’ mig om i stuen . 
Dér havde de siddet , og dér havde de stået . Dér havde de sagt det , og dér havde jeg kysset dem . 
Og alt det for kun fire timer siden . 
De var kommen helt uventet , for første gang i den tid vi havde kendt hinanden . Uden nogen som helst aftale i forvejen ! De havde pludselig fået den indskydelse , at de måtte vide , hvordan jeg havde det , så at de altid i tankerne kunne følge mig . 
Og de var kun blevet nogle få minutter . 
Underligt at tænke sig , at for fire timer siden  . . . og nu var de måske allerede fire mile længere borte fra mig end nogensinde før . 

.  .  . Mon de var blevet ligeså glad som jeg over mit lykkelige påfund ? Jeg havde lige i sidste øjeblik sendt dem mit cigaretetui , omviklet med en rose  . . . en eneste bleg , bleggul rose , halvt udsprungen . 
Med nogle få ord havde jeg bedt dem altid bruge etuiet . Det var et minde om en meget kær , længst bortrejst ven . Det skulle være vor silkesnor : fik jeg det nogensinde tilbage , da behøvedes intet brev , ingen forklaringer , ingen beklagelser . Jeg ville forstå . 
. . . Ak ja , aldrig havde jeg tænkt mig , at jeg skulle føle det så tomt efter dem . Jeg havde jo nok sagt , at jeg ville komme til det , men jeg havde i grunden aldrig selv troet rigtigt derpå . 
Min lille løgn var atter bleven til en klippefast sandhed . Ja , ja , alting hævner sig . 
Jeg havde også lovet dem så vidt muligt at holde mig hjemme om aftenerne . 
Det følte jeg dog , at jeg aldrig ville holde . Desuden — rejste de ikke hele natten ! Kunne jeg da ligge og ganske uforstyrret snue i min magelige seng ! Måtte jeg ikke holde mig vågen , så de straks 

kunne være overbevist om , at mine tanker var hos dem , hver gang de , hvileløs og gennemrystet , slog øjnene op mod det tilhyllede  .kupélys og forsøgte en anden og bekvemmere stilling på det smalle vognhynde . 
Nej , ikke for alt i verden ville jeg risikere at sove , når de vågede 1 
jeg ville opsøge Koch ; han kendte dem , og jeg skulle nok formå ham til at holde en nat ud med mig . Og ganske forsigtigt , som af sig selv , skulle jeg få ført samtalen hen på dem  .  .  . jeg skulle være så diplomatisk , samtidig med at jeg skulle nyde så ubeskriveligt ved i andenmands selskab at nævne deres navn og tale om dem . 
Koch havde endog været i deres selskab , første gang jeg så’ dem i mit liv , den aften på kaféen . 
Ja , vi skulle gå på det samme sted . Sidde i den sofa , jeg sad i den aften . Drikke af den samme vin ! 
Der kom nok en del bekendte på den kafé  .  .  . men hvad gjorde det ! Det var 

så komplet ligegyldigt , om jeg sad sammen med et eller med tyve mennesker . 
Jeg skulle nok passe , at mine tanker var hos dem . De kunne simpelthen ikke være andre steder . 
Og det ville måske heller ikke være så let en sag at holde ud hele natten med Koch alene . Jo flere der var sammen , desto lettere for mig ! Jeg behøvede da ikke at føle mig forpligtet hele tiden , men kunne udelukkende vie mig dem . 
Ja , de gode mennesker skulle sandelig komme til at undre sig over , så fraværende jeg var ! 
— — jeg kom ret ødelagt og meget mismodig hjem næste dags morgen ved femtiden . 
Der var ikke blevet sparet på oije på lamperne  .  .  . 
Ved ottetiden vækkede min pige mig med et brev . Det var en venlig indbydelse til at tilbringe nogle uger hos slægtninge af min fraskilte hustru , der ejede en større gård . 
Jeg vejrede et forsøg på atter at forene de skilte ægtefolk , udgået fra kvindehånd , 

fra konen på gården , hvem jeg kendte som en yderst samvittighedsfuld hustru og moder . 
Men jeg havde ondt i hovedet og en dårlig samvittighed ; der lå som en befrielse i indbydelsen til at komme bort fra byen ud på landet , og jeg slog til . 
Måske bidrog det faktum , at gården lå i nærheden af et søgt badested , ikke mindst til min hurtig fattede beslutning . 

i . 
Jeg rejste med deres billigelse . I et brev på otte tætskrevne sider havde de med sund Sans fået nøjagtig det ud af bylivet , der måtte friste en karakter som min , og til gengæld havde de uden en antydning af blødagtig overdrivelse udmalt et landopholds fortjenester , til trods for at de selv hverken var en ven af landet eller af livet på landet . Jeg havde omgående med hånd og pen lovet straks efter min ankomst at skildre dem mine nye omgivelser — for at de med det samme kunne finde mig . 
.  .  . Så rejste jeg da en sommervarm , sollys dag . Mellem frugtbare jorder , forbi sollune småbyer  .  .  . Den sol er en skælmsmester 1 den forgylder , så man rent glemmer , 

at alle ikke er lige glade og lige tilfredse , den tegner om fattigmands slid og slæb og sure erhverv en af disse prangende rammer , vi kender fra glarmestervinduer og kongerøgede godtkøbsudstillinger . 
.  .  . Jeg havde i overflod af rejselekture . Jeg vendte hvert øjeblik tilbage til deres brev . 
.  .  . Ved min rejses sidste station holdt en magelig jagtvogn med en prunkløs , livréklædt daglejer til kusk . 
Halvanden time senere var jeg på bestemmelsesstedet . 
.  .  . Jeg sad ved spisestuebordet , der afgav plads for stabler af snehvidt dækketøj . Fra to massive , gammeldags linnedskabe med de hængselsbeslagne døre på vid gab skinnede velstand ud fra sirligt tilrettelagte høje af servietter og håndklæder , duge og lagener . 
Og mellem det alt sammen , tællende og glattende , fruen på gården . Spinkel og middelhøj med smækkeforklæde , med giftering og signetring på de magre flittige fingre , bleg som den hvideste alterdug . De forhen så smukke træk indsunkne , de store 

øjne med en feberhed glans , hovedet fuldt af dagens arbejde . 
Vi ventede på hendes mand . 
» Hvor de er flittig ! « 
» Å  .  .  . her er jo nok at gøre , hver dag har sit . Alt dette er en arv fra min mands hjem , vi bruger kun en ringe del af det , men det skal jo dog ses efter af og til . Og pigerne er ikke til at stole på . « 
» Synes de , det er morsomt altid at have så meget at gøre ! « 
» Morsomt ! «  det lød , som hun ikke i årevis havde haft det ord i sin mund .  » Det skal jo gøres . Jeg' kunne slet ikke overlade det til andre . « 
To opløbne drenge , husets sønner , kom ind og hilste goddag . De gjorde indtryk af at være i en tolerabel lømmelalder . Den eneste datter var inde i byen og kom først hjem næste dags morgen . 
» Savner de aldrig hovedstaden ? De er jo ikke barnefødt på landet . « 
» Det kunne ikke falde mig ind at tænke derpå . Jeg kan kun tænke mig at være hos min mand og mine børn . « 

» Men en enkelt gang må de vel ind og opfriske — « 
» Min mand kan ikke udstå bylivet , og så bryder jeg mig heller ikke om at tage ind . « 
» Det kan dog være ganske opbyggeligt at være fra hinanden en gang imellem ! Synes de ikke ? « 
De skottede med et hurtigt , skræmt blik hen til drengene , der sad i et hjørne af stuen og snittede i et stykke træ . 
» Pas på , Verner , at du ikke skærer dig i fingrene ; du véd , jeg holder ikke af , at i har knive . « 
Verners Broder svarede , uden at se på moderen : 
» Herregud moder , vi er dog store nok til at blive betroet en legetøjskniv . « 
Verner selv lukkede straks kniven til og lagde den fra sig . 
Jeg erindrede pludselig , at min fraskilte hustru for længst havde fortalt mig , at hendes kusine kun på sine forældres indtrængende opfordringer havde indvilliget i at dele brudeseng med sin mand . Hendes hu havde stået til en helt anden . 

jeg erindrede også , at vi den gang havde drøftet , om hun ikke kunne tænkes at have taget sin lovmæssige ret udenfor ægteskabet , mens hun endnu var ung . Vi var blevet enige om , at hun end ikke med en tanke ville have dristet sig til noget sådant . Vi havde beklaget hende , samtidig med at vi begge havde lagt for dagen en slags pligtskyldig respekt som overfor et historisk kuriosum . 
Hvordan måtte et sådant væsen egentlig se på mig og min færden ? 
Hvorfor havde hun overhovedet bedt mig ud på deres gård ? Min blotte nærværelse måtte jo virke løjerlig i disse omgivelser 1 
var det i den hensigt at tilvejebringe en tilnærmelse mellem mig og min fraskilte hustru  .  .  . eller  .  .  . eller  .  .  . 
Jeg betragtede hendes spinkle figur og hendes optagne mine . De lidt skarpe , bestemte træk talte om en fuldtudviklet herskesyge- 
hun ville vel altså prøve sin magt på mig til at bringe mig ind på bedre veje . 

ikke det mindste træk talte jo om andet end den mest overdrevne pligtopfyldelse . Jeg kunne ikke med min bedste vilje spore så meget som spiren til en undertrykt lyst . 
En voldsom nysgerrighed efter at se hendes mand påkom mig , og jeg spurgte : 
» Det kan vel vare længe , inden Rolfsen kommer ! Her må være meget at tage vare på så stor en gård . « 
» Ja . Har i ikke set noget til ham , drenge  ? « 
» Far sidder og sover i lysthuset . «  det var Verners Broder , der svarede , og hans tone røbede , at det ikke just var på faldende udenfor dagens orden , at faderen sad og sov midt på dagen . 
Det forbavsede mig at se , så lidt det berørte moderen . 
.  .  . Snart efter lød langsomme , knirkende skridt over gårdspladsens grus op til os gennem de åbenstående vinduer . 
Gårdens herre trådte ind ad døren . Lille og undersætsig , med bred ryg og bredt hoved , der luende rødt omkrandsedes af en tæt , krøllet , let gråsprængt hårmasse 

og fortil var helt skaldet . Han . rakte mig en kraftig hånd , ligesom konens forsynet med en ulastelig giftering og en imponerende signetring . Hans lyseblå øjne var på højdepunktet af skikkelighed og forfjamskelse . 
Han gav sig straks til at gå op og ned ad gulvet — : jeg så’ ham aldrig sidde i en stue i familjens nærværelse ! — med hænderne på ryggen og en sej , langsom gang . Han talte sjældent af sig selv , men blev der talt til ham , standsede han og udstødte sit svar med værdigt eftertryk på hvert ord , mens hans øjne lyste af søllethed . 
Da han en time efter havde vist mig staldene og udenomsbygningerne , havde vi to talt ud med hinanden . — 
ved aftensbordet dukkede endnu flere slægtninge op . Et par søstre til fruen med deres respektive mænd . 
Jeg havde i mellemtiden listet mig til at beskue et portræt af den eneste datter , der først skulle vise sig den næste dag . 
Hun lignede egentlig hverken moderen eller faderen . Hun så’ ud til at være om 

kring atten år , trækkene var barnlige og lige ud ad landevejen , øjnene mindede svagt om faderens , store og forvildede . 
Totalindtrykket var en inderlig god og inderlig kedelig ung pige fra landet . 
.  .  . Så tømte jeg usigelig rolig og let om hjertet min aftensnaps . Her var alt , som det burde være . Som efteraver-teret i vort lands eneste kongelig privilegerede morgenavis . 
Over disse ligefremme mennesker hvilede kun det ene tryk , at jeg havde været gift med en slægtning af dem og ikke længer var gift med hende , til trods for at vi begge var i levende live . 
Men i samtalens løb lirkede jeg stilfærdig og dæmpet min fraskilte hustrus navn over de tvivlrådige læber , og inden vi rejste os fra aftensbordet , stod hun for alles bevidsthed , som kunne hun , hvad øjeblik det skulle være , træde indad døren — og sikkerlig også inden en alt for fjern fremtid ville det for atter at indtage den hende af Herren og præsteskabet anviste plads som min rette , ægteviede hustru . 

— — til dæmpet Sus i havens bladkroner skrev jeg i den lyse nat for åbent vindue et langt brev til mine tankers et og alt — til dem , dejlige frue . 

Iii . 
Der var gået nogle dage , uden at jeg egentlig vidste , hvor de var blevet af . Jeg havde spist og drukket , sovet og igen spist og drukket , nydt naturen , luften og vandet og sovet . Jeg måtte have haft utrolige kvantiteter af søvn til gode . Den eneste røde tråd i alt dette velvære var det brev , jeg hver dag , mellem frokost og middag , skrev til dem , og som jeg om aftenen føjede en eller anden stemningsfuld lille efterskrift til før jeg ved nitiden anbragte det i posttasken . 
Jeg havde aldrig foresat mig at skrive hver dag , men af sig selv gled det derhen . Det var i det hele ganske urimeligt , så jeg i den sidste tid følte meget og stærkt for dem . Jeg gav i mit stille sind ensomheden 

skylden og bestræbte mig for så lidt som mulig at grunde derover . 
Thi i alle himles navn — det var da min mening at ville være fornuftig ! 
. . . Vi sad som sædvanlig i det store lysthus ved eftermiddagskaffen . Hele familjen var forsamlet . I det mægtige lindetræ over vore hoveder surrede bierne , på bordet snurrede kaffekedlen . I min lommebog lå deres sidste brev , svaret på det varmeste , mest hengivne af alle dem , jeg endnu havde sendt dem . 
Jeg havde i det udmalt dem min uventede ankomst til deres nuværende opholdssted . Deres svar var i et og alt en bekræftelse på mine fantasier . 
Jeg var lykkelig . 
Det forekom mig , at jeg aldrig i mit liv havde følt mig så vel til mode . Jeg lænede mig tilbage og stirrede op i lysthusets tætte , grønne bladhvælv . Allevegne mødte jeg deres forelskede øjne , deres varme , lystne smil . 
Jeg ville ikke have været nær så glad ved at have dem i egen person hos mig . .  . 

da hørte jeg min hustrus navn nævne . Ikke som det ellers plejede i disse omgivelser med en forlegen bismag , men kort og myndigt . 
Jeg rettede mit blik mod husets frue , der havde udtalt det . 
Hun så’ mig fast i øjnene og sagde : 
» Jeg har haft brev fra hende i dag . « 
Jeg lagde mærke til , hvorledes alle de tilstedeværende fik travlt med at kigge dybt i kaffekopperne , en enkelt skrabede med demonstrativ Iver sukkeret af bunden i sin kop og slubrede det i sig . 
Jeg svarede med vilje så let henkastet som muligt : 
» Ja så . « 
Rolfsen gik i stykker på en halvt irriteret , halvt værdig rømmen sig . Kun drengene syntes at stå udenfor det almindelige oprør ; de holdt balanceøvelser med en kaffeske ; med en stærk klirren faldt den ned på underkoppen og indbragte dem et strengt formanende blik fra moderen . 
Jeg benyttede mig af min frihed og så’ mig om . Jeg mødte datterens blik . Hvad i alverden var det ! Havde jeg aldrig 

set rigtig til eller  .  .  . Det var mere end tydeligt , at de øjne ventede noget af mig . 
Så kaldtes jeg tilbage til moderen . 
» Der er udsigt til , at hun vil besøge os med det første . « 
» Nej virkelig , det skulle være svært morsomt . « 
» Morsomt ! « 
Der gik som en dirren gennem lysthuset . 
» Det var da et underligt udtryk at vælge . «  fruen så’ sig spørgende om . 
Rolfsen flyttede sig misbilligende på bænken . 
Stakkels Rolfsen , hvor inderlig gerne havde han ikke listet sin vej og overladt til sin absolut bedre udrustede halvdel at svinge arnens svøbe over mit ugudelige hovedi 
» Tja , jeg ved virkelig ikke noget mere træffende udtryk i øjeblikket . « 
» Såmeget desto bedre ! «  Fru Rolfsen var ikke fri for at knejse lidt .  » Når de finder det morsomt at træffe hende igen , vil det vel heller ikke falde dem vanskeligt at gøre det skridt , de skylder hende som en oprejsning i verdens øjne . « 

der gik en dæmpet bifaldsmumlen gennem lysthuset . Kun husets datter så’ med et par uvillige øjne frem for sig . 
» Véd hun af , at jeg er her ? « 
Man havde sikkert forberedt sig på dette spørgsmål , men ikke ventet det så hurtigt . 
Svaret kom lidt mismodigt : 
» Nej , endnu ikke , men  .  .  . « 
» Nå  .  .  . skal vi så ikke heller opsætte at drøfte den sag . Det er jo ikke en gang sikkert , at hun vil komme , når hun hører , at jeg er her . «  og jeg tilføjede så venligt , jeg kunne :  » Jeg kan jo også rømme pladsen . Det er måske det , de ønsker at betyde mig . « 
» Nej , nej , på ingen måde , sådan var det slet ikke ment ! «  jeg læste på alles miner den hjerteligste forbløffelse over , at sagen pludselig havde taget en sådan vending . 
Fruen i huset så’ helt rystet ud over det lille skår , der var tilføjet hendes velbekendte gæstfrihed , og Rolfsen trommede med fingeren i bordet , mens han kælent betragtede sin panserplade til giftering . Det 

var ikke frit for , at der lå lidt skadefryd i hans blik over konens mislykkede manøvre . 
Bemærkede hun det også ? og mente hun derfor ikke at kunne give køb ? Jeg troede det så sandelig . 
» De må kunne forstå  . . . vi holder så meget af hende , og vi er virkelig også alle kommet til at holde af dem , så det gør os så inderlig ondt at se , at to så rare mennesker — « 
» Men , bedste frue , når de nu holder af os begge to , var det så ikke langt rimeligere og menneskekærligere , at de lod os leve i fred fra hinanden , når vi ikke kan holde ud at leve sammen ? « 
» Men hvorfor ? Vi kender hende kun fra hendes bedste sider  .  .  . hvad er da hendes fejl ? « 
» Jeg har aldrig sagt , at hun har nogen fejl . Tværtimod . Jeg tror , det langt mere er hende , der ikke kan leve sammen med mig . « 
Fru Rolfsens mine antog et udtryk af overvættes mildhed og fordragelighed ; hun var på ret køl igen , det var i virkeligheden mig , der trængte til hendes — utrolig 

redebonne — hånd og hjerte . Jeg indrømmede det jo selv . 
» Jeg har nemlig en ustyrlig bunke fejl . Nå , det kunne måske endda passere . Men så er vi begge flygtige , vi indrømmer det selv , og vi forbeholder os begge ret til at være det . Jeg er ikke fri for at tro , at vi på bunden af hjertet holder mest af hinanden , vi vil måske en gang i en sen alderdom leve lykkeligere sammen end mange andre  .  .  . men som det nu er , har vi flagrelyster  .  .  . Hende interesserer de begavede og dygtige mænd , hun møder på sin vej  .  .  . Jeg har svært ved ikke at interessere mig for det smukke køn , både de yngre og de ikke helt gamle  .  .  . « 
Mine øjne strejfede den unge datter , der ikke lagde skjul på , at mine ord optog hende . 
» Kort sagt , vi har fået retten til at leve , og vi vil benytte den  .  .  , med andre ord nyde den . Skulle jeg virkelig være ene om den tankegang her i selskabet ? « 
Det gav et pludseligt sæt i Rolfsen , som ville han slutte sig til mine ord ; så rejste begge hans svigerinder sig brat og 

bad ham om plads til at slippe ud . Deres mænd fulgte i deres kølvand , og den ene af dem , en afpillet provinspædagog , der i ferien læste et par timer hver dag med drengene , kommanderede dem med snærrende kathederrøst bort fra valpladsen for dyd og gode sæder . Rolfsen jagede også på dem og fulgte dem på afstand som en pa-trouillerende politibetjent med hænderne på ryggen . 
» Bringer du kaffekopperne op , estter . «  Fru Rolfsen så’ vist på datteren . 
Jeg førte min kaffekop til munden . 
» Nu skal jeg straks vare færdig . « 
» Å , det haster såmænd ikke , pigerne er ikke en gang færdig med at spise . «  frøken estter blev rolig siddende . 
Jeg tændte en cigaret . Ligesom jeg havde tændt den , fik jeg den ide at byde damerne . Med en undskyldning for , at jeg havde taget først selv , bød jeg fruen , der — kunne jeg tro mine øjne ! — virkelig tog imod den , idet hun erklærede , at hun , hver dag hun havde set mig ryge cigaretter , havde haft lyst til at bede mig om en . Hun havde røget meget , før hun blev gift . 

dernæst bød jeg den unge pige ; hendes moder forsøgte ganske vist en blid protest , der dog ikke toges til følge . Jeg lagde ved den lejlighed mærke til , at jeg havde gjort hende blodig uret . Hun bed aldeles ikke negle . 
En stund sad vi tavse alle tre og røg . Jeg kunne ikke komme mig af min forbavselse . Den strenge husfrue , den eksemplariske moder røg cigaretter i sin datters nærværelse . Jeg kunne ikke få andet ud deraf , end at det var en Art kapitulation til fordel for mig . 
Og estter ! Hvor havde jeg haft mine tanker , mine øjne ! Hun havde jo den nydeligste friske pigemund og det fornøjeligste blik i de store , spillende øjne . De så’ ud , som de evigt lå på lur efter alt , hvad der forbudent er . Jeg måtte sandelig prøve hende . 
» Nå , frøken estter , véd de noget om , hvem der ligger nede på badestedet ? « 
» Ja , jeg kender navnene på hver eneste en . « 
» Og er der nogle bekendte ? « 

» Ja , der er Walter ryvsing , skuespilleren , kender de ham ? « 
» Om jeg kender vor uforfalskede teaterhelt ! Ja både ham og hans kone ! Elsker de ham ? « 
» Nej , ikke spor , men jeg kender hans kone . « 
» Estter er helt skuespillergal , «  faldt moderen ind . 
» Selvfølgelig . Unge piger øver sig så rart på de mennesker . « 
» Jeg vil så nødigt , at hun skal besøge dem ; man véd jo ikke , hvad sådan en mand kan finde på . De er så forfængelige , de mennesker . « 
Jeg tog ivrigt min ven Walter i forsvar . En mand , der var så forelsket i sin kone , behøvede hun ikke at frygte . Jeg smilede ved tanken om , hvor meget mere hun burde frygte hans smukke kone — for min skyld . 
Og jeg aftalte med estter , at vi skulle besøge dem sammen . 
— — for første gang sendte jeg dem et brev uden efterskrift . 

Iv . 
Jeg spadserede hen ad en markvej . Solen stod højt på himlen , kornet nejede sig på markerne under dens favntykke stråler »  voldsomme kærtegn . Der rørte sig ikke den mindste vind , og fluerne var så næsvist døsige , at de heller gav deres liv , end de gad flytte sig derfra , hvor de i deres søvndrukne flugt havnede . Om de små indsidderhytter , jeg gik forbi , stod branket middagslugt i lag og kildrede en i næsen . 
Jeg var såre utilfreds med alt og alle ; jeg vidste hvorfor , og jeg vidste på samme tid , at der lå mere bag den grund , jeg selv udnævnte til den officielle . 
Posten var aftenen forud afgået uden noget brev fra mig til dem . 

mellem formiddag og middag havde jeg spillet lawn-tennis med estter og hendes brødre . Jeg havde moret mig udmærket og tænkt at skrive efter ' midddag . Om eftermiddagen havde jeg indvilliget i , sammen med hele familjen at besøge en nabo — blot for at være sammen med estter . 
Jeg havde kedet mig usigeligt , ganske usigeligt — og jeg ville dog ikke have undværet den syv timers udflugt . 
Jeg havde nemlig taget det løfte af estter , at hun tre gange i den tid , vi tilbragte hos naboen , skulle lade mig forstå , at hun overhovedet vidste af , at jeg var med . 
Jeg havde erklæret hende , at jeg kun på denne ene betingelse fulgte med ; jeg kendte nemlig alt for godt fra gammel tid disse landlige selskaber , hvor ligesom i kirkerne mændene passer sig og kvinderne sig , og hvor hvert forsøg på sammen-smæltning møder den alvorligste modstand — mærkeligt nok især fra mændenes side . 
Og estter havde holdt sit løfte på en så pudsig koket måde og med en så umiddelbar skælmskhed og ungpigelig ynde , 

at jeg på hele køreturen hjem havde fortabt mig i de dejligste fantasier . 
Jeg havde ikke følt skygge af anger  .  . . 
Ved morgenkaffen havde jeg så opsnappet , at estter skulle plukke frugt om formiddagen . Jeg var gået ned i frugthaven , havde ransaget den fra begyndelsen til enden , kigget bag alle buske og fået mig selv til at vente i over en time — men stadig ingen estter ! 
Nu gik jeg ud ad markvejen , uden noget bestemt mål  .  .  . jeg ville nærmest forsøge at gå fra mine egne tanker . 
Det var aldeles latterligt at gå her og pine sig med så lidt ! Måske de ikke en gang lagde mærke til , at der gik en postdag over . Skrev de desuden hver dag ? eller havde jeg nogensinde forpligtet mig til at skrive så ofte , som jeg i virkeligheden gjorde  ? 
Når alt kom til alt , kunne jeg da heller ikke blive ved , fortsætte dermed hele livet . Kærlighed pr . Post ! 
Hvad mon der egentlig blev af mine breve ? ! Gemte de dem omhyggeligt ? eller lå de og flød for alle vinde ? Det var i 

grunden en modbydelig tanke , at et menneske virkelig sad inde med så mange utvetydige beviser på , at jeg var noget forelsket i samme menneske ! 
Og var de fremdeles lige forelsket i mig ? Deres breve tydede jo nok derpå . Men de var dog alligevel ikke mere end en kvinde , og de havde deres mand til stadighed om dem . En gift kvinde er og bliver en gift kvinde , nej så var alligevel  .  .  . 
Ved en omdrejning stod jeg ansigt til ansigt med estter . Varm , rødmusset , ung og stærk . Det blegrøde liv med den nedfaldende , hvide krave sluttede fristende om hendes purunge barm , og hendes dejlige arme var blottede fra skuldrene . I den ene lille hånd holdt hun en fiks , slank spadserekæp , på hovedet sad en flad engelsk stråhat med en enlig fjer , kækt stukken ind under det blå hattebånd . 
» Nå , så det kalder de at plukke frugt ? « 
» Jeg skulle have været i haven , men så bad moder mig i stedet for at gå til 

præsten og skolelæreren og bede dem til i aften . Vi skal have kedeligt selskab . « 
» Så spiller vi lawn-tennis hele tiden , ikke sandt ? « 
» Jo — bare jeg får lov af moder , jeg skal vel hjælpe til . « 
» Ja , jeg véd kun , at jeg vil være , hvor de er ! Har de noget derimod at indvende ? « 
Estter smilte lidt usikkert og undgik mit blik . 
» Altså i dag selskab , i morgen kører vi til badestedet og besøger ryvsings , i overmorgen  .  .  . skal vi ikke forsøge at være så meget sammen som muligt ? De har jo fået lov til at tage med mig til ryvsings ; tror de , vi får lov til at køre alene ? « 
» Nej , det tror jeg rigtignok ikke ! «  estter lo og viste alle sine skinnende hvide tænder , der så’ ud , som de kun pønsede på at bide i en forbuden frugt . 
» Må jeg følges med dem tilbage ? «  jeg fik øje på en marksti til venstre .  » Lad os gå den vej ! «  jeg anede ikke , hvor den førte hen , håbede kun , at det måtte være en omvej . 

» Jeg kommer alt for sent hjem . « 
» Så siger de , de er blevet opholdt hos præsten ; han kan naturligvis også lide friske og smukke , unge piger . Har han konfirmeret dem ? « 
» Ja . « 
» Elskede han dem ? Hvad sagde han til dem ? « 
» Å , jeg tror ikke , han var så svært glad for mig , jeg har altid været forfærdelig vild . «  estter vendte sig om mod mig , der gik bagerst på markstien , og satte en græsselig grimasse op , der skulle antyde , hvor vild hun kunne være . 
» Han sagde altid , at jeg var værre end den vildeste dreng , og så kneb han mig i kinderne . « 
» Ja naturligvis , han vidste nok , hvad han gjorde . Jeg kunne myrde ham derfor , når han kommer i aften . « 
» Han spurgte mig så meget ud om dem . Det lod til , at det interesserede ham — forargede ham , mente jeg , at de er — skilt . « 
» Han ville måske også helst af med 

konen ! Han skulle vide , at jeg nu tilmed forfører dem til at lyve ! « 
» Den kunst har jeg såmænd kunnet længe ! Gud véd , hvordan jeg ellers skulle klare mig hjemme . « 
Estters svar stak mig i hjertet . Hun var nødt til at lyve , altså måtte hun have noget , hun ville skjule . Skulle hun måske være forelsket i en eller anden på gården  ? ! Hun var jo ofte nok borte , og så længe borte , at hendes brødre blev sendt ud af moderen for at lede efter hende . Jeg gennemløb i en fart hele rækken fra forvalteren og nedefter . 
» Ja så , de er nødsaget til at lyve . «  jeg hørte selv , hvor misbilligende min tone var . 
Estter vendte sig rask om og sendte mig et prøvende blik . 
» Nu skal de vel ikke fortælle familjen det ! ? «  hun smagte på familjen . Jeg ville have jublet derover , om jeg ikke havde haft mine tvivl . 
» Nå , nå ! Ser jeg ud til at løbe med sladder ? « 

» Å nej ! «  hun lo , og vi fortsatte vor gang . 
» Men så må de til gengæld fortælle mig , hvorfor de føler dem forpligtet til at føre deres hæderlige familje bag lyset . Kan jeg ikke blive deres skriftefader ? jeg er da ung nok og ser vel heller ikke så uhjælpelig gyselig ud , at jeg ikke nok kan bruges med lidt god vilje . Jeg forpligter mig på stedet til ret ofte at knibe dem i deres dejlige kinder . « 
» Hør , de er vist frygtelig letsindig . « 
» Utrolig ! « 
» Det er jeg med ! « 
Jeg følte igen et stik i hjertet . Det var umuligt andet , end at denne unge , sunde pige havde et eller andet for ! Jeg tænkte med en slags bitter vemod på , hvor usigelig forkert jeg havde bedømt hende efter hendes fotografi . 
» Det har jeg egentlig ikke før haft noget indtryk af . « 
» Ja , jeg véd det heller ikke bestemt , men jeg tror nok , jeg er det . « 
Vi stod stille . Stien hørte op lige foran en mindre skov . 

estter lo . 
» De er en rar vejviser ; vi kan jo ikke komme længer . « 
» Jeg må gøre dem opmærksom på , at de har ført an hele vejen ; men vi kan vel trænge os igennem . Vi kan i hvert fald ikke gå samme vej tilbage . « 
» Nej , så ser de os i husene , og så går sladderen . Det gør den formodentlig allerede , kender jeg mine pappenheimere ret . « 
» Man har muligvis før set dem forsvinde denne vej ind i skoven  . . . i selskab med en ung herre . « 
Hun svarede ikke og så’ bort fra mig . Jeg angrede . J ø o 
estter begyndte at gå , jeg sprang frem foran hende og udbrød : 
» Nu er det vist bedst , jeg tager teten ; jeg må desuden også have dem lidt forfra . « 
Jeg gik baglænds og tvang med ryggen grenene tilbage og holdt dem med hænderne fast , til estter var kommet igennem . Vi kom hinanden på den måde ganske nær , jeg stirrede hende uafbrudt i ansigtet , men kun en sjælden gang gengældte hun mit blik . 

» Er de vred på mig ? De vil jo slet ikke se på mig ! « 
» Jeg må se mig for . « 
» Tror de ikke , jeg kan berede vejen for dem  ? 1 « 
Hun så’ op på mig med et par skælmske øjne , der spillede af liv og ungdom — i samme nu stod jeg med begge mine fødder i en lavt rindende bæk . 
Den friskeste , mest smittende ungpige-latter rungede gennem skoven . 
» Så det er på den måde , de belønner min ridderlighed ! «  jeg tog hende med begge hænder om livet og løftede hende op ind til mig over bækken . Et øjeblik beholdt jeg hende i min favn , så satte jeg hende varsomt på jorden . 
Vi fortsatte uden et ord vor vej på samme vis som før . 
Jeg var let forpustet af det raske favntag og følte blodet prikke i mine  .årer , mens jeg på samme tid ærgrede mig over hendes barnlige , uskyldige glæde over mit uheld . 
Mon hun ikke alligevel var en ganske almindelig ung pige , et lille guds ord fra 

bo be 
landet ! Jeg burde dog have kysset hende , da jeg havde hende . 
.  .  . Vor vej krydsedes af et temmelig højt gærde . På den anden side af gærdet var skoven mindre vild end før . 
Til min store forundring viste det si at være parken , der hørte til gården . Je beklagede levende , at vi var så nær ved hjemmet . 
Estter stod med begge hænder på gærdet og med den ene fod mellem tremmerne , parat til at sætte over . Hun så’ ud , som hun overvejede , hvor meget kraft der skulle til . Jeg stod lige ved siden af hende , støttende min ene arm på gærdet . 
» Ja , her står vi  . . . og tager os ud ! Ligesom den allersomskønneste ridderdame-med sin trofasteste ridder på de sirlige engelske kobberstik , der hænger rundt om på hjemmenes oljemalede vægge . 
Den hele udslagne dag har vi jaget . . Med tungerne ud af halsene ligger hundene rundt om os og puster ud , svendene står med hestene ved bidslerne i så ærbødig en afstand , at de umuligt hverken kan høre eller se os . 

vi har jaget den hele udslagne dag , og vi har ikke vekslet mange ord . Men så ofte vi har kunnet , har vore øjne søgt hinanden i et lønligt , veltalende blik . 
Nu skal vi hjem . Til den oplyste riddersal , til det festligtdækkede bord , til de mange grådige øjne , der vil lure på vor hemmelighed , den vi ikke en gang selv har fundet ord for . 
Vi skal hjem ; vi véd , at vi må ; de venter os på slottet . Og dog dvæler deres sirlige lille fod , og jeg strækker ikke min hånd ud for at hjælpe dem over gærdet . 
Angst søger jeg deres blik , forknyt tier min læbe . Så nærmer jeg forsigtig min varme hånd til deres , der ligger blottet for den langskaftede , ru jægerhandske på gærdet . 
De flytter ikke deres hånd . En svag sitren bæver gennem deres slanke , jomfruelige legeme , da jeg fører den til mine læber . De gør en lille , let drejning , og jeg føler deres arm om min Hals , deres brændende læber på min pande . 
Og i samme nu er vi over gærdet og i saddelen igen , svendene trutter i deres 

horn , hundene halser gennem skoven , og i kort galop rider vi ind på den grusbelagte slotsplads  .  .  . 
Men over det festligtdækkede taffel dvæler den allersomskønneste ridderfrøkens strålende øjne så ømt og inderligt i den unge ridders — — — « 
Næsten uden at vide det løftede jeg i samme stund estter over gærdet . Aldrig havde jeg tiltroet mig en sådan gymnastisk færdighed 1 
vi gik hurtigt gennem parken , estter et lille skridt foran hele tiden og uden at se op fra jorden . Ved en sidevej sagde hun stakåndet farvel og satte i løb op mod hovedbygningen . 
Jeg så’ hende kun ved måltiderne den dag — og endda forbavsede jeg hele familjen med at udvikle et så frodigt humør som aldrig før . 

v . 
Den næste dag ved eftermiddagskaffen mindede jeg estter om vor aftale at køre ned til badestedet og besøge ryvsings . 
Hun blev blussende rød , og der opstod en ret pinlig pause i lysthuset . Jeg fablede allerede i mit stille sind om , at estter muligen havde fortalt familjen om vor spadseretur dagen forud , og jeg beredte mig på et dristigt og hensynsløst forsvar , da estter med stærkt eftertryk udbrød : 
» Du vil vel ikke nægte , moder , at du i går aftes sagde ja . « 
Hun havde bedt derom i går aftes ! Jeg blev så glad , at jeg foreslog Rolfsen et glas til af hans Kognak , og jeg komplimenterede ham uden ord for den prægtige 

datter , han — guderne måtte vide hvordan i — havde sat i verden . 
Fru Rolfsen prædikede forsigtighedsregler . Vi måtte være hjemme til te , og estter skulle tage både waterproof og skindkrave med , aftenluften var kold . 
Jeg lovede , at jeg med magt skulle svøbe estter , der protesterede mod at medtage det grimme dyr til waterproof . 
» Og hvilken hest skal Verner have ? «  Fru Rolfsen vendte sig til sin mand . 
Jeg må have taget mig højst snurrig ud under mit forsøg på at skjule min ærgrelse over , at Verner skulle med , thi da jeg så’ hen på estter , kæmpede hun synligt en hård kamp med sin lattermildhed . Jeg slog overlegen på , at jeg var en gammel , øvet kusk , men derom ville man intet høre . Jeg frygtede da til sidst , at hvis jeg satte for meget ind på at bevare min kuskeværdighed , ville der slet intet blive af hele udflugten , og jeg indvilligede stiltiende i at tage Verner med som estters sauve-garde . 
. . . Vi kørte . Jeg sad alene på bagsædet . Der veksledes ikke mange ord , . 

Verner var en virkelig stille dreng , og om estter havde noget på hjerte , så kom hun i hvert fald ikke ud med det . Hun vendte sig ikke en gang om til mig , når jeg talte til hende . 
Først da vi var en halv Fjerdingvej fra vort bestemmelsessted , blev hun meddelsom . Hun spurgte forsigtigt ud om Walter ryvsing , og hun lod skinne igennem , at hun kendte hans kone bedre , end hun fra begyndelsen havde givet det udseende af . 
Jeg knyttede såre lidet til samtalen . Jeg var udelukkende optagen af at glæde mig over den ungdom og renhed , der prydede hvert eneste af hendes træk . 
.  .  . Udenfor en af badestedets små sirlige cottager spillede Jeanna ryvsing kroket med tre unge herrer . 
Hun kastede sin kølle , gav et lille hvin af forundring eller glæde fra sig , da hun fik øje på os , og sprang ud mod vor vogn . 
Det undgik ikke min opmærksomhed , at hendes blik hurtigere end lynet for spørgende fra estter til mig , og jeg tænkte ved mig selv , at hun var den gamle , skinsyge Jeanna . 

så hilste hun med påfaldende hjærtelighed på estter , og da denne var kommen ned af vognen , kyssede hun hende tre , fire gange . 
Jeg kunne ikke afholde mig fra at bemærke , at damerne nok kendte hinanden ganske godt . 
» Det tror jeg ! «  svarede Jeanna .  » Estter er rigtignok en af mine små veninder . « 
Påny et Kys . Jeg havde aldrig set estter så blussende lykkelig . Det var ikke den samme unge pige , og hvad der var det allermærkværdigste , jeg erindrede nu pludselig ganske tydeligt at have set hende før og lagt mærke til hende på byens gader i selskab med Jeanna . 
Jeg stod målløs , på samme tid som jeg følte noget bittert trykke mig i svælget . 
.  .  . Der ventede mig imidlertid nok en overraskelse . 
Ryvsing var kommen til , og han , der plejede at være den mest afmålte og lurende ægtemand af verden overfor mig , var hjærteligheden og gemytligheden i egen person . 

han bad mig blive resten af dagen — når bad han mig om det ! — og han erklærede endog at ville blive meget vred , hvis jeg ikke straks slog til . 
Jeg stod , indviklet i en badestedskonversation med ryvsing og Jeannas tre flonelsklædte medspillere , og grublede over dette det mærkeligste af alt mærkeligt . 
Damerne var gået op i huset . 
Jeg måtte hurtigst søge at blive ene med Jeanna for at få gåden løst  .  .  . Det lykkedes mig først længe efter at komme under fire øjne med hende . 
I mellemtiden havde ryvsing med en ligefrem forsoren kammeratlig tone spændt min nysgærrighed efter at erfare , hvad der kunne ligge til grund for dette omslag , så højt den kunne komme . 
Med stigende uro havde jeg iagttaget en Art frimureri mellem estter og Jeanna . 
Det var nede ved stranden , at det lykkedes mig at komme lidt bag de andre med Jeanna . Ryvsing , der gik i forvejen med de flonelsklædte og estter , lod helt ubekymret . Estter derimod trak på skridtene og så’ sig af og til hastigt om efter os . 

» Endelig ser jeg dig igen ! «  hviskedee Jeanna . 
» Vil du forklare mig , hvad der går af din mand ! Elsker han dig ikke længer , eller  .  .  . elsker du ham !  ? « 
Jeanna så’ et øjeblik helt forvirret ud . 
» Hvorfor mener du ? « 
» Har du da ikke lagt mærke til , at han ikke bryder sig om , at vi taler ene sammen ; han var tilmed før ikke langt fra selv at opfordre os til at søge ensomhed . Det går over min forstand ! « 
» Det er vist , fordi du er kommen i selskab med estter . «  Jeanna gjorde tilløb til at se fortrydelig ud , men hendes tone lød mig langfra overbevisende nok . 
» Å nonsens ! Så lidt kan vel heller ikke berolige  ham ! « 
» Han véd jo , hvor  .  .  . hvor optagen estter er af mig — « 
» Er estter ! Hvad mener du med det ? « 
» Sådan som unge piger kan være det . Jeg mener i en vis alder  .  .  . når de endnu sværmer for deres eget køn . « 
» Hvordan ytrer det sig ? ! « 

» Hvordan det ytrer sig ? Herregud  .  .  . Du véd jo , at unge piger har let ved at kaste deres kærlighed på mig . « 
» Og Walter véd , hvor behagesyg du er ! Han går altså ud fra , at du umulig kan passe os begge på én gang . Er det meningen ! « 
» Fy ! Skal du nu være ubehagelig mod mig straks . Hvorfor er du ikke kommen for længe siden , du har jo været i over otte dage hos Rolfsens . Har du måske noget for med estter ? ! « 
Jeg gik tavs . Min hjerne arbejdede tungt med noget , den endnu ikke kendte navn på . 
Estter kom hen til os . 
.  .  . Problemet Walter ryvsing var skudt i baggrunden . Jeg var lutter øje overfor estter . 
Hver gang Jeanna rejste sig og gik , fulgte estter efter , og de blev længe borte ad gangen . Så’ Jeanna på hende , blev hun bleg og rød , og hendes øjne skinnede . Talte Jeanna med en anden , hang estters øjne ved hende . Hun svarede adspredt på de spørgsmål , der rettedes til hende . Jeg 

fik endog færten af , en gang estter sad vedsiden af Jeanna , at deres hænder mødtes under bordet . 
Jeg blev nervøs . Jeg forsøgte ved alle lejligheder at skille dem ; længe før bestemmelsen foreslog jeg . Opbrud . Estter strittede af al kraft imod ; til sidst måtte jeg kommandere Verner til at lade spænde for . Ryvsing bad mig indtrængende komme snart igen . 
— jeg var stum hele vejen hjem . 

vi . 
To dage efter mødte Jeanna op uden sin mand . Estter havde bedt hende . 
Jeg havde i mellemtiden så godt som ikke talt med estter . Jeg havde ikke kunnet bekvemme mig til at sige noget hen i vejret , og hun havde indskrænket sig til i smug at følge mig med sine store , forundrede øjne , mens hun omhyggelig havde undgået at blive ene med mig . 
Forøvrigt vidste jeg hverken ud eller ind . Kun ét havde jeg klart for mig , at vi ikke oftere skulle besøge Jeanna . Jeg ville gribe til selv de laveste midler for at forhindre det der var ingen tvivl om , at blot et eneste ord i den rette tone til estters moder ville være nok til at fore 

bygge videre udflugter med badestedet som mål . 
Jeannas pludselige opdukken virkede derfor som et velrettet piskeslag . Mindst af alt havde jeg forestillet mig muligheden af at se hende her i disse omgivelser , og til trods for min ophidsede sindstilstand måtte jeg i mit stille sind beundre estter for hendes dristighed : at indføre Jeanna i familjens skød uden så meget som at spørge om forlov . 
Og mens jeg endnu bedøvet af den ubehagelige overraskelse med åndsfraværende øjne betragtede Jeanna , der i sin kokette , hvide musselinsdragt dannede en ganske vist bedårende brydning i de hjemmeforfærdigede , ensfarvede bomuldskjoleomgivelser , sneg en ganske naturlig refleksion sig op i forgrunden . Jeg tænkte med en ganske lille smule bitterhed på , hvor tiderne forandrer sig , og hvor helt anderledes jeg ville have følt mig til mode , hvis Jeanna ligeså uventet havde vist sig på min horisont for akkurat et år tilbage i tiden . 
— familjen Rolfsen forholdt sig meget kølig overfor sin nye gæst . Kun estter 

gjorde ingen hemmelighed af , at nu var hendes ønskers mål nået . 
Det var dog kun til en begyndelse , at Jeanna syntes at skulle tabe terræn . Som jeg trøstig kunne have forudsagt , måtte familjen give sig for så megen medfødt ynde og snildt manøvrerende behagesyge . 
Jeanna kvidrede og lo sig ind i deres hjerter . Hendes årvågne indsmigrings-ævne og hendes sprudlende lune hvirvlede dem med sig , og da først Fru Rolfsen begyndte at vakle , overgav alle de andre sig på nåde og unåde . 
Jo mere nedtrykt jeg følte mig , des sikrere satte Jeanna sig fast i saddelen . 
Fru Rolfsen , der , så snart hun havde hørt Jeannas navn , havde påtaget sig sin mest omhyggelige modermine og i den første halve time uafladelig havde rettet og opdraget på sine børn for ret at overtyde Jeanna om , at i hendes hus var det alvor og ikke gøglet , der sad til højbords , hun bad hende nu om at føle sig som hjemme , om at komme snart igen — til trods for at de havde så lidt at byde hende pål — ja om at tage sin berømte mand med . 

Rolfsen svømmede i begejstret søllethed og tog sig meget hyppig en frisk skrå ; han havde nemlig for vane , når han følte sig stærkt tiltrukket af et eller andet , i øjeblikkets eksaltation at sluge sin skrå helt og holdent . Estter — min dejlige , uskyldige estter ! — forhørte helt overvældet hos hvert enkelt medlem af familjen , om Jeanna ikke var ligefrem henrivende . 
Jeg listede mig ubemærket op på mit værelse , der lå alene i en ubeboet fløj af hovedbygningen . Jeg kastede mig på en sofa og forsøgte at læse , mens jeg hed i hovedet lyttede til hver en lyd , der trængte ind til mig gennem de åbentstående vinduer . 
Jeg led  .  .  . 
.  .  . Estter og Jeanna trådte indad min dør . Jeg måtte have sovet , thi jeg havde ikke hørt dem komme . Jeg blev liggende og var tvær . 
» Tænk , at du tør ligge her ganske alene ! Er du ikke bange for , der skal komme nogen og tage dig om natten ? «  Jeanna smilte underfundigt og sendte mig et grådigt blik . 

» Tværtimod ! Jeg ville netop ønske , der ville komme nogen ! En ung borgfrøken med længsel i blikket og kærlighed på læben  .  .  . «  jeg så’ på estter . Hun gengældte ikke mit blik , lod slet ikke til at have opfattet , at mine ord kunne være møntet på hende . 
Jeanna gik rundt i værelset og undersøgte alle mine sager ; hun alene talte . Så hviskedee hun nogle ord til estter og slog sig ned i en lænestol lige overfor mig . Lidt efter forlod estter værelset . 
Jeg så’ spotsk på Jeanna og udbrød :  » Hvilken magt du har over hende ! «   » Jeg forstår i hvert fald at benytte den , jeg har . « 
Estters skridt , der forsvandt over gårds-pladsens grus , lød ind til os . 
» Og du sagde ? « 
» Kan det ikke være det samme ! Jeg ser nok , hvordan det er fat med dig , men  . . . jeg tror hun er for ung og  .  .  . ubetydelig til blot at ane det . « 
» Jeg finder ikke , hun har gjort sig fortjent til så ringeagtende ord fra din side . « 

Jeanna vippede sit ene ben over det andet og så’ på mig . Jeg følte mig forventningsfuld til mode ; jeg havde aldrig set hende se på den måde før . Der lå lidt af græmmelse i hendes dristige øjne . 
» Du ! Jeg er forfærdelig ked af at være gift . Det er måske dumt af mig at sige det til dig ; men jeg har jo ingen andre at betro mig til . Jeg forsøgte en dag at for-klare mig for Walter , men han tog sig det så grimt nær og forstod mig slet ikke , så jeg har lovet mig selv herefter at beholde mine sorger for mig selv . « 
Jeg forandrede stilling og betragtede ikke overrasket , men lidt nysgærrigt Jeanna . 
» Kan du have noget at beklage dig over  ? « 
» Nej , ikke det bitterste ! Det er netop det , der er det dumme . Det er alt sammen så præcist , som det skal være . Jeg har en feteret mand , der kun bryder sig om mig . Jeg savner intet af denne verdens goder , men jeg har heller intet at længes efter  .  .  . jeg har ikke så meget som udsigt til to minutters hjærtebanken . Du har jo helt slået hånden af mig . « 

» Jeg skal underrette din mand om , at han bør nære din skinsyge lidt . « 
» Mon jeg skulle kunne blive skinsyg for Walters skyld ? Tænk , jeg tror det ikke . « 
» Å hvad ! med lidt god vilje ! « 
» Det er , ligesom jeg slet ikke havde noget at leve for mere  .  .  . Jeg føler mig udrangeret . « 
» Det gik dog ganske livligt forleden med de tre flonelsklædte kroketkøller ! Og så estter ! « 
Jeanna nærmede sit ansigt til mit . 
» Du holder dog lidt af mig endnu ? « 
» Lidt måske  .  .  . meget lidt  .  .  . « 
» Jeg har ofte tænkt på , at hvis jeg fik en dreng , skulle han opkaldes efter dig . « 
» Jå så  .  .  . der er måske udsigt til en  .  .  . ? « 
» Er du fra forstanden ! «  Jeanna blev rød og lo . 
Vi så’ en stund på hinanden med blikke , der blev mørkere og dybere . 
» Kan du huske , der var en tid , da jeg havde din fulde fortrolighed . Du fortalte mig alt , hvad du oplevede , meddelte 

mig alle dine planer og alle dine skuffelser . Du holdt af mig den gang ! « 
» Fortæller Walter dig da ikke alt . « 
» Jo selvfølgelig  .  .  . men det er alligevel ikke det samme . « 
» Det forstår jeg meget godt . Dels kommer det af , at Walters oplevelser selvfølgelig ikke er af samme interessante beskaffenhed som mine — « 
» Å du !  .  .  . «  Jeanna strakte hånden ud for at knibe mig i øret , jeg greb den og beholdt den . 
» Og dels kommer det af , at du ikke havde noget retmæssigt krav på at få noget som helst at vide af mig . « 
» Kan du huske den gang , du var rigtig , rigtig bedrøvet  .  .  . Jeg lå og græd hele natten , efter at du var gået fra mig om aftenen . « 
» Ja , du var god  .  .  . imellem  .  .  . « 
» Sig altid ! Når Walter bliver ilde medtagen i aviserne , så går det mig aldrig videre nær , og bliver han rigtig rost , er jeg næsten ækel ved ham . Du må aldrig sige det til nogen , for det er i grunden synd ; 

men når han er allergladest over noget , han har gjort , så er jeg kold som is overfor ham . Han bliver så fortvivlet  .  .  . Hvoraf tror du , det kommer ? jeg har jo egentlig slet ikke noget imod ham ; han er blot ikke som  . . . ja som du var for mig . « 
» Har det altid været sådan ? « 
» leg- tror det næsten ; men han beklager sig kun sjældent . « 
» Når han aldrig har fået mere , kan han jo ikke vide , der er mere . « 
» Han er jo så forfærdelig korrekt og sirlig , så jeg tror næsten , han ville betragte det som at forbryde sig , hvis han beklagede sig uden en absolut tvingende grund . « 
» Men han er dog eller har været skinsyg , og det lagde han da ikke skjul på . « 
» Ja , du er den eneste , der har kunnet bringe ham af ligevægt  . . . og dog må du indrømme , at han aldrig har gjort sig latterlig med sin skinsyge . « 
» Å nej ! « 
» For det at han altid vil være ved min side , det er ikke , fordi han er skinsyg . Han synes vel , han skal det , at det er hans  .  .  . 

ridderlige pligt . Han er jo uhyre opmærksom  . . . og så holder han vel meget af mig .  .  . « 
» Han gør vel det . « 
Jeg holdt endnu Jeannas hånd i min , vi så’ hinanden smilende i øjnene . 
Der lød skridt ude i gården . 
» Men jeg holder jo også af dig , tror du ikke , Jeanna 1 « 
» Jeg tror ikke så meget som han . « 
» Det kan gerne være  .  .  . men dog så meget , at du ikke modstår at lade mig kysse dig , når jeg beder dig  .  .  . « 
Jeg tog Jeanna ind til mig og kyssede hende langsomt og heftigt . Hun hvilte med lukkede øjne og halvåben mund i mine arme . 
Skridtene ude på gårdspladsen kom nærmere . 
» Der kommer nogen , Jeanna  .  .  . det er vist estter . «  og idet jeg udtalte estters navn , fortrak min mund sig til et smil ; jeg var nu herre over det eneste sikre middel til at skille de to . 
Jeanna slog øjnene op og hviskedee med sin mund mod min :  » Vi må træffes 

hver dag , du skal blive her ligeså længe som vi . « 
Jeg fik hende knapt anbragt på hendes plads , før det bankede på døren og estter trådte ind . 

vi . 
Der gik ikke en dag , uden at Jeanna var hos os — eller sjældnere vi hos Jeanna . 
Rolfsen stillede liberalt hest og vogn til disposition , og jeg fik nu rig lejlighed til at styre mine kuskelyster . Der var aldrig mere tale om , at Verner behøvedes . I det hele taget benyttede man mig som en slags fornøjelsesråd  .  .  . således at forstå , at de andre udklækkede fornøjelserne og betroede mig at bringe dem til udførelse . 
Jeg var med til det alt sammen , mindre af lyst end af tvang . Jeg kunne simpelthen ikke have holdt mig tilbage . Jeg måtte have rede på alt , hvad estter foretog sig , og Jeanna tabte mig ikke af syne . 
Halvt sanseløs listede jeg mig fra hemmelige og hurtige favntag med Jeanna for at 

mødes af estters erklærede uforståenhed . Med Jeannas brændende Kys på læben længtes jeg mod estters jomfruelige uberørthed ; jo hidsigere jeg trykkede Jeanna i min favn , des mere vanvittig dragende stod estter for mig i sin unge , favre uop-nåelighed . 
Jeanna havde fordoblet sin elskværdighed overfor estter . Der var et evigt hvisken mellem de to , megen øjenblinken og mange uforståelige gestus . 
Det var nødvendigt , sagde Jeanna , for at vi to kunne komme så ofte sammen , som vi begge ønskede . Jeg indrømmede rigtigheden deraf , men led ikke mindre derunder . 
Estter kom mig mere åbent i møde og var mindre slet og ret tilskuer end før . Jeg syntes at have vundet i hendes øjne , og hvem andre end Jeanna kunne jeg takke derfor ! Det gjorde mig på samme tid skamfuld og irriterede mig . 
De tusinde gange havde jeg på læben at sætte hende ind i den komedie , der spilledes rundtom hende , de tusinde gange opgav jeg det . Jeg indså’ , jeg ville styrte 

mig selv — og til gengæld måske endog hæve Jeanna i hendes øjne . 
Jeg var så betagen i dette barn , at jeg hverken vidste ud eller ind . 
. . . En morgenstund sad jeg ved mit vindue og grublede over , hvad dagen i dag kunne bære i sit skød . Det var posttid  .  .  . en tid , der længst havde ophørt at indvirke på mine nerver . 
Verner kom med et brev til mig . 
Det var fra dem ! ! 
Underlig forvirret sad jeg med det i hånden . Jeg havde ikke skrevet i mange dage . Hvad kunne det indeholde ! ? 
De skrev : 
» Hvorfor skriver de ikke ? ? 
Jeg kan ikke fatte det . 
Men der findes ikke den mindste grund , uden at jeg har forestillet mig den . Den rædselsslagne angst , jeg i nogle dage har følt , har taget sådan magt over mig , at jeg i dette øjeblik dirrer som af indvendig kulde . 
Hvorfor ? I morgen er det 8 dage siden . Syg ? Ja men så syg , at de ikke med et ord skulle kunne underrette mig 

— det kan jeg ikke tænke mig — vil jeg ikke tænke mig . 
Der findes altså en eller anden grund , en alvorlig , tvingende grund — og jeg kan ikke få den at vide nu . Timer — dage skal måske gå , inden jeg får den at vide . 
Det er sommetider , som jeg aldrig mere skulle få dem at se — eller som det er umuligt , at de er den samme nu , som da vi skiltes . Hvorfor føler jeg det således ? Jeg plejer jo ikke at være nervøs . 
Jeg kunne i dette øjeblik skrige højt . 
Le ikke af mig nu . Det ville være synd , thi jeg lider . 
Men er deres tavshed blot et lune , så gør de mig uret , og gud véd , om jeg da nogensinde kan glemme det . 
Når det ringer , eller nogen går på trapperne , farer jeg sammen og tænker : nu , nu kommer det , jeg venter , nu får jeg at vide hvorfor . Hele dagen er gået således . Nu er det nat , men jeg kan ikke sove . Jeg holdes vågen af en uro uden fornuft og grænser . 

hvis jeg i morgen — om 16 timer har brev og ser , at min frygt har været uden årsag , skal de dog have dette brev — thi disse dage har tilhørt dem alene , . og denne nat kommer til at tilhøre dem . 
Hvis jeg vidste — — hvis jeg vidste ! ! Hvor er de ? hvad tager de dem for ? er de gledet fra mig ? Alt , som har været , forekommer mig som en drøm . Er jeg da syg eller gal ? Skulle mit instinkt i den grad bedrage mig , at intet er hændt — — 
var det i det mindste morgen — — «  « 
Mit hjerte trak sig sammen under læsningen . Jeg følte deres smærte over intet at have hørt fra mig så umiddelbart , som jeg siden mine forældres død ikke havde følt nogen sorg . 
Jeg læste deres brev for anden gang , og rent mekanisk tog jeg min lommealmanak frem for at se efter , om der virkelig var gået over otte dage , siden jeg sidst skrev . 
Hvormed var de da gået ? Jeg bluedes ved tanken på , at de havde rummet den floveste kurtise med Jeanna og den drenge-agtigste forelskelse i en ung pige med et 

par røde , friske kinder og et forlegent smil  .  .  . 
Kunne jeg svare på deres brev ? Jeg måtte lyve , det var den eneste udvej , den eneste . Men så skulle de heller ikke vente et øjeblik længer på svar . Og med dette mit svar skulle der være en ende på både forholdet til Jeanna og forelskelsen i estter . Jeg ville rejse . 
Helt pludseligt kunne jeg vel ikke rejse , men i løbet af otte dage . Når jeg nu skrev til dem , at i løbet af otte dage var jeg i byen , så kunne de umulig tro , at der var forelskelse med i spillet herude . 
Det var overhovedet fornuftigst ikke at tage for stærkt på vej , ikke at lade alt for voldsomt berørt af deres brev . Jeg havde jo forud skrevet ganske regelmæssigt , jeg kunne have følt mig uoplagt  . . . og jeg kunne slå let på , at de ikke før havde ladet mig forstå , at mine breve var dem i den grad velkomne . 
De havde en gang sagt , at jeg forstod at vende alt til min fordel . Nu skulle det stå sin prøve , om de havde ret . 

men mellem linjerne skulle de alligevel kunne læse , hvor dybt et indtryk deres brev havde gjort på mig . 
.  .  . Jeg skulle just til at sætte pennen til papiret , da mit navn gjaldede gennem luften og mange gange gentoges af parkens ekkoer . Jeg for til vinduet . Estter og Jeanna stod arm i arm i gården og råbte op til mig . Jeg måtte komme straks . Om jeg ikke kunne få lov til at skrive et vigtigt brev ? Hvorlænge det tog ? Blot nogle få minutter . Ja , men så heller ikke et minut længer . De satte sig på en bænk under mit vindue og ventede . 
.  .  . Det var mig umuligt at samle mine tanker . Jeg krammede det ene ark efter det andet i hånden og listede mig oftere og oftere til vinduet for at kigge efter , hvad de to foretog sig . Det nyttede ikke , jeg skammede mig selv ud  .  .  . en uro var faret mig i kroppen . 
Og jo længere tiden led , des mere utålmodig blev jeg over , at de dernede ikke fandt tiden for lang . 
Skyndsomt skrev jeg nogle få linjer : 

deres brev havde gjort mig så ondt . Ikke destomindre kunne jeg ikke i øjeblikket få tid til at skrive mere , end at jeg inden otte dage var i byen igen og herefter skulle beflitte mig på en mere regelmæssig korrespondance . 
På vejen nedad trapperne lukkede jeg brevet til . 

Viii . 
De otte dage gik , uden at jeg rejste . Jeg havde vel af og til slået på , at afrejsens stund var inde , men ingen havde taget mig på ordet . 
Jeanna havde trukket på skuldrene . Estter havde ikke mælet et ord . 
Selv vidste jeg ikke , hvad jeg ventede efter . 
Jeg strittede ikke imod Jeannas ømme Kys , jeg søgte dem heller ikke . Med estter var jeg falden ind i en jargon , der under skæmtets maske tillod mangen en lille dristighed  .  .  . videre ikke . 
Til dem skrev jeg hver dag et kort , afstumpet brev — for at døve min samvittighed , mente jeg . I virkeligheden levede den kun så meget højere på disse brudstykker , 

som jeg altid — når de var afsendt — syntes måtte forråde mig . 
Den ene dag lignede den anden . Jeg havde i mit stille sind håbet på , at estters moder skulle gøre sig sine tanker over mit og Jeannas intime bekendtskab ; men som det altid går , branden i ens eget hus opdager man sidst af alle . Affekterte jeg følelser for en eller anden — ligegyldig hvem 1 — var Fru Rolfsen lutter fyr og flamme på min fraskilte hustrus vegne , Jeanna formelig trak hun til huse . 
Jeg havde således intet håb om hjælp udefra , og de pragtfulde solskinsdage befordrede ethvert slags maskepi udenfor huset . 
Jeg følte mig til tider som et barn , man første gang har anbragt midt på et gulv og forsøgsvis nægter dets gangkurv . 
. . . Da skæbnen endelig en dag syntes at ville stå mig bi . Jeanna udeblev , og i stedet for meldte en lille billet , at hun var upasselig , så upasselig endog , at vi ikke skulle tænke på at besøge hende . 
Hvor jeg velsignede denne dag ! 

estter gjorde ganske vist et forsøg på at fortolke Jeannas få linjer til fordel for sig , og som om forbudet kun gjaldt mig ; men hun fandt intet øre hos sin moder . Jeg sad med livet i hænderne uden at turde blande mig i deres ordstrid ; det gjaldt først og fremmest for mig ikke at lægge mig ud med estter på denne dag , jeg for første gang i lange tider havde hende for mig selv . 
Jeg foreslog hende og hendes brødre et parti lawn-tennis . Som sædvanlig snød jeg mig også nu på hendes side , og jeg var utrættelig i at tilhviske hende alle de småting , det til trods for alt kildrer enhver ung piges øre at høre af en mands mund . 
Jeg forekom mig selv at handle efter den mest gennemførte beregning , og dog anede jeg hverken , hvad jeg ville , eller hvorhen jeg ville komme . En eller anden ubestemmelig magt drog mig mod denne unge pige , på samme tid som jeg indså , at selv om jeg fik hende til evigt eje , ville hun aldrig i livet være mig nok . Mine tanker kredsede uafladelig om hende , og 

hun beherskede ved sin jomfruelige modenhed mine sanser med en kvindes magt , der er sig sine tillokkelser bevidst . 
Og dog var jeg så langt fra enhver tanke på at forføre dette barn ; alene tanken om et alvorligt forhold var tilstrækkelig til at gøre mig løjerlig i mine egne øjne . 
Jeg syntes , at blot jeg fik lov til at betro hende , hvor stærkt et indtryk hun havde gjort på mig  .  .  . blot jeg en eneste gang måtte nærme mine læber til hendes uberørte , barnlig fugtige læber , trykke hendes små , sikre hænder fast i mine og se hendes store , forundrede øjne sløres under den første forelskelses opvågnen  .  .  . ville jeg føle mig helbredet , ville jeg have fået alt , hvad jeg begærede . 
Jeg var overbevist om , at tillod hun mig blot en eneste gang at lægge mit hoved i hendes kyske skød , og ville hun med sine små , lidenskabelige fingre stryge blødt over mit hår , mens jeg indsugede duften fra hendes unge , kraftige kvindelegeme , der aldrig skulle tilhøre mig — ville jeg kunne frasige mig enhver ret til at se hende igen i dette liv . 

fortvivlet sagde jeg mig selv , at et sådant spand af højhed og forståelse besad ingen kvinde — allermindst en sytten-årig ung pige . 
.  .  . Partiet var vundet . Mens estters brødre i følge de besejredes skyldighed samlede boldtene sammen , foreslog jeg estter , at vi skulle afkøle os i parkens skyggefulde ensomhed . 
Hun indvilligede , og vi gik langsomt i retning af en lille stenpynt , der i ly af unge , hvidstammede birke strakte sig ud i havet . 
Vi talte ligegyldige ord om spillet og beundrede hinandens færdigheder . Ankomne til pynten tog vi plads , estter satte sig yderst ud , jeg red på en sten , der spærrede hende vejen tilbage . Hun dyppede sit lommetørklæde i vandet og anbragte det som et omslag om sin svedperlende pande . Kontrasten mellem det flunkende hvide kammerdugstørklæde og hendes solbrændte , rødmussede hud formelig sved mig i øjnene  .  .  . en enkelt vanddråbe silede nedover kinden og tegnede en våd hvid stribe , så faldt den ned på hendes bluseliv , på 

hendes venstre finthvælvede bryst . Kun med opbydelsen af al min viljekraft afholdt jeg mig fra at kysse den bort . 
Jeg havde på det bestemteste foresat mig at holde Jeanna udenfor samtalen . Ikke-destomindre fandt jeg ikke redning i andet end hendes navn til at bryde Pavsen . 
» Det er mærkværdigt , Jeanna ikke bryder sig om at spille  .  .  . hun er dog så smidig  .  .  . « 
» Det morer jo ikke alle . « 
Estters tone lød tør og ligegyldig , den stødte mig og forekom mig helt krænkende under den ærgrelse , jeg følte over selv at have ført samtalen ind på Jeanna . 
» Nå , hun er jo heller ikke så helt ung længer  .  .  . « 
Estter så’ fra siden op på mig og satte i med et skeptisk :  » Å  .  .  . « 
» Det er vel en stor sorg , at de ikke skal se hende i dag ! « 
Min stemme , der skulle være spøgende , klang kold og spydig . 
» Ja , det kan de da nok begribe ! Man plejer at være ked af , at ens gode venner er syge . « 

i36 
» Hun kommer sig såmænd nok ! Men naturligvis , når man som de er forelsket .  .  . «  jeg sled ordene frem , så nødig de ville . Hvad ville jeg ikke have givet for at kunne begynde helt på ny ! Med stigende angst følte jeg , hvor jeg forspildte mine chancer . 
» Hvem er forelsket ? Er jeg ? I hvem ? « 
» I Fru Jeanna . «  jeg hørte knap , hvad jeg selv sagde , i den grad suste det for mine ører . 
» Jeg vidste ikke af at  . . . ja hvad skal jeg kalde det , at damer giver sig af med at være forelskede i hinanden . « 
» Nej , jeg har heller ikke vidst af det før ; men her taler jo kendsgærningen , og overfor kendsgærninger klæder det ikke at være vantro  .  .  . « 
» De mener slet ikke , hvad de siger . « 
Estters svar lød så afvisende , at jeg ikke følte lyst til at fortsætte . Jeg forskansede mig bag et smil , der kunne betyde , både at jeg ikke ville sige mere , til trods for at jeg meget vel kunne , og at jeg indrømmede hende rigtigheden af hendes slutningsbemærkning . Jeg følte derfor ikke 

den følgende pause mindre trykkende , men greb til den stiltiende udvej at byde hende en cigaret . Jeg var så i det mindste sikker på at beholde hende en lille tid endnu . 
Da vi havde vel tændt , lagde jeg forsigtig ud igen , uden dog at afklæde min stemme det lette overtræk af forsorenhed , der i ulykkeligste fald skulle være min redningsplanke . 
» Har de nogensinde været forelsket ? « 
Estter smilte med cigaretten mellem tænderne . 
» Jeg véd ikke , om jeg har været det rigtigt  .  .  . « 
» Men halvt måske  .  .  . mange gange  .  .  . «   » Nej , ikke mange gange ! « 
Jeg bøjede mig forover på stenen henimod hende . 
» Véd de , at jeg er forelsket  .  .  . « 
Estter pustede eftertænksomt en sky af cigaretrøg udover vandet . Det så’ ud , som hun vidste hvad der ville komme . 
» I dem  .  .  . «  jeg hviskedee de to ord , og dog var min stemme ved at briste . 

jeg kastede min cigaret langt fra mig og vedblev halvt hviskende : 
» Tror de det ? har de opdaget det ? jeg kan og vil ikke skjule det for dem . Bliv ikke vred over , at jeg tilstår dem det . « 
Estter svarede med blikket rettet udover havet : 
» Jeg har været meget vred på dem , for jeg troede , de gjorde nar af mig og bagefter talte om for andre , hvad de havde sagt til mig , og hvordan jeg optog det . « 
» Estter , hvor har de kunnet tro ! Af hvilken grund skulle jeg bære mig sådan ad ? « 
» Jeg tror det heller ikke længer , men i al den tid , jeg troede det , tvang jeg mig selv til ikke at synes om dem — « 
» Og det lykkedes ! ? « 
» Ja . Jeg kunne aldrig blive fortrolig med dem . « 
» Det er noget , de tror nu . « 
» Nej , jeg kunne godt synes om dem , måske endogså rigtig meget  . . . »  estter så’ forlegen bort .  » Men jeg ville aldrig 

kunne føle mig oprigtig mod dem , jeg ville altid skjule mindst det halve . « 
» Det kan komme med tiden  .  .  . «  jeg havde knap udtalt disse ord , før det i samme nu for igennem mig , hvilken flab jeg var . Her sad denne unge pige og bestyrkede min egen oprindelige mening , at hun var såre ung og ubetydelig , og endda forsøgte jeg i mit uendelige begær med tomme ord at foresnakke både hende og mig selv noget andet . 
Jeg overvejede en stund virkelig skamfuld , så sagde jeg resolut : 
» Estter ! Jeg vil gøre dem en tilståelse . Vil de så love mig at tænke så godt , de kan , om mig . Jeg er virkelig forelsket i dem , så virkelig forelsket jeg kan blive . Jeg elsker deres mund , deres tænder , deres øjne , hele deres person , alt ved dem . Det er min saligste fryd i tankerne at bedække med mine Kys hver eneste del af deres legeme . Jeg gætter mig til , hvad der er skjult for mit øje , og jeg kan blive svimmel ved tanken om , at de ville lægge deres nøgne arme om min Hals og gengælde mit Kys . Jeg vil måske glemme 

dem snart , når jeg ikke længer ser dem , jeg vil måske længe bevare det stærke indtryk af deres fristende kyskhed . Jeg kunne selvfølgelig godt sige her , at jeg tror , vi ville passe sammen , at vi ville harmonere . Sandsynligheden taler ikke derfor , vi er af så uensartet oprindelse . Dog , det betyder intet , jeg ville med tiden danne dem i min ånd , eller måske de mig i deres  .  .  . vi véd intet derom . Jeg véd kun , at den rette menneskelige forelskelse , blodets og kødets længsel og altovergående begær , har jeg følt for dem i så stærk en grad , som et levedygtigt menneske kan præstere den . De behøver ikke at skamme dem over at have indgydt mig sådanne følelser overfor dem , og jeg bør ikke være nedtrykt over , at jeg med så lidt håb om gengældelse for øje har kunnet udvikle så store og stærke følelser . Vorherre skænke dem endnu mange forelskelser som min ! « 
Jeg havde talt hurtigt og med eftertryk . Så snart jeg havde sagt det sidste ord , brast estter i en munter latter . 
» Det var virkelig en nydelig tale , den skulle moder have hørt ! «  og hun tilføjede 

alvorlig , med et lille letfærdigt blink i de store øjne :  » Men den var næsten efter mit hjerte . « 
» Lykkelig den mand , der vil erfare det i gærningen ! «  det var min mening at ville sige det uden bitterhed , det lykkedes mig kun halvt . 
Estter flyttede sig lidt urolig på stenen . Jeg sprang op fra min plads . 
» Vil de forbi , eller skal vi ikke med det samme tage afsked med hinanden  .  .  . jeg mener en lille privat udenfor den officielle i familjens påsyn ; thi nu tror jeg , jeg med bestemthed kan sige , at jeg rejser i morgen . Der er intet mere , der holder mig tilbage . « 
Estter så’ på mig med et stort , bristefærdigt smil . 
» Virkelig intet ? ! « 
Jeg stirrede med øjne , der måske temmelig tydeligt malede min overraskelse , på hende . 
» Hvad mener de ? Hvem skulle  .  .  . « 
Estter smilte over hele ansigtet , og dog troede jeg at se , at hendes øjne var alvorlige . 

» Hvem mener de ? ! « 
» Å jeg troede  .  .  . men måske  .  .  . Jeg tænkte Jeanna  ? « 
Jeg måtte tage mine øjne til mig , så bøjede jeg hovedet og svarede , uden at se på estter : 
» Nej , heller ikke Jeanna . « 
» Ja , ja da  .  .  . Farvel ! «  estter rakte mig sin hånd . 
Jeg skimtede en bæven om hendes mund , og jeg tænkte et øjeblik på at holde hendes hånd fast og på ny forklare mig . 
Det var kun et øjeblik , så slap jeg den  .  .  . 
Jeg fulgte med blikket hendes lille ranke figur , til hun ved en omdrejning forsvandt for mine øjne . 
---------------straks efter middag bad jeg Rolfsen om hest og vogn . Jeg ville køre til ryvsings og sige farvel . Det var min faste beslutning at rejse den næste dag . 
Jeg traf Walter alene , Jeanna lå til sengs af sit ildebefindende . Vi sad på verandaen og nød en pjolter . Samtalen gik 

trægt , vi var åbenbart begge lige åndsfraværende . 
Pludselig erindrede jeg , ikke at have omtalt grunden til mit komme . 
» Det er sandt , jeg kommer for at sige farvel , jeg rejser i morgen . « 
» Ja så , i morgen allerede . « 
Der var ikke det bitterste at se på hans ansigt , hverken overraskelse eller glæde . Jeg var dog ikke det mindste oplagt til at gruble over grunden dertil . 
» Det er vel kun noget forbigående med Jeanna  .  .  . jeg mener — « 
Ryvsing afbrød mig med et diskret smil : 
» Det er ikke andet , end hvad det skal være . « 
Jeg så’ uforstående på ham . 
» Uden små mindelser af og til går sligt jo ikke sin regelmæssige gang . «  han smilte stadigt og så’ mere og mere betydningsfuld ud . Det var ikke langtfra , at han voksede , som han sad dér i kurvestolen . 
» Vil du ikke sige mig , hvad du egen 

lig mener ! «  en anelse , som jeg dog ikke ville tage alvorlig , for gennem mit hoved . 
Ryvsing på sin side så’ nu ligeså forbavset ud som jeg . 
» Skulle det virkelig være muligt , at du ikke véd , at vi venter  . . . at Jeanna er tre måneder henne  .  .  . « 
Til trods for at min uvidenhed øjensynligt vakte en forståelig tvivl hos ham , kunne han dog ikke skjule sin stolthed over den ventede faderværdighed . 
» Nej , på ære om jeg vidste en smule derom ! «  min overraskelse var for troværdig , til at han længer kunne tvivle . Jeg var i virkeligheden aldeles bedøvet af den uventede meddelelse , der vakte en storm af tanker , umulige at fastholde . 
» Jeg har jo også nok forundret mig over , at du aldrig med et ord bar slået derpå , men jeg troede  . . . ja oprigtig talt troede jeg , at du var misundelig  .  .  . bliv ikke vred , vi kan jo tale roligt nu  .  .  .jeg begriber alligevel ikke , at Jeanna ikke har ladet dig forstå  .  .  . « 
Jeg indså , at jeg burde samle mig sammen . 

» Nå , hun har naturligvis  .  .  . det er jo ikke så iet for en dame , selv overfor en god ven , at finde de rette ord , når der ikke ligefrem er syn for sagen  . . . og der har jo også kun været så lidt lejlighed  .  .  . « 
Ryvsing var straks beroliget . 
» Ja , det er sandt , i har jo ikke  .  .  . alt dette her med estter ogsåvidere  .  .  . « 
Estters navn virkede på mig som et knivstik . Med gru tænkte jeg på , hvad hun ville tænke og føle , når hun fik at vide , at Jeanna i al denne tid , hun havde sværmet om mig , havde været svanger med sin mand . Thi jeg forstod nu , at Jeanna havde indviet estter i vor hemmelighed — måtte estter så' ikke tro , at også jeg havde været vidende om Jeannas tilstand ! 
Walter fortabte sig i sine tilkommende faderglæder . Jeg hørte kun til med et halvt øre , og dog måtte jeg smile ganske stille over hans vigtighed , der gik som en rød tråd gennem hele hans beretning . Det var tydeligt , at han nød ved at sætte mig ind i alle enkeltheder . 
Han løftede sit glas . 

» Skål du ! Du véd ikke , hvor det glæder mig at se , at også du tager del i vor glæde !  .  .  . For resten bør jeg takke dig , du er jo den indirekte årsag til de mange adspredelser , Jeanna har haft i den sidste tid , og hun trænger til dem , for hun er unter uns ikke så lidt nervøs af sig . Slå ikke hånden af os inde i byen ! « 
Vi tømte vore glas . 
Lidt efter brød jeg op . 
» Vil du ikke kigge ind til Jeanna og sige farvel ? « 
» Nej , jeg tror ikke , det er været ; hils hende fra mig og fortæl hende , hvor overrasket jeg blev  . . . og så naturligvis  .  .  . ønsk hende til lykke  .  .  . « 
--------------jeg vidste ikke , om jeg skulle le eller græde . 
Jeg havde ondt af stakkels Jeanna , og jeg var forbitret over , at hun ikke havde besørget mig denne tragikomiske nyhed i hænde på en lidt mere delikat måde . Ryvsings pjolterblandede henrykkelse derimod kildrede min lattermildhed . 
Stakkels Jeanna ! Hun havde nu alligevel fortjent , at jeg havde fået meddelelsen 

på en lidt anden måde . Hun havde skænket mig mange glæder ; jeg havde i sin tid været så forelsket i hende , som jeg vistnok overhovedet kunne blive  . . . Ja , ja , hvem vidste , der havde måske i vor flagrende ny- og næ-kærlighed været netop det lille gran hidsig erotik , der et helt liv igennem kan tvinge to mennesker mod hinanden 1 
men nu havde hun udstedt sit eget kassationsbevis . Stakkels lille Jeanna ! Havde du rent opgivet mig ? Eller var det noget såre menneskeligt , der var dig vederfaret  .  .  . 
Jeg ville ikke tænke med vrede på hende . Hun følte sig sikkert ikke alt for vel til mode nu på sit smærtensleje , mens hendes mand , svulmende af mandig stolthed , sad ved hendes side og refererede hende sin og min samtale  .  .  . 
En beklemt forladthedsfølelse bemægtigede sig mig . Hvilken forskel mellem i går og i dag ! Og dog længtes jeg efter at blive ene . 
Allerhelst ville jeg , med det samme jeg kom hjem , pakke og tage ind til nærmeste by og overnatte , til jeg næste morgen 

kunne nå mit tog ; jeg indså dog , at det ville være at fornærme mine gæstfri værtfolk . 
Men det var en hel lidelse at tænke på at være nødt til at tilbringe resten af dagen sammen med mennesker . Estter ville jeg helst helt undgå , jeg forstod ikke , hvordan jeg ubesværet skulle kunne møde hendes blik . 
En idéassociation ledte mine tanker hen på dem . 
Nej , nej  .  .  . ikke mere med kvinder ! Jeg forstod så udmærket godt , at de var af en helt anden slags . De kunne aldrig have handlet som Jeanna overfor den , de elskede . Men hvorfor skal man altid sammenligne ? Jeanna var dem i et og alt underlegen , havde ikke deres vide , modige blik på forholdene . 
Jeg holdt af Jeanna , som hun var . Forøvrigt ville jeg nu hverken hende eller dem noget . Jeg ville blot have fred  .  .  . 
Det kunne så gerne være , jeg havde kastet det rene vand bort for  .  .  . 
Febrilsk regnede jeg efter , hvormange dage der var gået udover de otte dage , jeg havde sat som sidste frist for min til 

bagekomst til byen , og hvor længe det var siden jeg havde skrevet til dem  .  .  , 
den næste dag rejste jeg . 
Estters moders sidste blik og håndtryk gav mig den sidste formaning for mit ægteskabs frelse med på vejen . Rolfsens lyseblå øjne udtrykte den samme skikkelighed og forfjamskelse , som da jeg kom . Estter selv var til familjens forundring sporløst forsvunden , da jeg skulle køre . 
Ved en omdrejning kom hun frem på en marksti . Hun viftede med sit lommetørklæde , så jeg umuligt kunne se hendes ansigt . 
Jeg sad med blottet hoved , til vi forsvandt for hinanden . 



slutning 



træt efter rejsen ringede jeg på min egen dør . Min husholderske var en besvimelse nær , da hun fik øje på mig . Nu havde jeg for så og så længe siden skrevet , at jeg kom bestemt den og den dag , men den ene dag var gået efter den anden , og jeg var stadig blevet borte  . . . nu havde hun så sandelig opgivet at se mig for det første . Alting lå og flød mellem hinanden , det var dog også skrækkeligt at komme sådan uden med et ord at sige til i forvejen . 
Jeg beroligede hende med en træt stemme . Blot hun ville gøre min seng i stand , forlangte jeg intet bedre . Jeg ville sove , sove , sove  .  .  . 
Jeg lod mig falde på chaiselonguen og lukkede øjnene til . Jeg lå i den tro , 

at jeg tænkte , og så drømte jeg de mest ligefremme drømme , som trukken efter en snor  .  .  . Feriens hændelser afdæmpede , mindre stærkt belyste , iagttagne med vinterhiets kølige blikke  .  .  . 
Ja , det var åndeligt godt at være hjemme igen , indenfor egne fire vægge . Hvor var det underligt at tænke tilbage på , hvordan man havde beteet sig i denne sommer . Så komplet ligegyldigt det nu var mig , om Jeanna og estter var ene sammen fra morgen til aften ! så lidt jeg længtes tilbage til de hemmelige møder med Jeanna , så rent fortvivlende ungpigeagtig estter stod for mig efter denne korte rejses adskillelse  .  .  . 
Jeanna , der ventede sig  .  .  . og ryvsings faderstolthed  . . . og først og sidst estter med de barnligt udviklede former  .  .  . 
En støj fra et af de andre værelser fik mig til at slå øjnene op . Jeg vendte mig om på siden , og ligesom jeg igen skulle til at lukke øjnene , gled mit blik over et brev , der lå på bordet ved siden af mig . Lad greb jeg efter det , dets udskrift var mig ubekendt , og det bar intet frimærke . Jeg 
u 

flængede fraværende konvolutten op , i den tro , at den indeholdt en eller anden trykt firmameddelelse . 
Brevet var fra dem — og på en dag nær otte dage gammelt . 
Det gav et stik i mig , og jeg sad på hug og læste det . 
I hastigt nedskrevne ord underrettede de mig om , at de var alene i byen . Det havde truffet sig så heldigt , at de havde kunnet afpasse deres rejse efter min ankomst til byen fra landet . Hvorlænge de blev her , vidste de ikke . Jeg måtte komme straks . 
Nederst på siden — jeg så’ den ikke straks — stod følgende efterskrift :  » Tænk , at jeg virkelig skal se dem igen ! « 
Min første indskydelse var at tilintetgøre deres brev , med vold udrydde hvert et spor af det og for gud og mennesker på det bestemteste fastholde , at jeg aldrig havde modtaget det . 
Så huskede jeg , at det var et dødt brev  .  .  . otte dage gammelt  . . . De var for længst hos deres mand igen . Jeg ville ikke træffe dem . 

jeg læste det atter og atter . Den hemmeligste længsel dulgte sig bag hvert lille ord ! Interpunktionstegnene var sat på må og få , slynget ud i feberagtig hast . Der gik som en sitrende frygt for , at jeg ikke skulle få det lille brev hurtigt nok , gennem hver en linje . De havde ikke betroet det sendrægtige postvæsen at kalde mig til dem , de havde ladet deres pige gå til mig , og de havde haft den yderste møje med ikke at røbe hende , hvor uhyre magtpåliggende det var , at jeg fik det hurtigere , end det kunne ske . Og de havde råbt ud ad døren efter hende , at det hastede meget . 
De havde ventet mig med det samme . Som en stormvind havde de set mig fare til dem . Vore første ord ville kvæles i en omfavnelse . 
De havde ventet og ventet . Hvert skridt ude på trappen havde bragt dem til at fare sammen , og atter og atter havde de gnedet lommetørklædet mellem hænderne , der blev klamme og kolde i feberagtig spænding . For hver aften , de havde ventet mig forgæves , havde de undrende set glansen i deres øjne vige for en fast , sørg 

modig hårdhed . Den lille rynke mellem øjnene var bleven dybere og eftertænksommere for hver time på dagen , der gik uden bringe dem mig . 
Deres gang havde været fra døren til vinduet og tilbage de havde på gaden set mig i lukkede drosker , bag kafévinduer og altid fjærnest fra dem . Hver gang , de var kommet hjem , havde deres øjne sét store og spørgende på pigen , uden at de havde turdet spørge  .  .  . 
Jeg sprang op fra chaiselonguen . Al træthed var gledet af mig . Jeg følte mig endog helt spænstig som efter et bad . Jeg vidste ikke , hvad jeg ville ; men jeg havde ondt af dem , og jeg følte på samme tid alt såre godt  .  .  . 
Jeg gik ud . Tilfældet førte mig til den samme kafé , hvor jeg første gang havde mødt dem . 
Jeg havde nær tumlet bagover , da jeg , ligesom jeg trådte indad døren , fik øje på dem . 
De sad dér midt i min gamle om-gangskres — hartelius’ , Dresings og Koch . Deres mand var også med . 

jeg hilste og kilede mig med magt ind ved deres side . Jeg følte intet besvær , havde et spøgende ord på læben for hver en i selskabet . Mine øjne slap ikke deres , der var strenge og sørgmodige og nu og da lyste op i et giftigt glimt . 
Jeg vendte mig sidst til dem : 
» Og at de er i byen ! « 
» Det vidste de godt . «  deres stemme lød helt søvngængeragtig . 
^j3- »  jeg vidste det  .  .  . men ikke før end for en time siden . « 
De lagde dem tilbage i sædet , jeg bøjede mig forover henimod dem . 
» Jeg lod pigen skrive udenpå brevet , for at de ikke skulle ane , hvorfra det kom . Jeg skrev , ligesom jeg fra rejsen trådte indad min dør . Og jeg har ventet , ventet  .  .  . Hvor man bliver gammel af at vente ! Og hvor man lærer at indse , at alt er forud ordnet og lagt til rette , og vi magter ikke at gøre hverken til eller fra . Jeg har ikke sovet nogen nat i denne tid . Jeg har ikke grædt , men jeg har skreget indvendig  .  .  . jeg har tigget og plaget og kaldt og bøn 

faldt  . . . til mine stille klager blev til had . « 
Jeg turde knap udholde deres blik . 
» Men nu  .  .  . nu er vi jo — « 
» Jeg rejser i morgen tidlig med min mand . « 
» Umuligt . . . det er ganske umuligt . .  . « 
Deres læber forvred sig under et smil . 
» Umuligt siger de ! Hvorfor i alverden skulle det være umuligt ? Det er det eneste mulige af alt muligt i verden . « 
» Jeg tillader det ikke  . . . jeg  .  .  . «  jeg stammede . Jeg følte jorden glide bort under mine fødder , jeg tog et fast tag i stolen , og jeg borede magtesløst mine øjne i deres , der sydede og boblede som et luehav , pisket af flad og lidenskab . 
» Jeg vil tilstå dem alt , hvorfor  .  .  . og hvorledes  .  .  . « 
» Jeg vil intet høre . « 
» De skal  .  .  . « 
Jeg ville fortælle dem alt . Det fik så briste eller bære  .  .  . Jeg vidste ikke , om jeg overhovedet ønskede deres tilgivelse  .  .  . eller om jeg ville tilføje dem nok en hån . 

» Jeg bryder mig ikke om at høre . Kan det ikke være mig ligegyldigt , hvorfor de ikke kom . . Jeg har længtes hver en følelse ud af mig  . . . jeg ville dem før , jeg har ikke sagt , at jeg vil dem noget nu . « 
Deres stolte tone knugede mig til jorden . Jeg følte oprørsånden blusse op i mig . Skulle jeg end trampe på mig selv , jeg ville fortælle dem , som de sad dér , stor og smuk for mig med læber , jeg alene så’ dirre , med øjne , hvis funklende glans jeg alene formåede at tyde  .  .  . jeg ville fortælle dem , hvor let jeg havde glemt dem for andre . 
De lagde deres hånd på mi .i arm og bøjede dem helt hen mod mig . Jeg fornemmede duften af deres hår , og deres ånde ombølgede mig . Så vendte de dem med et smil til de andre og udbrød : 
» Undskyld , vi har hemmeligheder ! « 
Næsten umærkeligt tvang de mig endnu nærmere til dem , og de sagde : 
» Véd de , hvordan jeg elsker . Jeg elsker med lidelse . Med den strængs styrke , man slår , og med dens hastighed , til den når sit gamle leje . Min elskov 

er som et oprørt hav — hvoraf det , jeg kalder kærlighed , lutret fremstår . De kom ikke , fordi deres elskov er som den spage pages , der kurrer om bønhørelse  . . . jeg skal tages med en blodoversvømmet krigers brutalitet . « 
Som et par forgiftede pile vred deres øjne sig i mine , så det smertede . 
» De tror i deres lidenskabsløse uvidenhed , at de er en rigtig løsgænger  .  .  . De , der er bunden for hvert led med de sprødeste lænker . « 
De vendte dem voldsomt fra mig . 
Helt uvilkårlig så’ jeg mig om i kresen . Jeg mødte deres mands blik . Det lyste af hån . 
.  .  . Kort efter foreslog de opbrud . De andre protesterede , men de mindede om , at de og deres mand skulle rejse tidligt næste morgen . 
Man bød farvel . Så helt selvfølgeligt tog hver en i selskabet afsked med mig , som kunne der ikke rejses den mindste tvivl om , at jeg jo ville blive ensom tilbage — på kaféen . 

den følgende dag skrev jeg til min fraskilte hustru blandt andet disse ord : 
» Som du kan tænke dig , benytter jeg mig af min frihed . 
Jeg trænger dog til at sige dig , at også friheden har sin malurt . Man føler sig så overstrømmende ubunden , at man ikke lader en lejlighed til at binde sig gå forbi . For sent gør man så den gamle opdagelse om igen , at det at rive sig løs med vold er forbundet med smærte . 
.  .  . Det er for mange som den naragtigste leg at gennemgå sansernes ( kærlighedens ? ) abc . At gennemlide den , anses af de fleste som en fræk tåbelighed . 
Jeg vil hverken misunde eller bagvaske . 
Jeg trænger blot til at sige dig , at det alligevel vil vare længe , før jeg føler mig moden nok til at tage din rene hånd og besmitte dit — til trods for alt — så forunderlig ubesmittede legeme . 
Men ved gud , jeg håber  .  .  . « 


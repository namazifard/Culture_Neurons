Klaus Jonsen var fra dreng af et tænksomt hoved og havde en farlig lyst til  » Mekanik «  . Før han blev konfirmeret , kunne han  » gøre klokker rene «  , og han var ikke mere end fjorten år , da han lavede et  » Viseværk «  af lutter træ . Det var så stort som et flueskab , og loddet , der drev værket , var ikke andet end en kampesten , så stor som et par sammenlagte knytnæver . Men gå kunne det og også vise tiden , når det blev  » stillet «  et par gange i døgnet . Dette sjældne ur blev beundret af alle , og folk sagde om urmageren :  » Den dreng skulle holdes frem , af ham måtte der kunne blive en stor mester ! «  og det var da også hans største lyst at komme i urmagerlære eller på et mekanisk værksted . 
Men der var en , som ikke beundrede uret eller det  » Sjeni «  , som havde frembragt det , og det var den begavede drengs fader , gårdmand Jon Hansen i ellebæk . Han havde endogså meget imod , at hans søn gik og  » spildte tiden på sådant 

narreværk «  . Træuret , der hang på væggen i dagligstuen og just ikke var til pryd for lokalet — thi det var hverken malet eller poleret — skottede han gnavent til , hver gang han så det , og kaldte det et  » Skrummel «  og et  » Skrammel «  , der ikke var bedre værd end  » at slås i hundrede stumper og stykker «  . 
» Nej , Klaus , «  sagde han idelig og idelig til sønnen ,  » slå urmageriet og mekanikken af hovedet og læg dig efter at blive en dygtig landmand , det er der noget ved , og det er det eneste , som duer ,og der er hold i ; for jorden løber ikke fra os , og det er den , der føder os alle ! « 
Men Klaus kunne ikke slå mekanikken af hovedet , han vedblev at sysle med sit ur , at skille det ad og snitte af hjulene hist og her for at bedre på det og få det til at gå mere akkurat . 
En dag sagde han til faderen : 
» I har ret i , at dette ur er dårligt ; men nu kan jeg lave et , som skal blive meget bedre . Det skal være et slåværk med to lodder . Jeg har udtænkt det hele , og når det nu lykkes for mig , og i synes godt om det , må jeg så komme i unnagerlære ? « 
» Nej , du skal ingen ulejlighed gøre dig for min skyld , «  svarede Jon Hansen i en streng , afvisende tone ,  » jeg kommer aldrig til at synes om det makværk , og dine urmager-nykker skal du 

slå af hovedet , om vi to skal blive ved at være gode venner . « 
» Se nu , hvor forknyt du har gjort ham , sølle dreng , «  sagde Maren Jons og sendte sin søn et kærligt , deltagende blik . 
» Ja , hold med ham , det bliver han bedre af ! «  råbte manden opfarende . 
» Drengen er såmænd god nok , Vorherre spar’ ham ! «  genmælede hustruen blidt ;  » og fordi han endnu ikke er så dygtig til bondeslid som hans Broder Anders , der er ældre , derfor kan han vel nok komme med engang i det også , når han har fået nogle flere år på bagen . « 
» Ja , men knægten vil jo være spirantmager , eller hvad det er , og det er det , jeg siger nej til ; for Bonde skal han , den bitte mand tage e mig , være , om han vil vel fare ! «  råbte manden hidsig og slog i bordet , så det knagede . 
» Nå nå , Jon , godt ord igen , «  sagde konen mildt ;  » Klaus er en god dreng , og han føjer dig også nok og bliver hjemme og hjælper sin far og sin bro’er med arbejdet . « 
» Ja , det skal han minsæl også ! « 
» Det vil han også godt , bitte Jon ; men husk på , han er jo da nylig konfirmeret , og hvad kan det skade , at han bruger sin lommekniv og snitter pinde og hjul og makker dem sammen til klokker , der kan gå  .  .  . « 
» Narreværk ! «  afbrød husbonden hende . 

» Ja , det tykkes du , men det er jeg endda ikke så sikker på , «  indvendte Maren ;  » jeg tykkes , det er meget , at han kan lave sådanne ting med sin lommekniv , og jeg tror heller ikke , det er dit alvor , når du skænder på ham og altid kommer med , at du har så meget imod hans urmageri ? « 
» Nå , ikke det ! «  råbte manden opfarende ;  » ja , da skal jeg straks lade dig se , hvor alvorligt jeg mener det ! « 
Med disse ord snappede han  » Skramlet «  , bar det ned i bryggerset og smed det ind i ovnen , hvor ilden luebrændte ; thi de skulle bage den dag . 
Moder . og søn var fulgt efter ham og kom lige tidsnok til at se træuret fortæres af de grådige flammer . 
» Å , det var synd , Jon ! hvor kunne du dog nænne det ? «  råbte Maren hændervridende . 
» Den synd tage er jeg på mig ! «  svarede Jon hårdt ;  » men kan i nu forstå , det er mit alvor ? «  føjede han til , idet han vendte sig fra dem og gik ud i gården . 
» Ja , ramme alvor — nu forstår jeg det ! «  sagde Maren dæmpet ved sig selv . Hun snappede kagen og ragede det flammende urværk ud i kulgraven udenfor ovnsmunden og skyndte sig at slå vand på det . Men det var for sent ; uret var forkullet og faldt fra hinanden i stumper og stykker . 
Klaus stod og så på ødelæggelsens vederstyggelighed ; 

han græd de salte tårer af sorg over sit tilintetgjorte værk . 
Pludselig løftede han hovedet , tørrede sine øjne og råbte : 
» Ja , det er det samme — jeg kan lave et nyt , og det skal være et slåværk ! « 
» Nej , for gud i himlens skyld , gør da endelig ikke det , min dreng ! du ser jo , hvor hårdt det er ham imod ! «  udbrød moderen forskrækket og klappede kærlig drengens kind .  » Gør ikke din far imod , søn , hører du ? «  vedblev hun indtrængende .  » Ja , han er jo sådan , at hvad han vil , det vil han ; men han er da ellers en retskaffens god mand , en god far , det må du tro ! Han tror jo , det er til dit bedste , som han vil have det . « 
» Ja , det ved jeg nok , mor , «  sagde drengen blødgjort . 
» Og det er ham , der råder — føj ham , søn , føj ham , og slå mekanikken af hovedet ! «  vedblev moderen . 
» Ja — hvis jeg kan , «  svarede sønnen tøvende . 
» Jo , du kan , og du vil også , ikke sandt , min dreng ? « 
» Må jeg så heller ikke mere forlange at komme i urmagerlære ? « 
» Nej , for det nytter jo ikke , du får aldrig lov til det , «  ivrede moderen ;  » men du kan tro , 

han holder alligevel meget af dig , både af dig og din bro’er Anders , og han vil kun jert bedste . « 
» Ja , det tror jeg også , mor ; men jeg kan ikke forstå , at det kan være far så hårdt imod , at jeg bliver urmager ? Det har jeg sådan en forfærdelig lyst til , og jeg tror også , jeg har gaver til det . « 
» Ja , men sagen er jo den , at din far sætter bondearbejde højt over alle andre håndteringer . Han synes for eksempel ikke , der er noget ved at være håndværker , og han snakker altid så foragtelig om de fordrukne , pjaltede håndværkssvende , der render os på døre , når de er ude at fægte . « 
» Der er jo da også mange pæne håndværkere , mo'er . « 
» Ja , vel er der det , og der er desværre også mere end nok af fordrukne bønder , det er ikke sådan at forstå ! Men lad os nu ikke snakke mere om ’et . Lov mig , at du vil lyde din far og blive hjemme og hjælpe ham , så gør du ham glad , og så gør du også mig glad , og så  .  .  . så skal du få et stort stykke søsterkage til din eftermiddagskaffe . « 
» Å , hvor du er god , mor ! «  udbrød drengen med strålende åsyn .  » Ja , jeg skal nok føje mig efter far og lyde både dig og ham . Det er måske bedst , jeg går ud til ham med det samme og hjælper ham , med hvad jeg kan . « 

dermed gik han . 
Ude i huggehuset sad Jon Hansen på tælle-stolen og snittede tøjrepæle . Han så endnu lidt  » brummet «  ud og skottede til Klaus , da denne viste sig i den åbenstående dør .  » Han er naturligvis vred på mig , fordi jeg smed skramlet på ilden ; men det får ikke at hjælpe ! «  tænkte han . 
» Må jeg give mig til at muge under svinene , far ? De trænger til , at der bliver gjort rent under dem , og jeg kan vist magelig få det gjort inden middag , «  sagde drengen nok så ufortrøden . 
» Om du må ! «  sagde faderen glad overrasket og så fornøjet på ham .  » Ja , det må du rigtignok , hellere end gerne ; for det er et arbejde , som det er værd at tage sine hænder til . Nu skal jeg selv gå hen og lukke portene , så lader du svinene  » spille «  i gården så længe ; ellers kan du ikke komme ad for dem . « 
» Det huede han , den gamle ! «  mumlede drengen , idet han lukkede op for svinene og slap dem ud i gården .  » Ja , det er alligevel rart , når ens far og mor er tilfredse med en . Å , det gør ordentlig godt at se far så glad og i sådan et humør , så godt tilpas har jeg ikke set ham i mange tider  .  .  . og det blev han bare , fordi jeg lod ham mærke , at jeg var villig  .  .  . og det bør jeg jo være  .  .  . for det siger mor  ,  .  . og alt , hvad hun siger ,-er sandt  .  .  . det ved jeg . Ja , bare jeg kunne slå 

det andet  .  .  .  » Narreværket «   .  .  . af hovedet  .  .  . men det bliver jeg vel nødt til  .  .  . ja , ja , ja , det bliver jeg nødt til  .  .  . for at føje far  .  .  . og mor  .  .  . « 
Inden han blev færdig med denne enetale , havde han hentet trillebør , greb og skovl og begyndt at tage fat med god vilje . Der var god plads at røre sig i i stiens vel indrettede , med cementgulv belagte aflukker , og han læssede på og trillede ud og op på møddingen den ene børfuld gødning efter den anden — der skulle bestilles noget ! 
Faderen gik og vogtede svinene og følte på dem , hvor fede de var , men holdt dog hele tiden øje med Klaus . Til sidst gik han hen til ham og sagde : 
» Det kan jeg lide ! sådan er det , jeg vil have det ! Du er jo både stor og stærk og kan godt arbejde , for hænderne vender ikke avet på dig . « 
» Ja , men jeg bliver da vel lidt stærkere endnu , end jeg er ? «  sagde drengen , glad over faderens opmuntrende tiltale . 
» Om du gør ? «  råbte Jon ,  » ja , det gør du rigtignok , når du sådan vil hænge i med arbejdet — to , tre gange så stærk bliver du , Vorherre spar' dig ! Men læs ikke mere på børen , søn , end du magelig kan køre op ad trillefjælen ; du må heller ikke tage dig det for nær ; nu er du 

jo snart færdig , og der er en stunds tid til middag endnu . « 
Jon var i et rigtigt perlehumør . Han blev hos sønnen og passiarede med ham , til han var færdig . Så hjalp de hinanden at bære frisk strøelse i de rensede aflukker og drive svinene ind . — 
» Se nu engang , Klaus , hvor de ligger og vælter sig i den tørre halm og rækker og strækker sig og laver sig til at tage e deres middagslur , «  sagde Jon , da alle dørene var lukkede og omhyggelig skoddede ;  » det er en ren forfriskelse for dem , dette her . « 
» Ja , det er det vel , «  sagde Klaus ; han og faderen stod ved siden af hinanden med armene hvilende på den stærke , murede skillebalk og fornøjede sig ved at se , hvor godt tilpas svinene lå og rækkede sig i de forskellige rum . 
» Om det er ! «  genmælede Jon ;  » ja , det kan du stole på , søn ! De siger nok , at svin er svin , og mener dermed , at de er urenlige ; men det er fejl ; der er ingen dyr så renfærdige som svin , og når de vælter sig i sølen — ja , hvad tror du , de gør det for , Klaus Jonsen ? « 
» Det er måske for at vaske sig ? « 
» Ja , det er , de vil være rene , det er hensigten og altså et bevis på deres renfærdighed . At de somme tider bader sig i vand , der er alt andet . end rent , det kan vi ikke ta'e efter ; for det kommer 

bare af , at de ikke har andet ; men det skal vi mennesker bøde på ved at sørge for at holde dem rene . Jeg syntes , jeg ville sige dig det ; for sådan noget må du jo vide , da du skal være landmand . « 
Med disse ord vendte Jon Hansen sig til sønnen og så ham forskende ind i ansigtet . 
» Ja , det er rart nok at vide sådan noget , «  svarede drengen , uden anelse om , at faderens sidste ord var et følehorn , han stak ud . 
» Ganske rigtig ! «  sagde faderen , glad over sønnens svar ,  » det er rart , og det er nyttigt , og sådan kan jeg lære dig meget , må du tro . Men sig mig engang : du blev vel ked af , at jeg brændte dit ur ? « 
Drengen så hastig på ham , og så svarede han åbent : 
» Ja , jeg blev jo noget ked af det ; men da det var jer , så gjorde det ikke noget . « 
» Godt , min søn ! «  sagde faderen bevæget og klappede ham på skulderen ;  » det skal du aldrig fortryde , at du er villig og vil lyde din far ! « 
» Nej , for det lægger Vorherre sin velsignelse i , «  lød i det samme Maren Jons røst henne i døren , hvor hun stod med et stort krus godtøl i den ene hånd og en tallerken , toppet med varme , nybagte boller , i den anden .  » Det er vel ikke værd , jeg kommer her ind med det ; for her lugter nok ikke godt , «  tilføjede hun . 

vognporten var lige ved siden af . Der fulgtes de ad ind og satte sig på en vognstjært . 
» Nå , det kan nok være , mor trakterer i dag , og det endda lige op til middag , «  sagde Jon og lod de friskbagte boller smage sig . 
» Ja , jeg syntes , i skulle have den bitte mundsmag for drengens skyld , sådan som han har slidt , sølle knægt ! og vi kommer da heller ikke til at spise før om en times tid , bagningen har sinket mig så meget . Men var det ikke for strengt et arbejde , du satte drengen til , bitte far ! 
» Satte ham til ! «  gentog manden leende også på sønnen med et kærligt blik ;  » nej , jeg satte ham såmænd ikke til det ; han kom selv og bød sig til og lagde sig godvillig i selen , og det gik galant . Du kan tro , der er kræfter i purken , og han halet rigtig godt smid på arbejdet . Nu er vi kon-tente , Klaus og jeg . « 
» Ih , gud ske lov da ! «  udbrød moderen glad . 
» Ja , nu har jeg sat mig for , at jeg vil blive hjemme og hjælpe far , og jeg skal heller ikke lave flere ure , «  sagde sønnen . 
» Du må godt lave ure i din fritid ; men jeg holdt ikke af at se dig gå og snitte fra morgen til aften uden at bestille andet , «  sagde faderen og så forskende på ham . 
» Nej , jeg laver ikke flere , «  sagde sønnen alvorlig . 
» Så er du vist alligevel lidt vred på mig ? « 

» Nej , det er jeg virkelig ikke , far ! ikke det allermindste , det forsikrer jeg ! «  råbte sønnen , blussende rød . 
» Det er godt , søn ! Du behøver ikke at sige mere , jeg tror , du vil holde , hvad du i dag har lovet din mor og mig , «  sagde faderen . 
» Ja , det vil han ! «  sagde moderen . 
» Ja , det skal i få at se , jeg vil ! «  stadfæstede sønnen . 
I det samme trådte Anders , den ældre søn , ind i vognporten , i bare skjorteærmer , med frakken på armen og et hyppejærn i hånden , det han satte fra sig på dets plads i den nærmeste krog . Han havde været i Marken at hyppe kartofler . 
» Hvad ! er du allerede færdig med hele stykket , siden du kommer med hyppejærnet ? «  råbte Jon i en tilfreds tone . 
» Ja , hvor mange dage skulle jeg vel gå over sådan et stykke kartofler ? «  svarede sønnen oprømt , idet han satte sig på en tromlebom , med front mod det øvrige selskab —  » raske karle gør raskt arbejde , ved i nok , far ! «  tilføjede han . 
» Og gør det alligevel godt , «  nikkede faderen og betragtede med velbehag den syttenårige , men næsten fuldvoksne , kraftige yngling med det solbrændte , friske ansigt . 
» Ja , det kan i stole på , far , at det er gjort , som det skulle gøres ! «  råbte ynglingen frejdig , 

» og dersom i kan finde en eneste ukrudtsplante med knejsende hoved mellem kartoflerne , så må i også kalde mig Mads ! Men hvad sidder du og græder for , bitte Klaus ? «  tilføjede han pludselig og gav sin mere alvorlig anlagte Broder et klask på skulderen . 
» Å , lad vær’ , du ! jeg græder ikke , «  svarede Klaus i en næsten vranten tone . 
» Nå , ikke det ! Jeg tænkte , om urværket måske var gået i stå  .  .  . « 
» Ja , du skal nu altid drille , «  afbrød Klaus ham . 
» Ja , hvad gør det , når jeg ikke mener ondt med det ? «  svarede Anders godmodig .  » Men hvad er det , mor sidder og skjuler under sit forklæde ? «  tilføjede han og ville lette en flig af det . 
Hun smækkede ham over fingrene og sagde leende : 
» Ja , lover du , at du vil vænne dig af med at drille din bro’er , så skal du både få det at se og smage ? « 
» Ja , det lover jeg — og hvad så ? « 
Moderen slog forklædet til side og bød ham , hvad hun havde holdt skjult derunder : det kun halvt tømte ølkrus og tallerkenen med de sidste tre boller på . 
» Jeg troede , det var en fremmed , der kom , da jeg hørte dig træde på stenbroen , og derfor puttede jeg det under mit forklæde , «  sagde ma’jons ; 

» vær så god , Anders ! Det er din part ; din far og Klaus vil ikke have mere . « 
» Ih , nu har jeg set det med ! Så mor trakterer i dag ! Tak , tak , lille mor ! Å , hvor du er god , lille ma’ Jons ! «  sludrede den glade , overgivne yngling , der sad med tallerkenen i den ene hånd og kruset i den anden .  » Skål , min bro’er ! Jeg skal nok stå ved akkorden ! «  tilføjede han og nikkede til Klaus . 
Derpå satte han kruset for munden og tømte det til bunds . 
» Å , hvor det gjorde godt , jeg var så tørstig ! «  sagde han og gav sig så i lag med bollerne . 
» Jeg ved ikke af , at du liar gjort nogen akkord med mig , «  sagde Klaus . 
» Ikke med dig , men om dig , bitte ven . Jeg lovede jo mor , at jeg ikke skulle drille dig mere . Det var akkorden , og den står jeg ved — kan du forstå det , bro’er min ? «  svarede Anders og stak det sidste stykke bolle i munden . 
» Å , du må såmænd drille mig så meget , du vil , og det kan du heller ikke lade være , «  mumlede Klaus . 
» Jo , jeg kan> jeg både kan og vil , det skal jeg vise dig , når du så vil forsage tællekniven og alt dit urmakkeri og i det sted hjælpe far og mig med arbejdet- « 
» Ja , men det vil han , det har han lovet os i dag ! «  råbte far og mor på en gang . 

» Nej da ? «  udbrød Anders tvivlende og så på Klaus . 
» Jo , det er sandt , og hvad jeg har lovet , skal jeg også nok holde , «  sagde drengen alvorlig . 
» Og han har såmænd gjort et godt stykke arbejde nyssen , «  sagde moderen ;  » han har renset hele den store svinesti og trillet -al den tunge gødning op på møddingen , fjorten store børfulde var der ! Jeg gik en enlig gang til vinduet , må du tro , og kiggede ud over gårdspladsen for at glæde mig over , hvor villig han gik og asede i 'et . Å ja , jeg var såmænd så glad , for jeg vidste , at nu var han og far kontente . Og så var det , jeg syntes , de skulle have en bitte hjertestyrkning , og så  .  .  . « 
» Det er nok . Mor ! I behøver ikke at sige mere ! nu forstår jeg det hele ! «  afbrød Anders hende , leende .  » Det var den forlorne søn , der endelig havde forladt sine luftkasteller og var vendt tilbage til hjemmet og arbejdet , og til ære for ham skulle der holdes gilde her i vognporten , ha ha ha ! Det er meget godt ! « 
» Den ældste søn var imidlertid på Marken , og da han kom nær til huset  .  .  .  . «  begyndte Klaus . 
Men Anders afbrød ham og fortsatte rettende : 
» Og da han kom nær til vognporten og så , hvem der var forsamlede og holdt gilde , gik også han derind og satte sig hos de andre og tog del 

i lystigheden og spiste og drak , hvad de havde levnet til ham af gildemaden 1 men er det virkelig sandt , alvorsnak , at du vil opgive mekanikken og tage skeen i en anden hånd , lille bro’er ? Det er jeg rigtignok glad ved , «  tilføjede han i en helt anden tone , henvendt til Klaus . 
» Ja , vel er det sandt , det hører du jo , «  svarede denne lidt tungt ;  » men det er ellers sært , så glade i alle er ved , at jeg har opgivet det , som jeg har mest lyst til ! « 
» Du skal også selv være glad , min kære dreng ! «  sagde moderen og så ham kærlig deltagende ind i hans alvorlige ansigt .  » Når vi fire holder sammen og hjælpes ad i enighed og kærlighed , så kan vi jo rettens føre et himmerigs liv her i denne gode gård . « 
» Ja , det kan vi , Vorherre spar’ os helsenet ! «  føjede Jon Hansen til med fromt foldede hænder . 
Anders var nu også bleven alvorlig ; han sad og så ufravendt på broderen uden at sige noget . 
» Ja , nu må jeg ind til pigerne og hjælpe dem at lempe til middag , «  sagde Maren og rejste sig .  » Så kalder vi på jer om en halv times tid ! « 
Dermed gik hun . 
» Så går vi ud og piller stenbro så længe , «  sagde Jon . 
Han og sønnerne fulgtes ad ud i gården . De lagde sig på knæerne på stenbroen og pillede græstotter op ved hjælp af lugeknive , der var for 

synede med nye , smukt drejede skafter , brede og runde foroven , så de hvilede bekvemt i hånden . 
» Hvem har skæftet disse knive , far ? «  sagde Anders ,  » det er godt kommen fra . « 
» Det har Klaus . « 
» Liar du lavet disse pæne skafter ? kan du dreje ? og uden drejelad , havde jeg nær sagt ? «  vedblev Anders , henvendt til broderen . 
» Ja — nej , ikke uden drejelad , «  svarede drengen , glad over sin Broders oprigtige beundring ;  » jeg gik om til drejeren og fik lov til at lave dem på hans lad , og jeg kunne godt , så snart han havde vist mig , hvorledes jeg skulle bære mig ad . « 
Anders faldt atter i tanker og tilkastede af og til sin Broder et blik , der røbede , at det var ham , han stadig tænkte på . Arbejdet fortsattes fra nu af i tavshed , indtil lillepigen kom og kaldte ind til unnenowr ( middag ) . 
Da de havde spist , gik brødrene om og lagde sig i stakhaven for at få sig en lille middagslur ; men ingen af dem kunne falde i søvn , og så opgav de det og gav sig til at snakke , Anders var den , der begyndte 
» Der gik en prås op for mig , da jeg sad der ovre ved gildet i vognporten , det vil jeg barestens lade dig vide , «  sagde han , idet han vendte sig til sin Broder og lagde sin arm om hans Hals . 
Klaus blev forundret ; han var ikke vant til kærtegn fra den kant . 

» Nå , hvad var det for en prås ? «  spurgte han . 
» Jo , ved at sidde og se lidt nøje på dit alvorlige fjæs , kom det mig for , at du så helt forknyt ud — var det fordi , du havde lovet far og mor  . . . . ? « 
» Å , hvad kommer det dig ved — ti dog stille ! «  svarede Klaus ærgerlig . 
» Ja , sådan slipper du mig ikke , «  vedblev Anders , idet han satte sig op på albuen og så ham kærlig ind i ansigtet .  » Tror du kanske ikke , jeg holder af dig ? « 
» Jeg ved det ikke rigtig ? «  svarede Klaus forundret . 
» Jo , det kan du tro , jeg gør , og fra nu af vil vi være venner ! « 
» Ja , det vil jeg gerne ! «  råbte Klaus glad —  » hvis det da er dit alvor ? « 
» Om det er ? Ja , du kan tro , det er mit alvor ! Jeg vil gøre min part til , at du kan blive glad ved at være her hjemme hos os . « 
» Hvorfor er du da altid så slem til at drille mig og kalde mig med øgenavne , som Klaus urmakker , Klaus mikmakker , Klaus snittepind og mange flere ? « 
» Ja , men jeg gør det ikke mere , fra nu af skal du hedde slet og ret Klaus . Jo , ser du , bro’er ,  » vedblev Anders ,  » det tegnede jo til , at du aldrig skulle komme til at bestille andet end at gå og notle med en kniv i den ene hånd og en pind i den anden 

og ligesom drive tiden hen for at blive fri for at arbejde . Jeg regnede ikke det makkeri for andet end narrestreger , og det var dog måske noget andet ? « 
» Ja , du kan tro , det var lysten , der drev værket , og det var mit ramme alvor , når jeg sagde , at jeg intet hellere ville end at komme i lære hos en urmager eller på et maskinværksted . « 
» Så har jeg jo behandlet dig uforskammet ved at drille dig ! «  råbte Anders med anger i stemmen . 
» Det gør ikke noget , og du tog jo bare fejl . « 
» Ja , og så var der jo det , at far havde så meget imod det ; men nu forstår jeg , hvor svært det måtte være for dig at give slip på urmageren eller maskinisten — du var vist meget ked af det , ikke ? « 
» Jo , men det kan jo ikke blive anderledes , og vi skal jo lyde vore forældre , «  sagde Klaus stille . 
Efter en lille pause tog Anders atter til orde . 
» Fra nu af vil vi være perlevenner , du og jeg , «  sagde han .  » Hidtil har jeg gjort dig uret , og den vil jeg gøre god igen . Lad nu nogen komme og gøre løjer med urmakkeren , han skal få med mig at bestille , stol på det ! « 
» Ja , det er jeg glad ved , at du vil være gode venner med mig og stå mig bi , og så kan jeg 

bedre finde mig i at give slip på mit højeste ønske og blive hjemme . « 
» Å , det går nok alt sammen , og du skal få at se , at du bliver helt tilfreds . Der er jo ingen , der forbyder dig at lægge dit hoved i blød og lave tusinde nyttige ting i din fritid . « 
» Ure laver jeg ingen flere af , det har jeg lovet far og mor . « 
» Nej , men så andre ting — du bitter nok på noget , «  sagde Anders opmuntrende . 
Her blev samtalen afbrudt ved , at mor selv kom ud og kaldte dem ind til kaffe , til hvilken der vankede et stort stykke søsterkage , ej alene til Klaus , hvem hun jo havde lovet det i forvejen , men også til far og Anders . 
» Det kan nok være , mor trakterer i dag ! «  sagde den muntre Anders Jonsen ;  » det skal vel kaldes eftermiddags-gilde  ? « 
» Kald det , hvad du vil , «  svarede hun ;  » men i dag er vi jo alle så glade , og derfor er det , jeg trakterer . « 
Ja , de andre var glade ; men Klaus var det egentlig ikke , i alt fald kun sådan halvt om halvt . Der var noget i ham , der gjorde oprør mod den ordning , han var gået ind på , og han var ikke langt fra at fortryde løftet , hans kærlige , fromme moder havde aflokket ham . Det havde io don 

altid været hans lyst , hans glæde , hans lyse , stadige drøm at blive urmager , mekaniker eller maskinsmcd , lige meget hvilket , bare det var noget , der var  » Mekanik «  ved — og nu havde han givet afkald på det hele for at føje sine forældre og bundet sig dertil ved et løfte , som hans samvittighed forbød ham at bryde . 
Disse tanker tumlede med ham om aftenen , da han var kommen i seng , så han ikke kunne sove . Det gamle bornholmske stueur i dagligstuen slog elleve , halvtolv , tolv , og i tankerne så han levende , hvorledes de mange hjul greb i hinanden og bevægede sig , og viserne flyttede sig på skiven , han forstod det alt sammen og kunne det hele udenad . Å ja , det var noget at tænke og spekulere på , det var en fornøjelse ! Men — han måtte jo ikke tænke derpå , han skulle  » forsage «  det , som var det noget ondt , det havde han lovet og bundet sig til . Fra nu af måtte han ikke tænke på eller bruge sin tid til andet end rense stalde , røgte kvæg , luge rodfrugt , køre plov og harve , så og høste og sanke i lade og lægge korn på loftet . Det var noget andet end fuldstændig at give sig hen til  » Mekanikken «  , og når han  » forsagede «  sin egen lyst og føjede sine forældre , så opnåede han til løn derfor , at de var glade , som de jo også fortjente at være , og Anders ville ikke mere drille ham , men stå ham bi som hans bedste ven  .  .  . og  .  .  . og  .  .  . derfor ville 

han bringe sit offer  .  .  . Aftalen skulle stå ved magt  .  .  . det var afgjort  .  .  . 
Nu slog klokken halveet . Klaus Jonsen drog et dybt suk , drejede sig for sjette gang om på den anden side og faldt endelig i søvn . 
Og så havde han en vidunderlig levende drøm . 
Ned igennem gårdens udmark flød der en bæk , der aldrig var tør hverken sommer eller vinter . Bækken havde et efter vore naturforhold temmelig stærkt fald , den mumlede , sang og klukkede uophørlig , alt som den skyndte sig afsted på sin stærkt bugtede vej midt ned igennem et smalt engdrag og forbi mangfoldige større og mindre ellebuske , der voksede på dens bredder . Så flød den ind i et lille stykke bøgeskov , også Jon Hansens ejendom , og efter at være kommen der igennem skyndte den sig ned i byens store Enge og gød sig omsider ud i åen . 
Klaus Jonsen drømte , at han gik og spaserede ude ved bækken og havde hovedet fuldt af tanker og bekymringer . Så kom han til et sted , hvor der lå en lille grønmalet båd fortøjet .  » Det var dog underligt ; jeg har aldrig set nogen båd på bækken før — hvis mon den kan være ? «  han løsnede den og satte sig ud i den , og straks begyndte den at flyde med ham ned ad bækken , gennem alle dens bugtninger og krumninger , forbi den ene ellebusk efter den anden , indtil han kom 

der ned , hvor bøgetræerne begyndte . Her fortøjede han båden ved en ung risbøg , sprang i land og gik ind i lunden , gennem hvilken der førte en jævn sti , og den fulgte han . Men hvad var nu det ? På hvert eneste bøgetræ , han kom forbi , stod der med store , gyldne bogstaver skrevet på stammen :  » Ær din fader og din moder , på det at det må gå dig vel , og du må leve længe i landet «  . Det var dog mærkeligt ! det havde han aldrig set før , og det skulle han rigtignok huske at fortælle sine forældre og sin Broder Anders ,- at også de kunne komme ned og få det at se , og båden ville han lade blive liggende , hvor den lå , så kunne de få den at se med det samme . 
Han havde ikke gået ret mange skridt , så mødte han en ærværdig udseende olding med et par klare , milde øjne og et langt , hvidt skæg . Han standsede , og idet han lagde sin hånd på klaus’s hoved , bøjede han sig ned over ham , så ham kærlig ind i ansigtet og sagde med blid , velklingende røst : 
» Hvorfor ser du så alvorlig ud , min søn ? og hvad er det , du går og grunder på ? « 
» Jo , jeg ville gerne vide , hvad jeg skal gøre for at opfylde det hellige budord , der står skrevet på alle bøgestammerne , «  svarede drengen og så den gamle mand frimodig og tillidsfuldt op i øjnene .  » Jeg ville gerne ære min fader og min 

moder , og det er just det , jeg har tænkt så meget over i disse dage ; men jeg ved ikke rigtig , hvorledes jeg skal gøre det ? « 
» Ved at lyde dem , søn , ved at lyde dem , «  svarede den gamle mand i en afgørende tone ;  » den , der er lydig mod sin fader og moder , han ærer dem også ; det lader sig slet ikke gøre på nogen anden måde . « 
» Ja , jeg tænkte det nok , at det især var det , det kom an på , «  sagde Klaus alvorlig ,  » og derfor har jeg også besluttet , at jeg vil lyde mine forældre og blive hjemme hos dem — så får gud at råde for , hvorledes det ellers skal gå mig . « 
» Det skal gå dig vel , og du skal længe leve ! «  sagde den gamle mand ivrig ;  » det har gud jo forjættet dig for mange tusinde år siden , og hans ord er evigt . Han velsigner dit forsæt og giver dig lykke , og dit allerkæreste og største ønske , som du nu vil forsage for dine forældres skyld , det skal du just derved få opfyldt og det på en langt bedre og fyldigere måde , end det ville sket , hvis du havde fulgt dit eget hoved , havde overhørt din faders formaning og ringeagter din moders bud og var vandret bort fra hjemmet for selvrådig at prøve din lykke iblandt fremmede . Du skal få lykke til at lave et nyt værk , ikke et urværk , men dog et kunstigt værk med hjul og megen mekanik , og det skal blive både din og hele fa 

miliens fryd og glæde . Og dermed gud i vold , søn ! Fred være med dig ! « 
I det samme vågnede Klaus . Det var højlys dag og ved den tid , han skulle op . Han satte , sig over ende og gned sig i øjnene , hvorpå han sprang ud af sengen og klædte sig på . 
» Det var dog mærkeligt , at dette kun var en drøm ! «  mumlede han .  » Jeg så jo alt så levende og hørte så tydelig den gamle mands ord , der endnu lyder mig i øret , og jeg fornemmer trykket af hans hånd på min isse . Ja , det var mærkeligt ; så livagtigt har jeg aldrig før drømt . Det må dog vist være af den slags drømme , der betyder , det tror jeg . « 
Hans første morgenbestilling var at gå i Marken og flytte fårene . Så plejede han at tage foldekniven og en pind op af lommen og fordybe sig sådan i sit snittearbejde , at han glemte at flytte benene , så han kom for sent hjem . 
Men ikke således denne morgenstund . Så snart han havde flyttet fårene , satte han i rend ud til bækken for at se efter , om den grønmalede båd måske dog lå der ; men det gjorde den ikke . Flan blev ved at følge bækløbet helt ned til det sted , hvor han i drømme havde fortøjet den , men fandt den ikke . Så sprang han over bækken og gik ind i bøgelunden ad gangstien , som han havde spaseret på i drømme ; men den gyldne indskrift var nu forsvunden fra bøgestammerne , og den ærværdige 

olding , han havde talt med om natten , traf han heller ikke . 
» Nej , jeg tænkte det nok , «  mumlede han , idet han vendte om og skyndte sig hjem ;  » men jeg ville • dog se efter , om der ikke skulle møde mig et eller andet , der kunne ligne en opfyldelse . Det gjorde der nu ikke , men lige meget : opfyldelsen kommer nok ; thi drømmen var fra gud — det tror jeg ! « 
Da han kom hjem , var der endnu ikke kaldt ind til davre . Anders kom bærende på et stort dækkenfuld græs , han havde hentet omme i toften , og som , sammen med halm , skulle skæres i hakkelse til hestene . 
» Halløj ! «  råbte han i sin sædvanlige muntre tone :  » det er nyt , som sjælden sker , at du kommer tids nok hjem til davre ! Hvordan kan det være ? « 
Klaus vidste jo nu , at han ikke sagde det på dril , og derfor kunne han svare venligt : 
» Jo , jeg lod kniven blive i lommen , så den har ikke sinket mig i dag ; men så gjorde jeg rigtignok hjemvejen kroget om ad bækken og bøgelund , så jeg kunne jo have været her noget før . « 
» Det er meget godt , «  sagde Anders ;  » jeg er godt tilfreds med dig , «  vedblev han leende ,  » og når du tage er fat straks , kan du vist godt få muget i nødset , inden der bliver kaldt . « 

» Ja vel , hr . Løjtnant ! «  svarede Klaus i samme muntre tone ,  » akkurat også min tænkemåde . « 
Han skyndte sig at få fat på trillebør , greb og skovl og tog ufortrødent fat på arbejdet . Ma’ Jons var sysselsat i køkkenet , hun kiggede en enlig gang gennem ruden og frydede sig ved at se , hvor rask den ene børfuld efter den anden rullede ud ad nødsdøren og op på møddingen . Jon havde imidlertid , ved at trække i stangen , hjulpet Anders at skære hakkelse . Nu var det til side , og han kom gående hen ad stenbroen . Da han nærmede sig nødsdøren , kom Klaus nok så rask kørende ud ad den med den sidste børfuld .  » Hvad ! er du kommen hjem ? «  råbte han glad overrasket , og da Iran kiggede ind i nødset , var Klaus allerede færdig med mugningen .  » Det er du rigtignok kommen godt fra , søn ! «  råbte han ud til drengen , der stod oppe på møddingen og lagde den nysudkørte gødning i  » Bænk «  , for at hindre vind og luft i at trænge ind i den ;  » der er jo skovlet og fejet og lavet så rent derinde , så en kunne gå der i sine strømpefødder . Det var ret , Klaus ! sådan er det , vi skulle have det ! Og jeg er også glad over , at du i dag er bleven færdig i rette tid ! « 
» Vil i så komme ind til davre ! «  kaldte lillepigen henne i bryggersdøren . 
Ved davrebordet kunne Klaus ikke undgå at lægge mærke til , hvor tilfredse far og mor så ud , og hvor oprømte de var ; deres ansigter næsten 

strålede .  » Det er alligevel en stor opmuntring for mig , at jeg sådan kan glæde mine forældre , og det vil jeg med guds hjælp blive ved med — bare jeg vidste , hvorledes drømmen skal forstås ! «  tænkte Klaus Jonsen . 
Ja , drømmen glemte han aldrig , den tænkte han på alle tider , og den ligesom gav hans liv indhold . 
Det gik nu sådan , at Klaus holdt sit løfte som en brav Karl og forblev hjemme , og sin daglige dont i gård , på mark og eng udrettede han villig og med stor troskab . 
Af træure lavede han ingen flere ; men i sin fritid kunne han ikke lade være at tage sine hænder til et eller andet stykke nyttigt husflidsarbejde , og det havde faderen heller ikke det mindste imod , var tværtimod glad derved og opmuntrede ham til at blive ved dermed . Hugge-huset blev omdannet til et pænt lille værksted , og Jon Hansen forsynede det både med høvle- og drejebænk og allehånde andre redskaber , som hans flinke , nævenyttige søn havde brug for ; thi at det lønnede sig godt , lærte faderen snart at indse , da sønnen med lethed holdt alle gårdens arbejdsredskaber i stand og derved forskånede sin fader for mangen Skillings udgift til snedker og Hjulmand . 

i huggehuset holdt Klaus meget af at være , og der  » spildte «  han næsten daglig sin middagssøvn og for øvrigt hver en stund , han kunne få fri . 
» Jeg tror , du holder mere af huggehuset end af din seng ? «  sagde Anders til liam en middag , han sad der inde på huggeblokken hos ham og så til , hvor flinkt han brugte høvlen . 
» Jeg tror det næsten . «  svarede broderen og høvlede væk ,  » Huggehuset er et herligt sted , jeg befinder mig altid vel her ! « 
» Hvad er det nu , du er ved at makke ? « 
» Ja , det skal jeg sige dig ; men du må ikke omtale det til nogen . Det skal være en ny smørkærne til mor , og den bliver krabat , må du tro — nu skal du bare se ! « 
Kærnen var næsten færdig , og han føjede dens enkelte dele så løselig sammen , så at Anders fik et tydeligt begreb om , hvorledes den skulle være . 
» Aha ! den bliver til at trække som en slibesten , og bommen med de mange runde pinde på drejer rundt og pisker fløden — og så bliver der smør ! «  udbrød Anders begejstret . 
» Ja , mo'er og pigerne klager altid over , at det går så træls med den gamle stangkærne , vi har , og så hittede jeg på denne her , den skal nok blive lettere at arbejde med «  . 
» Hvem har lært dig at lave sådan en indretning ? « 

» Ingen har lært mig noget — jeg tage er det alt sammen af mig selv . « 
» Så er du da også en farlig  » Kærne « -karl ! «  udbrød Anders og så beundrende på broderen . 
» Men lad mig nu se , du holder ren mund , «  sagde Klaus ;  » på mandag er det jo mo’ers fødselsdag , så skal kærnen nok være færdig , jeg vil overraske hende med den . « 
» Å , jeg skal være så tætsom en jydepotte ! «  lo Anders .  » Bare nu himstrigimstren må lykkes for dig , det vil jeg rigtignok ønske . « 
Og kærnen blev færdig i rette tid . Mandag morgen tidlig , da Klaus havde ønsket sin moder til lykke , sagde han :  » Gå nu med ned i bryggerset , der har jeg en fødselsdagsgave til jer . Gå med , far , og du også , Anders , du må da have at se , om  » Himstrigimstren «  duer . « 
Midt på bryggersgulvet stod den nye kærne , den pigen , efter klaus’s anmodning , nylig havde haft fyldt med kogende vand , og den var nu færdig til at tages i brug . 
» Hvad er det for en indretning ? «  sagde Jon Hansen alvorlig —  » dog vel aldrig et nyt ur ? «  tilføjede han , henvendt til Klaus . 
» Nej , det er en ny smørkærne til mor , «  svarede sønnen . 
» Er det en smørkærne ? «  udbrød ma’ Jons og slog hænderne sammen . 
» Ja , det siger da Klaus , og han vil , at vi skal 

prøve at kærne smør med den med det samme , «  tog villcst-pigen til orde med en slet undertrykt fnisen ;  » må jeg komme fløden i , madmo’er ? Den er lige tjenlig . « 
» Ja , tøv et øjeblik , Karen , jeg vil først kigge ned i tingesten og se , hvordan den er beskaffen indvendig , førend jeg hælder min gode fløde i den , «  sagde Maren tvivlrådig ; thi vel havde hun store tanker om sønnens håndsnildhed ; men at kærne smør kunne han dog vist ikke lære hende . 
Klaus havde imidlertid skudt  » Hvirvlerne «  fra og taget låget af , så hun kunne se ned i kærnen , og så satte han  » Maskinen «  i gang ved at dreje snoet rundt . 
» Kan i nu forstå , mor , hvordan det skal gå til ? «  sagde han . 
» Ja ,  .  .  . det kunne måske være  .  .  . men jeg har aldrig set andre kærner end dem med Stang , «  svarede hun tvivlende ,  » denne her ved jeg ikke  .  .  . hvad mener du , Jon ? Skal vi vove det ? Min gode fløde , du ved  .  .  . ? « 
» Ja , uforsøgt duer ikke . «  sagde Jon ;  » lad os bare prøve . Det kan da ikke gå galere , end at fløden kan hældes i den gamle kærne og kærnes til smør i den , om dette her skulle slå klik . « 
» Det er jeg ikke bange for , «  sagde Klaus . 
Fløden blev så hældt i , og Karen begyndte at dreje snoet . 

» Hvordan går det ? «  spurgte Klaus ,  » er den slem at trække ? « 
» Nej , den går såmænd let nok ! «  fniste pigen ;  » dette her kunne jeg holde ud til middag , om det kunne hjælpe noget . Å ja , det er rigtignok en løjerlig kærnen smør , tihihi , men smør bliver der rigtignok ikke noget af , det skal jeg evig forlove jer , tihihihahaha ! « 
Hele familien forblev samlet i bryggerset for at afvente , hvad ende det ville tage med prøven af Klaus Jonsens nye kærne . Stunden var højtidelig ; alle var mere eller mindre spændte . Maren var ligefrem angst , måske mindre for  » sin gode fløde «  end for sønnens ry som  » Kunstner «  , der ikke gerne måtte lide skår ; Jon Hansen ville også være ked af det , om prøven skulle folde uheldig ud og  » Kunstneren «  derved lide en stor skuffelse ; Anders var sådan halvt om halvt sikker på , at prøven ville falde heldig ud , og Klaus selv var aldeles vis i sin sag . 
Lillepigen , der vidste , hvad der gik for sig i bryggerset , havde bragt nyheden videre til tjenestekarlen og kodrengen , og disse tre stod  » på ryggen af hinanden «  i bryggersdøren og kiggede ind . 
» Kom kun indenfor , alle tre , «  sagde Klaus ,  » det er ikke noget hekseri , vi har for , «  tilføjede han leende . 
Der var vel gået en snes minutter . Så råbte Karen pludselig : 

» Å , jeg kan næsten ikke mere ! Den går også langt mere træls nu end før , og så går det så underlig , klumpe—dumpe , inden i tingesten — mon ikke noget skulle være gået itu ? « 
Klaus gik hen og åbnede låget , og pigen kiggede ned i kærnen . 
» Nu har jeg , havde jeg nær bandt , da heller aldrig kendt det spil ! Tingesten er rele nok — der er smør allerede ! vi har smør , madmo’er , og det i sådan en hast ! « 
Ma’ Jons gik først hen og så ned i kærnen , og så vendte hun sig til  » Kunstneren «  , slyngede sine arme om hans Hals og kyssede ham . 
» Min kære dreng ! Tak for fødselsdagsgaven ! Du kunne ikke have givet mig nogen kærkomnere ! «  og hendes øjne strålede . 
Det var den første drejekærne derpå egnen , og Klaus Jonsen var dens opfinder . Der gik ry af den vidt omkring , mænd og koner kom og så den om morgenen , når den var i gang , og prøvede , hvor let den gik ; alle og enhver ville have mage til den , og Klaus kunne fra nu af ikke have bestilt andet end at lave smørkærner , hvis han skulle have tilfredsstillet alle indløbende efterspørgsler . 
Men det syntes Jon Hansen ikke om . 
» Nej , det skal Klaus dog ikke , «  sagde han .  » Jeg har ikke noget imod , at han en gang imellem i sin fritid laver en kærne og forærer bort til slægt og venner . Flan har ikke behov at tjene 

penge på den måde , og allermindst skal han gøre et håndværk deraf . « 
» Det stemmer også bedst med mine egne ønsker , «  sagde knøsen ;  » jeg vil hellere finde på og lave nye ting . « 
Klaus var seksten år den gang og Anders nitten .  » Kunstneren «  befandt sig nu meget vel ved at være hjemme , og han længtes ikke mere efter at komme i urmagerlære . 
Lige siden hin morgen , da han havde den mærkelige , uforglemmelige drøm , kunne Klaus Jonsen ikke lade være at tænke på bækken . Den stod ham i hovedet bestandig og øvede en uimodståelig tiltrækning på ham . Tit og ofte gik han derud og spadserede langsomt ned igennem engdalen , ned igennem den dybe bøgelundsdal , helt ud til det nedre skel . På disse ture fulgte han stadig bækkens bugtede løb og lyttede til dens Klukken , der dog også stundom klang i hans ører som en overgiven , drillende latter . Det satte ham i dårligt humør , så han sukkede modløs :  » Jeg finder aldrig , hvad jeg søger ! Den gamle mand skulle ikke have talt så gådefuldt til mig , men hellere talt rent ud ! Drømmen havde måske ingenting at betyde ! « 
Men ikke desto mindre vedblev han gang efter gang at gå derud og gå pønsende og grublende 

langs bækkens venstre bred , så der hver sommer blev en fodsti gennem græsset . Drømmen , den han aldrig havde omtalt til noget menneske , kunne han dog ikke slå af flovedet . Tvivlede han en . Gang imellem , så varede det aldrig længe . Troen og håbet vågnede atter og vandt herredømme over tvivlen og modløsheden , og i sine lyseste øjeblikke syntes han , der var en stemme i hans indre , som tilhviskedee ham :  » Det kommer nok , Klaus Jonsen , det kommer nok ! giv bare tid ! «  og kom han i en sådan stemning ud til bækken , så lo den ham ikke ud , men sang fortrøstningsfuldt og opmuntrende :  » Det kommer nok , Klaus Jonsen , det kommer nok , nok , nok ! « 
Nogle dage efter , at han havde haft sin drøm , lavede han en lille mølle med vandhjul og hejseværk og bar den ud i engdalen og satte den fast i bækken . Og hjulene gik villig rundt , og hejseværket gik op og ned , op og ned , og kunne vist gerne have løftet små kornsække op , hvis der havde været nogen . Å ja , det var morsomt , og Klaus gik i længere tid daglig ud og så til sin lille vandmølle , der gik uden ophør dag og nat . 
Men så kom modløsheden over ham .  » Drømmen er jo nu altså opfyldt , og skønt dette kun er et stykke legetøj , så er det jo dog et kunstigt værk med hjul , der går rundt for den stride strøm , og det bliver måske det hele , jeg får ud 

af det . Men så har den gamle mand jo gækket mig ! « 
Fra den dag af brød han sig ikke mere om sin mølle ; han gik ikke mere ud og så til den , men lod den stå eller rettere  » gå «  , til den sled sig selv op og gik i stykker . 
Men drømmen vedblev at have hold i ham , og deri så han et bevis for , at den ikke var opfyldt . Og bækken øvede sin tiltrækning på ham . og den tid kom , da han atter måtte derud og gå og spankulere og grublisere . 
Omsider fik han en tanke , og den fængede i ham som en gnist .  » Nu har jeg det ! «  råbte han glad ;  » jeg tænkte også nok , det måtte være noget andet og mere end det lille vandmølle-legetøj ! « 
Han fortalte sin fader om en stor og nyttig plan , han havde i hovedet , og forklarede ham , hvorledes han havde tænkt sig den udført . 
» Ja , det lyder slet ikke så tosset , og er du mand for at sætte det igennem , så skal det min-tro nok lønne sig , «  sagde Jon Hansen bifaldende og i en venlig opmuntrende tone . 
Det var året efter , at Klaus havde opfundet og lavet sin ypperlige drejekærne , og fra den tid af havde faderen en sådan tro til sønnens evner , at han troede ham i stand til at lave , hvad det skulle være , når det da var noget , , der var  » Mekanik «  ved . 
Klaus tog straks filt og lavede et pumpeværk 

med vejrmøllevinger , og så snart det var færdigt , blev det kørt ud og anbragt tværs over bækken oppe ved det øverste markskel . Under pumpeværket var der i forvejen gravet et flere alen dybt hul , hvori vandet kunne samle sig , og hvorfra det , når  » Møllen «  var i gang , hentedes op gennem tvende pumpetræer , således at stangen i det ene gik op , når den anden gik ned . Højt oppe på møllens sider var der anbragt to træ-vandrender , en til højre og en til venstre , og begge med ubetydeligt fald udad . Fra pumperne , når de var højest oppe , flød vandet over i vandrenderne og ad disse helt over til engens yderkanter . Her optoges det af render , der var gravede langs bakkerne på begge sider , og når renderne var fulde , flød vandet over og ned ad skråningerne og gød sig i bækken igen . På denne måde blev den store engstrækning overrislet på begge sider af bækken , helt fra møllen og ned til bøgelunden . 
Og virkningen blev forbavsende . Det var om foråret , at overrislingen blev sat i gang , græsset groede , så det var en lyst , og da høslettiden kom , var der så meget , at det lå i leje somme steder , eller med andre ord , der var  » alt det , leerne kunne vælte fra sig «  . Engen kunne mere end  » holme sig selv «  , så en stor del af det saftige , kraftige græs måtte køres ind på agrene og  » holmes «  der , det vil sige : strøes ud til Tørring . Engdalen gav det 

år mere end dobbelt så mange læs hø , som den plejede , og så var høet endda meget bedre . 
» Det var en rar opfindelse , du der gjorde , Klaus ; din vejrmølle er lige så meget værd som tre hundrede daler om året , «  sagde Jon Hansen til  » Kunstneren «  . 
» Ja , men den har jeg ikke opfundet ; jeg har set en lignende før , «  svarede sønnen . 
» Nå , ja ja ; men det er da dig , der har lavet den , «  sagde faderen . — 
skulle drømmen nu være fuldt opfyldt ? Det bares Klaus Jonsen for , at der måtte være mere tilbage endnu , og bækken øvede fremdeles sin tiltrækning på ham , især nede i skovdalen , hvor den sang sine kønneste og tydeligste sange for ham . Det var da også nu det eneste sted , hvor han til jævnshold kunne besøge den og lytte til dens sang , der om sommeren blandede sig så kønt med fuglenes kvidren i træernes grønne kroner . 
Da Klaus var tyve år , sang bækken ikke mere for ham om opfindelser af maskiner med hjul , der greb i hinanden og gik rundt og drev værket ; men den sang om elskov og kærlighed , og hver gang han tog sig en tur ned i bøgelunden , bestilte han ikke andet end skære navnet  » Agnes «  på alle de kønneste bøgestammer , han kunne finde . 
Ja , Klaus Jonsen havde fået sig en kæreste , og det var hende , der hed Agnes . Hun tjente hos 

hans forældre som lillepige og var kun sytten år . Klaus havde lovet hende ægteskab , når han engang fik noget at gifte sig på , og dette sit løfte mente han alvorligt og agtede at holde det som en ærlig Karl ; thi han holdt meget af pigen og var vis på at kunne blive lykkelig med hende . Hun var ligesådan sindet mod ham , og-båndet imellem dem var knyttet med lige stor kærlighed og oprigtighed fra begge sider . Nu kom det an på , om det kunne holde i længden ; thi at der ville blive gjort alvorlige forsøg på at få det til at briste , det vidste kæresteparret godt , det var de fuldt belavede på . 
Der var det sædvanlige i vejen : den ene part ejede for lidt i forhold til den anden . Han var arving til halvdelen af alt , hvad Jon Hansen , den store , velhavende gårdmand , ejede og havde , og hun var arving til — ingenting , hun ejede kun klæderne til kroppen og havde ikke spor af arv i vente . 
Det var altså let at forudse , at der ville blive storm , så snart hans forældre fik at vide , at han og Agnes var kærester . 
Men dette vidste de ikke endnu , og det hastede jo ikke med at lade dem det vide . Det ville være tids nok om nogle år , når Klaus kunne sætte fod under eget bord og altså havde et hjem at dele med sin udvalgte pige . 
Forlovelsen var altså hemmelig endnu og 

skulle helst vedblive at være det , indtil de forlovede kunne komme til hobe . Ingen af familien vidste noget derom undtagen Anders Jonsen ; men han havde jo ved en tidligere lejlighed sagt om sig selv , at han var  » så tæt som en jydepotte «  , og det var han også her . 
Men hemmeligheden blev røbet , ved hvad man er tilbøjelig til at kalde  » et tilfælde «  , men med urette ; thi for guds børn sker der vist intet tilfældigt under solen . 
Det var en middag , Jon og ma’ Jons , deres sønner og tjenestefolk sad bænkede om langbordet i kakkelstuen og fik deres  » Unnenowr «  ( spiste til middag ) . 
» Du går nok tit i skoven ? «  sagde Jon Hansen pludselig , med blikket fæstet på lillepigen , der sad nederst på bænken udenfor bordet . 
» Jeg ! «  svarede hun og blev blussende rød over hele sit ikke så lidt fregnede , men ellers kønne , udtryksfulde ansigt . 
» Ja , naturligvis er det dig og ikke vor kat , det er jo dig , jeg snakker til , «  vedblev husbonden med blikket ufravendt fæstet på hende og med en rynke mere mellem brynene . 
» Nej , jeg går ikke tit i skoven , og det ved i jo godt , husbond , «  svarede hun . 
» Ja , for jeg var nede i bøgelund i formiddags , og næsten hver evige eneste bøg , jeg kom forbi , 

stod der  » Agnes «  på , og så tænkte jeg , om du måske selv havde skåret navnet  .  .  . « 
» Nej , det har jeg rigtignok ikke ! «  afbrød pigen ham , mere rød og forvirret end før ;  » jeg . har ikke skåret mit' navn på en eneste bøg , og jeg har da heller ingen kniv ! «  tilføjede hun angst og skottede over til kæresten , der havde plads på den modsatte side af bordet , nedenfor broderen . 
Den muntre Anders gav hemmelig sin Broder et puf i siden og sagde så hen over bordet , som om det var Agnes , han henvendte sig til : 
» Hold nu ørerne stive ! for det er vkst lige her oven over ! « 
På Jon Hansens pande var der i alt fald skyer , de blev stadig tættere og mørkere , og en gang imellem lånte han sønnerne et par øjne . Han sagde ikke mere under måltidet ; men da det var endt , og sønnerne ville fjerne sig tilligemed tjenestekarlen og drengen , sagde han : 
» Tøv lidt , Anders og Klaus ! der er noget , jeg vil snakke med jer om . « 
De satte sig på bænken igen . Anders kunne næsten ikke bare sig for at le . 
Pigerne gik og tog af bordet , og da de vat-færdige hermed og var gået deres vej , løftede Jon Hansen hovedet , så på . Sønnerne og begyndte : 
» Nå , hvilken af jer er det så ? Er det dig , Klaus , der har været mester for at pynte træerne med det sølle fattige navn ? « 

» Jeg troede ikke , det kunne gøre noget , «  svarede sønnen undvigende . 
» Har det været dig ? det er det , jeg spørger om ! «  råbte faderen opfarende . Han var allerede så vred , så han rystede . 
» Ja , «  svarede sønnen åbenhjertig og så bønlig på far og mor . 
» Jeg tænkte det nok , du kan jo aldrig holde dine øjne fra hende , «  sagde Jon Hansen nu stille og i en sørgmodig tone , som om han var ramt af en stor modgang . 
Han - sad for bordenden med hånden under øret og stirrede ned i skiven , og i flere minutter var der ingen , der mælede et ord . Sønnerne havde taget plads ved siden af hinanden på den nederste ende af bænken under vinduerne . Ma' Jons havde skubbet sig ind på bænken ved siden af sin mand og hægtet sin venstre arm i hans den højre , som for at holde lidt styr på ham , om han skulle blive  » kullersk «  . 
Endelig brød ma’ Jons tavsheden . 
» Jeg tykkes ikke , det kan gøre så meget , at han har  » tælleret «  det navn i Barken på nogle træer , «  sagde hun blidt og kærligt og strøg med sin ledige hånd håret fra sin mands pande . 
» Nej , det har du sågu’ ret i , vor mor , træerne har han ingen skade gjort , «  svarede Jon og løftede atter hovedet ;  » men du kan vel nok regne ud , hvad det betyder ? Knægten har for 

gabet sig i den sølle elendige , fattige tøs ! han leger kæreste med hende , og  .  .  . og det er jo skammeligt ! « 
» Det gør han da vel ikke ? «  udbrød Maren forskrækket . 
» Nej , det gør jeg ikke , mor , «  svarede Klaus sagtmodig ;  » jeg leger ikke kæreste med Agnes , som far siger ; men jeg holder af hende i tugt og ære , og hun ligeså af mig ; vi har bundet os til hinanden i liv og død . I kommer til at give jert samtykke til , at vi får hinanden engang , når vi er blevne gamle nok til at gifte os og har fået noget at gifte os på , «  tilføjede han bønlig . 
» Er du tåbelig , dreng ? gifte dig med Agnes ? den rakkertøs ? «  råbte Jon Hansen ude af sig selv og sprang op . 
» Nå , nå , nå ! tag det nu med ro , min egen mand ! «  sagde Maren mildt og trak ham ned på bænken igen ;  » han vil godt føje sig efter dig , når du giver ham tid og tage er det med lempe . « 
» Ja , det tænker jeg også , hangør , «  sagde Jon og sendte Klaus et glubende blik . 
» Agnes er ingen rakkertøs , men en ærlig pige , og hende og ingen anden vil jeg have ! «  råbte  » Kunstneren «  og løftede hovedet med et fast øjekast . 
» Og hende må du ikke få , jeg forbyder det ! «  råbte faderen endnu højere og slog i bordet . 
» Nej , det kan da ikke være dit alvor , bitte 

Klaus , at du nogen sinde vil gifte dig med Agnes ? «  sagde moderen i en mild , overtalende tone ;  » husk på , hvem du er , og hvem hun er . Hun har jo ingenting , og du kan aldrig være'bekendt at kere dig efter den flittige tøs ! « 
Klaus så bedrøvet på moderen , men svarede ikke . 
» Der kan du høre , knægt ! «  råbte faderen , lige bister ;  » det var din mor , der talte , om du ellers hørte efter . Hun og jeg er enige , og du må bøje dig ! « 
Klaus slog øjnene ned , men svarede ikke . 
» Hvad mener du , Anders ? «  vendte faderen sig nu til sin ældste søn ;  » du sidder der og griner i skægget , som om det hele var kun narreværk ? Du plejer da ellers at være fornuftig nok . Hvad mener du om Tingen ? Når vi alle tre holder sammen om ham , så må han vel indse sin tåbelighed og gi’e sig . « 
» Ja , hvad mener jeg ? «  svarede Anders Jonsen med et eget smil ;  » det er jo rele nok , at Agnes er fattig  .  .  . « 
» Ja , som en kirkerotte ! «  afbrød faderen ham bifaldende . 
» Men ellers er pigen jo god nok ; hun er da velskabt og ser godt ud . « 
» Å , lapperi ! er det noget at diske op med ? « 
» Og hun er skikkelig og har et pænt væsen og er flink og dygtig til sin dont ; vi har vel 

næppe haft fermere pige end Agnes nogen sinde . Sæt nu , at hun havde været en stor gårdmands-datter og ejet en stor stump penge , ville i da have haft så meget imod hende ? « 
» Nej , det ville jeg måske ikke ; men nu har det sig sådan , at hun ejer knap klæderne til kroppen , og hendes moder går omkring og tigger , «  sagde Jon flansen irriteret og i en foragtelig tone . 
» Det kan Agnes da ikke gøre for , og derfor kan hun være lige god , «  indvendte Anders Jonsen .  » Jeg for min part kan godt lide hende , og havde jeg ikke været forlovet , så havde jeg måske selv taget hende , «  tilføjede skælmen og så på faderen med et eget smil . 
» Nej , du havde sågu’ ikke , dertil er du alt for fornuftig ! «  råbte faderen ;  » du har valgt dig datteren af en anset og agtet mand , og hun kan bringe dig en god Skillings penge i medgift , når i skal giftes ; det var pænt , det var hæderligt og priseligt — men dette her , føj for katten ! « 
» Ja , så ved jeg ikke bedre råd , end at i lader Klaus få dobbelt så meget i arv som mig , «  sagde Anders ;  » på den måde kan det ene bøde på det andet , og min Broder og jeg bliver begge hjulpne . « 
» Nej , så ved jeg dog et andet råd , som er bedre , «  sagde Jon Hansen i en afgørende tone ,  » Klaus lader tiggerkællingens datter være ; og det 

skal han , enten med det onde eller det gode — det skal jeg være mand for i « 
Dermed endte samtalen . Jon Hansen stod op og gik ind i sovekammeret for at tage sig en middagslur oven på den dyst . 
» Det kunne vi trænge til at få os en bitter på , Klaus og jeg ; men i har måske ingen , mor ? «  sagde Anders i sin sædvanlige muntre tone , idet han og broderen rejste sig for at gå ud . 
» Nej , jeg har såmænd ikke , Anders , ikke en eneste dråbe , og det var vel også kun dit spøg . Men hør , min kære dreng ! «  vedblev hun og greb Klaus om armen ;  » glem nu ikke , hvor hårdt dette her  .  .  . Kæresteri er din far og mig imod — vær nu en god dreng og lad hende være ! « 
» Der forlanger i nok for meget af mig , Meer , «  svarede den stakkels knøs . 
Da brødrene var komne udenfor , sagde Klaus : 
» Du skal have mange tak , fordi du hjalp mig . « 
» Jeg tage er ingen , du ! «  svarede Anders . 
Dermed skiltes de . Anders gik om i stakhaven for at få sig en lille lur , medens Klaus søgte trøst ovre i sit kære huggehus . Han ville gerne først have været et bitte vend ovre i kostalden , hvor pigerne sad og malkede ; men hans moder stod og holdt øje med ham gennem køkkenvinduet , og så lod han det være . 
Den følgende morgen var Jon Hansen ual 

mindelig tidlig på færde . Han trak selv rejse-vognen ud , satte stjærten i og lagde seletøjet til rette . Klaus stod ovre i huggehuset og skæftede en skovl , døren stod åben , og han kunne se alt , hvad der gik for sig i gården . Nu kom hans fader og tjenestekarlen ud ad gangdøren med en kommode , som de hæftede afsted med hen over stenbroen og løftede op i vognen . Og så gik faderen ind igen , formodentlig for at klæde sig om . 
I det samme trådte Anders ind ad huggehus-døren , og Klaus spurgte : 
» Hvor skal fa'er hen ? « 
» Ja , sig du mig det , så skal jeg sige dig det , «  svarede broderen .  » Men der kommer en , hun kan måske sige dig det , «  tilføjede han og gik sin vej . 
Det var Agnes , der kom løbende ovre fra indhuset . Hun havde sit søndagstøj på , og hun græd . Uden at bryde sig om , hvem der så det , ilede hun ind i huggehuset til Klaus , slyngede sine arme om hans Hals og kyssede ham . 
» Jeg kunne ikke drage bort uden at sige dig farvel , du kære , søde ven ! «  sagde hun hulkende og kyssede ham for hvert ord . 
» Drage bort ? sige farvel ? «  gentog  » Kunstneren «  forfærdet ;  » hvad vil det sige , vennen min ? Er det din kommode , som står derude på vognen ? « 
» Ja , jeg flytter i dag . Din far har jaget mig 

af tjenesten , og han kører mig selv hjem til min mor i Dalby . « 
» Far kan ikke jage dig af tjenesten , du har jo ikke forset dig ? « 
» Nej , men det er for din skyld — dig skal jeg bort fra , dig skal jeg glemme , og det kan jeg ikke , gud nåde mig ! « 
Og hun blev ved at hulke . 
» Det skal du heller ikke , vennen min ! De kan skille os for en tid ; men vi kan vente  .  .  . ! « 
» Hvor er Agnes ? «  råbte Jon Hansen med tordenrøst ude i gården .  » Vognen er forspændt — hvor bliver tøsen dog af ? « 
Han stod der ovre på stenbroen , rejseklædt og med kørepisken i hånden . 
» Jøsses ! hvordan skal jeg komme ud , så han ikke får at se , jeg kommer her fra ? «  hviskedee Agnes i stor kvide ,  » jeg tør ikke  .  .  . ! « 
» Jo , du tør , for jeg går med dig ! «  trøstede kæresten . 
De fulgtes ad , side om side , hen over gårds-pladscn . Jon Hansen vendte det hvide af øjnene ud , da han så , hvor hun havde været , og hvem der ledsagede hende ; men han bandt dog for det , han havde ondt af . 
» Jeg sagde ; vi kan vente ; 'men du sagde ingenting , «  hviskedee Klaus til hende . 
» Ja , vi kan vente ! «  svarede hun . 
» Jeg kommer snart over og besøger dig ! « 

» Tak , å , tusind tak ! Du vil altså ikke forlade mig ? « 
» Nej , aldrig ! « 
» Tak ! « 
Jon Hansen var allerede på kuskesædet . Agnes rakte sin ven hånden og sagde ham endnu en gang farvel — det var alt det , hun kunne , for gråd og drøvelse — og så satte hun sig op i agestolen ved siden af husbonden . 
» Noddeda , i guds navn ! «  sagde Jon flansen , så et lille ryk i tømmen , og vognen rullede af , hen over stenbroen og ud ad porten . Agnes vendte sig om og sad således , at hun og Klaus kunne se hinanden , indtil hun var ude af gården . Så fulgte han efter og stillede sig på et højt sted udenfor porten , og de blev ved at holde øje med hinanden , til vognen rullede ned i en Dal og forsvandt med Agnes og hendes lille gule stråhat og det hvide lommetørklæde , med hvilket hun hele tiden hemmelig havde viftet farvel til sin ven bag husbondens brede rygstykker . Først da vendte Klaus sig om og gik ind i gården igen . 
Ma’ Jons og Anders Jonsen stod endnu på samme sted , som de stod på , da de sagde farvel til Agnes , idet hun satte sig  .til vogns . Anders var imod sædvane ikke i det glade og muntre hjørne ; han var ligefrem  » gal i skallen «  og så hel bister ud . 

» Og var det så noget at sige  » i guds navn «  til ? «  sagde han harmfuld , idet Klaus kom . 
» Ja , det var det da , «  sagde moderen i en forknyt og frygtsom tone ;  » skal vi ikke tage e Vorherre med os , ihvad vi foretager os ? « 
» Også når vi øver hæslig vold og uret ? «  ivrede sønnen dæmpet , for at ingen af tyendet skulle høre hans og moderens ordstrid . 
» Nej , nu er du for hård ved din far , Anders Jonsen , «  sagde moderen , næsten grædefærdig .  » Vold og uret må vi på ingen måde kalde det , og tilmed gav han hende ikke aljennest al den løn , hun havde til gode , men oven i købet mange flere penge , end loven ville dømme ham til at betale , om det var sig så , at hun lod ham stævne . « 
» Ja , jeg kalder det nu lige godt et misbrug af magten at jage den flinkeste og dygtigste pige , vi i mange år har haft , jage hende på porten , blot fordi hun holder af min Broder og han af hende , så må i sige , hvad i vil , «  sagde Anders Jonsen i en lidt mildere tone , idet han og Broderen fulgtes ad og gik til deres arbejde . 
» Herre gud ! «  mumlede ma’ Jons , idet hun gik hen over stenbroen og ind ,  » jeg tror så ret rele , at drengene står sammen imod os to gamle 1 det var da ikke godt , at der skulle blive ufred , strid og splid i familien for den sølle tøs’s skyld ! Gud styre det til det bedste for os alle . « 

sønnerne stod og skar bageved omme i vedkasten . 
» Jeg syntes , du talte mor for hårdt til , «  sagde Klaus .  » Ær din fader og din moder ! « 
» Ja , jeg har også fortrudt det , «  svarede Anders ;  » men lige meget : de gamle har uret i denne sag . « 
» Så lærer de vel også at indse det engang . « 
» Det er ganske vist guds villie , at vi skal ære vore forældre , «  vedblev Anders ;  » men på den anden side tykkes jeg også , at vi er ingen års-unger længere ; vi er komne til den alder , da vi også selv tør have en mening . « 
» Vi skal ære vore forældre ved at lyde dem , og derfor blev jeg også hjemme , da de nægtede mig at komme i urmagerlære , «  sagde Klaus alvorlig . 
» Ja , det var en ganske anden sag , «  ivrede Anders .  » Men du vil da vel ikke af lutter lydighed og føjelighed bryde det dyre løfte , du har givet en brav og hæderlig pige ? « 
» Nej , det kan jeg ikke , «  svarede broderen .  » Jeg vil lyde dem i alt andet , kun ikke i dette . Mit håb er , at de med tiden skal komme til at indse deres uret og give efter , når de mærker , at det ikke kan være anderledes . « 
» Ja , der er du på det rette , «  sagde Anders Jonsen . 

tiden gik , det ene år efter det andet . Jons sønner måtte  » ind «  og aftjene deres værnepligt , først Anders og tre år efter også Klaus , og efter endt tjeneste vendte de hjem igen og tog fat , hvor de havde sluppet , da de  » drog afsted «  . Alt kom så atter i den gamle skure med arbejde , slid og slæb , og Jon Hansen samlede dygtig penge og satte dem på rente , det ene tusind efter det andet . 
Hans livsmål var at få sønnerne hver til en god gård . 
Anders skulle have fødegården , det havde altid været bestemmelsen , og hvad Klaus angik , måtte sådan en Karl vel sagtens kunne  » komme til levebrød ved at gifte sig ind «  . Han skulle sandelig ikke drage tomhændet fra hjemmet , bare han kunne gøre et godt og fornuftigt valg . 
Og det kunne ikke ske for snart nu . Anders var otteogtyve år , han og hans kæreste ville gerne sammen , og Jon og Maren havde heller ikke noget imod at give styret fra sig og gå på aftægt . 
Men det var den  » Kunstner «  . Havde de endda haft ham forsørget . Derpå tænkte Jon Hansen både tidlig og sent . Selv syntes Klaus ikke at bryde sit hoved med , hvor han skulle få sig et hjem . I det kære huggehus vedblev han at tilbringe al sin fritid , lavede den ene nyttige ting efter den anden og gjorde endogså adskillige opfindelser , 

som satte omegnen i forundring . Men den ting , som forældrene syntes , at han nu  » var gammel nok «  til at tænke på : at få sig et hjem for sig selv , den lod det til , at han ikke skænkede en tanke . Der havde i de senere år været flere gode  » Levebrød «  ledige , og far og mor havde ikke forsømt at give ham de nødvendige vink ; men han ville aldrig forstå en halvkvæden vise , lejligheden gik tabt , og en anden bar prisen hjem . 
» Vi kommer til at tale rent ud til ham , «  sagde Jon til Maren ;  » han går jo med hovedet fuldt af opfindelser og mekanik uden al ende og tænker vel aldrig på giftermål — der skal måske en bitte håndsrækning til . « 
» Ja , det kan såmænd godt være , Jon , at han skal hjælpes lidt på gled ; vi skulle jo da gerne have ham sat i næringsvej , «  svarede hustruen . 
» Der kan da vel aldrig være tanke om , at han bryder sig mere om tiggertøsen , jeg kørte væk — hvad var det nu , hun hed ? « 
» Agnes . « 
» Agnes , ja . Det er nu ikke så få år siden , og jeg har ikke mærket til , at der er gået røg af den brand uden den ene gang . « 
» Nej , to det har jeg heller ikke , og jeg tænker også , at Klaus med guds hjælp er bleven klogere med årene , «  sagde ma’ Jons sluttelig . 
En aften kom Jon Hansen hjem fra marked og var i et sjældent perlehumør . 

» Jeg kan fortælle jer nyt , «  sagde han til Maren og sønnerne , der sad og snakkede med ham om handelen og markedspriserne , medens han fik sig noget at spise . 
» Er det godt ? «  spurgte ma’ Jons . 
» Ja , det er både ondt og godt , ligesom di tage er ’et . Jens i Smidstrup er død . « 
» Herregud , er Jens i Smidstrup død ? «  udbrød ma’ Jons og lagde hænderne i hinanden som i en bøn . 
» Ja , såmænd er han så , både død og begravet , «  vedblev manden , idet han lagde sin ske og skubbede tallerkenen fra sig .  » Han fik lungebetændelse og lå kuns i ni dage , så måtte han afsted . Sådan fortalte flere af de Smidstrup mænd mig på markedet i dag . « 
» Det var rigtignok hastig ; men hvad er vi mennesker , når Vorherre rører ved os ? « 
» Nej , så må vi afsted , hvad enten vi vil eller ej . « 
Der blev et lille ophold ; så sagde Maren : 
» Ja , vi må nok sige det : i dag rød , i morgen død . Det var i fjor ved denne tid , Inger og Jens i Smidstrup havde bryllup , og nu er hun allerede enke . Børn kan der vel så ingen være af efter salig Jens ? « 
Her så hun hen til Klaus . 
» Nej , og der er nok heller ikke udsigt til , at der skal komme nogen , sagde e de Smidstrup mænd ; 

for jeg spurgte dem om ’et , «  svarede Jon og så ligeledes til Klaus . 
Han og broderen sad ved siden af hinanden og røg tobak . De fulgte godt med , men tog ingen del i samtalen . 
» Hvordan er det ? «  tog ma’'jons atter fat ,  » er det ikke en god gård , Ingers i Smidstrup ? « 
» Jo , en dejlig ejendom ! gæv bitte gård ! Ti Tønder land større end min ! «  svarede Jon Hansen med blikket ufravendt fæstet på Klaus . 
» Så er det jo en stor gård , «  kom det endelig fra Anders . 
» Ja , vel så ! «  svarede faderen ivrig ,  » stor gård ! god gård ! udmærket ejendom ! « 
» Hold nu ørerne stive , for nu er det vist lige her oven over , «  sagde Anders dæmpet og kvalmede dygtig af piben . 
» Men derfor kan det såmænd være trykkent nok for Inger i Smidstrup . «  vedblev Jon Hansen . 
» Ja , især lige for tiden , «  istemte ma’ Jons . 
» Netop , især lige for tiden , «  gentog Jon Hansen .  » Det er ikke mere end fire dage siden , hun fulgte salig Jens til graven , og nu står hun der og mangler en styrer . «   . 
Her kunne Anders Jonsen ikke styre sig , men brød ud i en hjertelig latter . 
Jon Hansen rynkede panden og sendte ham et strengt blik . 
» Hvad griner du af ? «  spurgte han . 

» Å , jeg ved det næsten ikke , far ; men jeg syntes , i sagde e det så morsomt . Nå , hvad så mere , far ? Det var  » Styrer «  , i slap ved , «  svarede Anders Jonsen . 
Faderen så et øjeblik forskende på ham , og derpå vedblev han : 
» Ja , hun mangler en styrer , en bestyrer , eller hvad vi nu vil kalde ham , hun er ene om det , både inde og ude , og det er slet ikke så lige en sag for Inger . « 
Han lagde hagen i den hule hånd og syntes helt opfyldt af bekymring for Inger i Smidstrup . 
» Hendes svoger , gårdmand pe’ Krumm i Smidstrup , sagde e til mig , om jeg ikke vidste en dygtig og pålidelig Karl , der kunne drage ind til hende som gårdbestyrer . « 
Her så både Jon og ma’ Jons ufravendt på Klaus Jonsen . 
» Men nikodemus tav og svarede intet ! «  lo Anders Jonsen og gned sig i hænderne . 
» Og hvad svarede du så pe’ Krumm ? «  sagde Maren . 
» Jeg svarede ham , at jeg vidste vel en og skulle tale med ham derom — og det var dig , jeg tænkte på , Klaus ! «  vedblev Jon Hansen en tone højere ;  » du sidder der og ser . ud , som om du ikke kunne tælle til fem ! Tykkes du ikke , det kunne være en plads for dig ? I så fald vil vi følges ad derover i 

morgen den dag ! For du kan tro , der er nok , der hellere end gerne vil have sådan en plads ? « 
» Det vil jeg gerne tro ; men jeg vil da ikke have den , «  svarede  » Kunstneren «  . 
» Hvorfor vil du ikke det , om jeg må være så fri at spørge ? « 
» Jo , for jeg forstår jo nok , hvad meningen er : jeg skulle gå og gøre mig gode venner med Inger i Smidstrup for den gode gårds skyld og så bryde med Agnes ; men det gør jeg ikke ! I må ikke blive vrede på mig , far og mor ; men jeg kan ikke og vil ikke ! « 
» Bryde med Agnes ! «  gentog forældrene på en gang og stirrede forfærdede på ham , og Jon tilføjede :  » Er vi ikke færdige med hende for længe siden ? « 
» Nej , fa'er , det er vi ikke , «  svarede Klaus rolig og besindig ;  » jeg har sagt jer det en gang før , at hun var min kæreste , og det er hun endnu . « 
» Nå , så . det er hun endnu ! «  gentog faderen opfarende . 
» Ja , det er hun , far , «  vedblev sønnen og så bønlig på ham .  » Agnes holder jeg af og kan ikke holde af nogen anden , og jeg har lovet hende ægteskab og agter at holde mit løfte — : jeg kan ikke anderledes , far og mor ! « 
Der var noget i sønnens bønlige tone , der ikke ganske forfejlede sin virkning på forældrene . 

» Herregud ! «  sagde ma’ Jons og så mildt på knøsen . 
Faderen sad og betænkte sig lidt , og så sagde han :  » Ja , tvinge dig kan jeg ikke ; du er jo myndig , du har tjent kongen og trådt dine børnesko , så du kan , som du vil ! men du må ellers tro , at jeg ikke har rådt dig andet , end hvad jeg mente var til dit bedste . « 
» Det ved jeg godt , far , og det takker jeg jer for , «  sagde sønnen bevæget —  » men jeg kan ikke anderledes , «  tilføjede han gentagende . 
» Ja , ja , nu kan du jo sove på det i nat , og så snakkes vi ved i morgen tidlig , «  sluttede Jon Hansen med panden fuld af rynker , men dog i en tone , som røbede , at han følte sig overvunden . 
» Nå , hvad siger du så ? «  sagde han til sønnen morgenen efter . 
» Jeg kan ikke anderledes , «  gentog  » Kunstneren «  endnu en gang . 
» Ja , det er rigtignok tåbeligt af dig sådan at stå din egen lykke i vejen ! «  udbrød faderen med et harmfuldt blik på sønnen ;  » men ved du , jeg har det i min magt at gøre dig arveløs ? « 
» Ja , det ved jeg godt , far ; men jeg tror ikke , i gør det . « 
» Men sæt , at jeg gjorde det , hvad så ? « 
» Ja , det måtte jeg jo så bøje mig' for ; men rokke mig i mit forsæt kunne det ikke . « 
» Det var bandsat ! «  råbte faderen .  » Ja , ja , « 

tilføjede han ,  » så får du at ligge , som du selv-har redt — nu skal der ikke kællinges mere om den ting ! « 
Og Jon Hansen holdt ord : han prøvede al- -drig mere på at overtale sønnen eller rokke ham i hans forsæt ; men han så mørkt til ham og talte i det hele ikke mere til ham end højst nødvendig , så den stakkels  » Kunstner «  ret fik at føle , hvor dybt han var falden i unåde , ikke alene hos far , men også hos mor , der dag ud og dag ind gik og så så uglad og mistrøstig ud , som om hun stadig gik og sørgede over sin  » fortabte «  søn og den  » Plet «  , han ville sætte på familien . 
Dage , uger , måneder svandt . Sommeren var forbi , og efteråret kommet . 
En dag blev sønnerne kaldt ind i sovekammeret til fa'er og mor ; der skulle holdes fa-milieråd . 
» Tiden går , «  begyndte Jon . 
» Og vi går med , «  tilføjede ma’ Jons med et kvalt suk og lod sine bedrøvede øjne hvile på den  » forlorne «  søn . 
» Og det går med rift og slid og hårdhed , «  lo Anders Jonsen . 
» Ja ja ; «  sagde Klaus Jonsen fortrøstningsfuldt ;  » giv jer nu tilfredse , far og mor , der kan vel komme bedre tider . « 
» Å , gud hjælpe os ! hvor skulle de komme fra ? «  sagde faderen i en værkelig tone . 

» Ja ja , lad os nu se ! «  sagde  » Kunstneren «  stille . 
» Vi er trætte nu , jer mor og jeg , «  tog Jon Hansen atter ved ;  » vi længes efter at komme til hvile i aftægtsboligen og lade dig få gården , Anders . Du kan derfor lade lyse og holde bryllup , når du tykkes . « 
» Det er godt , far , det skal i have tak for , «  svarede sønnen .  » Ja , så tænker jeg , det bliver engang inden jul , «  føjede han til . 
» Som du vil , Anders Jonsen  ; det har din mor og jeg ikke det mindste imod , «  samtykkede faderen .  » Hvor vil du så hen ? «  henvendte han sig brat til den stakkels  » Kunstner «  . 
» Derved jeg ikke endnu , «  svarede Klaus ;  » men min Broder og jeg har snakket om — du kan jo sige det , Anders Jonsen . « 
» Ja , jeg tykkes , i skulle dele gården imellem os , far ? «  sagde Anders . 
» Skære den gode ejendom over og lade hver af jer få det halve ! «  svarede faderen ;  » nej , ved du nu hvad , Anders Jonsen ! det ville være synd , og det indlader jeg mig ikke på . Du får det hele og Klaus ingenting . « 
» Jo , vist gør han så , bitte Jon .  «  tog Maren nu til orde og hægtede sin arm i hans . 
» Klaus kan jo tage e sin Agnes , så har han vel nok , «  vedblev Jon uden at ænse hustruens indvending . 

» Ja ja , bitte Jon ! vær nu ikke for hård ! «  bad Maren og klappede ham på kinden . 
» Det var heller ikke meningen , far , at ejendommen skulle skæres midt over i to lige store dele , «  sagde Anders ;  » Klaus vil være fornøjet med udmarkslodden . « 
» Ja , den vil jeg helst have , «  samstemmede  » Kunstneren «  ,  » det er just en plet , jeg holder af , og der er ingen steder , hvor jeg hellere vil bygge og bo end der . « 
» Nå , så du vil bygge på lodden ? «  sagde faderen spodsk ;  » ja ja , så kan du jo blive husmand . « 
» Der er tredive Tønder land , det bliver så af de store husmænd , far . « 
» Ja , det ved jeg godt , og det behøver du ikke at fortælle mig , «  sagde faderen gnavent ;  » men jeg vil lade dig vide , at der er kun 4 skør . Hartkorn på hele lodden , desformedelst at det er opdyrket hedejord , så gårdmand kan du aldrig gøre regning på at blive takseret for . « 
» Det kan også være det samme , «  sagde  » Kunstneren «  stille . 
» Og så er det et spørgsmål , om du kan sidde og få føden ud af den magre lod , hvis du gifter dig , «  vedblev Jon Hansen i samme værkelige tone ;  » det eneste , der duer en smule , det er engen og den bitte stump bøgelund ; men alt det øvrige er såmænd ikke meget bevendt . « 

» Ja , men Klaus mener selv , at han kan få noget stort ud af lodden , «  sagde Anders ,  » og så vil i vel nok lade den fraskilte og give ham skøde på den ? « 
» Ja , det kan jeg jo så , siden i endelig vil , «  svarede faderen lidt nølende . 
» Tak , far ! så er jeg vel tilfreds , «  sagde Klaus . 
» Og jeg er mere end vel tilfreds , når jeg beholder hele hovedparcellen med storengen og overskoven og tørvemosen ! «  sagde Anders . 
» Ja , det vil jeg nok sige ! «  nikkede faderen ;  » du får jo lige godt broderparten , og den skidt udmarkslod kan du sågu’ aldrig savne . « 
» Men jeg synes også , i skulle give Klaus alle pengene , «  vedblev Anders .  » Jeg får jo gården kvit og frit , og min kæreste er en rig pige , så jeg behøver ingen penge at få af jer . « 
» Hvad er det for penge , du snakker om , jeg skulle give ham ? «  spurgte Jon Hansen med et svedent smil . 
» Ih , naturligvis de penge , i har siddet og samlet i alle de mange år , og det er vist en hel kapital ! «  lo Anders Jonsen . 
» Å , det kan du sige , du ved ikke noget om , og din mor og jeg skulle vel ikke give hver skilling fra os , vi har ! «  svarede faderen undvigende . 
» Nej , men du skal nu lige godt give ham en 
il 

seks—syv tusind daler , bitte Jon ! «  sagde Maren og strøg nogle hårtjavser fra hans pande ;  » det kan du godt , og han skulle da også have et bitte korn skillinger at bygge for , sølle knægt . « 
» Tak , mor ! «  sagde knøsen . 
» Ja , du skal nu ikke takke for tidlig ! «  sagde Jon Hansen ;  » for jeg har ikke sagt ja endnu og siger det heller ikke i dag ! « 
Dermed sluttede samtalen . Jon Hansen stod op og gik sin vej . Ma’ Jons ville følge efter ham ; men inden hun gik , sagde hun dæmpet til Klaus : 
» Du skal nok få pengene , en halv snes tusind daler eller sådan noget , tænker jeg . « 
» Tak , mor ! «  sagde  » Kunstneren «  endnu en gang . 
Og nu foretog Anders Jonsen sig en underlig ting . Idet han stod op , greb han bag fra moderen under armhullerne , lagde sig tilbage og løftede hende op , så hendes isse næsten rørte ved loftet , satte hende varsomt ned igen , drejede hende rundt og kyssede hende på munden .  » Jeg siger også så mange tak , mor ! «  sagde han og slap hende . 
» Ih , gud fri os , dreng , hvor du er stærk ! «  sagde hun leende ;  » men hvifor skal jeg sådan tumles med ? Du havde nær gjort mig hvingelsyg ! «  tilføjede hun , idet hun åbnede døren til dagligstuen og gik . 
» Å , bitte mor ! Glæden skal have luft på en måde ! «  lo han efter hende . — 

et par uger før jul var der en formiddag musik og stads i Jon Hansens gård . Slægtninge , venner og naboer rullede ind i gården , det ene læs efter det andet , og blev modtagne med hornmusik af to musikanter , der havde placeret sig , en på hver side af hoveddøren , og ufortrødent blæste gæsterne det ene lystige stykke efter det andet , medens bindehunden halsede sig hæs i sin lænke og på det kraftigste protesterede mod al den støj og al den kommentil . 
Det var Anders Jonsens bryllupsdag . 
Da der ikke var flere gæster i vente , og alle de komne havde været inde og spist frokost , satte de sig til vogns igen . Jon Hansen havde til dagen købt og foræret sin flinke søn en flunkende ny fjedervogn og et sæt sølvpletteret seletøj , og begge dele skulle nu tages i brug for første gang , som et talende bevis på , at brudgommens forældre var i høj grad tilfredse med sønnens valg . 
Op i dette elegante køretøj steg først Klaus Jonsen med pisk og tømme i hånd og satte sig på kuskesædet . Så blev ma’ Jons hjulpet til sæde i agestolen bag ved , og så kravlede Jon op og satte sig ved hendes venstre side . Den bageste agestol stod endnu tom ; thi brudgommen kunne ikke blive færdig med at snakke så med den og så med den om dit og dat , og lige så •lidt kunde-han holde ild i sin cigar . 

» Nå , Anders Jonsen ! «  råbte faderen utålmodig ,  » gør dig nu færdig — vi venter ! « 
» Ja ja , far ! tag det med ro , der bliver dog ikke noget af , inden jeg kommer ! «  svarede brudgommen muntert , idet han sprang op og satte sig alene i agestolen bag ved far og mor . 
Han havde høj , sort silkehat på hovedet og var for øvrigt klædt i pænt nyt klædestøj , flip og krave med guldknapper , og på fødderne blanke fjederstøvler . Men det kønneste på ham var dog hans friske , sunde , muntre , godmodige ansigt , der altid havde et venligt smil til overs for enhver . 
» Å ja , sikken en brudgom ! han er rele nok sjælden ! «  sagde kvindfolkene beundrende til hverandre ,  » og sikken en mand , Kristiane i stiverup får ! « 
Mere kunne der ikke høres , af hvad der blev sagt ; thi nu satte vogntoget sig i bevægelse og kørte , vogn efter vogn , ud igennem porten i den rækkefølge , som skafferen havde bestemt . Det var en mand , som havde mange Års øvelse og erfaring i sin bestilling , og han kendte på det nøjeste , hvad den utrykte  » Rangforordning «  krævede . 
I spidsen kørte musikanterne . De blæste ud igennem porten og så langt ud ad vejen , som de kunne orke , og fremdeles ved enhver gård og ethvert hus , de passerede , lige til der gjordes holdt i bryllupsgården i stiverup . Efter dem fulgte brudgommen og hans familie i den elegante fjedervogn . Dernæst brudgommens slægt 

ninge . De øvrige var ordnede efter størrelsen af de vedkommendes gårde , hartkorn og velstand . En undtagelse fra regelen havde skafferen dog tilladt sig med en fætter af ma’ Jons . Han skulle altså med rette have været blandt slægtningene , , der kørte nærmest efter brudgommen , men ham lod skafferen køre allerbagerst , af hensyn til , at han var husmand , havde kun en hest for og ikke flere på vognen hos sig end sin kone . 
Jeg skal ikke trætte læseren med en omstændelig beskrivelse af brylluppet , men det var et  » stort «  bryllup i en  » stor «  mands gård , og der var fuldt gilde med musik og Dans i to dage og det meste af den tredje med . 
Kristiane i stiverup var en høj og statelig mø-med en rank og knejsende holdning . Hun havde også et kønt ansigt og så i det hele godt ud ; men af væsen var hun ikke nær så vindende som brudgommen , og det undgik ikke folks opmærksomhed , hvor forskelligt brud og brudgom teede sig , da de stod for alteret , og præsten holdt sin rørende brudetale ; thi medens han græd , og tørrede sine øjne , så stod hun ved hans side med sammenknebne læber , bleg , kold og knejsende , og når hun alligevel flittig tørrede øjnene , ville det* ikke rigtig lykkes hende at presse vandet af dem . Det må dog ikke forstås , som om hun ikke holdt af sin Anders , med hvem hun havde været kæreste i flere år . Jo , ham og ingen anden holdt hun af 

og skulle nok blive ham en god og trofast hustru ; men hun havde ikke i den grad som han sin styrke i et varmt hjerte , hvorimod hun havde ord for at være egenkærlig , klog og beregnende , ved siden af at hun var stolt og viljestærk . 
Anders Jonsen var til langt op over ørerne forelsket i sin silkeklædte , statelige brud , og under hele brylluppet veg han næsten ikke fra hendes side ; han dansede næsten ikke med andre , og når de ikke dansede , sad han ved hendes side med armen om hendes ranke liv eller spadserede med hende i haven og hviskedee hende kærlige ord i øret . 
» I sandhed , et kønt og lykkeligt pari «  blev der i bryllupsdagene sagt en skønne hoben gange til Jon og ma’ Jons . 
Og Jon brystede sig , men svarede i en beskeden tone på hustruens og egne vegne : 
» Å ja , såmænd , det kan gerne gå an , Vorherre spar’ dem ; og hvad fremtiden anbelanger , så ser det jo godt ud for Anders og Kristiane . « 
Jon var godt tilpas og gik som en  » Nikonge «  blandt gæsterne , der alle gik til side for den ansete , rige mand og viste liam næsten mere opmærksomhed , end han kunne gøre regning på . Han og lians hustru var jo vel også de fornemste i hele selskabet , næst efter brudeparret . 
Klaus Jonsen blev der derimod ikke taget synderligt hensyn til , og han gik som numer nul blandt 

gæsterne . Hans  » Kunstner « -navn skulle ikke hæve ham i sådan et selskab , betragtedes vel endog som en apartehed , en særhed hos ham , at han , Jon Hansens søn , havde lagt sig efter at være  » Kunstner «  . Men det var endda ikke det værste . Det var så godt som lutter  » store «  bønderfolk , han var iblandt ; de vidste alle , at han var kæreste med en fattig pige og agtede at gifte sig med hende , gifte sig dybt under sin stand og sætte en  » Plet «  på familien . Det var hans brøde , det var det , der dømte ham , og sådan en fyr var der jo ingen grund til at gøre stads af . 
Den stakkels  » Kunstner «  mærkede det godt , at han var den  » lille «  , fordi alle de andre var så  » store «  , og at de med flid vendte  » den kolde skulder «  til ham . Men heldigvis var han sådan sindet , at han ikke i mindste måde lod sig anfægte deraf . 
Og så fik det store bryllup da ende , og enhver drog til sit . Og Kristiane fra stiverup sagde farvel til far og mor og satte sig op i den fine fjedervogn ved siden af sin mand og kørte med ham hjem . Og fra nu af var Kristiane fra stiverup kone i gården . 
Ma’ Jons holdt ord : Klaus fik de ti tusind og måske flere til , og der blev straks taget fat på at rydde og jævne pladsen og lægge grunden til den nye bygning , der skulle opføres på solsiden 

af bøgelund , og som  » Kunstneren «  selv havde gjort tegning og overslag til . Det forstod og kunne han , det var noget , der lå for ham , og folk syntes næsten , han blev kønnere dag for dag , siden han fik sit byggeri at spekulere på og sysle med , sådan et liv satte det i ham . 
Om foråret blev huset bygget . Det var et vinkelhus , af hvilket hovedfløjen , der skulle være indhus , vendte forsiden mod syd med en dejlig udsigt over resten af dalen , de brede Enge længere nede og de lave , hist og her skovklædte bakker , der begyndte , hvor storEngene slap . 
» Å , hvor vi kan komme til at bo yndigt her ! «  havde Agnes sagt en dag , hun var henne at tage pladsen i øjesyn . 
Ved høslettid var bygningen færdig , opført som solid grundmur . I indhuset var der højt til loftet og vidt til væggene , og det var hensigtsmæssigt og snildt indrettet med Stuer og kamre , køkken og bryggers . Den anden længe var også vid og rummelig med port og lade , staldplads til heste og køer , vognskur og værksted . 
Det var let at se på  » Anlæget «  , at der skulle bygges to længer til , så der blev en lukket gård .  » Men det skal være , til jeg får bedre råd , «  svarede Klaus på folks spørgsmål derom . 
Ingen kunne forstå , hvorfor han havde lagt indhuset så langt ud på den stejle brink oven bækken , så at han endog havde måttet sætte en 

flere alen høj stensokkel under gavlmuren ; men  » Kunstneren «  sagde :  » Det skal i med guds hjælp nok få at se engang , hvorfor det skulle sådan være . « 
Der var endnu en ting , som godtfolk undredes over . At Klaus Jonsen havde lavet sin kostald så stor , at der var båse til otte køer , det var endda , hvad det var ; thi seks køer havde han allerede til at begynde med , og måske også nok , han kunne drive det til at holde et par stykker mere . Men hvorfor havde han bygget sin hestestald så stor , at der var staldplads til seks par heste , da han kun havde et par og aldrig kunne vente at få brug for flere .  » Du venter vist at få mange fremmede , Klaus Jonsen ? «  sagde de spottende . 
» Ja , «  svarede  » Kunstneren «  undvigende ,  » hvem kan vide det , om her ikke bliver et rykind af fremmede , så vi aldrig kan have dørene lukkede for dem  ? « 
Da alting var i stand og værelserne møblerede , rejste Klaus Jonsen hen og holdt bryllup med sin Agnes . Denne gang var det  » lille «  bryllup , ja , så lille var det , at folk næsten ikke lagde mærke til det . Klaus havde først slået på , om det ikke kunne stå i hans fødegård . Det kunne Jon Hansen vel ikke nu forbyde , da han ikke hunger var mand i gården ; men han satte dog et bestemt nej mod sønnens begæring , og da Kristiane heller ikke syntes om det , så blev der ikke snakket mere 


om den ting , og det bestemtes da , at Klaus Jensens bryllup skulle holdes i al stilhed i hans svigermoders fattige hjem . 
» Vil i gøre mig den glæde og den  .  .  . Ære , far og mor , at være med til mit bryllup ? «  spurgte sønnen sine forældre i en næsten tryglende tone . 
» Ja , to det kan vi vel , bitte Jon ? «  svarede moderen og så til sin ægteherre . 
» Nej , det er justement det , vi ikke kan , Maren , så pinende ondt jeg har i mit ene knæ , jeg tror , det er ene ærgrelse , som har sat sig fast der , «  svarede Jon Hansen , der gik og humpede over gulvet med den ene hånd på det dårlige knæ og med en kæp i den anden ,  » og så tykkes jeg heller ikke , du kan tage afsted , Maren , når jeg bliver hjemme , som jeg er nødt til . « 
» Nej , det kan jeg jo ikke , «  svarede hun tøvende . 
Kristiane ville heller ikke med , Anders Jonsen var den eneste , der ville . Flan spændte for fjedervognen , ikke den fine , men den anden , som stadsen var slidt af for længe siden , og brødrene satte sig op ved siden af hinanden og kørte af by . Ved aftenstid samme dag vendte Anders Jensen tilbage med de nygifte . Han ville have overtalt dem til at blive natten over hos ham ; men det turde Agnes på ingen måde indlade sig på , så bange var hun for de gamle . Der var så ikke andet for end at køre dem ned til deres eget hjem ; det gjorde . 

Anders Jonsen så og vendte ene tilbage med vognen . 
* 
der blev skumlet en del over Jon Hansens  » dårlige knæ «  , som var det ikke andet end skaberi af manden for at få et påskud til at blive fra  » Husmandsbrylluppet «  . Men her gjorde man ham dog uret . Han led virkelig af  » den forsmædeligste pine «  i knæet ; snart gik  » Ærgrelsen «  også over i det andet knæ og derefter ned i fodleddene , tog endelig også et tag i skuldrene , albuerne og håndleddene , og den sølle mand blev til sidst så stiv og ubevægelig i alle lemmerne , så han hverken kunne stø’ eller stå , men måtte til sengs og under lægebehandling . Det viste sig at være gigtfeber , han led af , og den slap han ikke fra i en hast . I hele syv år  » lå han mere , end han gik «  , og var i al den tid ikke udenfor en dør en eneste gang . Det var drøjt for den  » store «  , stærke mand , der næsten ikke havde kendt til sygdom før . I førstningen var han i høj grad utålmodig og skældte ud på doktoren , der ikke kunne kurere ham hastig nok ; på ma’ Jons , fordi hun ikke kunne tage blødt og forsigtig nok på ham , når hun hjalp ham at vende sig i sengen ; på Kristiane , fordi hun alt for sjælden besøgte ham i hans fangenskab ; men frem for alle andre på  » den tiggertøs Agnes «  , der havde  » forhekset «  hans søn og sat 

splid og ufred i familien . Ja , det var hende , der var skyld i hele hans elendighed ved at føre ham al den  » Ærgrelse «  på halsen .  » Og derfor vil jeg heller aldrig se hende for mine øjne ! «  råbte han heftig .  » Hun kan bare prøve på at komme her og se til mig — jeg smider hende ud , øjeblikkelig ! « 
» Herre gud , det kan du jo slet ikke , din stakkel , sådan som du er bleven , «  sagde ma’ Jons . 
» Nej , to sådan har hun jo fået mig lavet , den heks ! « 
» Såmænd har hun ikke , bitte Jon , og sådan må du ikke blive ved at tegne hende af — husk på , at nu er hun vor sønnekone , og at Klaus holder så meget af hende . « 
» Klaus ! «  gentog den syge og fo’r op på ny ,  » ham kan du ikke regne , han har altid været en tåbelig dreng , med hovedet fuldt af mekanik og skidt og løse skruer  .  .  . ! « 
» Ih , men kæreste mand dog ! « 
» Ja , det kan være det samme , hvad du siger , Klaus har aldrig været som andre gårdsønner , men stadig rendt avet om , og hans kælling vil jeg ikke have indenfor min dør . Du kan jo vise hende af , hvis hun kommer , eller kalde på Anders Jonsen , om det skulle behøves ! « 
Med disse ord lukkede han øjnene og prøvede på at sove ; men  » Ærgrelsen «  sled og værkede så voldsomt i alle hans ledemod , at han ikke kunne falde i søvn . — 

det var , som sagt , i begyndelsen af sin langvarige sygdom , at Jon Hansen tog det på den vis . Han var jo hverken øvet eller prøvet i den slags modgang , og det kan vel så undskyldes , at han til at begynde med gjorde modstand  » og slog til skaglerne , så det knagede «  ; men det hjalp jo ikke , sygdommen blev ved , den tog  » Monnet «  fra ham og ydmygede ham , og således øvedes han tid efter anden i tålmodighed og lærte at finde sig i sin skæbne . 
» Å ja , såmænd ! «  sagde han en dag , et halvt Års tid efter ,  » du må alligevel tro , det er strengt for mig at ligge her , i stedet for , som jeg havde glædet mig til , at færdes ude i gård og mark og hjælpe Anders Jonsen . Jeg tænkte , jeg kunne blevet ved at være rask i tyve—tredive år endnu og haft det så rart i min alderdom — ja , såmænd , det ser lissedan ud ! « 
» Ja , Vorherre må jo sende os noget , der kan gøre os trætte af dette liv og lære os at længes efter det , vi har i vente , «  svarede hustruen mildt og stille . 
Det smagte han lidt på , og så sagde han : 
» Jeg er just ikke træt af livet , nej , det er jeg slet ikke , når jeg bare var rask . « 
» Det bliver du nok , med guds hjælp , bitte Jon ; put dig nu og sov ! « 
» Å , du vil også have mig til at sove altid , og det kan jeg jo ikke ! Lad mig nu snakke lidt 

med dig . Du tror altså , det er Vorherre , som har sendt mig den plage på halsen for  .  .  . for  .  .  . « 
» For at prøve dig og øve dig i tålmodighed og hengivenhed under hans vilje — ja , det tror jeg ! « 
Jon lå og grundede lidt ; så sagde han : 
» Kunne det' ikke snarere tænkes at være en straf fra ham , fordi jeg måske var for hård ved den sølle Klaus ? Jeg skal sige dig en ting , Maren . Da han bad mig om at være med til hans bryllup , var jeg slet ikke . ringere , end at jeg godt kunne have føjet ham ; men jeg sagde jo nej , og så blev jeg i pine for alvor , må du tro ! « 
» Da vel ikke , fordi du sagde nej ? Det havde du jo lov til , bitte Jon . « 
» Jeg ved aldrig , hvad jeg havde . Men hør nu videre . Da Klaus var kørt hen at holde bryllup , lovede jeg mig selv dyrt og helligt , at der skulle gå mange år hen , inden jeg besøgte ham og Agnes i deres hjem . Ved du hvad , Maren ! Det bæres mig næsten for , at jeg bliver nødt til at holde , hvad jeg der gik hen og lovede mig selv . Jeg har tænkt meget over den ting . Hvad mener du , Maren ? « 
» Ja , det skal nok ikke være godt at male fanden på væggen , som de siger ; men jeg tror alligevel ikke , det er en straf fra gud  .  .  . « 
» Bliv kun ved , Maren ! «  afbrød han hende , 

» det er så rart at høre på , når du sådan sidder og lægger det ud for mig . « 
» Vi må jo howske på , bitte Jon , at Vorherre elsker menneskene  .  .  .  . « 
» Ja , to det skulle jen da tykk’ . « 
» Og hvad siger ikke vor børnelærdom : hvem Herren elsker , den tugter han ! « 
» Det er godt , Maren ! nu kan jeg forstå det ! «  råbte Jon Hansen alvorlig .  » Det er bare en bitte lussing , Vorherre har givet mig , og den gi’er han mig lov til at tørre af mig igen , når jeg beflitter mig på at være mere skikkelig . « 
» Å , herregud , bitte Jon i jeg tykkes såmænd , du er skikkelig nok ; men der er jo dette her med Klaus og Agnes  .  .  .  ? « 
» Ja ja , lad os nu se ! «  afbrød manden hende og nikkede . Han havde fanget håb om at komme sig og var fra nu af bedre tilfreds end før . — 
det tog tid for Jon Hansen  » at få den bitte lussing tørret af sig , som Vorherre havde givet ham . «  der gik et og to , der gik flere år , og Jon Hansen var endnu ikke kommen videre , end at han daglig kunne synge : 
» Jeg er en fattig fange , og mine grænser trange , som strandingsmand på 0 .< thi vel var han bedre og de fleste tider så nogenlunde fri for smerter ; men brugen af lemmerne , og da navnlig benene , var ham fremdeles forment , 

så han stadig måtte holde sig inde i sin aftægts-stue og aldrig kunne komme udenfor en dør . 
En dag sagde han til Maren : 
» Jeg var så glad over , at Anders Jonsen tog-Kristiane fra stiverup , og troede , vi skulle fået det som i et lille himmerig , Anders og Kristiane , dig og mig , men det blev såmænd en sølle herlighed , der drog i gårde med hende . « 
» Sølle må du ikke sige , bitte Jon , «  indvendte hustruen ;  » hun og Anders kommer da godt ud af det sammen og er altid så glade ved hinanden , de har det både godt og fredeligt . « 
» Ja , sig selv og Anders holder hun af , men heller ikke af en sjæl mere ! og hun er alt for kneben . Vi sultede jo formelig , mig og dig , i det par måneder , vi prøvede på at tage kosten ved deres bord . « 
» Nu overdriver du vist , bitte Jon ! Kristiane er sparsommelig , meget sparsommelig ; men at hun sultede os , det er dog nok for meget sagt . « 
» Ja ja , folkene knurrede da også over den simple kost , de fik , og så meget er vist : Kristiane bliver minsæl aldrig sådan en madmo’er , som du har været , bitte Maren ! Det må du hilse og sige , jeg har sagt ! « 
» Det kan godt være , «  indrømmede hun stille 
efter et lille ophold begyndte han igen : 
» Anders er et hjertensgodt menneske , og han havde fortjent  .  .  . «  her holdt han brat inde , men 

vedblev straks efter :  » Kommer han ikke her hver evige eneste dag og stopper og tænder mig min pibe og liver mig op ved at sidde og fortælle mig alting om gården og kreaturerne og det hele ! « 
» Kristiane kommer her da også en gang imellem . « 
» En gang imellem ! «  gentog han i en bitter tone ;  » ja , hun kommer her en gang om ugen i det højeste ; men jeg længes såmænd heller ikke efter hende , for hun vil ikke os noget godt , og alle hendes smidskerier betyder ikke andet , end at hun vil have fat på det bitte korn skillinger , hun bilder sig ind , vi har indenfor skatolklappen endnu ; men hun kan tørre sig om munden , kan hun ! Hun har fået mere end nok^ af os , især om de ingen småfolk skal have , hun og Anders Jonsen , som det jo tegner til . « 
» De har nok gjort testamente allerede , «  indskød ma’ Jons . 
» Ja , de har nok så . Og det er også en stor skuffelse for mig , at det falder den vej ud . Jeg havde sådan glædet mig til , at der skulle komme nogle småpuslinger , som vi kunne gå og lege med , dig og mig ; men det skulle nu ikke sådan være , «  føjede han til med et dybt suk . 
» Klaus Jonsen kommer da også jævn tit og ser til sin syge far , «  sagde hustruen . 
» Ja , vel så , vist gør han det , «  svarede manden en lille kende forlegen .  » Klaus Jonsen hører også 

til dem , der har hjerte for  .  .  . andre mennesker . Men hvad jeg ville sige : han er på en måde heldigere ; for han og Agnes har jo da allerede både søn og datter . Jon Jonsen hedder nok drengen ; men hvad mon tøsen hedder ? Du må . davide det , for du har selv båret hende i kirker «   » Birte Jonsen . Det har jeg -jo sagt dig . «   » Birte Jonsen ! «  gentog Jon Hansen og fo’r op-—  » der må jeg så have hørt fejl ! for mig at tykke sagde e du , hun hed Sidsel . Er hun virkelig kristendøbt Birte  .  .  . Birte Jonsen ? efter star-Birte , Agnes’s mor , kan jeg tænke ! Nej , nu stiger ’enl det skulle du ikke have sagt ja til . « 
» Det var der virkelig ikke noget at gøre ved , , bitte Jon , for det havde de afgjort , før jeg kom derned . « 
» Åk ja , vi må finde os i meget her i verden . Det ville jeg rigtignok have forsvoren for en del år siden , at en sønnedatter af mig skulle blive opkaldt efter star-birte , hm hm hm ! « 
» Det kan pigebarnet da ikke gøre for , og derfor kan hun jo være lige god . « 
» Nå , ja ja , lad så også det gå . Hun er velskabt og ser godt ud , siger du jo ? « 
» Ja , hun er et nysseligt barn , må du tro , og det er bitte Jon da også , jeg er barestens ked af , at jeg ikke også fik lov at holde ham over dåben , , men det måtte jeg jo ikke , da var du jo endnu 

så forfærdelig vred på Klaus og Agnes , «  tilføjede ma’ Jons stille og som for sig selv . 
Jon Hansen hørte dog godt , hvad hun sagde ; men det ville han ikke have  » pirret op «  i ; han blev liggende lidt uden at sige noget og stirrede på en lille edderkop , der spandt sin tråd fra loftet og lige ned mod hans næsetip .  » Jeg tror , lykken spinder for mig ! «  mumlede han og drejede næsen lidt til side . 
» Det er ellers sært at tænke sig , «  sagde han højt ,  » nu har Klaus været gift og bosiddende i seks år , og jeg har ikke besøgt ham eller set hans hjem en eneste gang endnu — bare de kan sidde og bjerge føden der nede på den skidt udmarkslod , han og Agnes ? « 
» Jo , med guds hjælp , det går nok , «  svarede Maren tillidsfuldt ;  » de er jo dygtige og hænger i , både han og hun . « 
Efter et lille ophold vedblev manden : 
» Du har da været der en gang , da du var dernede til den sidste barselstads —• sig mig engang : hvordan ser der egentlig ud dernede ? « 
» Å , du kan tro , der ser rigtig godt ud ! «  svarede konen livlig ;  » alt er jo så dejlig hensigtsmæssig indrettet ; men det er jo rigtignok to år siden , jeg var der , og i den tid kan der jo være sket store forandringer , «  lagde hun til med et suk . 
Jon lå og grundede lidt , så sagde han . 
» Ja , det er min skyld , at du aldrig kan komme 

nogen steder — jeg kan jo ikke være alene ; men i eftermiddag har jeg det rigtig godt , og du kan gerne tage e og gå ned og se til dem ; jeg længes ligefrem efter at høre , hvordan de har det . « 
Ma’ Jons blev glad over dette tilbud , og det tog ikke lang tid for hende at lave sig til og komme afsted . 
» Jeg skal nok skynde mig og" komme hjem til dig igen , «  sagde hun , da hun var færdig til at gå . 
» Tak , det er godt ; men hør , Maren ! gå hen og luk skatolklappen op og tag mig tegnebogen . « 
Marens øjne strålede . Hun bragte ham tegnebogen , der var både tyk og vel spækket , og manden åbnede den og udtog af dens indhold nogle Sedler , som han rakte hende med de ord : 
» Der er fem hundrede daler , giv Klaus dem fra mig og dig — jeg er ræd for , han døjer ondt ved at sidde og begå sig . « 
Ma’ Jons blev rørt . Hun bøjede sig ned over manden , kyssede ham og sagde med fugtige øjne : 
» Tak , tak , mange tak ! Du er alligevel en god mand , Jon ! « 
Efter at have lagt tegnebogen i skatoliet igen og gemt de fem elundrede daler ved sin trofaste barm og hægtet kjolelivet omhyggelig til over dem , sagde hun farvel og gik . 
» Skulle de spørge dig om , hvorledes jeg har det , så behøver du da heller ikke at gøre mig 

ringere , end jeg er ! «  råbte Jon , inden hun fik lukket døren efter sig . — 
en times tid før aften vendte hun tilbage , og hendes øjne lyste af tilfredshed og glæde . Hun satte sig på sengestokken hos Jon , og efter at have overbragt ham det unge ægtepars glade tak for pengene , gav hun sig til at fortælle op om , hvad hun havde set og hørt . 
» Og han har bygget to nye huse , siger du ? «  udbrød Jon Hansen i løbet af samtalen . 
» Ja , vel har han det ! «  svarede ma’ Jons fornøjet ,  » dem byggede han i fjor begge to , og nu har han en pæn , rummelig , lukket gård . I sommer har han bygget et hus til , lige for indhusgavlen , således at kun bækken er imellem . Hvad det skal bruges til , og hvorfor det just skulle bygges på dette sære , afsides sted , det kunne jeg ikke få ud af ham . Klaus har jo altid været en underlig få-mælt træring , du ved , og han snakker aldrig om sine indretninger , før de er færdige . Om det nye hus sagde han ikke andet , end at han endnu ikke rigtig havde fået udspekuleret , hvorledes det skulle indrettes . Så lo han så lumsk i skægget og sagde e :  » Jeg tænker snarest , det bliver et slags spilleværk med hjul og mekanik . «  det kunne jeg hilse dig og sige , sagde e han . « 
» Hvad mon det nu skal være for pindeværk , han der vil til at stille op ? «  sagde manden uvillig ;  » nu tykkes jeg , han rent og bar skulle lade meka 

nikken fare og passe sin ejendom . Der stikker alligevel penge i det narreværk , han makker sammen . « 
» Det var da ikke narreværk , da han byggede . Vejrmøllen , der pumper vandet op over engen — vingerne på den svinger såmænd rundt endnu , så det er en lyst ! «  svarede ma’ Jons —  » og smørkærnen var da heller ikke så ueffen , «  lagde hun til . 
» Nej , to disse to ting har jeg da heller aldrig kasseret ; men ellers for resten  .  .  . Nå , men hvordan har de det ellers ? Kommer de godt ud af det sammen ? « 
» Å ja , det kan du rigtignok tro , bitte Jon , at de trækker til en side og forliges så yndigt om alting . Og du kan ikke tænke dig , så dygtig Agnes er ! Ja , sikken et hus , hun har , så rent og pænt og propert ! Hun må have lært noget i sine pigedage . Og så frem for alt de to bitte velsignede børn , de har , så kønne , så høflige og velopdragne ! Jo , det er der noget ved at komme og besøge Klaus og Agnes ! « 
» Og her ligger jeg som en stakkels lænke-bunden lange , der ikke kan komme ned at få noget af det at se ! «  sagde Jon Hansen hændervridende i et udbrud af mistrøstighed . 
» Å , bitte Jon , du bliver jo da bedre , og den tid kommer nok , da du kan gøre sådan en rejse , «  trøstede ma’ Jons . 

» Ja , men når kommer den tid , Maren ? Det er så uendelig lidt , jeg bliver bedre , og det kan vare åringer endnu , inden jeg bliver' rask ! «  klynkede den syge i en tone , som var han et lille hjælpeløst barn . Og så nynnede han  : 
» Jeg er en fattig fange , og mine grænser trange , som strandingsmand på 0 «  . — 
sommeren var forbi , det blev efterår og vinter , og der faldt masser af sne det år . Den lagde sig i store driver , næsten op til tagskægget på Jon Hansens aftægtsbolig . 
» Vi er muret inde , og det er Vorherre , der har gjort det med sine snedriver — mon jeg nogen sinde slipper levende ud fra den fængselsmur ? «  sagde Jon en skønne hoben gange til sin kone . 
Og hver gang svarede hun : 
» Vist gør du så , bitte Jon ! Til sommeren kan du nok begynde at komme lidt ud ; du bliver jo hele tiden bedre . « 
» Jeg ved aldrig , hvad jeg gør ; det er da i alt fald grumme lidt . « 
Omsider var da den strenge vinter forbi , og sneen smeltede for solens stråler , der kyssede liv i naturen , så den fik travlt med at tilvirke sin grønne , blomstersmykkede vårdragt . 
Den 28 . Maj var det Jon Hansens fødselsdag , der dette år faldt på en søndag , og det traf da også ind med dejligt solskinsvejr . Ma’ Jons havde 

i dagens anledning bagt en stor kringle i komfuret , og om eftermiddagen kom Anders og Kristiane ind og gratulerede fødselsdagsbarnet og blev trakterede med  » Sukkerlade «  og friskbagt hvedebrød . Maren havde den dag drevet det så vidt med sin syge mand , at hun havde fået ham hæftet af sengen og hjulpet i klæderne , så han sad til bords i lænestolen og drak chokolade og spiste kage sammen med de andre . 
» Ved i hvad , mor ? «  sagde Anders Jonsen ,  » I skulle engang ta'e og gå ind og lære Kristiane at bage hvedebrød ; jeg ved ingen , der kan kunsten så godt som i — jeg tage er et andet stykke , mor , det er rigtignok det femte ? « 
» Ja , spis kun , søn , det er dig vel undt , «  svarede ma’ Jons . 
» Men så skal det også være det sidste stykke ! «  sagde Kristiane ;  » det ser ikke godt ud , lille mand , at spise så meget på fremmede steder . « 
» Her er jeg ikke fremmed ! «  lo Anders Jonsen . 
» Ja , men alligevel — svigerfa’er og sviger-mo’er kunne jo næsten tro , at du ingen middagsmad har fået . « 
» Den har måske også været slag , «  mumlede svigerfa’er . 
» Ja , hvis Kristiane vil have det , så vil jeg såmænd godt komme ind og hjælpe hende , når hun skal bage fint . « 
» Å ja , mor , gør det ; ikke sandt , Kristiane ? « 

» Tror du virkelig , lille mand , at jeg vil gå i lære hos din mor eller nogen ? «  svarede Kristiane fra stiverup og knejste med nakken . 
» Nej , du må hellere en gang imellem tage e og bage lidt fint og gå ind og forære hende — det er meget nemmere kommen fra , «  sagde Jon Hansen spydig . 
Kristiane så til ham , men fik ikke mon til at svare ; for i det samme åbnedes døren , og Klaus Jensen trådte ind . Efter at have ønsket sin fader til lykke og udtalt sin glæde over at se ham oven senge igen , satte han sig hos de andre og fik sin part af fødselsdagsgildet . 
» Du skulle have taget Agnes og børnene med , «  sagde Anders Jonsen til sin Broder . 
Dertil havde Klaus ikke noget at skulle have sagt . Ma’ Jons så til sin mand , som ventede hun , at  » det forløsende ord «  nu endelig skulle komme fra ham ; men det kom ikke .  » Bjerget «  var endnu ikke fuldt jævnet ud , og ordet :  » Lad hende kun komme ! «  kunne den gamle stivnakke ikke få over sine læber . Under den pinlige tavshed , der opstod , så Kristiane ivrigt spejdende fra den ene til den anden . Det huede hende slet ikke , at Klaus havde fået en så hjertelig modtagelse også fra sin faders side ; hun så helst , at  » Bjerget «  blev stående urokkeligt , og hun følte en hemmelig fryd over , at det endnu var så højt , at Agnes ikke kunne stige over det . 

» Hun kommer her jo aldrig , «  sagde hun koldt , henvendt til sin mand ;  » Agnes har jo ikke været her en eneste gang , siden hun tjente her som lillepige . « 
» Nej , hun har ikke så , «  svarede Anders Jonsen med et bebrejdende blik på sin ægteviv . 
» Det ved vi godt alle sammen , og det behøver du ikke at fortælle os , «  sagde Jon i en skarp til-rettevisende tone uden at se på svigerdatteren . 
Atter en lang og trykkende pause . 
Der rullede en vogn for døren , og Jon Hansen udbrød : 
» Hvad ! får vi nu kørende fremmede ? « 
» Nej , det er ikke andre end min Karl , «  svarede Klaus ;  » han kommer med en fødselsdagsgave , jeg har lavet til jer — jeg kunne ikke godt bære den . « 
» Herre gud , Klaus ! hvor du er god ! «  udbrød den gamle mand bevæget og tørrede sine øjne . 
Brødrene fulgtes ad ud og løftede fødselsdagsgaven af vognen og bar den ind i stuen . 
Det var en højrygget , udstoppet lænestol med hjul under . Og så var der lidt  » Mekanik «  på siderne , hvis bestemmelse Jon Hansen ikke straks forstod . 
» Har du da selv lavet den dejlige stol , Klaus ? «  spurgte faderen med tindrende øjne . 
» Ja , , det har jeg , far , og vil i ikke prøve 

med det samme , hvordan den er at sidde i ? «  svarede sønnen , 
sønnerne gik hver til en side af ham og løftede ham op og satte ham til sæde i lænestolen . 
» Nå , far , sidder i så godt ? «  sagde Anders . 
» Å , så  .  .  . nysseligt ! «  svarede faderen henrykt ,  » meget bedre end i den gamle . Denne her er der fjedre i , og den er bagtil så høj , at jeg også kan hylle mit hoved mod ryglænet , og der er armlæn på siderne , og fodskammel forneden , og det passer alt sammen , som var der taget mål af mig —• men hvad betyder de to himstrigimstre under armlænene ? « 
Det var et par smukt drejede , fint polerede håndtag , et på hver side , der var anbragte på to foroven gaffelformede , sort lakerede , runde jærn-stænger , som gik ned langs stolens sider og stod i forbindelse med en mekanisme under dens bund . 
» I er måske ikke kommen så vidt endnu , far , at i kan bruge hænder og arme ? «  spurgte Klaus . 
» Jo , vist kan jeg bruge hænder og arme ! «  svarede fødselsdagsbarnet ivrig .  » Overkroppen fejler ikke det mindste mere , og kan jeg få mine undersåtter kurerede lige så godt , så er jeg helt i stand igen . « 
» Gud ske lov , far ! «  sagde sønnen .  » Prøv 

så at fatte håndtagene , et i hver hånd , og rok med dem frem og tilbage . « 
Det gjorde Jon Hansen , og til hans overraskelse og store glæde kunne han derved uden anstrengelse køre sig selv rundt i stuen . 
» Å , hvor det er dejligt  .  .  . morsomt ! «  råbte han henrykt og blev ved at køre .  » Bevægelse er netop det , jeg har manglet i alle de år , jeg har været syg ! men nu kan jeg bevæge mig ! nu kan jeg køre , og det hele den udslagne dag , fra morgen til aften , om jeg vil og kan holde det ud ! Tak , Klaus ! Det var rigtignok den bedste fødselsdagsgave , du kunne have givet mig ! « 
» Jeg tror , han går i barndom ! «  mumlede Kristiane . Hun var den eneste af de tilstedeværende , der ikke så glad ud . 
» Nu skal du prøve det , mor ! «  råbte Jon Hansen til sin kone . 
Sønnerne hjalp ham over i den gamle lænestol igen , og ma’ Jons satte sig i kørestolen . Men hun havde ikke kørt mere end et par omgange , så standsede hun brat og stod af . 
» Ja , det er rigtig morsomt ! «  sagde hun ;  » men jeg kan ikke mere — jeg er allerede hvingelsyg ! «  tilføjede hun ravende og måtte støtte sig ved bordkanten for at nå hen til sin egen stol . 
Nu satte Anders Jonsen sig op og fik sig en køretur , mange gange stuen rundt ; det gik , så det snurrede , og Anders lo hele tiden . 

» Han bliver ikke hvingelsyg ! «  nikkede Jon Hansen til sin kone . 
» Så er det din tur ! «  sagde Anders Jonsen til Kristiane og stod op . 
» Nej , det bryder jeg mig ikke oml «  svarede hun tvært . 
» Vil du ikke prøve det ? « 
» Nej ! «  lød det kolde svar fra Kristiane fra stiverup , og hun blev siddende , stiv som en støtte . 
» Lad hende endelig være fri , når hun ikke vil ! «  sagde Jon Hansen .  » Du har selv lavet stolen , «  vedblev han , henvendt til Klaus ;  » men tandhjulene under stolebunden og de andre jærndele må du da have købt ? « 
» Nej , jeg har selv smeddet dem , «  svarede Klaus Jonsen ;  » jeg har bygget mig en lille smedje og laver nu selv alt mit smeddearbejde . « 
» Å , så er du da også en knop , Klaus Jonsen ! «  udbrød faderen og så på ham med et blik , der udtrykte både kærlighed og stolthed —  » de skal lede længe for at finde din lige ! « 
Det brød og kæmpede i sønnen . Han var jo Jon Hansens søn og på sin vis lige så stiv som faderen . Hidtil havde han ikke bedt ham om at komme derned i besøg ; han ville  » sanke gloende kul på sin fa’ers hoved «  , ved lutter godhed tvinge ham til at overvinde sig selv og komme selvbuden , at fuld forsoning imellem dem kunne 

komme i stand . Nu kunne han dog ikke lade være at sige : 
» Når i nu bliver lidt bedre , far , så kan i vel snart begynde at komme udenfor i den frie luft igen ? « 
Den gamle vidste godt , hvor han var henne , og han svarede tilbageholdende : 
» Ja , jeg tænker ikke , det skal vare længe , inden jeg kommer så vidt . « 
Det svar var sønnen ikke helt fornøjet med , og han vedblev : 
» Med guds hjælp kan det så heller ikke vare længe , inden i kan begynde at gøre små udflugter i egnen ? banke på hos naboer og kendt-folk ? « 
Den gamle fæstede sine øjne fast på sønnen -og blev siddende lidt uden at sige noget . Så begyndte læberne at dirre , og øjnene løb ham fulde . 
» Det skal være min første udflugt at besøge dig , Klaus , «  sagde han bevæget ;  » men jeg kommer ikke , førend jeg helt er kommen mig og kan både stå og gå — ligesom andre skikkelige folk , «  føjede han til med et eget vemodigt smil . 
» Gud velsigne jer , far , «  sagde sønnen rørt .  » Jeg vil tilstå , at jeg har længtes forfærdeligt efter jer , og det er der da flere , der har . « 
» Ja , ja , ja , Klaus Jonsen ! jeg forstår , jeg forstår ! «  udbrød faderen og trykkede hans hånd .  » Jeg kunne jo ikke , så længe jeg var så over 

hånds simpel ; men nu er jeg godt i bedring , og — jeg kommer , så snart jeg kan ! « 
» Tak , far ! I skal være hjertelig velkommen , og jeg tænker nok , i bliver fornøjet med , som jeg har brugt min tid . « 
Dermed sagde Klaus Jonsen farvel og gik . I døren vendte han sig om og sagde : 
» Det var nok sandt ! Jeg havde nær glemt at sige , at i også kan køre i stolen udenfor på de jævne agre . « 
» Holder den også til det , du tror ? «  sagde faderen . 
» Ja , den kan sagtens holde , «  svarede Klaus ;  » men så må mor eller Anders eller  .  .  . en anden følge med og passe på , at i ikke skal komme galt afsted og vælte . « 
» Ja , det skal vi nok , «  sagde Anders og hans mor på en gang . — 
Jon Hansen følte sig nu træt og overanstrengt , og da Klaus var gået , hjalp Maren ham i seng . Flan lukkede straks øjnene , og det kan jo være , han var falden i søvn ; i alt fald kunne ingen ørke ord af ham mere den dag . 
Snart efter stod også Anders og Kristiane op og gik ind til deres . 
Fra nu af kunne patienten være oppe det meste af dagen , og flere gange daglig fik han sig en køretur stuen rundt i sin hjulstol , den han vedblev at være særdeles glad ved og sætte pris på . 

» Jeg tror , det hjælper ! «  sagde han stadig til sin kone . 
» Ih , gud ske lov da ! «  var hendes lige så stadige svar . 
Længere hen på sommeren , da vejret var blevet varmere , blev hjulstolen båret udenfor , og Jon Hansen hjulpen til sæde deri , og nu var han næsten ikke til at få ind igen , så glad var han ved at opholde sig i det frie . En to—tre timer mindst hver halvdag tilbragte han ude og rullede omkring i gården og haven og udenom gården , stadig ledsaget af Maren , der gik bag ved og skød efter og passede på , at køretøjet ikke skulle vælte . 
» Dette her hjælper endnu bedre ! « 
» Ih , gud ske lov da ! « 
» Ja , er det ikke skrækkeligt at tænke , «  vedblev Jon ,  » i hele syv år har jeg ligget inden kirke , som de siger , og først nu i år , den syvende sommer , er jeg kommen så vidt , at jeg kan komme ud og fryde mig i guds frie natur . « 
» Vi må takke gud , bitte Jon , at det endda er gået til den gode side , «  svarede hustruen bag ved stolen ,  » og nu er du da også ret dygtig . Du kan da begynde at stø’ på benene og selv gå både ud og ind , når du lægger armen om min elals . « 
» Ja , det kan jeg , gud ske lov ! Siden jeg fik den kørestol og kom ud i luften , er jeg jo kom 

men mig i dagetal — det er i grunden Klaus Jonsen , der har kureret mig . « 
» Ja , næst Vorherre . « 
I små kredse rullede Jon Hansen rundt om gård og have . Men kredsene blev stedse større . Han ville rundt og se hestene , køerne , kornet , græsset , det hele , og det frydede ham at se , hvor vel alt stod . 
En dag var han kommen så langt ud , at han kunne se langs ned igennem engdalen . 
» Der oppe står den gamle vejrmølle , «  sagde han og holdt stille ;  » den har rigtignok gjort underværker her ude i dalen ! Sikken et lag græs , der er , og det er endda vel anden slet ? « 
» Tredje slet , «  oplyste Anders Jonsen , der i det samme trådte til . 
» Hvad siger du ? «  råbte faderen ,  » slår han engen tre gange ? « 
» Ja , det har han gjort de sidste åringer , og der er hver gang alt det , de kan vælte med en le ! « 
» Tre gange — ih , så avler Klaus vel næsten lige så meget hø som du ? « 
» Det skal der ikke mangle meget i , «  svarede Anders ,  » og så er hans hø endda bedre end mit . Han har jo vandet og kan bruge det , som han vil . Ja , i kan tro , det bliver passet , han passer det selv . « 

» Ja , Klaus har jo altid været dygtig og påpassende , «  indskød ma’ Jons . 
» Og hvor hans korn står ! «  vedblev Jon beundrende ,  » næsten lige så godt som dit , Anders Jonsen ? « 
» Fuldt så godt , «  svarede sønnen ;  » han kan jo gøde næsten til hver kærv , det er mere , end andre folk kan . « 
» Og det står lige så godt på den anden side af engdalen ? « 
» Ja , det er akkurat ligedan . « 
» Det forstår jeg ikke , «  sagde Jon Hansen med en glad hovedrysten ,  » nej , det forstår jeg min sandten ikke , at han har fået den skidt udmarkslod til at give sådan af sig — den har jeg i grunden aldrig regnet for meget . Men , «  vedblev han og skyggede med hånden for øjenene —  » hvad er det , der blinker mellem træerne der langt nede i bøgelundsdalen ? « 
» Det er Klaus Jonsens mølledam . « 
» Ja , han har nok bygget sig en mølle , hører jeg . « 
» Har Klaus selv sagt jer det ? «  spurgte Anders glad . 
» Nej , jeg har hørt det af andre — å nej , han har ikke selv fortalt mig noget om , hvordan han bygger og tumler , «  svarede faderen stille ;  » deler så meget usagt mellem Klaus og mig , men 

med guds hjælp kan det alt sammen blive sagt endnu , «  tilføjede han bevæget . 
» Du længes vist efter at komme ned og besøge Klaus og Agnes i deres hjem , «  sagde Maren til sin mand på vejen hjem . 
» Ja , det længes jeg svært efter , «  svarede han . 
» Vi kan jo få Anders Jonsen til at spænde for og køre os derned — det koster såmænd ikke andet end at forlange det af ham . « 
» Såmænd , det tror jeg også nok , Maren ; men jeg er lige så vis på , at der ville blive en hoben krøller på næsen af Kristiane fra stiverup , hvis hendes mand gav sig til at køre grassat med dig og mig . « 
» Såmænd ville der vel ej . « 
» Såmænd ville der så , og det ved du godt , Maren , du kender hende lige så godt som jeg . Nej , det skal vente , til jeg kan gå derned — det har jeg sat mig for , «  føjede han dæmpet til . 
Der gik et par måneder , og Jon Hansen blev ved at komme sig i dagetal . Efter endt høst var han nået så vidt i helbredelse , at han kunne foretage små gangøvelser , kun støttet til en stok , og da det havde varet en ugestid , kunne han bruge benene og tage nogenlunde sikre , lovende trin . 
En smuk septemberdag sagde han til sin kone : 
» Vorherre skal have tak , nu kan jeg da endelig gå igen , og du kan ikke tænke dig , så glad og lykkelig jeg er ! I dag skal det prøves ! « 

» I guds og Jesu navn da ! «  svarede hun . 
De iførte sig deres søndagstøj , og efter at have aflåset yderdøren tog de hinanden under armen og vandrede langsomt ned ad markvejen , i retning efter bøgelund 
der var kun en lille Fjerdingvej derned , og det stykke vej tog det dem en lille time at tilbagelægge . Da de var komne lunden forbi og skulle dreje om dens sydøstre hjørne , standsede Jon Hansen brat og udbrød forundret : 
» Hvad ! er her en landevej ? den har jeg aldrig set før . « 
» Ja , den bitte stump vej , _der løber her sønden om bøgelund og hen til møllen , har Klaus såmænd selv anlagt for sine møllegæsters skyld , «  svarede ma' Jons . 
De trådte op på den indgrøftede , jævne , liste vej og kunne nu se møllen , der ikke var mere end et par bøsseskud borte . Den havde en yndig beliggenhed her i dalen , i læ af den lille skov . Mellem træstammerne sås blink af mølledammen , og derude sejlede et par svaner og flokke af gæs og ænder . 
Jon Hansen stod stille imellem , så og undrede sig . 
» Hm , hm ! «  sagde han og pegede med stokken ,  » det hele er blevet så underligt for mig — hvad er nu det for en lille bakke derude ved vandet ? Den kendes jeg ikke ved . « 

» Ih , det er jo mølledæmningen , bitte Jon , som han har bygget tværs over dalen , ellers havde han jo ingen mølledam fået — kan du forstå det , titte Jon ? « 
» Ja , jeg begynder at forstå dette og adskilligt mere , som jeg ikke før kunne forstå , «  svarede Jon Hansen bevæget . 
Der kom en tungt læsset møllevogn på vejen bag efter og kørte dem forbi . Den standsede tæt udenfor en åbenstående , mere end mandshøj dobbeltlem på møllehuset , som var den første bygning , man kom til , og den var ligesom gårdens øvrige bygninger opført af grundmur og så rummelig , solid og næsten flot ud . 
Jon og ma’ Jons standsede og så til , mens der læssedes af . Inde på loftet snurrede hjul og kværne , og de tunge stene drejede sig rundt . Kusken løftede de fyldte kornsække op på kanten af vognfjælen , og en melstøvet møllersvend , der var kommen frem i den åbne lem , greb dem fat i  » Snøvsen «  og hev dem , den ene efter den anden , ind på loftet . 
Så snart kusken var færdig med at læsse af , kørte han vognen over møllebæksbroen og hen forbi indhusets forside og forsvandt med den om husets sydvestre hjørne . Jon Hansens forundrede , stirrende øjne fulgte opmærksomt befordringen , til den ikke mere kunne ses . 

» Hvor blev han af med vognen ? «  spurgte han ma’ Jons . 
» Jeg tænker , han kørte ind ad porten omme på det vestre hus ; vi hører jo hestetramp og vognrummel omme i gården , «  svarede hun . 
» Ja , du er jo kendt hernede , Maren , det er jeg ikke — har aldrig været her før , siden  .  .  . hm ! Å , ja , ja , ja , bitte sødeste børn , her er noget at tage i øjesyn ! Sikken en mølle ! og sikken et indhus ! Hvem skulle have sagt for en del år siden , at der kunne vokse sådan et fljem op i denne udørken ? « 
» Klaus Jonsen kunne måske nok have sagt os det forud , hvis han havde villet , for det hele er jo på en måde kommen ud af hans gode hoved , «  svarede Maren ;  » men , «  føjede hun til ,  » Klaus er jo ikke af de frcmtalende ; han går ikke og snakker om , hvad han vil gøre , før han har det færdigt , så det kan tale for sig selv . « 
» Ja , det er rele nok , «  sagde Jon Hansen stille . Han blev stående ; thi han var endnu ikke færdig med at tage i øjesyn og beundre alt det , der kunne ses fra pladsen , hvor han og Maren stod . 
» Jeg står og spekulerer på , om møllen og indhuset er et langt hus , «  sagde han videre . 
» Ja , det er det jo på en måde , «  svarede Maren ;  » for ovret på møllen er jo bygget sammen med ovret på indhuset , så de kan gå med sække fra mølleloftet til indhusloftet og tilbage 

igen ; men bækken har jo dog sit løb mellem bygningerne . « 
De gik endelig videre ; men på møllebæksbroen standsede de atter , og Jon Hansen lagde hænderne på rækværket og stirrede ned i bækken , hvor vandet fossede frem fra det store vandhjul , der drejede sig rundt mellem husene bag et plankeværk , så man ikke kunne se mere af det end det lille stykke for neden , der lige havde sluppet vandet og begyndte at gå opad igen . Fra vandhjulet og til et stykke forbi broen var bækken på begge sider hegnet med lodrette kampestensmure , satte i cement . Broen var belagt med stærke egeplanker , og dens rækværk var smukt perlemalet . Hvorhen man end vendte øjet , var alt godt og solidt og pænt udført , som et tænksomt hoved havde kunnet udfinde det . 
» Det er godt , det er snildt , det er pænt ! «  mumlede Jon Hansen gang efter gang og kunne ikke rive sig løs . 
Udfør indhuset i hele dets længde var delen stor åben plads , belagt med fint , hvidt grus , undtagen i midten , hvor der var en græsplæne , og midt på plænen stod der en høj , hvidmalet flagstang . 
Nu havde Klaus Jonsen set et glimt af sine forældre , og medens hans fader stod på broen og så på det skumhvide vand , der fossede ud fra det drejende vandhjul og ilede ned ad bækken 

under broen , smuttede han ind og hentede flaget og hejsede det til velkomst for de kære besøgende . 
» Ja , vi må nok til det , bitte Maren ! Bare de nu var hjemme ? «  sagde Jon Hansen endelig , idet han rev sig ud af sine betragtninger og rettede sig op . 
Ægteparret fik atter hinanden under armen og trippede videre . 
I det samme trådte hele familien , mand , kone og begge børnene , ud ad indgangsdøren og gik dem i møde . 
» God dag , far ! god dag , mor ! og velkommen til bøgelunds mølle ! «  sagde Klaus hjertelig og gav sine forældre hånden . 
Agnes , med bart hoved , smal om livet , smuk og indtagende endnu som en jomfru , holdt sig lidt tilbage , hun havde længe skælvet for dette første møde med svigerfa’er . Men der var ingen ting i vejen mere . Jon Hansen så hende fuldt ind i hendes kønne , friske ansigt , trykkede hendes hånd og sagde bevæget :  » God dag , min kære pige ! Gud velsigne dig ! «  derpå gav han også børnene hånd , bød dem et kærligt  » god dag ! «  løftede dem et for et op til sig , kyssede dem på munden og sagde :  » Gud velsigne jer ! « 
» Ja , det varede noget længe , inden vi  .  .  . inden jeg kom ned og så til jer , «  sagde Jon et øjeblik senere , da de alle var kommen indenfor i den pæne , hyggelige dagligstue , og Agnes havde 

skikket bedstefa’er og bcdstemo’cr til sæde i sofaen ;  » men jeg kunne ikke komme før , min kære pige , om også jeg  .  .  . havde været ved sind , «  føjede han dæmpet til og slog øjnene ned . 
» Ja , jeg ved det , bedstefa’er , at i har ligget syg i alle de år , og det har gjort os ondt , må i tro ! «  svarede Agnes kærlig ;  » men lad os nu ikke tale mere om det ; nu er i jo , gud ske lov , rask igen , og nu har vi jer , og i kan tro , jeg er glad som aldrig før ! « 
» Og alt det gamle skal være glemt ? « 
» Ja , endelig ! «  råbte Agnes strålende . 
Det var stadig hende , han henvendte sig til , som om han ikke brød sig om nogen af de andre . Klaus sad på en stol henne ved vinduet med et barn på hvert knæ og så og lyttede til med et lunt , men glad smil , og ma’ Jons sad med fromt foldede hænder og så fornøjet fra den ene til den anden . 
» Vil bedstefa’er ikke have støvlerne af og ligge lidt på sofaen ? «  vedblev den ufortrødne Agnes . 
» Ja , når jeg skal sige , hvad jeg mener , min kære pige , så er det just det , jeg allerhelst ville for øjeblikket ; for jeg er jo lige godt ikke rigtig kommen til hægterne endnu , «  svarede Jon Hansen . 
Straks var hun til rede med støvleknægten og et par morgensko .  » Uppedas , bedstefa’er ! «  sagde hun muntert , idet hun gav ham begge sine 

hænder og hjalp ham op at stå .  » Støt jer kun til mig , bedstefa’er , mens i trækker støvlerne af ! « 
» Det kan jeg jo gøre , jeg er så vant til at hjælpe ham , «  sagde ma’ Jons og rejste sig . 
» Nej , vist ikke nej , bedstemo’er ! Bliv i kun siddende og hvil jer ; bedstefa’er og jeg kan godt besørge det hele ! «  svarede Agnes , idet hun gav ham morgenskoene på og hjalp ham til leje og gav ham en pude under hovedet . 
» Ligger i nu godt , bedstefa’er ? «  sagde hun til sidst og strøg ham håret fra panden . 
» Å ja , min kære pige , rettens så godt og mageligt , og mor kan godt blive siddende , når jeg sådan lægger fødderne bag ved hende , «  svarede bedstefa’er godt tilpas . 
» Nej , det er alt for umags et sæde for bedstemo’er , «  ivrede svigerdatteren og hjalp hende til sæde i en nydelig gyngestol på den anden side af bordet .  » Den har min mand selv lavet og foræret mig til min fødselsdag i fjor — ja , han laver de fleste af vore møbler selv ! «  tilføjede hun og sendte ham et kærligt blik . 
» Jeg forstår ikke , hvordan du kan , Klaus Jonsen ! «  sagde ma’ Jons . 
Agnes svarede for ham : 
» Å , han kan såmænd alt , hvad han vil , han er jo en hel  » Kunstner «  . Men nu må i have mig undskyldt et øjeblik , der er to timer til middag , og jeg går ud og laver en kop kaffe — skal vi 

drikke den i haven ? Vejret er jo så mildt , «  til føjede hun , henvendt til manden . 
» Ja , lad os kun det ! «  svarede han . 
Børnene , der var noget undselige af sig , havde nu set så længe på bedsteforældrene , at de havde forvundet deres frygt for dem . De lod sig glide ned fra fa’ers skød , tog hinanden ved hånden og gik hen og stod foran sofaen . 
» Det er bedstefa’er ! «  sagde Jon Jonsen , der var fem år . 
» Ja , det er bessefa’e ! «  sagde Birte Jonsen , der var to år yngre —  » ham sove ! «  tilføjede hun dæmpet . 
Bcdstefa’ers øjne var ganske rigtig faldne sammen til et blund ; men nu vågnede han ved børnenes fortsatte pludren . Han satte sig over ende og løftede dem op på sit skød , og nu blev der en passiaren , som nok var varrd at høre på , hvis der havde været nogen til stede . Men det var der ikke . Klaus og hans moder var i al stilhed smuttet ud sammen for at tage sig en lille omgang i haven . 
Nu trådte Agnes ind . 
» Ih , men børn dog , liar i vækket bedstefa’er ? «  udbrød hun . 
» Ja , det var jeg glad ved ! «  svarede han oprømt .  » Jeg var rigtignok lidt tung i hovedet , før jeg lagde mig ; men mere end fem minutter behøver jeg aldrig til en middags- eller formiddagslur , 

så er jeg kureret . Og så at tænke sig , at da jeg slår øjnene op , så står der sådan et par velsignede puslinger hos mig og siger bedstefa’er ! «  tilføjede han og kyssede dem atter . 
Det var et syn , der frydede Agnes . Hun stod og så og hørte på dem lidt , og så sagde hun  : 
» Vil bedstefa’er så gå med ned i haven og drikke en kop kaffe ? Min mand og bedstemo’er er der nede . Værs’god ! « 
Hun tog ham uden videre under armen og trak afsted med ham . Det kunne Agnes gøre så naturligt og kærligt som nogen , nu da hun vidste , at han var hende god , og at der ikke skulle  » pirres op «  i det gamle . 
I lysthuset var der dækket med kaffekande og kopper , kage og andet tilbehør , og der inde sad Klaus og hans moder og glædede sig ved syner af svigerfa'er og svigerdatter , så gode venner de nu var bleven . Arm i arm kom de spadserende hen ad grusgangen forbi græsplænen på pladsen mellem haven og indhuset , og de to passiarede med hinanden , så det var en lyst , og havde hver et af børnene ved hånden . 
Da de nærmede sig lågen , holdt Agnes og børnene sig lidt tilbage og lod Jon Hansen gå foran , og Agnes sagde : 
» Gå i nu først igennem — værs’god ! « 
Og Jon Jonsen sagde : 

» Gå kun nu , bedstefa’er , så skal du se løjer ! « 
» Så skal du se nøjer ! «  gentog Birte som et ufuldstændigt ekko . 
Jon Hansen gjorde et par skridt fremad — men hvad var det ? I det samme kom der en gammel mand med et langt , hvidt skæg frem af en busk indenfor stakittet . Flan hilsede tavst ved at føre hånden til huen , hvorpå han udstrakte den og berørte lågen , der straks åbnede sig på vid gab , og så snart firkløveret var gået igennem , lukkede lågen sig af sig selv efter dem , medens den stumme vogter lydløst gled tilbage til sin > busk igen . 
» Nu har jeg aldrig kendt spilmagen ! «  råbte Jon Hansen fornøjet —  » jeg troede først , han var levende ! « 
» Ja , jeg så nok , at bedstefa’er tog til hatten ! «  lo Agnes . 
» Den har far selv lavet ! «  sagde lille Jon . 
» Far seng navet ! «  ekkoede lille Birte . 
» Ja , han er et sjeni , og det har han været alle sine dage , «  sagde Jon Hansen alvorlig . 
» Lad os nu gå en omgang i haven først , kaffen er vist for varm , og jeg har mere at vise jer , «  sagde Agnes —  » går i med et lille øjeblik ? «  råbte hun hen efter lysthuset , og straks kom Klaus og hans moder ud og sluttede sig til dem . 
Det var en jævn stor og velpasset have med 

gange og græsplæner og mange gode frugttræer , af hvilke flere begyndte at bære ret godt ; især hang blommetræerne fulde af frugt . 
» Nej , nu har jeg aldrig set det syn af blommer ! «  udbrød ma' Jons og slog hænderne i hinanden ;  » jeg kommer såmænd til at tigge lidt hos dig , bitte Agnes , vi har det så småt med den slags . « 
» Åk , flere lispund , mor , om i har brug for så meget , «  tog Klaus Jonsen ordet . 
» Ja , det var lige , hvad jeg ville have sagt , «  istemte Agnes . 
Jon Hansen stod og så sig om . 
» Ja , det kan nok være , du har fået noget bestilt i de åringer , jeg har været syg — det er jo ligefrem forbavsendes ! «  sagde han til sønnen . 
» Såmænd , jeg h^r jo aldrig hørt til det dovne hold , «  svarede Klaus ,  » og det har Agnes da heller ikke , «  lagde han til . 
» Nej , det var vist synd at sige ! «  råbte Jon flansen ivrig —  » dygtig kone ! flink kone ! ypperlig kone ! « 
Nu kunne kaffen ikke vente længer , og de vendte tilbage , op efter lysthuset . Foran dette var der en mindre plæne , i hvis midte der stod et omtrent to alen højt jærnrør , og på Toppen af dette var der anbragt et rødmalet , vandret liggende hjul . På dette stod der i kreds og med lige afstand fra den ene til den anden otte danserinder 

i korte skørter , hvide strømper og forskellig farvede liv ( alt sammen malet- selvfølgelig ) , og midt i kredsen stod dansemesteren med venstre hånd i siden og med den højre løftet , som ville han sige :  » Pas på , nu begynder vi ! « 
» Hvad er det for en himstrigimst ? «  spurgte Jon Hansen og pegede på indretningen . 
» Å , det er bare noget legeværk , «  svarede Klaus . 
I den ene udkant af plænen , kun et par favne fra indgangen til lysthuset , stod der et tørt vandbassin , på hvis bund der lå en flok svaner , gæs og ænder ( kunstige lilleputter , men godt lavede ) . 
» Hvad er det for en himstrigimst ? «  spurgte Jon Hansen . 
» Ja , nu skal i bare se , bedstefa’er ! «  sagde Agnes munter . 
Midt i bassinet stod der et messingrør ; det gik  » Kunstneren «  hen og gjorde noget ved , og da han trådte tilbage , skød der en klar vandstråle op igennem røret og delte sig foroven i utallige funklende dråber , der faldt plaskende ned i bassinet og lettede under svanerne , gæssene og ænderne , så de begyndte at svømme i kreds bag efter hverandre . 
Og i det samme kom der også fart i danserinderne der inde på midten af plænen : de drejede sig uafladelig omkring i en rundkreds til den ene 

side , og dansemesteren , der stod midt i kredsen , drejede sig langsomt rundt til den modsatte side . 
» Nu har jeg aldrig kendt spilmagen ! «  udbrød Jon Hansen endnu en gang . 
» Værs’god ! vil i så komme ind og drikke kaffe ? den er lige tilpas varm nu ! «  kaldte Agnes inde fra lysthuset . I sin utrættelige omsorg for bedstefa’er sørgede hun for , at han kom til at sidde således , at medens han drak sin kaffe , kunne han hele tiden sidde og se på springvandet og danserindernes runddans , og det lod til at fornøje ham meget . 
Men pludselig blev hans mine alvorlig , og han sagde : 
» Ja , ja , ja , det er nu alt sammen godt nok ; men i kan minsæl ikke leve af springvand og dansedukker — kan du begå dig , Klaus Jonsen ? Det er det , vi skal snakke om ! For der er ikke megen fornøjelse ved at bygge stort og fint og flot til de andre , og så rende fra ’et og la’e dem ta ’et . Jeg taler rent ud , og det kan jeg vel nok som fa'er til søn . « 
» Jo , det mener Klaus da nok , han kan , «  indskød ma’ Jons og pillede i dugen ;  » vi havde lige snakket om ’et , da du og Agnes og børnene kom . « 
» Jo , far , der er med guds hjælp ikke noget i vejen for , at vi kan klare os , «  svarede Klaus .  » Ganske vist har vi måttet tage gæld på os , men ikke mere , end ejendommen godt kan for 

rente , og så endda lidt til . Det vil i også selv kunne indse , når i har set det hele . Men i kan ellers tro , jeg har en dygtig makker i hende her , hun forstår at få det til at forslål «  tilføjede han , idet han lagde armen om Agnes’s liv og drog hende ind til sig . 
» Ja , det kan du minsæl bilde mig ind ! «  råbte Jon Hansen glad ;  » jeg har luret hende den a’ ! jeg har takseret hende , må du tro ! hun er både sølv og guld værd , efter mit begreb . « 
» Ros mig nu ikke for meget , bedstefa’er , i ved jo ikke , om jeg kan tåle det , «  sagde den unge kone blussende rød og sendte ham et skælmsk blik . 
» Jo , sågu’ kan du så , «  svarede Jon Hansen ,  » jeg ser dig ikke an for at være en af dem , der så let kommer til at rende avet om . Nå ja , så får vi nok den smule gæld betalt , «  tilføjede han ,  » og jeg kan gå glad herfra , som jeg gik glad hertil . « 
Det undgik ikke de andres opmærksomhed , at han sagde  » vi «  . 
Bedstefa’er og bedstemo’er befandt sig så vel i møllen , at de blev der hele dagen . Ledsagede af sønnen trippede de omkring og så alting efter , og de kunne ikke noksom rose den hensigtsrette måde , alt var indrettet på . I køkkenet behøvede Agnes blot at dreje en hane , der var anbragt over vasken , så havde hun vand ; ligeså i bryggerset , og ved hvert et vandtrug i gården , i hestestalden 

og kostalden var der en hane , der gav rigeligt vand , så snart den blev åbnet . 
» Det er kun småting ; vi har det bedste tilbage , «  sagde Klaus , idet han fulgte sine forældre om i møllen . 
» Ja , hvad , den kan være god nok , men er vel ellers som enhver anden landsbymølle , «  sagde Jon Hansen , da de stod derinde og så på de drejende hjul og hørte på støjen fra kværnene , der var i gang . 
» Å ja , god er den og kan bestille ikke så lidt , da vi aldrig har vandmangel , «  svarede sønnen ;  » men noget særlig mærkværdigt er der ikke ved den , så den vil vi ikke opholde os ved , vi går altså videre . « 
Han åbnede en dør og førte dem ind i et større rum ,  » Kunstneren « s værksted med høvlebænk og drejebænk og allehånde andre redskaber . 
» Aha ! «  udbrød Jon Hansen ;  » bares det mig ikke nok for , at denne bygning var alt for stor til møllen alene ! « 
» Er der ikke en eller anden ting , i trænger til , mor , og som jeg kunne lave til jer med det samme ? «  sagde Klaus .  » I skulle gerne have en lille ting med jer hjem som en erindring om besøget . « 
» Ja , jeg kommer  » i mente «  om , at vi har kun en ordentlig vindepind hjemme , mig og Kristiane , det var bedre , at vi havde en hver , «  svarede moderen . 

hurtig fandt sønnen et tørt stykke avnbøge-træ af passende størrelse og spændte det i drejebænken , og i løbet af en ti minutter havde han drejet og smukt poleret en nysselig vindepind . 
» Vær så god , mor ! «  sagde han og flyede hende den . 
» Å , tusind tak , min kære dreng ! «  svarede hun glad .  » Hvad tykkes du , Jon ? er den ikke pæn ? « 
» Jo , den er mere end pæn , den er nydelig ! «  svarede manden fornøjet .  » Det kunne jeg ikke gøre dig efter , Klaus ! « 
» Nej , men det er jo også forligt , så hånd-snild han er — og altid har været , «  sagde ma' Jons , idet hun'svøbte sit lommetørklæde om vindepinden og gemte den i sin lomme . 
» Men hvorledes gik det til ? «  udbrød Jon Hansen ,  » du brugte intet trædelad , og endda gik pinden rundt , så det snurrede ? « 
» Så lagde i ikke mærke til , at jeg lagde snoren der om drejeskiverne ? Det er vandkraften , der driver værket , «  svarede sønnen . 
» Ja , du vidste , hvad bækken duede til , og jeg begynder at fatte , hvorfor du helst ville liave udmarkslodden , «  nikkede Jon Hansen forstående . 
Det næste rum ,  » Kunstneren «  førte dem ind i , var hans smedje . Der var blæsebælg , ambolt , filebænk , drejebænk samt et utal af Hamre , tænger og andre redskaber . 

» Hille min sandten , to drejebænke ! «  udbrød Jon Hansen .  » Hvad drejer du på denne her ? Noget andet end vindepinde , kan jeg tænke ? « 
» Ja , det har i ret i , far ! «  lo sønnen .  » Vi laver f . Eks . Jærn-vognaksler med tilsvarende møtrikker og snitter gænger i akslerne , og mange , mange andre ting . « 
» Og vandet driver også dette spilleværk ? « 
» Ja , det er klart . Når jærnet , der skal drejes , er spændt i , hænger vi bare denne rem op over remskiven , og så går det som af sig selv . « 
» Hm , hm , hm ! «  mumlede Jon Hansen beundrende .  » Er der mere endnu ? For nu tykkes jeg næsten  .  .  . ? « 
» At det bliver for meget af det gode ? «  fuldendte sønnen leende .  » Ja , vel er der mere . Lad os gå videre . « 
» Hvad i al verden er det for en himstri-gimst ? «  udbrød Jon ved synet af en båndsav , der var anbragt i det næste rum , de kom ind i —  » og hvordan skal den bruges ? « 
» Det skal i få at se , far ! «  svarede sønnen , idet han hængte remmen over remskiven , og straks begyndte saven at gå rundt . Han tog et stykke favnebrænde , lagde det på savbordet og førte det hen imod saven , der i et nu skar det igennem . 
» Her udskærer vi også hjulfælger og andre ting , vandet trækker saven , det går nemt og 

hurtigt , og hvad der ville tage timer , hvis vi skulle bruge håndkraft , udføres her i minutter , «  forklarede  » Kunstneren «  . 
Hans fader sagde ingenting , han begyndte at blive stum af forbavselse , ma’ Jons var det allerede . 
Det næste og sidste rum i bygningen var det største og rummeligste . 
» Det er vor kartoffelmels-fabrik , «  sagde Klaus Jonsen . 
» Jer hvad for noget ? «  udbrød forældrene på en gang . 
» Vi laver adskillige hundrede pund kartoffelmel her , «  vedblev sønnen .  » Som i måske ved , avler vi en mængde kartofler der oppe på de magreste banker , mange flere køber vi , og de fleste af dem bruger vi til at lave kartoffelmel af , som vi sælger til købmændene . « 
» Kan det betale sig , Klaus ? «  sagde Jon .  » Mens vi selv havde gården , plejede vi jo også at lave en hel del kartoffelmel , så meget , som vi selv brugte . Men der var en fa’ens ulejlighed ved det , og når vi tager fornøjelsen fra , var fortjenesten minsæl vist tynd , hæl « 
» Å , jeg tykkes endda  .  .  . , «  sagde ma’ Jons indvendende . 
» Her er fortjenesten udmærket , «  afbrød sønnen hende ;  » for vi driver det jo i det store , og vi har vandet til at gøre arbejdet . Fabrikken er nu 

ikke i gang , så jeg kan ikke lade jer se , hvorledes og hvor nemt det går til ; men jeg skal prøve på at forklare jer det . Gå nu med udenfor ; thi der begynder  » Forestillingen «  , «  tilføjede han , idet han førte dem igennem en bagdør ud til mølledæmningen . 
» Se nu først denne indretning , «  fortsatte Klaus og pegede på en stor , aflang trækasse , der stod med den ene ende ind mod muren , gennem hvilken der sås en rummelig åbning lige for den øverste halvdel af kassen . På langs oven i kassen lå der en genstand , der lignede en stor tromlebom og var dannet af lutter træspoler , samlede om to cirkelrunde endestykker . Klaus greb fat i en af spolerne eller tremmerne , og tromlen gik rundt på samme måde som en slibesten drejes rundt over sit trug . 
» Det er vadsketromlen , «  forklarede Klaus .  » Se , når vi nu skal have fabrikken i gang , så holder der lier på dæmningen et helt læs kartofler . Vi åbner klappen på tromlens bageste endestykke «  — han drejede en  » Hvirvel «  fra , og klappen faldt ned og sad lige ud som et lille halvrundt bord —  » og en Karl står med en hulskovl og smider kartofler af vognen og ind i tromlen , indtil denne er fuld — den tage er godt og vel to Tønder — så klappen op igen , og så sættes værket i gang . « 
» Ja , men hille den gloende ende , Klaus ! « 

udbrød faderen ,  » så er jo kartoflerne lukket inde , og hvordan kommer du så til at to dem ? Jeg tykkes , det havde været nemmere  .  .  . « 
» Det er jo mekanikken , der skal gøre det — kan du ikke forstå det , bitte Jon ? «  sagde Maren . 
» Ganske rigtig , mo'er ! «  sagde sønnen smilende ,  » det skal gå af sig selv , som man siger . I ser jo denne træ-rende , hvis ene ende hviler på kanten af kassen , den går hen til vandkarmen , og vi behøver blot at gå hen og trække det lille stigbord , der er sat for den anden ende af renden , så løber kassen i et øjeblik fuld af vand , så det når op til midt på tromlen . Dernæst går vi ind og hænger remmen over remskiven , og straks begynder tromlen at dreje rundt med kartoflerne , der ved denne stadige skylle og ved idelig at gnide mod hinanden omsider bliver så fuldstændig rene , at der ikke mere er spor af muld eller andet snavs tilbage på dem . At de har fået nok , kan ses på vandet , der flyder ud gennem en lille åbning forneden i kassen , i siden til højre , og går bort ad afløbsrenden langs muren : det er i førstningen tykt og plumret , men bliver til sidst klart og rent , så er også kartoflerne rene , stigbordet sættes atter for henne i karmen , og tromlen løber tom for vand . Kan i forstå det , far ? « 
» Ja , ja , ja ! Hæng bare i , Klaus ! Det er ret rele morsomt at høre på hans beskrywls , — tykkes du it , mo'er ? « 

» Jo , det ved gud , det er ! «  svarede hun med et beundrende blik på sin kløgtige søn . 
Og sønnen vedblev : 
» Nu er vi færdige her ude ; men først må jeg dog gøre opmærksom på , at der i det forreste endestykke er en lille klap , som nu skal åbnes — se , sådan — , og medens tromlen bliver ved at løbe rundt , triller kartoflerne ud af den og ind i rivemaskinen . « 
» Og så sættes rensemaskinen i stå , kan jeg tænke ? « 
» Ja , men ikke længer , end medens karlen på ny fylder tromlen med kartofler og trækker stigbordet for indløbsrenden , og så lader vi  » Rullen gå «  på en frisk . « 
» Hille klø og pine ! «  udbrød Jon ,  » kan da både rensemaskinen og rivemaskinen gå på en gang ? « 
» Ja , så magelig , far , det er drivkraften mere end tilstrækkelig til ,  .selv om også kornmøllen er i gang . « 
De vendte nu tilbage ind i den egentlige fabrik . Klaus tog atter fat : 
» Se , her er nu remmen , der hænges op over denne Skive , når vaskemaskinen sættes i gang , og der henne ser i rem og Skive , som benyttes , når også rivemaskinen skal tages i brug . « 
» Jeg ser ingen rivemaskine ? «  sagde Jon . 
» Det er denne aflange kasse , som står der 

langs væggen , «  sagde Klaus .  » Kig en gang ned i den , «  tilføjede han , idet han lukkede låget op . 
De fulgte opfordringen , og faderen sagde :  » Der ser vi nok en tromle  .  .  . « 
» Rivetromlen , «  forklarede sønnen . 
Jon Hansen bøjede sig ned og følte på den med hånden . 
» Av for katten ! den er hvas at føle på som et godt rivejærn ! «  sagde han . 
» Ja , den er også et slags rivejærn , beklædt med pilleplader over det hele , «  sagde Klaus .  » Kassen kan tage samme mål kartofler som vadsketromlen udenfor , altså godt et par Tønder . De triller ind gennem åbningen der og lægger sig ovenpå rivetromlen . Maskinen sættes i gang , tromlen drejer hurtig rundt og river kartoflerne i stykker , efterhånden som de ved deres egen vægt trykkes ned mod dens skarpe tænder . Den revne masse flyder gennem en åbning ud af maskinen og ud på det messingsold , i ser der til venstre . Gennem soldet siver melstoffet i flydende tilstand ned på en stor træbakke , medens affaldet glider ud over yderkanten af soldet og falder ned i en trækasse . Det bruges som kreaturfoder , og hvad der opfanges af træbakken under soldet , laver vi ved en senere behandling det fineste kartoffelmel af . Hvad siger i så , fa'er og mor ? « 
» Ja , hvad kan vi sige andet , bitte Klaus , end at det er udmærket snildt og godt det hele , og at 

det er et farligt hoved , der sidder på dig , «  svarede Jon Hansen på begges vegne .  » Og du har selv hittet på ’et ? « 
» Å ja , det har jeg , «  svarede sønnen i en beskeden tone .  » Man må jo være om sig og se efter at få det mest mulige ud af , hvad man har . Denne hersens indretning giver -mig dog adskillige hundrede kroners indtægt om året , «  føjede han til . 
» Ih , hvad siger du ! «  udbrød forældrene på en gang . 
» Ikke andet , end hvad der er sandt , «  svarede Klaus med et kærligt blik på sine gamle ,  » Men vi må videre , jeg har mere at vise jer endnu , «  tilføjede han . 
De gik ud ad bagdøren igen og langs ad mølledæmningen . Over vandkarmen var der en bekvem lille gangbro . Den gik de over på og kom ind i gården . 
Sønnen førte nu sine forældre ind i en ladebygning , og her viste han dem sine landbrugsmaskiner . Der var tærskemaskine , kaste- og rensemaskine , hakkelsemaskine , en rodfrugtskærer og en kagebrækker , det vil sige : en maskine til at brække raps- og andre kager i stykker på . Disse maskiner stod ved en akse i forbindelse med møllen og dreves alle ved vandkraft . 
» Bare vi hænger remmen over den rigtige remskive , så går maskinen , «  sagde Klaus . 

de var just bleven færdige med at se og beundre alle disse snilde maskiner , der  » gik af sig selv «  , så snart de skulle tages i brug , da Jon Hansen udbrød : 
» Nu er vi da vel færdige ? eller har du flere  » Vidundere «  endnu at vise frem ? « 
» Ja , der er lidt mere endnu , «  svarede Klaus ;  » men nu går vi først ind og får os en lille hvile , og hvad der ellers kan vanke til os ; så tage er vi fat igen . « 
— midt i mølledammen var der en lille 0 , overgroet med småtræer og buske , og ud til den roede Klaus om eftermiddagen sig selv og hele familien i en pæn lille grønmalet jolle , som han selv havde bygget ( efter det mønster til den , som han engang havde set i drømme ) . De steg i land på en lille træbro , ved hvilken båden blev fortøjet , og gik ad en grusbelagt gang op til en løvhytte på øens højeste punkt . Agnes havde  » Kaffe -tøjet «  med , og i løvhytten blev eftermiddagskaffen skænket op og drukket . 
» Nå , hvad tykkes du om ’et , Jon ? Er det ikke en fornøjels’ ? «  sagde ma’ Jons . 
» Å , det er jo rettens som et bitte himmerig nu her i bøgelundsdalen , «  svarede Jon Hansen .  » Sådan har her ikke altid været — og så at tænke sig , at al den herlighed er , kan vi jo godt sige , Maren , kommen ud af drengens gode hoved . « 
Klaus og Agnes blandede sig ikke i denne 

dæmpede samtale mellem det gamle ægtepar , men lod , som de ikke hørte den . 
Nu gik familien ombord igen , og Klaus Jonsen styrede op til den øverste ende af mølledammen , hvor han havde en fiskepark . Svanerne svømmede bag efter jollen , og børnene brækkede småstykker af nogle skiver sigtebrød og  .smed ud , og det morede både unge og gamle at se på , hvorledes de store fugle kappedes om , hvilken der kunne komme først og snappe godbidden . 
Selskabet steg i land , og Klaus Jonsen lettede stigbordet for parken og lod vandet løbe ud gennem gitteret . 
» Å—å—ål «  lød det i kor , især fra børnene , da vandet var borte , og ål og allehånde fisk lå og vred sig og sprællede mellem hverandre på bunden af parken . 
» Jeg vidste ikke , at der var sådan med fisk her i det bitte vand ; for de kommer jo vel fra bækken , kan jeg tænke ? «  sagde Jon Hansen . 
» Ja , vel kommer de fra bækken , «  svarede Klaus ;  » men jeg har såmænd købt og hentet fiskeyngel langvejs fra og sat derud , ellers havde der nok ingen været . « 
» Gud bevares ! du har jo da også dine tanker alle vegne ! «  sagde faderen med stolthed . 
» Skal vi tage e den krabat med os , lille mor ? «  sagde Klaus til Agnes , idet han bukkede sig over 

og optog en stor ørred , der lå og gispede tæt inde ved bolværket . 
» Ja , den skal bedstemo’er have med sig hjem til middag i morgen , «  svarede Agnes . 
Klaus lagde fisken over i jollen , på hvis bund der var en smule vand . 
» Ja , så er det nok bedst , jeg lukker for vandet igen , ellers bliver fiskene vist utilpas , «  sagde han og satte stigbordet ned . 
» Det hover de ! «  sagde Jon Hansen fornøjet .  » Å ja , hvor de nu er glade og slår op og farer omkring , de sølle  » Tinger «  , nu da de får vand igen at spjætte i . Ja , fisken vil jo svømme , det er klart . « 
Nu gik farten hjem til møllen igen , og Jon fik sig en lille hvile på sofaen . 
» Ved du hvad , bitte Maren ? «  sagde han til sin kone , der sad hos ham ,  » jeg befinder mig så udmærket godt her i møllen , at jeg gerne ville bo her bestandig . Skal vi ikke akkordere med Klaus og Agnes om , at vi flytter ned til dem og sidder og nyder vor aftægt her i de år , vi har tilbage ? « 
» Nej , Jon , det må du endelig ikke sætte dig i hovedet , «  svarede hun .  » Det ville Anders blive forfærdelig ked af , for ikke at tale om Kristiane . « 
» Jo , hun bryder sig vist stort om os ! «  råbte Jon . 
De var ene to i stuen og kunne tale rent ud til hinanden . 
» Ja , det skal du nu ikke sige , «  indvendte 

hustruen ,  » Vi er da nødte til at bryde os om hende  .  .  . for anders’s skyld , og hun har da også sine gode sider . Nej , vi vil blive boende i vor gode lune aftægtsbolig , Jon , og ikke tænke på at flytte  .  .  . før de flytter os op på kirkegården . Men vi vil tit gå herned i besøg — vil vi ikke , Jon ? « 
» Jo , det vil vi , Maren , og Agnes skal også jævnlig komme op til os med børnene ! «  svarede han ivrig . 
Ma’ Jons lagde sin hånd på hans arm , så ham kærlig ind i ansigtet og sagde skælmsk : 
» Skal jeg så smide hende ud , når hun kommer ? « 
» Å , passiar ! «  udbrød Jon Hansen næsten snærrende .  » Har du ikke glemt det endnu ? Jeg tykkes it , te du skulle begynde på at pirre op i de gamle sager , nu da alt er kommen i så god gænge . « 
» Det var heller ikke andet end mit sjov ! «  sagde Maren mildt . 
Fra den dag af  » groede der ikke græs «  på vejen mellem aftægtsboligen og bøgelunds mølle , så hyppig var forbindelsen med besøg og genbesøg .  » Jeg længes efter en ret fisk — skal vi 

gå til møllen i dag ? «  sagde Jon Hansen mindst et par gange om ugen , og ma’ Jons var altid rede til at slå følge .  » Jeg tage er børnene med mig og går et bitte vend op til bedstefa’er og bedste-mo’er i eftermiddag , kom op og hent os i mørkningen , «  sagde Agnes til sin mand , også et par gange om ugen mindst , og Klaus Jonsen svarede stadig :  » Ja , jeg skal nok komme , gående eller kørende , eftersom vejret bliver . Hils så mange gange ! « 
» Nu er det godt at være til ! «  sagde Jon Hansen . 
» Ja , er det ikke , som jeg siger : Vorherre har altid vieret en god mand , «  sagde ma’ Jons . 
Kristiane så , især i begyndelsen , lidt skævt til  » den traven op og ned «  på bøgelundsvejen , og hun var meget spydig over for sin fattig fødte svigerinde , når de , hvad jo hændte af og til , mødtes hos de gamle . En dag , da de sad og drak kaffe sammen derinde , drev hun det endog så vidt , at hun , med et overlegent , fult blik på Agnes , pludselig spurgte : 
» Hvordan er det ? lever star-birte endnu ? « 
Agnes følte sig ikke i mindste måde såret eller krænket ved dette spørgsmål , skønt  » Star «  var et øgenavn til hendes fattige moder ; hun svarede ligefrem og med sin sædvanlige venlighed : 
» Nej , hun gør såmænd ikke , Kristiane . Mor døde om vinteren , som Klaus og jeg havde bryllup 

om efteråret . Vi talte tit om at tage hende til os , og det havde vi også gjort ; men så tog Vorherre hende til sig . « 
Kristiane følte sig afvæbnet eller vel rettere ydmyget , og hun skammede sig og bad i tanken Agnes om forladelse . Denne lille tildragelse , hvor ubetydelig den end syntes , blev begyndelsen til en hel omvæltning i hendes indre overfor Agnes og i øvrigt også overfor andre . Den ejegode Agnes havde rørt ved hendes hjerte og vundet hende . Hun ville ikke være ved det straks ; men det nyttede ikke , hun strittede imod ; hun måtte til sidst give efter og overgive sig på nåde og unåde . Agnes var uimodståelig , hun havde sejret , men vidste selv ikke af det . Hun fandt det ganske naturligt og som en følge af den stadige omgang , at Kristiane lidt efter lidt blev mere rar og venlig imod hende , og at de tilsidst blev rigtig gode veninder . 
Ingen glædede sig inderligere over denne gode forandring hos Kristiane , end hendes mand . 
» Gud ske lov ! Nu har du da fundet en at holde af og være glad ved , «  sagde han en dag til hende . 
» Har jeg ikke haft dig at holde af og være glad ved i alle de år , siden vi blev kendt med hinanden ? «  svarede hun og så forelsket på ham . 
» Ja , men du har ikke nok i en , du har 

kærlighed nok til to ! «  lo han med godmodigt drilleri . 
» Å , du snakker ! «  svarede hun alvorlig ;  » men sandt er det , at jeg hele tiden har savnet en god og tro veninde , og hvem skulle have sagt , at jeg omsider skulle finde hende i Agnes . Ja , jeg kan ikke beskrive dig , hvor god og rar hun er , nu jeg har lært hende ret at kende ! Når hun er hos mig , så er jeg glad , og jeg længes efter hende , når hun er borte . « 
» Ih , det var jo dejligt ! det kan jeg rigtig godt lide ! «  udbrød Anders Jonsen glad . — 
fra nu af var Kristiane helt forvandlet . Hun hjalp flittig til  » at holde græsset af møllevejen «  , hun var flink og omgængelig mod sine svigerforældre og alle , og det havde Agnes gjort , den lille fortryllende heks , der , uden selv at vide det , forstod den kunst  » at gå indeni folk «  med sin varme kærligheds ånde og få hjertets blomster til at udfolde sig . 
» Nu kan jeg begynde at lide Kristiane — hun er alligevel ikke så ueffen , «  sagde Jon Hansen en gang imellem til ma’ Jons . — 
en dag , da svigerinderne sad og talte sammen inde i Anders Jensens dagligstue , børnene gik og legede udenfor i solskinnet , sagde Kristiane pludselig : 
» Gid jeg kunne overtale dig til at dele din lykke med mig ! « 

» Er du ikke lige så lykkelig som jeg ! «  udbrød Agnes forundret . 
» Nej , for du har børn , det har jeg ikke , «  svarede Kristiane sørgmodig . 
» Å , du har jo dine unge år endnu ! « 
» Nej , det sker ikke — det har doktor Hald betroet mig , «  svarede Kristiane med et vemodigt smil . 
» Herregud ! «  sagde Agnes deltagende , idet hun lod sit sytøj synke ned i skødet og så hende kærlig ind i øjnene . 
» Ja , du kan tro , det er et stort skår i min lykke , at jeg ikke har et lille barn at holde af , «  , fortsatte Kristiane ;  » jeg har det meget bedre nu , siden du og jeg er blevne så gode venner , men et lille barn i å , hvis jeg også havde et sødt lille barn , så manglede der intet i min lykke her på jord ! « 
Agnes begyndte nu at fatte , hvor hun ville hen . Hun fik atter filt på sit håndarbejde og syede fort med stor ivrighed . 
» Vor lod og lykke bestemmer gud i himlen — vi må finde os i , hvad han beskikker over os , «  sagde hun uden at se op . 
* det var ikke det svar , Kristiane havde ventet ; , men hun havde nu engang taget bladet fra munden , samtalen måtte føres til ende . 
» Din lille Birte er nu det kønneste og sødeste 

barn , jeg har set , og du kan ikke tænke dig , hvor jeg holder af hende ! « 
Her holdt hun inde og så forskende på svigerinden . 
Agnes syede ivrig videre , men svarede ikke . 
» Anders holder lige så meget af hende som jeg , og vi taler om det hver evige dag , at hvis du og Klaus ville lade os få barnet , at vi kunne opdrage det som vort eget , så  .  .  . ja , så var vi lykkelige ! « 
» Det kan jeg ikke , Kristiane — det må du ikke forlange af os , «  svarede Agnes uden at se op . 
Kristiane blev ved : 
» Mine slægtninge har fuldt op i alle måder og trænger ikke til vore midler . Vor plejedatter skulle da arve alt , hvad vi ejer og har — sådan har vi aftalt det , Anders og jeg . « 
» Vi kan ikke sælge vort barn for gods og guld ! «  svarede Agnes så afvisende hårdt , at Kristiane fandt det klogest ikke at forfølge målet yderligere den dag . Hun nøjedes med at sige : 
» Ja , , den sag behøver ikke at blive afgjort hverken i dag eller i morgen . « 
Og det blev den heller ikke . Men Kristiane tabte ikke sit mål af syne , hun tog blot sagen på en anden vis . Lidt efter lidt , tid efter anden listede hun sig ind i barnets hjerte , så at det omsider kom til at holde lige så meget af faster og 

f’arbro’cr som af mor og far . Og en aften , da møllcrfolkcnc var der oppe i besøg , sagde Birte :  » Jeg ville så gerne blive hos faster og farbro'er i nat . « 
» Hvem har fået dig til at sige det ? «  spurgte Agnes , der nu havde gjort sig mere fortrolig med svigerindens store ønske . 
» Det liar ingen ----- jeg har selv hittet på 'et , «  svarede barnet . 
» Og det er sandt — gud velsigne dig , min søde skat ! «  sagde faster , idet hun løftede skatten op til sig , trykkede den til sit bryst og kyssede den inderligt . 
Det var inde i aftægtslejlighcdcn , denne samtale fandt sted ; der var hele familien forsamlet . 
» Ja , det er rigtigt , Birte ! hold kun af din faster og din f’arbro’cr ; det bæres mig for , at du ikke vil komme til at fortryde det , «  sagde bedstefa’er . 
» Nej , to jeg tænker da også , at hun aldrig vil få grund til at bande dem , hvis det er sig så , at  .  .  . « 
Det var bcdstcmo’cr , som sagde dette . Hun talte ikke ud ; men det blik , hun tilkastede Agnes , var tydeligere end ord . 
Agnes så på bedsteforældrene ; at de var med på flanen , var jo nu tydeligt nok ; hun følte sig halvvejs overvunden . 

» Hvad skal vi gøre ve’ 'et , Klaus ? «  spurgte hun sin mand . 
» Å , lad hende kun have sin vilje ; Kristiane og Anders gør hende såmænd ingen fortræd , «  svarede han . 
» Nej , det ved den søde gud , vi gør ikke ! «  udbrød svigerinden og kyssede atter sin skat . 
» Men hvis vi nu slet ikke vil have dig , «  sagde Anders Jonsen og satte et barskt ansigt op , som ville han skræmme den lille pige , der endnu sad på fasters arm . 
» Ja , men det vil i , for i holder begge to så meget af mig , «  svarede hun nok så frejdig , vis i sin sag . 
» Men vi har ingen bysselo w at lægge dig i , «  vedblev Anders Jensen . 
» Det gør ikke noget ! I ligger i hver sin seng , og de står tæt sammen — jeg kan ligge midt imellem jer ! «  svarede hun nok så kækt . 
Birte var-fire år dengang . 
» Så skal du sandelig også gi’e mig et »  nys «  ! «  lo farbro’er , idet han løftede hende fra sin kones over på sin egen arm og kyssede hende . 
» Det var ellers meget , at hun kunne regne den ud , så lille hun er , «  sagde bedstefa’er , godt tilpas . 
» Ja , Birte er ikke fra fjellerup , «  sagde Klaus . 
Den eneste , der sagde ingenting , var Agnes ; hun sad og så så fortabt fra den ene til den anden . 

» Lad mig lå hende igen ! hun sad godt nok , hvor hun sad ! «  sagde Kristiane og rækkede efter den lille pige . 
» Hun sidder også godt nok , livor hun sidder nu ! «  lo Anders Jonsen og trak sig nogle skridt tilbage med sin kære byrde . 
» Lad mig få hende ! «  tiggede Kristiane leende og fulgte efter hende med udstrakte arme . 
Anders vendte sig om og flygtede , hun efter ham , stuen rundt gik det , og Birte sad på far-bro’ers stærke arm og lo hjertelig over denne kærlige jagt , hvis genstand hun var . 
Endelig gav Anders efter og rakte barnet fra sig . Kristiane tog det og satte sig på en stol med det , og idet hun omslyngede det med sine arme og kyssede det på pande , mund og kinder , sagde hun inderligt : 
» Jeg vandt dig dog , og nu slipper jeg dig aldrig mere ! « 
Agnes sad og undrede sig over al den kærlighed , der vistes hendes barn , og hun blev hel rørt derved . 
» Ja , vi må vist gå , det er snart sengetid , «  sagde hun til sin mand og rejste sig .  » Kom så med far og mor og bitte Jon , nu går vi , «  tilføjede hun henvendt til datteren , i det lønlige håb , at denne , når det kom til stykket , ikke ville blive alligevel . 

men Birte bad fremdeles :  » Jeg ville så gerne blive hos f’arbro’cr og faster i nat ! « 
Og det fik hun så også lov til . 
» Jeg er så ked af det ; men det tegner jo til , at det skal sådan være , «  sagde Agnes til sin mand undervejs hjem . 
» At vi skal af med hende ? Ja , det skal vi jo egentlig ikke , kære ven , «  svarede hendes besindige  « egtelælle .  » Vi er jo kun en familie alle syv-sammen  .  .  . « 
» Vi er jo da otte , når alle tælles med , «  lo Agnes , der allerede begyndte at forvinde sin kvide . 
» Ja vel , vi er otte , «  svarede Klaus ,  » og al-standen imellem os er ikke større , end at vi kan se hinanden livet" Dag , om det skal være . « 
» Nej , det er jo da også sandt , «  sagde Agnes . 
» Og så er der enighed og fred og en god forståelse mellem os alle , det er også meget værd , og lille Birte er båndet , der sammenknytter os , «  vedblev Klaus Jonsen .  » Uden hende var det vel aldrig blevet til noget med venskabet mellem Kristiane og os andre ; det var vel det , hun gik og blev sær og værkelig over , at hun ved siden al sin mand ikke havde et lille barn at holde al . « 
» Ja , du har ret , «  samstemmede Agnes . 
Lille Birte befandt sig så vel hos faster og farbro’er , at da forældrene den følgende dag kom op og ville hente hende hjem , bad hun om at måtte blive til næste dag , og det fik hun også 

lov til . Næste gang ville hun være der en hel uge , det varede ikke længe , inden ugen blev til måneder , og til sidst følte hun sig så helt hjemme deroppe , at hun ikke var til at få derfra undtagen en gang imellem , når hun skulle til møllen  » i besøg «  . 
» Hvem holder du nu mest af , laster eller mig ? «  spurgte Agnes engang sin datter . 
» Jeg holder lige meget af jer begge to , «  svarede hun uden betænkning ;  » men , «  tilføjede hun efter et øjebliks overvejelse ,  » Faster har altid stunder til at lege med mig ; vi er altid sammen , hun og jeg . « 
Det var inde hos bedstefa’er og bedstcmo’er , denne samtale fandt sted , og Jon Hansen sagde : 
» Kom så nu nogen og sig , at Kristiane ikke kan holde af , når hun vil ! Engang ville jeg have forsvoret det ; men jeg er sjæleglad over , at jeg tog fejl . « 
» Ja , og er det så ikke et guds under , så forandret hun er bleven til den gode side ? «  sagde ma’ Jons ,  » og det nyder vi godt af , så mange vi er ! om det så ur folkene , så er de nu tilfredse med kosten og klager ikke mere . « 
» Å ja , gud ske lov , at alting er kommen i så god en gænge , at vi alle kan være glade og tilfredse , «  sagde Jon ,  » og  .  .  . den gode gård bliver i familien , den er også værd at tage med . « 

» Ja , guds velsignelse er over os , «  sagde ma' Jons , da Agnes var gået ,  » og mest over Klaus og Agnes , tykkes jeg næsten . « 
» Jeg er nærved at tykkes det samme , «  sluttede Jon Hansen . 



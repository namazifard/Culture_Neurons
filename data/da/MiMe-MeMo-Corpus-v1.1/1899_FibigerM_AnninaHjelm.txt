I 
« er det dog ikke det særeste barn ! —• nu har 
hun snart stået opstillet i en stiv klokketime nede 
ved porten for at vente på ritmesteren ! — ikke 
stunds gavn har hun gjort den hele eftermiddag ! 
Strikketøjet har hun ikke set til , og hun har syv 
omgange i hjemmestrikning til i morgen . — gud 
bedre os for ungdom , der vokser op i disse tider ! » 
« det skal de have ret i , min gode hyltoft . — 
i vor barndom havde piben nok en anden lyd . » 
« jeg må tit undres over , så lidt det pigebarn 
slægter frøkenen på . Men det forstår sig , frøken 
Anna , den unge frue — gud velsigne hende i 
hendes grav ! — var jo da også kun frøkenens 
halvsøster . Det gør begribeligvis en forskel . For 
når man — — —  » 
« min søster Anna havde mange af de solide 
egenskaber , som ligger til vor familie , »  afbrød frøken 
garoline Hassing med et anstrøg af barskhed 
sin husjomfru og i virkeligheden hendes eneste veninde . 
 « men Annina er også sin faders datter . Det 
er det svenske blod , som stikker i hende . » 
M . Fibiger : Annina hjelM . 1 

det var så sjælden , frøken Hassing hentydede 
til den kendsgerning , at Annina også havde haft en 
fader , at jomfru hyltoft indskrænkede sig til her at 
indskyde et :  « hm ! — ja vist så — ja ! »  i forventning 
om , at hendes herskab , der var kommen 
så godt på gled , skulle få et af sine anfald 
af meddelsomhed om den hovedbegivenhed i 
familien Hassings annaler , som hed  « frøken Annas 
giftermålshistorie »  , og som var af uudtømmelig 
interesse for den gamle pige , der i snart fyrretyve 
år havde delt dens ve og vel . 
Men frøken Hassings høje , kantede skikkelse , 
der ellers var så rank i sædet , var sunket tilbage 
mod ryglænet af den umagelige stol på forhøjningen , 
hvor hun havde sin arbejdsplads . Strikketøjet 
var gledet hende ud af de flittige hænder , mens 
hendes gråblå øjne stirrede ud over genboens 
lave tag . 
Den lydelige dikken af det tempelformede alabast-stueur 
på chiffonnieren var længe den eneste 
lyd , som hørtes i stuen , mens billede efter billede 
med en tydelighed , som om de var fra i går , 
gled forbi den aldrende kvindes erindring . • 
den søgte tilbage til det hjem , hvor hun havde 
levet til langt ud over ungdommens dage . 

proprietær Hassing var i sin tid trådt i tjeneste 
som forvalter hos en formuende , barnløs enke , 
der ejede den gode jyske herregård frisdal . 
Imellem den statelige , knap trediveårige men ubemidlede 
mand og hans adskillige år ældre herskab 
udviklede der sig snart et forhold , som endte med 
et alt andet end lykkeligt ægteskab , der varede i 
over tyve år , og hvoraf Caroline var eneste barn . 
Da omsider moderen døde efter en årelang sygdom , 
hvorunder hun havde forbitret livet for sig 
selv og sine omværende , oprandt der en lykkelig tid 
for Caroline , som med ungdommelig virkelyst tog 
styret over den store husholdning , hvorfra moderens 
magtgridskhed til det sidste havde holdt hende 
borte . 
Lykkelige tid , der knap varede i to år ! Så 
kom den sorgens dag , da faderen meddelte hende , 
at han agtede at give hende en næsten jævnaldrende 
stifmoder , og kort efter den endnu forfærdeligere , 
da han førte sin unge hustru hjem . 
Og dog var lykken kommen til huse med hende , 
der var så ung og så glad , så mild og fredsæl . 
Det var , som om solen først nu begyndte at skinne 
ind i de store Stuer på frisdal . 
Men den , der ikke var stifmoderen god og ikke 
sparede på at vise hende , at hun var den eneste 
på den store gård , som ikke faldt hendes elskelighed 
til føde , det var Caroline Hassing . 
Og , underligt nok , dog havde hun holdt af hende 
i* 

imod sin vilje betagen af den umiddelbare livsglæde , 
det væld af hjertensgodhed , der for første gang i 
stifmoderens person drog ind i det før så glædetomme 
hjem . Men hun skulle vel vogte sig for at 
vise hende det . 
Der kom dog den dag , da hun gjorde det . Men 
da var det for sent . Det var den dag , hendes 
faders tilbedte unge hustru var død , og hun ubemærket 
af de andre havde sneget sig ind for at se 
hende en sidste gang . Da bøjede Caroline sig ned 
og kyssede det yndige , livløse ansigt , og i en sjælekvide , 
som hun aldrig før havde været stedt i , brast 
det ud af hende : 
« jeg skal være som en moder for dit barn- så 
sandt , som jeg håber at blive salig , skal jeg være 
god imod hende alle mine dage ! » 
Og dette løfte holdt hun . 1 Caroline Hassings 
hjerte , hvor der hidtil kun havde været kærlighed 
for et menneske i verden , hendes fader , fik dette 
barn snart en om muligt endnu højere plads . 
Det blev hendes livs indhold . 
Intet barn kunne være mere ømt overvåget , 
mere inderligt elsket og beundret end den lille guldlokkede 
Alf , der voksede op og sled den ene kjole 
efter den anden , mens hun fyldte huset med sin 
pludren og sin latter , sine udbrud af sorg , der 
så brat kunne vendes til glæde , og som , førend 
nogen ret vidste af det , var bleven så stor , at det 
var på højeste tid , at hun blev holdt til bogen . 

men en lærerinde ville Caroline ikke for nogen pris 
have i huset , og så blev det da ordnet således , 
at skolelæreren der i sognet kom hver dag og læste 
lidt med den lille . Håndarbejde og huslighed skulle 
hun nok selv fuldkommengøre hende i . Hvem skulle 
kunne gøre det bedre ? 
Hvad mærkeligt der var ved den gamle brave 
Jokumsen , havde Caroline aldrig kunnet opdage . Men 
Anna fandt de tusinde ting at gøre sig lystig over . 
Efter hver skoletime havde hun ny erfaringer at 
meddele faderen og søsteren . Den første lo , så 
tårerne trillede ham ned ad kinderne . Ingen kunne 
muntre ham som det barn . Men Caroline sad rank 
i sædet ved sit håndarbejde og rystede misbilligende 
på hovedet . 
« le , Line , le ! Ellers får jeg et kærlighedsanfald ! » 
Råbte det overgivne barn , og truede skælmsk 
ad hende . 
« se bare til , du dyr dig ! »  lød det barsk igen . 
Men det afskrækkede ikke barnet fra at styrte 
sig over hende og knuge og kysse hende , så vejret 
forgik hende . 
Disse  « kærlighedsanfald »  , som den lille kaldte 
dem , var Carolines rædsel . De stemte hende uhyggeligt , 
rent bortset fra , at kærtegn i sig selv var hende 
en vederstyggelighed . Hvor havde barnet lært sådan 
noget fra ? Ordentlige mennesker bar sig dog aldrig 
sådan ad . 
« fy ! Fy ! Du uvorne unge ! Du skulle skænde 

ordentlig på hende , fader , i stedet for at sidde 
der og le ad hende . » 
Men den forblindede fader lo kun så meget 
stærkere og rakte hånden ud efter sin yngste 
datter : 
« lad du det kun gå ud over din fader , min 
glut , når du får et af dine anfald ; vi to forstår 
hinanden . » 
Men barnet veg tilbage fra ham og stirrede med 
angergivne øjne efter søsteren , der strunk sejlede ud 
af stuen . 
Ak ja , det var gode , lykkelige år , men de 
svandt så brat ! 
Så kom den lange sorgens tid straks efter Annas 
konfirmation , da proprietær Hassing fik det apoplektiske 
anfald , som forvandlede den kraftige mand til 
en affældig , åndssløv stakkel . Det gav den ældre 
datter meget at tage vare på , både ude om og 
inde hos den syge , så hun kunne ikke vogte på 
den unge søster , som hun burde have gjort det . 
Det havde også været synd imod barnet at lade 
hende se for meget af den ynk med faderen . Og 
ikke mindre synd imod ham havde det været , om 
hun skulle bevare mindet om ham som det vrag , 
sygdommen havde gjort ham til . 
Dertil kom endnu den mærkelige kendsgerning , 
at med sygdommen var denne datters tilværelse og 
alt , hvad dermed stod i forbindelse ligesom gledet 
ud af hans erindring . For ham var Caroline atter 

blevet den kæreste og eneste , som hun havde været 
det hin korte , lykkelige tid i hans enkemandsstand . 
Hjælpeløs , som han nu var , og kun trængende til 
den materielle omhu , hun med sin praktisk dygtige 
natur kunne yde ham bedre end nogen anden , var 
han bleven et umyndigt barn , hende undergivet i 
et og alt , just som det andet var vokset fra hendes 
ledebånd . 
Således gled søstrenes tilværelse , der hidtil 
havde været så nøje sammenknyttet , bort fra hinanden . 
Der var dage , da de knap sås ved måltiderne . 
Undertiden følte Caroline det vel tyngende som 
en pligtforsømmelse fra hendes side , at hun gav den 
unge pige ubunden frihed i stedet for at holde 
hende til nyttig gerning . Navnlig så hun ugerne , 
at søsteren , som stedse havde haft hang til morskabslæsning , 
altid kunne træffes ved en bog , når 
dårligt vejr holdt hende inden døre . Hvor fik hun 
de bøger fra ? På frisdal var der da ellers ikke 
for mange af dem . Men hendes i ny og i næ henkastede 
formaninger til den unge pige om at anvende 
sin tid bedre , havde kun til følge , at bogen , 
når hun uforvarende trådte ind i stuen , hurtigt 
blev gemt under et håndarbejde , som aldrig 
fortnede . 
En dag kom det til et alvorligt sammenstød 
imellem søstrene . 
Det var en sludfuld oktobereftermiddag . Faderen , 

hvis sygdom da allerede havde stået på i 
flere år , var just i den tid særlig urolig og forvirret 
og satte Carolines kræfter og tålmodighed 
på en hård prøve . Træt og forpint gik hun ind 
for at hvile sig lidt i dagligstuen . Der sad Anna 
henne ved vinduet og var ved det svindende dagslys 
så fordybet i læsningen , at hun ikke mærkede 
søsterens komme , før denne trådte hen til hende 
med et barsk : 
« sid ikke der og ødelæg dine øjne ! » 
1 sin forskrækkelse tabte den unge pige bogen 
ud af hånden . Caroline tog den op og gav sig til 
at undersøge dens indhold . 
Du forbarmende gud , hvad læste det barn ! 
« forførerens dagbog »  !  « ægteskabets æstetiske 
gyldighed ! » 
Forfærdet slog Caroline bogen i og stirrede 
på synderindens blussende ansigt med et udtryk 
og en holdning , der sagde mere end ti straffeprækener 
tilsammen . Men idet hun uden et ord 
ville bortfjerne sig med den , trådte Anna heftig 
i vejen for hende . 
« det er en pæn bog , Caroline ! » 
« det ser jeg , »  lød det isnende igen . 
« det er virkelig en pæn bog ! Jeg fandt den i 
faders reol . » 
« vogt din mund , du slemme pige ! « 
Dermed vendte hun sig om for at gå . Men 

henne ved døren nåde en underlig lyd hendes 
øren . Var det hulken ? Eller var det — — — ? 
Hun så sig om . 
Der sad , nej , der lå pigebarnet i en stol . Det 
ene ben var udstrakt i dets fulde længde , med 
sine foldede hænder fattede hun om knæbøjningen 
af det andet , mens der fra det tilbagekastede hoveds 
opadvendte ansigt , der skimtedes blegt i tusmørket , 
fremvældede en sær , klukkende latter , som 
endte i en skinger tone . Caroline måtte tænke 
på fuglekvidder . 
Men for hende betød fuglesang og menneskelatter 
kun et : lystighed eller overmod . Søsteren 
gjorde tilmed nar af hende ! 
Fra den stund af følte hun i bitter forurettelse , 
at nu var der kun et barn på frisdal : den hjælpeløse 
stakkel , som intet formåede uden hende . 
Bogen skulle dog ikke gøre flere ulykker , end 
den alt havde forvoldt ; det skulle hun nok sørge 
for . Den gemte hun i sin seng , som ingen uden 
hun selv redte og berørte , indtil hun under højsteget 
tilsyn kunne få den sikkert brændt . Der 
lå den vel forvaret til den første november . Thi 
det var en ubrødelig lov på frisdal , at inden den 
dag blev der aldrig fyret i nogen sovekammerkakkelovn , 
hvor koldt det end var . 
Men til sin død forblev Caroline Hassing sikker 
på , at spiren til de fremtidige sorger og forviklinger 
i søsterens liv , som også ramte hende selv 

så smerteligt , havde ligget gemt i en tyk , tættrykt 
bog i et stift , blåt papbind . Hun havde kun 
åbnet den en gang ; men hun havde set nok til at 
vide det . 
Næste efterår døde faderen . Kort efter begravelsen 
havde søstrene endnu et sammenstød , 
som blev afgørende for den yngstes livsskæbne . 
Der var i mellemtiden aldrig blevet hentydet til 
det optrin , som havde foranlediget hin mærkelige 
autodafé . De ord , der var skiftede imellem søstrene 
siden da , kunne snart været talte . Caroline , 
der sjælden gjorde noget halvt , havde helt opgivet 
tilsynet med den unge pige . Faderens tilstand i 
dette hans sidste leveår lagde også til den grad 
beslag på hendes stadige nærværelse og fordrede 
anspændelsen af alle hendes kræfter , så hun endog 
så sig nødsaget til at opgive sit kæreste virkefelt 
og overlade en pålidelig husjomfru —• jomfru hyltoft 
— styret over husholdningen . 
Det var en morgenstund sidst i september . Søstrene 
havde lige rejst sig fra kaffebordet i den 
kolde , sparsomt møblerede spisestue . Idet Caroline 
greb nøglekurven for at gøre sin runde igennem 
huset , vendte Anna , som var gået hen til vinduet , 
hvor hun stod og trommede nervøst med fingrene 
på ruden , sig om imod hende og sagde med usikker 
stemme : 
« Caroline — — — jeg ville blot spørge dig 

— — kommer jeg ikke til at arve noget efter 
fader ? » 
« du får naturligvis også din arvepart . Men 
gården og det meste af formuen , ved du nok , tilfalder 
mig efter min moder . » 
« kan jeg ikke — — — jeg ville så gerne 
have min arv lidt snart . »  . 
« hvorfor ? » 
« fordi jeg så gerne ville rejse . » 
« hvorhen ? » 
« til København . » 
« til København ! Hvorfor ? » 
« jeg ville gerne — — uddanne mig lidt . » 
« uddanne dig ! 1 hvad ? « 
« jeg kan jo ingenting . » 
« jeg synes ellers , du har ikke bestilt andet i 
alle disse år end læse og uddanne dig . » 
« å , du skulle ane , hvor lidt jeg kan ! Det er 
heller ikke bøger , man lærer noget af , det er mennesker , 
jeg trænger til , frihed ! — — kan du ikke 
nok forstå , at jeg kan længes efter at komme lidt 
ud iblandt folk — — omgås andre unge ? » 
« jeg kan overmåde godt forstå , at du længes 
efter at komme ud og more dig , ligesom vor stakkels 
fader vel har lukket sine øjne . Det er rigtig 
et heldig valgt øjeblik ! » 
« hvad frihed angår , »  vedblev hun , da den 
unge pige mødte dette udfald med tavshed ,  « synes 
jeg ikke , du kan klage . Du bestiller jo ikke det 

gud har ladet skabe , andet end at drive om fra 
morgen til aften , hvor du selv har lyst . Er det 
måske ikke frihed ? » 
« jo , som plagene i indelukket har den ! » 
« jeg forstår ikke dine dumme vittigheder . » 
« nej , du forstår ingenting ! der er ingen her , 
der forstår mig ! Og selv om der var , hvordan 
skulle jeg så kunne få sagt , hvad det er , jeg vil 
— — og — — og længes efter , og — — 
trænger til , så jeg tit er nær ved at blive gal ! Jeg 
kan jo ikke engang tale — — — forstår ikke at 
føje mine ord ! Der er aldrig nogen , der har talt 
med mig ! Jeg har jo aldrig levet sammen med 
mennesker ! » 
« du er meget høflig ! » 
« Caroline , lad mig rejse ! Jeg bliver ond , hvis 
jeg skal blive her længer ! » 
Der var et eget tonefald i den stemme , hvormed 
disse ord blev sagt , som slog den ældre søster 
med forfærdelse og tvang hendes blik , som under 
den foregående del af ordskiftet var gledet uden 
om søsteren , til nu at fæste sig på den unge 
pige , som var trådt tæt hen til hende . 
Sandelig , af barnet , som hun havde hæget og 
plejet og haft alt at sige over i længst forsvundne 
fredens dage , var der intet spor hos den af tilbagetrængt 
heftighed dirrende unge kvinde , som stod 
foran hende . Hun stirrede målløs på den smækre , 
fuldbarmede skikkelse , der rystede af anstrengelse 

for at hindre de gispende åndedrag i at skaffe sig 
luft i skrig eller stønnen , og på det fortrukne 
ansigt med det underlig tomme blik . 
Der herskede dødsstilhed i værelset , mens hun 
stod troldbunden af forundring og stirrede på denne 
fremtoning , som hun så for første gang . Den afbrødes 
pludselig af tunge regndråbers plask mod 
ruderne . Caroline for sammen , så nøglerne klirrede 
i kurven , hun havde i hånden , og hastede 
bort uden at have givet en lyd fra sig . 
Søstrene sås ikke mere den dag . Anna holdt 
sig på sin stue og lod sige , at hun havde hovedpine . 
— trolden skaber sig ! tænkte Caroline . 
Aldrig i sit liv havde Caroline Hassing været 
så vred som den dag , da hun først kom til besindelse 
igen ; thi ingen sinde før havde nogen gjort 
hende så bange . Og så tilmed dette barn ! 
Dertil kom en underlig afmægtig , ydmygende 
fornemmelse af , at netop det i hendes natur — hun 
kunne ikke selv gøre sig rede for , hvad det var 
— som før tit havde været hendes styrke overfor 
barnet , nu gjorde hende det umuligt at træde i forhold 
til den unge kvinde . 
Men da dagen var gået til ende , og stuepigen 
gentagne gange beskedent havde givet hende at forstå , 
at frøken Anna vistnok var meget dårlig , 
påkom der hende en hurtig stigende angst , der 
gjorde hende det umuligt at gå til ro , før hun 
havde set søsteren . Tre gange stod hun lyttende 

udenfor hendes kammerdør , hvorigennem ikke den 
svageste lyd var at høre , uden at hun kunne overvinde 
sig selv til at åbne den . Endelig — det 
var over midnat — tog hun sig sammen og gik 
derind . 
1 sengen , der stod langs med væggen til 
venstre for indgangen , lå Anna lige udstrakt på 
ryggen og aldeles ubevægelig . Hendes ansigt var 
så blegt , at det lyste hvidt imod det mørke vægpapir . 
Ved synet af det stod Carolines hjerte stille 
af skræk . Hun sneg sig nærmere på sine filtsko , 
helt hen til sengen . 
Gudskelov , hun sov blot ! Men en søvn som 
soldatens efter en slagdag . Selv Caroline påtrængte 
den tanke sig , at her lå der en , som havde 
kæmpet for sit liv ; der kom noget op i hendes 
sind , som var ikke langt fra at være ærefrygt , og 
som jog den sidste rest af vrede bort . 
På en stol ved hovedgærdet stod et halv fuldt 
vandfad , hvori der lå et sammenlagt lommetørklæde , 
som havde været brugt til omslag . Hun 
måtte være sovet ind med magen til det om panden , 
thi dette var gledet ned på hovedpuden ved siden 
af hende , og ved fugtigheden havde hendes lokkede 
forhår rejst sig i et pur omkring panden og tindingerne . 
De mørke skygger under øjnene bredte 
sig helt ned på kinderne og lod disse synes indfaldne 
og vidnede i forening med de opsvulmede 

øjelåge om , at den hovedpine , hun var mistænkt 
for at foregive , havde været tilforladelig nok . 
Gennem det åbentstående vindue lød ustandseligt 
nattevindens Sus i træerne nede i haven . Et 
vindstød havde nær slukket lyset , som Caroline 
holdt i hånden . Efter et sidste blik på den livløse 
skikkelse foran hende og et misbilligende øjekast 
hen mod vinduet , som hun ikke vovede at lukke 
for derved at røbe sin nærværelse , gled hun ud af 
værelset . 
Næste morgen mødtes søstrene ved frokosten . 
Ingen af dem mælede et ord under måltidet . Men 
idet Caroline stod i begreb med at forsvinde ud ad 
døren med nøglekurven , sagde hun ganske rolig : 
« du kan rejse når og hvorhen du selv vil . » 
Fjorten dage efter rejste Anna til København , 
« for at gå på kursus »  , hed det . 
Ikke et halvt år senere fik Caroline brev fra 
hende , hvori hun henrykt meddelte , at hun agtede 
sig på en længere sørejse til Middelhavet . Damen , 
hun boede hos , var nemlig gift med føreren af et 
dampskib , der havde indbudt sin hustru og hende 
til at følge med ham derned . Den megen læsning 
og stillesidden bekom hende desuden heller ikke ret 
vel , lægen havde udtalt som sin uforgribelige mening , 
at en sådan søtur ville hjælpe bedre end 
alle jærnpiller . 
Caroline kunne sige sig selv , at en kraftig indskriden 
fra hendes side næppe ville kunne forhindre 

denne rejse , som hun med hjemfødningens skræk 
for det usædvanlige imødeså med bange anelser . 
Hun indskrænkede sig derfor til at sende søsteren 
en rundelig pengesum til rejseudgifterne og knyttede 
dertil mange formaninger om at være forsigtig og 
holde sig i kahytten , når det blæste . 
Fra hver havn , de anløb , sendte Anna begejstrede 
breve hjem . Fra Neapel kom et , som slog 
søsteren med rædsel . 
Hun meddelte hende deri , at hun havde forlovet 
sig med en svensk skibskaptajn hjelm , som lå der 
med sit skib — et sejlskib — og at hun var 
umådelig lykkelig . Efter hans ønske skulle vielsen 
allerede finde sted om en ugestid , da han lå folen 
lang rejse og ikke ville tiltræde den uden at 
have hende med som sin hustru . 
Med brevet fulgte et fra Annas veninde , kaptajnsfruen . 
Hun skildrede kaptajn hjelm , hvis bekendtskab 
hun og hendes mand først nylig havde 
gjort , som en overmåde smuk og behagelig mand , 
der nød stor anseelse for sin sømandsdygtighed . 
Han og Anna var ved første øjekast blevet dødelig 
forelskede i hinanden , og hun troede , Anna ville 
gå fra forstanden , hvis der blev lagt hindringer i 
vejen for brylluppet . 
Havde Caroline kunnet stjæle lynet ned fra 
himlen for at forhindre det , havde hun dog gjort 
det . Men inden hun selv havde kunnet vinde derned , 
havde det været for sent . 

fire år gik , før søstrene mødtes igen . 
Den bitterhed , Annas bratte affart fra hjemmet 
og brud med alt , hvad der hørte fortiden til 
havde vakt i Carolines sind , og som ret havde haft 
tid til at gnave sig fast , da hun efter salget af sin 
fædrenegård sad uvirksom hen i sit ny hjem i 
købstaden , svandt som dug for solen hin skærsommerdag , 
da den unge kone trådte over dets 
tærskel . 
Det var søsteren i en hel ny åbenbaring , men 
så ganske efter hendes hjerte ! Endnu synes hun 
at fornemme strøget af den smalle hvide hånd til 
tak for hver omhu , hun viste hende . Så tydeligt 
står for hendes erindring den spinkle , yndefulde 
skikkelse , som hun , når hun uforvarende trådte 
ind i dagligstuen , kunne finde hensunken i beskuelse 
af billederne på væggen , det gamle stueur , 
faderens store lænestol med det slidte betræk , 
kort sagt af alt , hvad der stammede fra barndomshjemmet . 
Og Carolines hjem var helt igennem et 
Musæum af fortidsminder . 
Hun havde frygtet for , at søsteren skulle kede 
sig hos hende . Men hver gang hun foreslog en af 
de få adspredelser , hun kunne byde hende , bad 
Anna bønligt : 
« lad mig blive i ro hos dig ! Det er kun for 
at se dig , jeg er kommen . Du ved ikke , hvor velgørende 
denne stilhed er mig ! » 
Hun afslog endog med en vis heftighed Carolines 

forslag om , at de skulle tage sammen ud til 
frisdal for at gense det gamle hjem . 
« nej , nej ! Lad mig beholde det i erindringen , 
som det var , mit gamle fredelige hjem ! Der kan 
ingen tage det fra mig ! » 
Caroline rettede aldrig noget spørgsmål til søsteren 
angående hendes forhold til manden og oplevelser 
i de forløbne år , da hun med bekymring 
så , at hun ikke selv bragte det på bane . Derimod 
søgte jomfru hyltoft nu og da at skaffe sig 
besked om , hvad den unge frue havde set og foretaget 
sig i  « de varme lænder »  . Med denne betegnelse 
omfattede den troskyldige sjæl i et begreb 
alt , hvad der ligger hinsides de vande , som 
beskyller Danmarks kyster . Da kunne der frembryde 
glimt af det skælmske lune , som så tit havde 
oplivet hjemmet på frisdal , og hun fyldte hende 
med de grufuldeste skildringer af ville dyr og mennesker 
og sidstnævntes påklædning eller mangel på 
sådan , så hårene rejste sig på det gamle hoved 
ved tanken om de rædsler , den velsignede unge 
frue havde været udsat for . 
« ja , det tog også på kræfterne , må de tro , » 
Endte Anna gerne en sådan fortælling med .  « men 
derfor må de også til gengæld sørge for , at jeg 
får mine aller bedste livretter til middag , kære , 
rare , lille hyltoft ! » 
Når så denne , optændt af Iver var ilet ud til 

dagens dont , sank Anna træt tilbage i den store 
lænestol med de ord : 
« selv om det nu ikke gik slet så galt til , så 
ved du ikke , Caroline , hvor jeg nyder at sidde her 
ganske stille hos dig , du kære , gamle , trofaste , der 
altid er ens ! » 
Det var ord , der frydede Caroline lige ind til 
hjerteroden . Barnet var kommet igen , træt og forkommen . 
Men det var alligevel barnet , barnet , som 
hun elskede det . 
Den måned , hun havde haft Anna hos sig , stod 
som en mærkepæl i hendes tilværelse . Ren , udenlyde , 
lyste den i hendes erindring , når hun skuede tilbage . 
Så kom den dag , da søstrene måtte skilles . 
Anna , der hidtil havde fulgt sin mand på hans 
rejser og ikke haft blivende sted i land , skulle 
nu efter hans ønske berede et i west hartlepool . 
Caroline fulgte hende til diligencen i den årie 
morgenstund . 
Da Anna i afskedens øjeblik stod foran hende , 
bleg og tåreløs , brast uvilkårligt , i angst , det 
spørgsmål ud af hende : 
« er han god imod dig ? » 
Anna svarede ikke , men hendes træk stivnede , 
og de fine øjelåg sænkede sig , som for at dække 
over en hemmelighed . Hun slap Carolines hånd 
og steg ind i vognen . 
Der skiftedes ikke flere ord imellem dem . Et 
øjeblik efter skumplede den tunge lukkede vogn hen 
2* 

over den dugvåde , ujævne stenbro på det tomme 
torv . Caroline stod og stirrede efter den i forventning 
om at se en smal hånd tilvinke hende det 
uudtalte farvel ud ad vinduet . Men den viste sig 
ikke . 
Hen på efteråret kom der meddelelse om , at 
der var født en datter i west hartlepool . 
Nogle år gik , i hvilke søstrene vekslede sjældne 
og ikke meget sigende breve . 
Da fik Caroline en dag , efter at hun i flere 
måneder ikke havde hørt fra Anna , brev fra den 
før omtalte dampskibsførers hustru , med meddelelse 
om , at kaptajn hjelm var død af gul feber i Sydamerika . 
Brevskriverinden , der lige var kommen 
hjem fra en englandsrejse med sin mand , havde just 
været i west hartlepool , da Anna modtog det rystende 
budskab . Den unge kone , som i forvejen 
havde set elendig ud , var bleven syg af sorg 
og sindsbevægelse . Veninden havde efter evne 
været hende til nytte i den korte tid , hun var 
derovre , og havde lovet straks efter sin hjemkomst 
at meddele Caroline det skete . Hun lagde ikke 
skjul på , at hun anså Annas tilstand for betænkelig , 
og lod vink falde om , at de økonomiske 
forhold , kaptajn hjelm havde efterladt sin enke i , 
næppe var af de bedste . 
Caroline Hassing , der regnede sig det til ære , 
at hun aldrig havde kørt på jærnbane og aldrig 
havde sat sin fod i det moderne Babylon , som 

hedder København , befandt sig nogle timer efter 
modtagelsen af dette brev i iltoget , der , kun alt for 
langsomt , syntes hun , slingrede af sted med hende i 
den mørke decembernat ad København til , og næste 
aften , med samt sine gode danske seddelpenge ombyttede 
i engelsk guldmønt , ved kaptajnsfruens 
hjælp anbragt om bord i en englandsdamper , hvis 
fører med hånd og mund lovede sin kammerats 
hustru at sørge for , at hans passager sikkert nåde 
sit bestemmelsessted . 
Caroline havde håbet , at hendes omhyggelige 
pleje snart skulle få Anna bragt så vidt , at de 
alle tre — barnet måtte jo med , barnet var det 
mørke punkt ! — kunne rejse sammen hjem til Danmark 
til hendes eget gode , solide hjem . Og så 
skulle intet mere skille dem ad . Anna var — 
gudskelov , tænkte hun i sit stille sind — jo nu en 
ubemidlet enke , der næppe havde råd til at bo 
alene , allermindst i et fremmed land , hvor alting 
var så dyrt . Men hun , Caroline Hassing , med sin 
store mødrenearv , havde jo nok til dem begge — 
og mere til . 
Men straks hun så det udtærede ansigt med de 
indsunkne , feberblanke øjne og fornemmede lyden af den 
brudte stemme , som lød svagere efter hvert af de 
forfærdelige hosteanfald , der gennemrystede det 
spinkle legeme og fik den iskolde sved til at briste 
ud af hver pore , skønnede hun , at her var intet 

andet for hende at gøre end at bie , til den sidste 
nattevagt var omme . 
Et andet billede påtrænger sig hendes erindring 
med den livets brutale kraft , der stiller døden og 
hvad dødens er i skygge . 
Det er billedet af et af sundhed og liv struttende 
barn med en forviltret masse af røde krøller 
omkring et ansigt , som på dette tidspunkt aldrig 
var rent , og hvorfra et par store , lyse barneøjne 
skinnede hende spørgende og fjendtligt i møde . 
Det var husets eneste barn , den treårige 
Annina . 
Det barn var alle vegne , thi intetsteds måtte 
det være . Sneg det sig ind i sygeværelset , hidlokket 
af moderens Hosten og stønnen , manglede 
det aldrig , at Caroline , straks efter at hun havde sat 
det udenfor døren , hørte den sjuskede enepige — 
Carolines fjende fra det første øjeblik af — med 
skingrende røst formene det adgang til de lavere 
regioner , hvor hun herskede enevældigt . Og gav 
så Hosten endelig den syge lidt fred , så der var 
håb om et stakket blund , hørte man den lille som 
en fredløs ånd husere ude på trappegangen , der 
forbandt husets to etager med et par småhummere 
i hver . Eller hun satte sig på trappen lige udenfor 
sygeværelset og fortalte sig selv historier under 
pludselige udbrud af latter og sære lyde , som 
Caroline syntes ikke hørte et menneskeligt væsen til . 

et underligt barn ! Ikke en dråbe af det gode , 
solide hassingske blod flød i dets årer ! 
Tit måtte Caroline mindes brudstykket af en 
samtale , hun havde opfanget den dag , hun kom med 
dampskibet til England . 
Da hun rejsefærdig til jærnbaneturen til west 
hartlepool , som hun skulle foretage i følge med sin 
beskytter , kaptajnen , trådte ind i rygesalonen på 
dækket , fandt hun ham i højrøstet samtale med 
nogle landsmænd og kammerater . En af dem udbrød 
med kraft , idet hun åbnede døren bagved ham : 
« det var satan til Karl ! Om det gik gennem 
ild eller vand , var ham lige meget , blot skuden holdt , 
og han fik sin vilje . Der var vist ikke ret mange 
mand om bord , som havde gjort mere end en rejse 
med ham . » 
« ja , gud bedre det ! »  lød en anden dyb stemme 
med et støt tonefald —  « var det blot skuden , han 
havde sat til ! Men konen , den lille stakkel , så 
ikke ud , som om der var meget vejr tilbage i hende , 
da hun endelig fik landlov . Det er synd og skam 
af en mand at misbruge en kvindes kærlighed og 
mod , som han vistnok misbrugte hendes . Fruentimmer 
passer nu engang ikke til at færdes ene til 
søs iblandt os andre rå mandfolk . De trænger til 
hinanden . » 
I det samme fik kaptajnen øje på Caroline og 
skyndte sig at forestille hende som  « kaptajn hjelms 

svigerinde »  , hvorpå der efter en trykkende pause 
fulgte et almindeligt opbrud . 
Sikkert var det denne mands natur , barnet havde 
taget i arv . Det havde sandelig intet tilfælles med 
den lille Alf , der bragte solskin til stuerne hjemme 
på frisdal . 
Jo , et mindede om moderen : disse ville udbrud 
af kælenskab , som Caroline altid havde følt sig så 
uhyggeligt berørt af , som var det eneste , der havde 
stødt hende hos hendes yndling . Men hos denne 
grimme , rødhårede unge , antog det en så utækkelig 
form . 
Det trådte tydeligt frem en dag ganske kort før 
Annas død , da hun var mindre lidende end ellers og 
havde ytret ønske om at se barnet . Efter strengt 
pålæg fra Carolines side om at være ganske stille , 
havde hun derfor fået lov til at være lidt inde hos 
moderen . 
Først stod hun længe ubevægelig henne ved 
sengen , hvor moderen lå og halvblundede , og stirrede 
på hende med et alvorligt og betænksomt udtryk 
i de store , runde barneøjne . Men da den syge 
så pludselig slog øjnene op og rakte hånden ud 
imod hende , mens et smil lyste op i de indfaldne 
træk , lagde hun sig med et dumpt udbrud ind 
til hende . Caroline trådte til for at fjerne hende , 
men et bedende udtryk i søsterens øjne standsede 
hende . 
En stund lå moder og barn tæt sammenklyngede 

i stille , inderlig omfavnelse , medens den 
syge med en stemme , svag som et åndepust , tilhviskedee 
det ømme , afbrudte ord . Men da omsider 
den tynde , gulhvide hånd mat sank ned fra de røde 
krøller , løftede Caroline barnet op fra lejet . Det 
så på hende med et fjendtligt udtryk i de duggede 
øjne uden dog at gøre modstand , da hun ville 
bringe det bort . 
Men da lød det fra sengen så bønligt : —  « å , 
lidt endnu ! » 
Under fortsatte , hviskende formaninger om at 
forholde sig fuldstændig rolig , anbragte Caroline den 
lille på en stol henne ved vinduet med tilhold 
om at more sig med at se ud på gaden . 
Men da Annina , der idelig vendte sig om efter 
moderen , på ny opfangede hendes blik og smil , betoges 
hun af en formelig henrykkelsesrus . Hun 
trippede uroligt på stolen , hvor hun stod , og tilkendegav 
i afbrudte sætninger og med gradvis stigende 
begejstring sin tilfredshed med , hvad der 
foregik i den øde gade . Til sidst skreg hun med høj 
røst : 
« dejlig vogn ! Dejlig mand ! » 
Caroline ilede til og tyssede på hende ; men før 
hun var kommen sig af sin forundring over , at denne 
lovprisning gjaldt en laset sjover , som trak af sted 
med en vogn fuld af gammelt skrammel , var barnet 
med lynets hurtighed gledet ned fra stolen og 
snurrede som en top rundt på gulvet , klappende i 

hænderne , mens krøllerne stod i et Brus omkring 
hovedet på hende . 
« dejlig Nina ! Dejlig mor ! »  jublede hun , og 
ravende som en drukken tumlede hun hen til sengen 
og kastede sig med et glædesskrig ind til moderens 
bryst , hvorved massen af krøllerne vældede ud over 
den syges ansigt og betog hende vejret , så hun fik 
et voldsomt hosteanfald . Caroline ilede til og rev 
barnet til side . Men idet hun ublidt skubbede det 
ud af døren , vendte det sig om og bed hende dybt 
i hånden , så det sved længe efter . 
Igennem den syges våndefulde Hosten lød barnets 
skrig ude på trappegangen , hvor det havde 
kastet sig ned og lå og huggede med hælene 
i gulvet , ude af sig selv af ophidselse , medens 
tjenestepigens skændende røst lød nede fra køkkenet . 
Det var sidste gang , Annina så sin moder . 
Efter dette forfærdelige hosteanfald gik det rivende 
ned ad bakke med Anna . Der kom en 
uro over hende , som forfærdede Caroline , og som 
hun gerne havde givet alt for at kunne lindre . Men 
hun stod afmægtig overfor denne kval , som åbenbart 
havde sin grund i noget bestemt , der lå den 
syge på sinde , og som det var hende umuligt at 
få fremført . De to sidste døgn al Annas liv var 
det forfærdeligste , Caroline havde oplevet . 
Hun stod overfor en gåde , som det gjaldt liv 
og død om at få løst , eller i alt fald fred i 
døden for hendes eneste elskede . Hun så de lange , 

tynde fingre på den før så yndige hånd , som 
vielsesringen foi længst var gledet af , famle i afmægtige 
greb i lagenet , mens de blanke øjne 
stirrede på hende med et hjælpeløst udtryk , og 
læberne skiltes uden at kunne få udsagt det 
vigtige ord . Hun bøjede sig vel de tyve gange 
ned over den elskede syge og lagde øret tæt ind 
til de stive sprukne læber . Men alt , hvad hun fornemmede , 
var et åndepust , svagt som det svageste pust 
i sivet . 
Ude af sig selv forsøgte hun selv at løse gåden . 
Hun sagde med en stemme , som fortvivlelsen gjorde 
ru og hård : 
« jeg skal nok sørge for barnet . » 
Men der kom ingen fred over den døende ; blot 
større uro . 
Endelig , den anden nat , sank Anna hen i en 
døs , som varede i et par timer . Det var en husvalelse- 
Caroline sad ved sengen , stiv som en billedstøtte , 
angst for ved den svageste bevægelse at forstyrre 
denne hårdt tiltrængte hvile . 
Pludselig slog Anna øjnene op . Blikket var 
roligt . Hænderne rørte sig ikke . Læberne skiltes 
ad , og i nattens tysthed hørtes tydeligt de langsomt 
udtalte ord : 
« han var god imod mig ! » 
1 det samme for en purpuriling hen over det 

gustne ansigt , og før læberne fik lukket sig over 
den hellige løgn , vældede en blodstrøm ud over dem . 
Caroline løftede hende op , for at hun ikke skulle 
kvæles i blodet . Men hovedet faldt tungt tilbage . 
Søsteren var død . 
Mens hun stod som forstenet og stirrede på det 
livløse legeme og det blodplettede leje foran hende , 
steg der en forfærdelig vrede op i hendes sind . 
Med tunge skridt — hun fornemmede benene som 
støtter under sig — vaklede hun hen til kaminen , 
på hvis hylde der stod et portræt . 
I de to måneder , hvor hun så at sige dag og 
nat ikke var veget fra dette værelse , havde hendes 
blik skyet det . Nu tog hun det ned og betragtede 
det opmærksomt . 
Det var brystbilledet af en sjælden smuk mand 
med karakteristiske , stort skårne træk , der vidnede 
om snilde og ubøjelig viljekraft og mod . 
Caroline følte det til sidst som glødende jærn 
mellem sine hænder og slængte det fra sig ned i 
det flammende kaminbål 
med et brag splintredes det i heden , og nogle 
stykker sprang klirrende hen ad gulvet i det stille 
rum . Caroline for sammen og så hen til sengen , 
hvor den døde lå , stiv , med opadvendt ansigt og 
hænderne knyttede fra den sidste hårde kamp , så 
knoerne skinnede hvide . 
I den stund lagde der sig som en skorpe af is 
om hendes hjerte . Ung havde Caroline Hassing aldrig 

været , men det var en gammel kvinde , som 
kort tid efter stævnede hjem over Nordsøen sammen 
med et barn med et par store , forundrede øjne i et 
skinnende rent ansigt , og to bitte små strittende 
røde fletninger , omviklede med sorte bånd . 
I lasten stod kisten med den døde . Hun skulle 
ikke hvile i det smudsige , røgindhyllede land . Nej , 
tusinde gange nej . I familiebegravelsen på landsbykirkegården 
ved frisdal skulle hun ligge imellem 
deres faders gravhøj og den strimmel jord , hvor 
Caroline selv engang skulle sænkes ned , hvor klokkerne 
i den hvidkalkede kirke — den , der var forbleven 
Caroline Hassings personlige ejendom — ved 
gry og i kvæld kunne tone fred ud over den 
trættes sidste leje . 
Gennem den tilstødende spisestue , hvor vinduet 
stod åbent , hørtes nu taktfaste hovslag nede fra 
gården . 
Jomfru hyltoft næsten slængte sytøjet fra sig , og 
straks efter hørtes hun istemme en af de enetaler , 
der virkede som en sikkerhedsventil for hendes 
snakkesalighed , uden hvilken hun vist ynkelig var 
forkommen i samværet med sit fåmælte herskab . 
« å , sikken en mand ! Ja , er det ikke det , jeg 
siger , den mand er der ikke magen til ! — og slet 
ikke stolt ! — enten det så er borgmesterinden 

eller en anden en , han møder på gaden , så hilser 
han lige venligt . Han kender såmænd ingen forskel 
på , hvem der er hvem . — og hans unge frue 
er lige sådanne . En sand guds engel er hun med 
sit milde ansigt og de dejlige krøller ! At se de to 
mennesker gå tur med hinanden og se så lykkelige 
ud — det kalder jeg ægteskab , sådan , som Vorherre 
selv har indstiftet det ! — så nydelig han dog sidder 
der og holder på barnet ! — å »  , — stemmen 
slog pludselig om i Jammer —  « hun har det snavsede 
forklæde på ! — jeg sagde dog til hende om 
at skifte ! — og hatten har hun slængt fra sig nede 
ved vandtruget ! — gud fader , frels os , hvad det 
barn rakker af sig ! — jøsses ! — aftensmaden ! » 
Dette sidste udbrud fremkaldtes af kirkeklokkerne , 
som nu ringede aftenfreden ned over 
byen . 
Lidt efter at jomfru hyltoft var forsvunden ud 
i køkkenet , hørtes ujævne barneskridt ude på 
trappegangen , to , tre trappetrin ad gangen og så 
et hop , og ind i dagligstuen stormede Annina hjelm , 
ladende døren åben på vid gab efter sig . 
« jeg har redet med ritmesteren — otte gange 
op og ned ad gården ! »  råbte hun åndeløs , henrykt . 
 « og i morgen skal vi ride tolv gange , har 
han sagt . — 1 aften havde han ikke tid til mere 
— — han sagde — — — » 
« han sagde vel , at det er meget ubeskedent af 
dig sådan at stå og hænge efter ham hver evige 

dag . Synes du , det er passende for en stor pige 
på ti år ? Kan du dine lektier til i morgen ? » 
« ja , jeg kan ! » 
« og hjemmestrikningen ? » 
Tungerapheden glippede fuldstændigt . 
« vil du så straks sætte dig til at strikke dine 
syv omgange , så vi ikke skal have dig siddende 
oppe efter tetid . — men først går du ned og 
henter din hat . » 
« hatten ! » 
Annina fører hånden op til det sted , hvor den 
burde sidde , men får kun fat i et hårbrus , der 
står næsten lodret op fra hendes pande . 
« du kan finde den nede ved vandtruget — — 
du ser rædsom ud ! — luk døren efter dig ! » 
Caroline Hassing sender et yderst misfornøjet blik 
efter en tyk , rød hårpisk i opløsningstilstand , idet 
dens ejerinde stækket lister ud ad døren , grundende 
over det altid tilbagevendende spørgsmål : 
« hvorfra ved tante Caroline dog alting ? » 

i 
ritmesteren boede i nabohuset , men han havde 
sin stald med tilhørende sadel- og kuskekammer i 
cancelliråd Larsens ejendom , hvor frøken Hassing 
havde boet på første sal i forhuset , siden hun 
flyttede til byen . 
1 stalden , hvor der herskede en mønsterværdig 
orden og renlighed , var der tre spiltov . 1 de to 
stod ritmesterens heste , Frits og Milo , i det tredje , 
det ved siden af Milos , stod Anninas ganger , Ajax . 
Frits var en stærktbygget fuks med lys manke 
og hale , hvide sokker , et par øren , som aldrig var 
i ro , og et ondskabsfuldt blik . 
Milo var en jysk hest af aller bedste slags , 
kraftig og dog fin af form , blankbrun , med en hvid 
sok på det højre forben og en stjern i panden . 
Dens fromme sind lyste ud af et par store , rolige 
øjne . 
Ajax var også af jysk afstamning og hverken 
mer eller mindre end en forsvarlig kæp , som Annina 
havde fundet på en af sine udflugter til det nærliggende 
anlæg og straks bemægtiget sig . Ord skildrer 

ikke jomfru hyltofts følelser , da hun en smuk 
sommereftermiddag , just i den time , da byens aller 
bedste godtfolk var ude for at samle appetit til 
aftensmaden , i sit reflexionsspejl fik øje på Annina , 
som højt oppe i gaden kom stolt ridende hjem på 
sit bytte midt ude på kørebanen og med et flot 
sving drejede ind ad husets port , med kæppen 
strittende bagud under de stumpede skørter . 
Hans , ritmesterens oppasser , havde med et par 
snit skåret nogle hak i den ene ende af den . 
Derved opnåedes den dobbelte fordel , at der blev 
forskel på ajax’ hoved og hale , og at sejlgarnet , 
hvormed den stod bunden , ikke gled på den glatte 
bark . 
En bedre hestepasser end hans fandtes ikke i 
Miles omkreds , og Annina tog ham i alle måder 
til rettesnor i sin færd overfor Ajax . 
Hans var Anninas fuldtro ven . 
Om sommeren , så såre hun er klædt på , og 
inden hun selv har drukket sin mælk , er hun nede 
i stalden , hvor hans , iført sin lange Bajs kittel , 
allerede har gjort ryddeligt efter natten og nu er 
ved at lægge sidste hånd på striglingen af den 
hest , som på slaget syv skal stå rede til sin 
herres morgenridt . 
Når hun så af foderkisten , af hvilken hun af 
ritmesteren har fået lov til at forsyne sig i fuldeste 
mål til ajax’ behov , har hentet den et kraftigt 
kernefoder , er hans , hvor travlt han end kan have , 

dog altid villig til at forlade sit arbejde for at anbringe 
en tot hø i hækken over krybben , som den 
lille pige ikke selv kan nå op til . 
Og når hun efter endt skolegang atter indfinder 
sig i stalden , modtager han hende ufravigelig med 
den samme velkomsthilsen , der ledsages af et skælmsk 
blink i de ærlige lyseblå øjne : 
« det var vel , hun kom , bette Nina , hjaxen har 
afædt ! » 
Virkelig er krybben tom , og høet forsvundet af 
hækken ! 
Om aftenen skal Annina nok passe ikke at 
mangle ved vandingen . 
Der står de alle sammen på rad nede ved vandtruget : 
hans midt imellem begge dyrene , og ved 
siden af Milo Annina med Ajax . 
Når hestene tre gange har vraget vandet , 
sætter toget sig atter i bevægelse tværs over gårdspladsen 
og forsvinder ind ad stalddøren . Forrest 
går den fromme Milo med grimeskaftet slængt over 
halsen , så kommer hans trækkende med Frits , og 
til sidst Annina med Ajax . 
Milo var Anninas kæreste ven på denne jord . 
De to forstod hinanden . Utallige var de solide rugbrøds 
rundtenommer , som hun ved Stines hjælp 
bjærgede fra tantens spisekammer , og den omstændighed , 
at der forsvandt hugget sukker i pundevis 
fra jomfru hvltofts helligdom , krydderiskabet , stod 

også i nøjeste sammenhæng med Anninas alle hensyn 
besejrende omhu for sin firbenede ven . 
Intet under derfor , at den altid modtog hende 
med en lydelig glædesvrinsken , når hun smuttede 
ind ad stalddøren med den sammenfoldede buserunne 
struttende af tyvekoster , og at den med klog 
forsigtighed flyttede sig til side , for at den lille pige 
trygt kunne gå op i båsen til den . 
Mens Milo med varsomhed tog brødhumplerne 
og sukkeret af den smalle barnehånd med de lange , 
trinde fingre , stod Frits inde i sin bås med løftet 
hoved og så til med lumske , begærlige øjne , mens 
den huggede med forbenene og lod en kort , gryntende 
lyd høre . 
« tøv lidt , bette Nina ! Det er synd i ham , 
frisse ! »  sagde så hans og trådte til med udstrakt 
hånd , hvori hun nølende nedlagde sin sidste humpel 
brød og det mindste stykke sukker . 
Mens hans bragte Frits dette tarvelige offer , 
udførte Annina sit kunststykke , som bestod i at 
smutte under Milos bug til den anden side af spiltovet . 
Der dukkede hun op lige ved hans . 
« god dag hans ! Gæt , hvordan jeg er kommen 
her ! » 
« var sig , bette Nina ! » 
I et nu var hun ad samme vej tilbage igen . 
Så fløjelsblød Milos mule dog var ! 
Annina kyssede aldrig sin tante , aldrig jomfru 
hyltoft eller nogen af sine skolekammerater . Men 
, * 

Milo kyssede hun de tusinde gange lige midt på 
mulen , der hvor den blev ganske lysegrå og var 
allerblødest , mens hun tilhviskedee den de kærligste 
ord . 
Milo tog godt imod det alt sammen . 
Men hvad den særlig fandt behag i , det var , 
når Annina med pegefingeren skrev på dens mule . 
Så stod den ganske stille med ludende hoved 
og missende øjne og så umådelig kælen ud . 
Når det onde sind kom op i hende , det , tanten 
en gang til barnet selv i vrede havde kaldt 
« det svenske blod »  , så var der kun en , der forstod 
hende , og det var Milo . 
Det var så underligt , det , med det onde sind . 
Ja , tanten havde bestemt haft ret , det stak hende 
i blodet ! 
For tit kom det op i hende næsten helt uden 
grund , i skolen t . Eks . midt i en leg med kammeraterne , 
blot en af dem kom til at røre lidt ublidt 
ved hende eller sagde noget , der mishagede hende , 
selv om det slet ikke kom hende ved . Somme tider 
kom det endog over hende , når hun var ganske ene i . 
Og ikke tænkte på nogen ting . 
Så var det , som om der pludselig skød noget 
håardt op i hende , noget virkelig håndgribelig hårdt 
noget , som gjorde , at hele hendes person ligesom 
stivnede , mens hænderne knyttede sig i trods imod 
en fjendtlig magt , der ville tvinge hende til noget , 
som hun for ingen pris ville . Stødvis og tungt 

brast ordene så ud af hende , altid de samme :  « det 
gør — — jeg — — aldrig ! Aldrig ! » 
Værst var det dog , når det skete i skolen , thi 
det gjorde så forfærdelig ondt og bragte hende 
næsten i raseri , når kammeraterne lo af hende og 
sagde , at hendes øjne blev så store som tekopper , 
når hun blev vred . Eller når tanten så på 
hende med dette udtryk af kold foragt , der altid 
fik hende til at mindes de grusomme ord  « det 
svenske blod »  . 
Det bares hende for , at der engang , da hun var 
en ganske lille en , og på et helt andet sted , havde 
været nogen , som i sådanne øjeblikke havde taget 
hende i favn og klappet hendes hoved med bløde 
hænder og hvisket kærlige ord til hende . Og så 
var det stive veget bort , og noget vidunderlig blødt 
kommet i stedet , og hun var blevet så glad . 
Men det havde vist ikke været noget virkeligt ; 
det var blot noget , hun længtes efter ! 
Å , som hun tit kunne længes efter noget , der 
var blødt og varmt og ville tage hende ind til sig ! 
Men ingen måtte vide det , uden Milo . 
Somme tider , når ritmesteren var ude at ride 
på Frits , og hun vidste , at hans ikke var der , 
listede hun sig ind i stalden til den . 
Blot dens vrinsken , når hun åbnede døren , 
var en fest ! 
Når den havde snuset til hendes buserunne og 
forvisset sig om , at der intet festmåltid vankede den 

dag , gav den sig atter i lag med krybbens dagligkost , 
mens barnet stod tæt trykket ind til den med' 
kinden mod dens glatte , varme skind . Af og til 
gik der en nervøs skælven gennem dens store krop . 
Så løftede hun hovedet og klappede den med kærlige , 
beroligende ord . 
Når krybben var tømt , vendte Milo hovedet 
om imod hende og så på hende med sit fromme , 
rolige øje . Med fordoblet inderlighed klyngede hun 
sig da ind til den og rakte armene op om dens 
bringe . Så kunne den vende hovedet så langt 
om til siden , så den lille pige næsten stod omsluttet 
af dens Hals . 
Å , som Milo dog var varm og blød , og som 
hun elskede den ! 
Med overkroppen slængt ud af dagligstuevinduet 
formelig jog Annina med øjnene på tanten og jomfru 
hyltoft , som begav sig til højmesse i deres 
nyligt opfriskede sommertøj . Da de to så forskellige 
skikkelser , den ene lille og vims og ujævnt 
trippende , den anden høj og statelig trods dens stive 
kantethed , var slugt af snævringen af gaden , trak 
hun vejret let ved tanken om , at hun nu i et par 
timers tid kunne gøre , hvad hun ville . Thi af den 
byge af formaninger , jomfru hyltoft havde udøst 
over hende , mens hun rustede sig til tempelvandringen , 

var ikke en dråbe bleven hængende i 
Anninas erindring . Troldbunden af forventningen 
om alt , hvad hun skulle opleve , når hun vel var 
på sin egen Boldgade , havde hun bogstavelig talt 
kun været åndelig nærværende i et flygtigt sekund : 
da lyset fangedes af guldsnittet på salmebogen , 
som jomfru hyltoft tilligemed et sirlig sammenlagt 
lommetørklæde holdt i den hånd , hvormed hun 
med en huldsalighed , der røbede , at nu var også 
den rette højtidsstemning anlagt , tilvinkede hende et 
endeligt farvel henne fra døren , med de ord : 
« lad mig så se , at Annina er en rigtig god 
og fornuftig lille pige og husker alt , hvad jeg har 
sagt dig ! » 
Hvorpå hun skyndsomst ilede af sted for at 
indhente sit herskab , der allerede var lidt nede ad 
gaden . 
Som en stormvind for Annina gennem stuerne , 
ladende dørene på vid gab efter sig . De hvide 
Gardiner for vinduet , hvor hun havde stået , løsnede 
sig fra de brede , mat forgyldte gardinholdere , og 
svævede , bårne af gennemtrækken , sagtelig ind i 
i stuen , som for at holde det viltre barn tilbage . 
Køkkenet og spisekammeret var tomt . I pigekammeret 
var der heller ingen . Da hun stod i 
gårddøren nedenfor køkkentrappen , vidste hun grunden . 
Thi hen over den mønsterværdigt fejede gårdsplads 
lød harmonikatoner fra skomager Mogensens 
stue i baghuset . 

da Annina på vejen til stalden kom forbi det i 
lave vindue , så hun hans , lyseblå fra top til tå , 
trone på bordet indenfor med huen skudt langt 
bag ad nakken . Det skikkelige mutte ansigt , der 
var bøjet over instrumentet , som de arbejdsvante 
hænder varsomt trak ud og ind , så helt skummelt 
ud , ildrødt og svedigt , som det var , og med munden 
truttende langt ud , af den umage , han gjorde sig . 
Foran ham stod , hver med sin spølkum kaffe i 
hånden , madam Mogensen og frøken Hassings 
Stine , lyttende til med andægtig beundring . Idet 
Annina smuttede forbi , rakte hun en solid rugbrøds 
endeskive , som hun havde rapset i spisekammeret , 
i vejret med en forklarende håndbevægelse hen 
imod stalden . Stine nikkede med et samstemmende 
grin . 
Til tonerne af  « Danmark dejligst Vang og vænge »  , 
som bedre kunne været anvendt på ordene  « gå 
nu hen og grav mig graven »  , så inderlig sørgmodig 
lød de i det langsomme tempo , hvori de blev 
foredraget , galoperede Annina lidt efter over gården , 
men stod af i porten , ihukommende det løfte , 
jomfru hyltoft havde afæsket hende , aldrig tiere at 
sætte familiens ære til ved at vise sig til hest på 
gaden . Skønt solen brændte på kørebanens ujævne 
stenbro , søgte hun dog ikke ind på det fortov , 
der lå i skygge . Det havde været en hån imod 
Ajax , som hun trak efter sig ved tømmen . Heller 
ikke , da hun var kommen forbi det sidste hus i 

gaden og følte sig løst fra sit løfte , benyttede hun 
gangstien , der var  « kun for gående personer »  , men 
holdt sig midt ude på landevejen . 
Af sted gik det i jævnt luntetrav hen ad den 
solhede landevej . Af og til så hun sig tilbage og 
smilede tilfreds ved synet af den beskedne støvsky , 
Ajax rejste bag dem . Et stykke fra byen bøjede 
hun af til højre og fulgte nogle smalle vognspor , der 
blev talrigere og dybere , indtil de mundede ud på 
en plads foran en mægtig grusgrav , der var skåret 
dybt ind i den største af de bakker , som i en halvkreds 
lukkede for den vestlige og nordre side af 
dalen . Mod øst hegnedes den af en række stive 
popler foran et stendige , grænseskellet for plantagen 
vest for byen . 
Ved et af disse træer gjorde Annina holdt og 
sneg sig forsigtigt om bagved det . Her knælede hun 
ned på grønsværet og skuede lige ind i fire vidt 
opspilede gab , som virrede op imod hende fra en 
fuglerede ved roden af træet . 
« se her , hvad jeg har til jer ! »  hviskedee hun , 
idet hun af lommen fremdrog et kræmmerhus med 
stødt Melis , bjærget fra strøsukkerskålen , som jomfru 
hyltoft inden kirkegangen havde beredt til middagsbordet . 
Da sukkeret var ligeligt fordelt mellem slughalsene , 
tog den lille pige sæde på en sten foran 
grusgraven . 
En søndag formiddag , når ingen drømte om 

at hente grus herude , var denne plet som en lukket 
verden . 
Som det var at sidde der og lade sig gennembage 
af solen ! 
Poråret havde været barskt og blomsterfattigt . 
Uger igennem havde østenvinden raset hen over 
landet . Men så en skøn dag — i forgårs eller 
dagen forinden — havde den pludselig ført varme 
med sig , båret sommer i by og over land . Og 
nu sporedes den kun som svage pust , der strøg hen 
over det unge , blanke græs og fik de tusinder 
af nyfødte blomster til at nikke på deres sveje 
stilke . 
Hele den søndre skrænt af skovbakken var grøn . 
Annina havde nikket op til den , da hun nys red der 
forbi . Selv poplerne her ved diget havde udfoldet 
deres blade , der skinnede som kobberskillinger mod 
himlens dybe blå . 
Gud ved , hvor tit jomfru hyltoft havde forudsagt , 
at vi fik aldrig sommer i år ! Ikke blot børnene , 
men også vejret havde helt forandret sig , 
siden hun var ung . 
Nej , børnene var naturligvis ikke som dengang . 
Alle var jo enige om , at blev værre og værre 
med tiden . Men sommer var det nu alligevel blevet , 
hvad hun så sagde ! 
En klukkende barnelatter lød hen over dalen . 
Og svalerne , hendes venner , som de havde 
travlt ! 

øverst oppe i grusgraven i det faste lerlag 
havde hundreder af digesvaler deres reder . Annina 
fulgte med øjnene deres lette flugt . Snart tegnede 
de sig mørkt mod den klare luft , snart lyste solen 
på deres lyse underkrop , når de i pilsnare vendinger 
med korte , skarpe skrig snappede deres bytte . 
Ud og ind gled de ad de runde huller , hvor ungerne 
lå indenfor med opspærret gab og ventede 
på føden . Der var sikkert unger bag hvert eneste 
lille hul deroppe ! Hvor mange kunne der vel være 
i sådan en rede , og hvordan så de mon ud  ? 
Annina havde tit forgæves prøvet på at kravle 
derop . Måske kunne det lykkes hende i dag , 
pinsesøndag , søndagen frem for alle ! 
Hun tog et godt tilløb og formelig stormede 
skrænten . Nej ! Endnu en gang •— og en gang til ! 
Nej , gruset veg stadig under hendes fødder , og 
hun tumlede tilbage . Jo stærkere fart , des dybere 
grus . Så måtte det vel opgives for i dag . Hun 
havde jo også fået rent på fra inderst til yderst . 
Men en lørdag eftermiddag , inden skiftet næste 
morgen ! Med et suk skød hun skoene af og tømte 
dem for grus . 
Men en trilletur måtte hun have sig , inden hun 
gik videre . 
Hurtigt var hun oppe på Toppen af den højeste 
af bakkerne . Her lagde hun sig ned og lod sig 
sidelængs trille ned ad skrænten . En lystig leg 
var det . Den bakke var som ingen anden ; ikke en 

sten , ikke en træstub hemmede farten . Syv gange , 
det var tallet . 
Og så hen efter Ajax og op på skovbakken ! 
Der var dog allerdejligst og frygtelig meget at se 
efter netop i dag . Og hun måtte være hjemme 
aller , aller senest klokken fem minutter i et for 
at få håret glattet og hænderne vaskede inden 
middagen . 
— — — — hun havde været alle vegne , afsøgt 
hver plet , hver lønlig krog i det lille anlæg , 
som i virkeligheden ikke var stort andet end to mod 
syd og øst beplantede bakkeskrænter . 
Øst ude lå et par større lystanlæg , hvortil der 
tidlig og silde valfartedes af byens bedre og bedste 
godtfolk , med og uden madkurve , især de dage i 
ugen , da regimentsmusikken spillede derude . Men 
her kunne Annina tulle om halve dage ad gangen 
uden at møde andre end højst et ungdommeligt par , 
der armomslyngede og hviskende hemmelighedsfulde 
ord gled hen over de smalle gangstier uden at ænse 
den lille pige , som stod og stirrede efter dem med 
ærbødigt forundrede øjne , eller nu og da en pjaltet 
vagabond , hvis mulige nærgåenhed hun i al troskyldighed 
afværgede med et venligt og frimodigt 
goddag . 
Hun havde set til alle sine fuglereder og opdaget 
flere ny . 
Imellem granerne på den østlige bakkeskrænt 
havde hun dvælet længe . Der var så dejlig svalt . 

tystheden og dunkeiheden næsten overvældede hende 
i modsætning til den summen og kvidder og al den 
soltindrende pragt , som hendes øren og øjne nys 
havde inddrukket . Foden kunne knap vinde fæste 
på det lag af fældede nåle , som dækkede jorden . 
Hun satte sig på hug ved en af de store myretuer 
og iagttog myrernes travle færd , den , der ikke 
kender forskel på helligt og søgnt . 
Så stille sad hun , at kaninerne , som var til 
huse her og så sky , at den ringeste støj jog dem 
ind i deres huler , kom hende så nær , at hun kunne 
se dem plirre med de rødkantede øjne . Hvor komiske 
de dog var i deres fjottede travlhed uden 
mål og med , så helt ulig myrernes ! Annina kunne 
til sidst ikke bare sig længer , men brast ud i en høj 
latter . Alle de lange øren stod ret i vejret ; alle 
de hvide kroppe krummede sig til Spring ! Hun 
klappede i hænderne : af sted for de med lynets 
fart og forsvandt i deres huler . Så rejste hun sig 
op og løb videre . 
Op til diget langs med den øverste gangsti 
havde hun styret sine skridt . 
Et vidunder af liv og blomsterpragt var dette 
dige , beskinnet af sol fra øst og syd og i læ for 
vestenvinden . 
Der ringlede hundreder af blåklokker på deres 
tynde stilke blandt klynger af ville nelliker og stifmoderblomster , 
purpurfarvede valmuer , knejsende 
kongelys og sødtduftende snærrer , omsværmede af 

sommerfugle og honningsøgende bier , hvis brummen 
lød som en misfornøjet tyssen ad græshoppernes 
overstadigt skingrende musik . Og under det hele 
virkede den ville snærle den vidunderligste bund 
med sine skinnende hvide eller af det sarteste rødt 
overåndede blomster — jomfru Marias særkeærmer 
hed de med rette . 
Endnu var denne herlighed kun i sin vorden ; 
men før nogen vidste et ord derom , ville den være 
der . Annina huskede det alt sammen fra i fjor og 
fra sommeren forinden . 
Ør af henrykkelse over det , som var , og det , 
som stundede til , havde hun så med et jubelråb 
taget diget med storm og trængt sig gennem det 
tætte krat af nyplantninger hinsides det . Nåle- og 
løvtræer stod her i bestemt orden . De sidste var 
noget tilbage i væksten og bar endnu det skærmende , 
fjorgamle løv . Men granerne stod med lysegrønne 
silkedupper for enden af hver bitte lille kvist og 
var blevet deres knejsende topskud højere end 
Annina . 
Så var hun nået ud til bænken i den vestlige 
udkant af skovbakken , hvorfra man så langt ud 
over landet . Hed , lidt træt men salig , lå hun nu 
der , så lang hun var , på ryggen i græsset med 
nakken hvilende på de sammenslyngede arme og 
fulgte med øjnene lærkerne , der syngende steg op 
fra deres reder på Marken udenfor , højt op imod 

himlen — jublende takkebudbringere fra den vårsmykkede 
jord ! 
Det var , som om denne vidunderlige vellyd lod 
stilheden fornemmes endnu dybere . Annina havde 
ligget længe og glemt alt for blot at stirre og lytte , 
da en skærende lyd fik hende til at fare sammen . 
Hun rejste sig overrende og lyttede . Den holdt stadig 
ved ; snarere kom den nærmere . 
Nu vidste hun , hvad det var ! Det var en vogn , 
som arbejdede sig op ad den lange bakke på 
landevejen nord for byen . Rimeligvis var der lagt 
skærver på vejen . Det var dem , hjulene skar 
igennem . 
Øjnene , som under hendes lytten havde været 
fæstet på bænken , stod pludselig stive af rædsel : 
skyggen , den kastede , var lang og faldt i østlig retning ! 
Det måtte være sent , i alt fald var klokken 
over et . Meget over et , tog Annina det sandhedens 
mod at indrømme for sig selv . 
I et Spring var hun oppe , greb Ajax og hatten , 
som lå henslængt i græsset , og ilede hjem . 
Idet Annina hurtigt smutter ind ad porten , 
bliver hun grebet og løftet i vejret af et par stærke 
arme , og en venlig stemme siger : 
« ej , ej ! syntes jeg ikke nok , jeg savnede Ajax 
oppe i stalden ! Hatten bag ad nakken ! Det kan 
jeg lide ! I to har nok taget jer et ordentligt trav 
hjem ! » 

« vil de ikke være så god at sige mig , hvad 
klokken er ? » 
« klokken »  — ritmesteren sætter hende varsomt 
ned og trækker uret frem . —  « klokken mangler 
akkurat otte minutter i seks . » 
Han ænser ikke barnets bestyrtede udtryk , thi 
i det samme træder hans hustru , som han står og 
venter på , til i spaseredragt . 
« se her , Emilie , kan jeg præsentere dig en af 
de dristigste ryttersker i — — — lad os nøjes 
med at sige Jylland . » 
Hun nærmer sig og siger et par venlige ord til 
barnet , som står og rykker febrilsk i ajax’ tømme 
og stirrer på hende med øjne , hvoraf den onde 
samvittighed lyser . 
Den unge kone , som ikke bryder sig stort om 
børn og har ondt ved at forstå , hvorfor hendes 
mand just har kastet sin kærlighed på dette kejtede 
og mutte pigebarn , lader , som om en kuldegysen 
pludselig gennemfør hende og siger : 
« her er en forskrækkelig træk i denne port ! » 
« kære , det tænkte jeg ikke på ! Kom , lad os 
skynde os herfra ! » 
Og med armen om hendes liv tvinger han hende 
hurtigt bort med sig uden at have så meget som et 
nik tilovers for sin lille veninde . 
Da Annina lister op ad hovedtrappen , synes hun , 
at det er ikke pinsedag længer . 
Med uvant stilfærdighed åbner hun dagligstuedøren 

og glider indenfor . Der sidder tanten og 
jomfru hyltoft hver ved sit vindue , sidstnævnte alt for 
optagen af igennem vinduesspejlet at følge ritmesterens 
på deres vej ned ad gaden til at mærke 
Anninas indtrædelse . Men frøken Hassing lader strikketøjet 
falde ned i skødet og måler pigebarnet , som 
er blevet stående henne ved døren , med et så 
koldt foragtende blik , at hun formelig stivner derved . 
Et øjeblik hersker der den dybeste stilhed i værelset , 
som på en for Annina såre uhyggelig måde 
afbrydes af seks fuldtonende slag fra det tempelformede 
på chiffoniéren . 
« ih , du min gud og skaber ! »  udbryder jomfru 
hyltoft , som i det samme vender sig om —  « er 
barnet kommet dumpende ned fra skyerne ? » 
« nej , hun er steget op fra rendestenen , »  svarer 
frøken Hassing . 
« ritmesterens har da ikke set dig , sådan du ser 
ud  ? » 
Annina overhører rent jomfru hyltofts spørgsmål , 
thi ordet rendesten fremtryller øjeblikkelig 
et strålende modstykke : hvidnet af solens glød , 
med himlens dybe blå bag sig og gennemprikket 
af de hundreder af huller , hvoraf svalerne glider 
ud og ind , står grusgraven for hendes indre øje , og 
synet tager hende til den grad fangen , at hun stirrer 
på de værdige tilstedeværende med et tomt blik , 
der intet ser . 

hun vækkes til besindelse af tantens vredt 
stemme : 
« stå ikke der og se trodsig ud oven i købet ! Gå 
ud til Stine og få din mad , og lad mig være fri 
for at se dig mere i dag ! — slæb ikke den væmmelige 
kæp hen ad det rene gulv ! » 
Da jomfru hyltoft noget efter listede sig ind i 
Anninas Kammer med middagsmaden , som hun ganske 
rigtig havde fundet urørt i ovnen , lå barnet plat 
ned på gulvet i sanseløs gråd . De tilgivende 
ord — herre gud , det var jo dog pinsedag ! — 
som hun havde tiltænkt synderinden til bod for 
tantens strenge tiltale , forstummede på hendes 
læber , og hun nøjedes med et frugtesløst forsøg 
på at befri hatten — den gode ny sommernat ! 
— som vedvarende hang Annina ned ad nakken 
og kastedes hid og did ved hovedets voldsomme 
bevægelser . 
Da hun efter aftensmåltidet så derind igen , 
stod maden endnu urørt på kommoden , men Annina 
sad ved vinduet og stirrede hen for sig med et ansigt , 
der var hovent og stift af gråd . 
Nu var øjeblikket kommet til at sige det par 
mildt formanende ord , som måtte siges . Men knap 
havde hun begyndt , før barnet for hen imod hende 
med et så vildt udtryk , at den gamle dame ilsomt 
tog flugten . 
Alligevel så hun derind endnu en gang , inden 

hun selv gik til ro . Da lå Annina og sov . Men 
maden havde hun ikke rørt . 
Hovedrystende samlede jomfru hyltoft de krøllede 
og tilsmudsede klædningsstykker , som lå slængt 
omkring i vild uorden , og erstattede dem med rene , 
som hun tog frem af kommoden . 
Annina havde sovet i et par timer , da hun 
vækkedes af en støj nede i gården . Det var skomageren 
ovre fra baghuset , som syngende og bandende 
kom tumlende hjem fra den spaseretur , han 
havde tiltrådt på morgenstunden . Hun hørte ham 
sparke døren op med et brag efter længe at have 
stået og rusket i den ; så fulgte der et spektakel , 
som af møbler , der væltedes , og et hvinende 
kvindeskrig . Hun sprang ud af sengen og løb hen 
til vinduet . 
Nede i gården vankede madam Mogensen grædende 
og hændervridende om i nattøj . 1 det samme 
gik stalddøren op , og hans’ lange skikkelse , der 
så helt spøgelseagtig ud i den hvide kittel , trådte 
ud af den . Beroliget ved dette syn , afventede Annina 
begivenhedernes videre udvikling . 
Efter et kort ordskifte med madam Mogensen 
begav hans sig sindigt ind i stuen , hvor den drukne 
mand vedvarende huserede . Ved hans tilkomst 
blev alt roligt , kun fra den stakkels forskræmte 
kone lød en sagte , bævende klage op til Annina 
gennem det halvt åbne vindue . Lidt efter viste 
hans sig atter , og efter en stilfærdig samtale mellem 
4* 

ham og madam Mogensen forsvandt denne ind til 
sit . Hans stod endnu lidt i en lyttende stilling ; 
men da alt forblev roligt , forlod også han skuepladsen . 
Annina trak vejret lettet . Å , som hans dog 
var rar ! 
Hun kom i tanker om maden henne på kommoden . 
Efter et øjebliks tøven tog hun den hen 
til vinduet og fortærede den med velbehag . Så 
listede hun tilbage til sin seng og sov sødelig til 
den lyse morgen . 
Ved synet af det rene tøj på stolen foran 
sengen , skammede hun sig , og det stod klart for 
hende , at hun burde bede i det mindste jomfru hyltoft 
om forladelse for i går . Men hun kunne ikke 
overvinde sig til det . 
Der lød hovslag nede fra hulvejen . Annina , 
som sad på skrænten mellem granerne , sprang op 
og ilede efter lyden . Skrænten var stejl og løbet 
hurtigt , så hun kom lige tids nok til at tumle ned 
ad stensætningen ved vejen , lige foran hesten , som 
blev sky og , til held for hende , sprang til side . 
« hvad , er det dig , barn ! Hoa , Milo ! Kender 
du ikke vores veninde ? Du stødte dig da ikke , lille 
vildkat ? » 
Ritmesteren bøjede sig ned mod Annina , som stod 

med et rødt , forlegent smilende ansigt og en sviende 
albue . 
« kunne du nok have lyst til en lille ridetur ? » 
Et henrykt smil var svaret . 
« se her , nu bare forsigtig ! Sæt foden på min 
støvle og sving dig op , så går det nok uden 
hans . » 
Annina fulgte anvisningen og sad i næste øjeblik 
foran ritmesteren . 
I skridtgang gik det op ad den ret stejle vej , 
som forbandt landevejene vest og nord for byen . 
Da de havde nået jævn grund , spurgte ritmesteren 
 : 
« har du mod på et lille trav ! » 
« ja . » 
« sid så kønt stille ; jeg skal nok holde på 
dig . » 
Nej , hvor var det dejligt ! Noget så vidunderligt 
havde hun aldrig oplevet . Hurtigere og hurtigere 
gik det . Jo større fart , des roligere blev bevægelsen . 
Det var , som om de fløj . Lærkernes 
dirrende toner lød ud til dem fra markerne langs 
vejen , hvor sæden stod i traver . Det sang i telegrafstængerne . 
Fra den skyfri himmel gød den dalende 
sol et sidste lysvæld ud over landet . Det gav 
korndyngerne en glans som af ophobet guld , tegnede 
skyggerne under dem skarpe og mørke , fik stubbene 
til at blinke som gyldent islæt i det grønne tæppe , 
den opvoksende kløver virkede imellem dem , og lod 

rejnfanens og den ville syres blomsterklynger ved 
vejkanten skinne i det prægtigste gult og det kosteligste 
purpurrødt . 
Intet kunne være mere strålende end denne den 
sidste augustdags aften . Jo , et : Anninas ansigt , 
da ritmesteren , da de vel havde pustet ud efter det 
stærke ridt , så ind i det , da han holdt hesten an 
og spurgte : 
» Hvad mener så glutten om en lille galop ? » 
Der gik et markspor af på hver side af vejen . 
Ritmesteren pegede på dem med pisken : 
« vil du til højre eller til venstre ? » 
« til venstre , »  lød svaret uden betænkning . 
« skal det være en højrevolte eller en venstrevolte ? » 
« en venstre —- — » 
« keder du dig aldrig , når du sådan tuller ene 
om herude ? »  spurgte han , da de i skridtgang red 
tilbage ad hulvejen . 
« nej . » 
» Hvad bestiller du egentlig ? Tænker du ? » 
« ja . » 
« hvad tænker du på ? » 
« på ingenting . » 
« ja så ! — — — holder du meget af din 
tante  ? » 
« nej . » 
« holder du heller ikke af hende — —- den 
anden venlige gamle dame ? » 

« næ — — jo , lidt . » 
« holder du af mig ? « 
« ja . » 
« lidt ? » 
» Næ , meget . » 
Ritmesteren trykker hende kærligt ind til sig , 
Annina får tårer i øjnene af flovhed , og det 
bliver ikke bedre , da hun vender hovedet om og 
ser ildrøde , brede ansigter skinne sig i møde fra 
knapperne i hans uniformsfrakke . Efter et øjebliks 
pavse fortsætter ritmesteren : 
« hvem kan du bedst lide , Milo eller mig ? » 
« Milo , »  svarer den lille uden spor af betænkning og 
strækker uvilkårlig hånden kærtegnende ud mod dens 
manke . Men da det i det samme går op for hende , 
hvor uhøflig hun er , falder hendes hoved tungt 
forover , hvorved der åbenbares ritmesteren en 
strimmel snehvid hud nedenfor den solbrændte nakke , 
som den korte , tunge hårpisk , der ender i en 
tyk krølle , helt blotter , idet den glider til side ved 
hovedets pludselige bevægelse . Der er et uendelig 
mildt udtryk i hans smukke , alvorlige ansigt , da 
han siger : 
« det gør du vel i , min lille veninde' lad mig 
se , du er god imod den for os begge , når jeg nu 
tager på session i morgen og bliver hele september 
måned borte . Men her var det nok , du stod på . 
Træd nu forsigtigt ned på min venstre fod og fat 
med begge hænder om min venstre hånd , mens 

du svinger dig ned ved venstre side , så får du 
det , som du vil have det , lille venstrepige ! » 
« hvorfor holder du mere af venstre end af 
højre ? «  spørger han , da Annina velbeholden er 
kommen ned på vejen . 
« for der sidder hjertet . » 
« hvor gammel er du egentlig ? »  spørger ritmesteren . 
« ti år , »  svarer Annina oppe fra stendiget , som 
hun er sprunget op på , mens han har vendt hesten 
for at fortsætte sin ridetur . 
Han har gjort front imod hende og holder tværs 
over vejen . Milo tager sig prægtig ud , som den 
står der . Den nedhængende bridontøjle fremhæver 
smukt dens fint krummede Hals , hvert hår på dens 
blankbrune skind ligger , hvor det skal . Den er 
ikke en kende svedt ; kun enkelte skumstænk på 
bringen vidner om den bevægelse , den har været i , 
og en utålmodig skraben med det højre forben og 
ildfulde glimt i de ellers så fromme øjne tilkendegiver 
dens higen efter mere . 
Det er et helt andet dyr end det , Annina kender 
fra stalden . 
Som den danske dragonofficer sidder der på 
sin gode jyske hest og ser alvorligt og mildt hen 
på barnet , danner de tilsammen et såre smukt 
hele : en ædel mand på et ædelt dyr . 
Med et eget højtideligt tonefald i stemmen 
siger han : 

« du har ret , lille velsignede barn ! Hold dig 
altid til venstre ! Glem det ikke , når du er bleven 
dobbelt så gammel som nu og ligeså høj , som 
når du står der på gærdet . Og — — » 
Det kommer tøvende og med et smil —  « vær 
barmhjertig mod dem , du træffer på den side af 
vejen ! » 
Han fører hånden op til huen og rider langsomt 
op gennem hulvejen , mens barnet står på 
diget og stirrer efter ham med et spørgsmålstegn i 
hvert af de runde , lyse barneøjne . 
Annina var ude af sig selv af sorg . Milo var 
forfærdelig syg og kunne vist ikke leve . Den havde 
i nogle dage stået og hængt med hovedet , sløv for 
alt . Regimentsdyrlægen var gået til og fra og 
havde rystet på hovedet og åbenbart hverken 
vidst ud eller ind . Men nu i eftermiddag var den 
pludselig bleven så ustyrlig , at hans i huj og hast 
måtte bringe Frits ud af stalden og skikke ilbud 
efter dyrlægen . 
Hvis blot ritmesteren havde været der ! Men 
han ventedes først hjem fra session lidt ind i oktober , 
og i dag var det den sidste september . 
Netop månedsdagen efter hin aftenstund , da 
den med sin herre og Annina på ryggen var 

sprunget som i en Dans hen ad de solbeskinnede 
veje . 
Det stakkels dyr havde slidt sig løs og for omkring 
i stalden i det afsindigste raseri . Der var 
ikke tale om , at nogen turde vove sig derind , end 
ikke hans . Bag sit lukkede kammervindue , hvor 
Annina stod skrækslagen , men dog uden at turde 
vige derfra , hørte hun hovslagenes dundren mod 
stenbroen og træværket . Af og til stak dens bloddryppende 
mule ud gennem staldvinduet , så skårene 
raslede ned på brostenene , eller man så de vildt 
fægtende forben og et glimt af det fremstrakte 
hoved stikke ud af den øverste halvdel af stalddøren . 
• 
nede i gården havde der samlet sig en del 
nysgerrige . Nærmest stalddøren stod hans , dobbelt 
så duknakket som ellers , og lidt derfra regimentsdyrlægen 
i samtale med husværten , kancelliråd 
Larsen og et par andre herrer . Længst tilbage 
havde resten sluttet kreds om skomager Mogensen , 
som gav saftige vittigheder til bedste for Stine , der 
hang ud ad køkkenvinduet og lønnede dem med 
skraldende latterudbrud . I stuen ovre i baghuset 
skimtedes madam Mogensens blege , forskræmte ansigt 
bag de uklare ruder . 
Da , med et , blev der stille inde i stalden . 
Hans’ hoved sank helt forover , men han rettede sig 
med et ryk , åbnede stalddøren for dyrlægen og 

gik med ham derind . De andre herrer fulgte tøvende 
efter . 
Annina åbnede vinduet på klem og lyttede 
spændt uden at kunne opfatte et ord af den 
summen af stemmer fra skomager Mogensens flok , 
som nu havde trængt sig omkring stalddøren . 
Var det monstro bedre med Milo ? 
Hun blev brat revet ud af denne vildfarelse af 
skomageren , som kom løbende tilbage og råbte op 
til Stine : 
« nu er han da kreperet , sølle bæst ! » 
Milo var død ! 
Da Annina senere kom ud i spisekammeret , 
stod Stine der og skar brød til aftensbordet . 
Ved synet af barnets forgrædte ansigt udbrød 
hun med et suk så kraftigt , at det satte bølgebevægelse 
i lædersmækken , hvormed hun havde omgærdet 
sin fyldige barm : 
« nu kan frøkenen da herefter beholde sine endeskiver 
i fred for det sølle dyr ! » 
« Stine , »  spurgte Annina med gråd i halsen , 
« tror du ikke nok , at Milo nu er salig hos gud ? » 
« ih , du fredsens ! »  Stine sænkede kniven og 
stirrede på barnet med et udtryk , som om det 
gjaldt om at besværge en af djævelens argeste udsendinge . 
 « er du fra snøvsen , tøs ! At sådant 
et umælende bæst også skulle have lod og del i 
det himmelske rige ! Næ , det er da gudskelov 
kuns vos mennesker , som ved den hellige nadvere 

og dåb er fuldt forvissede om den evige salighed 
formedelst — — — » 
Annina kunne ikke falde i søvn . Der havde 
været en sådan tilforladelighed over Stines 
ord , noget i den grad til ug i religion , at hun 
uden at turde høre dem til ende var ilet tilbage til 
sit Kammer og havde hengivet sig til et udbrud af 
fortvivlelse , der gjorde hende umulig ved aftensbordet . 
Ikke for nogen pris turde hun gentage spørgsmålet 
for jomfru hyltoft , skønt denne havde været 
så rar imod hende og var kommen endnu en gang 
ind for at se , om hun sov , inden hun selv gik til 
ro . Idet hun stoppede tæppet ned om hende , 
havde hun endog hvisket , at hun havde strikket 
hjemmestrikningen for hende til næste dag , en meddelelse , 
der ikke virkede nær så beroligende , som 
den burde have gjort . 
Hvor kunne hun nogen sinde blive glad igen , 
når hun vidste , at Milo ikke blev salig ! 
Blot hun lukkede øjnene , så hun for sig paradisets 
stængede port . Indenfor stod engelen med 
flammesværdet , han , som har at vogte på , at ingen 
uværdig slipper derind , og udenfor Milo , umælende , 
det sænkede hoved halvt skjult af manken , der 
faldt som et slør over de fromme , ydmygt bedende 
øjne . 
Søvnen kom dog omsider og jog synet bort . 

men straks hun slog øjnene op næste morgen , 
stod gårsdagens begivenhed klart for hendes erindring . 
Hun måtte se Milo endnu en gang ! 
Hurtigt fik hun klæderne på og listede sig ned 
ad den halvmørke køkkentrappe . 
En klam regntåge slog imod hende , da hun 
åbnede gårddøren . 
Overrasket og betagen af det syn , som her 
mødte hende , blev hun et øjeblik stående ubevægelig . 
Udenfor stalddøren lå Milo , og bøjet over den 
stod hans med striglen og støvpisken , i færd 
med at yde sin døde ven den sidste morgentjeneste . 
Annina gik derhen og stod tavs og så til . 
Endelig tog hun mod til sig og klappede det døde 
dyr . 
Nej , dette var ikke Milo ! I denne stive , kolde 
krop var der ikke spor tilbage af den Milo , hun 
havde haft til ven . 
Da han havde fuldført sit arbejde og lagt redskaberne 
fra sig , stillede hans sig hen ved siden af 
hende . De stod en rum tid og stirrede på Milo 
uden at mæle et ord . 
« hans , »  hvisker barnet omsider med usikker 
stemme og fatter med sin valne hånd om hans 
klamme kittel ,  « tror du ikke , at Milo nu er 
salig  ? » 

hans tager med uendelig langsomhed huen af 
og svarer stille : 
« gud fader k/'ender alle ting , bette Nina . » 
Op springer himmeriges port , og højt vrinskende , 
med løftet hoved og bølgende manke , galoperer 
Milo imod evighedens morgenrøde hen over 
paradisets blomsterspraglede Enge ! 
Ved novembertid skulle hans trække af kongens 
tøj og rejse hjem . Annina havde for sine 
spareskillinger købt et bogmærke af stramajpapir , 
hvorpå hun havde broderet  « farvel hans »  , og gik 
den sidste aften over for at give ham det . Da han 
ikke var at finde på sine egne enemærker , og dej 
var lys hos Mogensens , bankede hun på deres 
dør . 
Madam Mogensen lukkede op og så mere forknyt 
ud end nogen sinde . En lummer varme , 
mættet med lugten af cikoriekaffe , slog Annina i 
møde inde fra stuen . Ved bordet , hvorpå der 
brændte et tællelys , sad Stine og skrev , mens hans 
stod hos og med opmærksomhed fulgte pennens 
sneglefart hen over papiret . 
« næ , nu ka’ jeg ikke hitte på mere ! »  udbrød 
hun med et utålmodigt blik hen imod kakkelovnen , 
hvor værtinden virkede .  « men det ka’ vel også 
gøre det , sku’ jeg trol » 
* 

hans tog brevet og studerede det med betænksom 
mine . 
« hvad mener hun , bette Nina ? »  spurgte han og 
rakte det til Annina , som læste : 
køre foreller 
at mig å håns — — — 
— — —  « jeg tror , »  sagde Annina betuttet , 
« at der er et a for meget i hans . » 
« å , når Stine ellers under mig det , så siger 
a tak ! » 
« ja , nu må du om resten , »  sagde Stine , idet 
hun rejste sig og tvang hans ned på stolen under 
et smækkys . 
« du kan vel nok forstå , »  forklarede hun den 
grænseløs forundrede Annina ,  « at jeg og hans , vi 
to er kærestefolk , og så vil han jo patussens , at de 
gamle der hjemme skal vide af det , før han nu 
skal af sted . « 
Mens Stine bistod madam Mogensen med forberedelserne 
til kaffegildet , blev Annina , flov og højtidelig 
til mode , stående hos hans , mens han under 
pusten og stønnen og jævnlig kløen sig i hovedet 
fuldendte brevet . Da det var færdigt , rakte han 
hende det med et spørgende udtryk . 
Til det foregående var føjet : 
ær bø di 
hans Nielsen . 

Annina svarede med et nik , som åbenbart tilfredsstillede 
hans’ forfatterstolthed . 
Så kom madam Mogensen med kaffen . Der 
var tre spølkummer og et par kopper til Annina . 
Underkoppen var meget støvet ; på overkoppen stod 
med forgyldte bogstaver de ord , hun havde undladt 
at frembære : jeg gratulerer ! 
Hans’ eftermand hed Frans . Med undtagelse 
af de tre sidste bogstaver i deres navn , havde de 
intet tilfælles . Frans var en statelig Karl med brune , 
spillende øjne og et svært mørkt hår , skilt på 
siden af hovedet og redt fremefter , så det dannede 
en bukket over det ene øre . Denne var åbenbart 
hans stolthed , og han helligede den stor opmærksomhed . 
Han havde en egen færdighed i hurtigt 
at slænge en strime spyt ud ad den højre mundvig , 
og han spyttede til Anninas forundring altid brunt . 
Skønt han var venlig imod hende , led hun ham ikke . 
Stalden var rigtignok ikke holdt som i hans’ tid . 
Ritmesteren så altid vred ud , når han gik derfra . 
Annina kom der sjælden . En dag mødte der 
hende et syn , som hun ikke omtalte for nogen , men 
som brændte sig ind i hendes erindring . 
Inde i karlekammeret , hvortil døren stod åben , 
sad Frans , og på hans skød Stine , som han kyssede 
og kildrede på halsen , mens hun lo , så det 

klukkede i hende . De var så optagne af hinanden , 
at de slet ikke så Annina . Efter den dag kom 
hun der ikke oftere . 
Ved forårstid hørte Annina en dag usædvanlig 
høj tale ude i køkkenet . Nysgerrig ilede hun til 
for at se , hvad der foregik . 
Der stod Stine , hvid i ansigtet og med ophægtet 
kjoleliv og kastede op i vasken , mens jomfru 
hyltoft stod hos hende , så vred , som Annina endnu 
aldrig havde set hende , og holdt en tordentale for 
den sig ynkeligt jamrende pige , hvoraf hun akkurat 
opfattede så meget , at Stine skulle rejse til majdag , 
fordi hun ikke passede i et anstændigt hus . 
Forskrækket listede hun bort , ubemærket som hun 
var kommen . 
Annina havde aldrig brudt sig om Stine , men da 
det nu blev hende forbudt at søge hendes selskab , 
fik hun pludselig godhed og interesse for den stakkels 
pige , hvem alle syntes at være imod . Så tit 
hun blot kunne snige sig ud til hende , gjorde hun 
det , og viste hende al den venlighed , hun kunne 
udgrunde , skønt det ikke gjorde spor af indtryk på 
Stine , der resten af sin tjenestetid skiftevis befandt 
sig i to hinanden stik modsatte sindsstemninger : 
enten græd og sukkede hun , så der ingen måde 
var dermed , eller også forrettede hun sit arbejde 
under skingrende sang , mens hun slog og huggede 
om sig med redskaberne i en uhyggelig grad . 
Annina havde en fornemmelse af , at der foregik 

noget , hun ikke forstod , at der øvedes en uretfærdighed 
mod den stakkels Stine , hvori også hun var 
delagtig , om end mod sin vilje . Fordi Stine havde 
kastet op i vasken , var der dog ikke grund til at 
fare så strengt frem imod hende . Så havde da 
hun , Annina , tit gjort det , der var langt værre ! 
Da endelig Stine forlod huset , højt hulkende og 
uden at tanten havde villet sige hende farvel , kunne 
Annina ikke udholde det længer . Drevet af trang 
til at gøre bod havde hun vel til afsked foræret 
hende den af sine ejendele , hun skattede mest , 
nemlig en samling fint udhuggede og forskelligt farvede 
ark brevpapir og konvolutter i et omslag af 
glaseret papir , hvorpå der med ophævede , forgyldte 
bogstaver og omgivet af sindrige kruseduller 
stod  « papeterie »  . Men det var ikke nok . 
Hun opsøgte jomfru hyltoft , som gik og ryddede 
op i fadeburet , og formelig overfaldt hende med et 
uforbeholdent og i åndeløs hastighed fremført skriftemål 
om alt det rugbrød og sukker , både hugget 
og stødt , som hun tid efter anden havde tilegnet sig 
til hestenes og fugleungernes vederkvægelse . 
Jomfru hyltoft , som altid var oplivet , når der 
var noget at bestille ud over det sædvanlige , blev 
så forfjamsket af glæde over det stof til sparlagensprækener 
for lange tider , som her frembød sig , at 
hun i stedet for straks at tage sig det til nytte , 
afskar barnet ordet . 
« det er jo alt sammen meget godt , lille Annina ! 

men se nu til , min lille pige , at du får gået dig 
en ordentlig tur inden aftensmaden . Du har jo 
ikke været i luften den hele dag ! » 
Anninas blussende ansigt stivnede i dum overraskelse , 
og hun stod et øjeblik som forstenet . Så 
gav det et sæt i hende , og med et lykkeligt udtryk 
og udbredte arme , som den , der har afkastet 
en svar byrde , fløj hun derfra . 
I virkeligheden var det også et helt afsnit af 
hendes tilværelse , som denne bekendelse satte slutsten 
på . Thi dagen forud var der hændt hende 
noget helt vidunderligt . 
Rent tilfældigt var hun om eftermiddagen kommen 
ind i et lille loftsrum , der hørte med til tantens 
lejlighed , men som hun ikke før havde undersøgt 
nøjere . Foruden en lang lammeskindsforet kørefodpose , 
som hang på væggen , indeholdt det kun 
en trækasse , hvis itubrudte låg gjorde hende det 
let at tilfredsstille sin straks vakte nysgerrighed angående 
dens indhold . 
Den var fyldt med gamle bøger og løse hæfter 
i mere eller mindre ufuldkommen tilstand . De fleste 
var mærkede med mormoderens pigenavn , Anna Holst . 
Af støv og spindelvæv , og mens de højbenede 
vævere , opskræmmede af deres årelange arbejdsro , 
tog flugten i alle retninger , uddrog hun med ivrig 
hånd  « af sorten muld — det røde guld ! » 
Først  « ørvarodds saga , et oldnordisk eventyr ! » 

hun satte sig på kanten af kassen og gav sig 
straks til at læse . 
Da aftenklokkens kimen slog ind gennem det 
åbne tagvindue , hen imod hvilket det svindende 
dagslys havde draget hende , for hun sammen og 
havde nær tabt bogen ud af sine stive fingre , og 
det varede noget , inden hun fik sig besindet på , at 
hun hverken befandt sig med hervør i gefions gudehus 
eller med angantyr i dværgenes hule . 
Snart blev dette lille rum under taget hende et 
lige så kært tilflugtssted på sin måde som skovbakken , 
og så tit hun så sit snit dertil , sneg hun 
sig derop . Et sikkert instinkt sagde hende , at ville 
hun nyde sit fund i fred , så måtte hun holde 
det hemmeligt for alle . Thi tanten tålte ikke at 
se bøger i stuen , end ikke en lektiebog . 
Og der var næring nok at finde nu og for de 
år , som fulgte , og stof til mange underfulde 
drømme og syner , helst når hun ved aftenstid 
sad på udsigtsbænken oppe på skovbakken og 
fulgte solen til ro bag de gyldentbræmmede , fantastisk 
ophobede skylag . Næsten alle oehlenschlågers 
digterværker var der , og  « Adam Homo »  i hel tilstand , 
og brudstykker af Chr . Winthers ømme lyrik 
lå kærligt sammenblandet med udklip af gamle 
feuilletoner , forrevne rester af  « rises archiv »  og 
stumper af  « pariserskafottets historie »  . 
Hun trodsede gladelig heden deroppe , når solen 

bagte på tagstenene , og hun fandt i fodposen et 
herligt værn mod kulden i vinterens dage . 
Mangen søndag formiddag , når de to gamle 
damer var i kirke , lå hun da , så lang hun var , 
med et gammelt tykt leksikon under hovedet , på 
gulvet lige under vinduet for at fange lyset , der 
sivede sparsomt ind gennem den frosne tagrude . 
Der sås ikke andet af hende end et Brus af 
rødt hår og en klar barnepande over et par øjne , 
som travlt gled hen over linjerne i en opslået bog . 
Resten af personen forsvandt , som klingen i sin 
skede , i den lange fodpose , som sikkert aldrig , selv 
i sine travleste herregårdsdage , havde gjort bedre 
gavn end nu . 

Iii 
Annina havde forladt skolen med påfaldende 
knejsende holdning og hurtige skridt . Men efterhånden 
som hun unddrog sig kammeraternes synsvidde , 
slappedes rejsningen , og gangen sagtnede i 
forhold dertil . Nu da hun drejede ind ad hjemmets 
port , ludede hendes lange , opløbne skikkelse helt 
forover under vægten af Atlas og skoletaske , hendes 
mørke grublerier og hendes halvfemtende år . 
Der var foregået adskilligt udenfor denne port 
og indenfor den i løbet af de sidste fire år . 
Først måtte familien Mogensen fortrække . De 
boede frit imod at holde gården ren . Men med 
hans forsvandt den gode ånd , der havde rådet 
over rummet , og skomagerens drikfældighed med 
dens åbenbare følge af dovenskab og huslige spektakler 
på de mest uventede tider af døgnet , gjorde 
dem snart umulige . 
Så var ritmesteren bleven forfremmet og forflyttet , 
og stalden havde i tiere år stået tom . 
Så var 1864 gået hen over Danmark . 

og endelig var jomfru hyltoft nu året efter 
ved forårstid død efter kort tids sygdom . 
Ikke fordi husets arbejde krævede det , men for 
at blive dets mangeårige orden tro , havde frøken 
Hassing straks antaget en ny husjomfru . 
Da Annina var kommen ind på trappegangen , 
smed hun skoletingene fra sig og satte sig på et 
af trinene . 
Ja , vist havde hun nu igen ladet heftigheden 
løbe af med sig ! Ganske vist foragtede hun dem 
grundigt alle tilhobe , men alligevel var det urigtigt 
af hende sådan uden videre at sige dem det lige 
op i øjnene . Hun skjulte ansigtet i hænderne for 
bedre at samle tankerne og gennemløb i erindringen 
formiddagens begivenheder . 
Der var det besynderlige , at Emilie Hansen , den , 
hun i sit hjerte skøttede mindst om af kammeraterne , 
tilsyneladende var den eneste , hun havde sluttet 
sig til . På sær måde var deres sag bleven fælles , 
og Annina derved kommen i et usandt forhold , som 
gjorde hende skolegangen utålelig . 
Emilie var datter af en af byens mindre handlende . 
Moderen , der i sin tid havde været skuespillerinde 
ved provinsteatrene , havde fået datteren 
anbragt i den bedste pigeskole i det håb , at hun 
derved skulle glide ind i byens gode selskab , en 
lykke , hun selv forgæves havde efterstræbt . Emilies 
medfødte simpelhed gjorde hende imidlertid fuldstændig 
uimodtagelig for den pli , skolegangen kunne 

have givet hende , og hun opnåede kun at blive til 
spot blandt kammeraterne på grund af sit simple 
sprog og den ufortrødenhed , hvormed hun gang 
efter gang påtrængte sig dem . 
Mere på trods overfor de andre end af medlidenhed 
med hende , havde Annina taget hende under 
sin beskyttelse , og det med sådan fynd og klem , 
at de to snart dannede et tilsyneladende enigt forbund 
overfor de øvrige klassekammerater , hvis midtpunkt 
var Emma Holm . 
Emma og hendes moder , enkefru Holm , indtog 
en særstilling i byen . Man kunne kalde dem dens 
barn og barnebarn . 
Fru Holm , sognepræstens datter , havde fra 
ganske lille af været alle toneangivende damers erklærede 
yndling . Som en rose , der ikke drømte 
om at sætte ville skud , var hun vokset op iblandt 
dem . Hendes konfirmation var til opbyggelse for 
mange , og da hun senere stod brud i kirken , var 
der fuld enighed om , at noget mere kvindeligt henrivende 
var ikke set indenfor de hellige mure . Alle 
gode ønsker fulgte hende og hendes udkårne til 
deres præstebo på heden , ligesom alles deltagelse 
mødte den unge enke , da hun efter et kortvarigt 
ægteskab tyede tilbage til fædrenehjemmet med en 
lille datter , der var hendes udtrykte billede , og atter 
færdedes iblandt dem med det samme indtagende smil 
i sit smukke , rolige ansigt . 

med sin bedste vilje havde Annina aldrig kunnet 
begribe , hvad det egentlig var , der gjorde Emma til 
det mageløs elskelige barn , hun gik for at være . 
Nylig , da en af lærerinderne i hele klassens 
påhør havde pålagt hende at tage eksempel efter 
Emma , var det da også i hidsighed bristet ud af 
hende :  « men Emma gør jo slet ikke andet end at 
gå om med sit ansigt ! » 
Emma var derover falden i krampegråd , som 
først var stillet af , da hun var bleven lagt ind på 
skolebestyrerindens seng og havde fået hofmannsdråber 
på sukker , og Annina havde det indbragt 
en anmærkning i karakterbogen for  « næsvished og 
brud på skolens orden »  , som ikke var bleven 
ænset af frøken Hassing . Thi Anninas anmærkninger 
var noget af det meget , som jomfru hyltoft plejede 
at tage sig af . 
Men det havde ikke bidraget til at gøre hende 
bedre lidt af kammeraterne , i det mindste ikke af 
Emma . Derpå havde hun i dag fået et tydeligt 
bevis . 
Straks , hun kom på skolen , mærkede hun , at 
der var noget i gære . Der var en flokken sig om 
Emma og en hvisken og tisken med sideblikke hen 
til hende , der sad rolig på sin plads og lod , som 
om hun læste over på sin lektie . 
Emilie kom , efter flere forgæves forsøg på at 
blive indlemmet i deres fortrolighed , hen til Annina 
og hviskedee :  « det er dig , de snakker om ! »  men 

blev bidt af med et dæmpet men barsk :  « hold din 
mund ! » 
I frikvarteret , da børnene var blevet ene , kom 
løsningen på gåden , idet Emma mødte op med 
en bunke billetter , som hun stille hoverende omdelte 
blandt kammeraterne . Kun to blev siddende 
med tomme hænder : Annina og Emilie . 
Nu fulgte der en knitren med papir og en 
læsen , og så stemmedes der i fra alle kanter :  « å 
tak , jeg glæder mig til at komme ! »   « hils din moder 
og sig , at jeg glæder mig så rædsomt ! » 
Annina begreb , at det var indbydelsen til Emmas 
fødselsdagsselskab , som blev udstedt på så højtidelig 
en måde for at krænke hende , der mod sædvane 
ikke skulle med ; thi Emilie kunne det ikke 
gøre noget , eftersom hun hverken kom der eller 
andetsteds . Men hun forstod tillige , at det ville 
gøre deres triumf fuldstændig , hvis hun lod sig mærke 
med , hvor nær denne tilsidesættelse gik hende , og 
det lykkedes hende da også med opbydelsen af al 
sin viljekraft at lade som ingenting , skønt kammeraterne 
gjorde , hvad der stod i deres magt for at 
bringe hende ud af ligevægt . 
Alt gik godt , indtil skoletiden var omme . Men 
da Annina , der havde skyndt sig at pakke sammen , 
stod på springet til at gå , gjorde den mest raptungede 
af dem endnu et sidste forsøg på at føre 
hende på glatis ved at sige til Emma : 
« ja , jeg kan såmænd godt forstå , at din moder 

ikke vil have , du må omgås børn af skuespillerinder 
og folk , som ingen ved , hvem er ! » 
Det var , som om et glødende jærn blev trykket 
Annina i ansigtet . 
« min moder var ikke skuespillerinde !* busede 
det ud af hende . 
« din moder ! Nej ! — — men hjelm ! Hjelm ! 
— — hør , er der nogen af jeres forældre , som 
kender nogen af det navn ? Mine gør det da i alt 
fald ikke ! » 
Så var der opstået en almindelig fnisen iblandt 
dem og en råben i kor :  « nej , mine kender ingen ! » 
—  « og mine heller ingen ! » 
.og så var det , som om der gled funker forbi 
Anninas øjne , og hun var faret ind iblandt dem og 
havde hugget om sig med atlas’et og skoletasken og 
sagt noget , hvoraf hun blot huskede det , at de var 
feje , og at hun foragtede dem . 
Og nu sad hun  ,her , fast besluttet på at få 
noget at vide om sin fader . 
Det var ikke før nu påfaldet hende , hvor underligt 
det var , at tanten aldrig talte til hende om 
hendes forældre . Jomfru hyltoft havde af og til 
fortalt hende lidt om moderen . Men da Annina 
også en gang var fremkommen med et spørgsmål 
om sin fader , havde hun slået det hen og advaret 
hende imod at nævne ham for tanten . 
Dette havde , mærkeligt nok , dengang intet indtryk 
gjort påi barnet , i hvis tankeliv han hidtil ikke 

havde antaget nogen bestemt skikkelse , medens 
moderen derimod stod for hende som et billede på 
blidhed og godhed , hendes længslers genstand i de 
mer og mere hyppige øjeblikke , da der sænkede sig 
en forladthedsfølelse ned over hende . 1 øjeblikke 
som dette . 
Men nu ville hun gå lige ind til tanten og 
ikke helme , før hun havde fået noget at vide om 
sin fader . 
Frøken Hassing sad ved sybordet på forhøjningen 
og stoppede dækketøj , da Annina kom ind i 
dagligstuen og tog plads på kanten af en stol 
foran hende . 
Det var uheldigt , at hun skulle træffe tanten ved 
denne dont nu , da hun havde noget at tale med 
hende om . Frøken Hassing så aldrig så streng og 
utilnærmelig ud , som når hun bødede  « de gode 
gamle hjemmegjorte ting fra frisdal »  . Måske var 
det blot brillerne , der voldte det , thi hun anlagde 
kun disse , når hun om aftenen læste byens Avis 
eller en sjælden gang lod strikketøjet hvile og greb 
til nålen . 
Annina følte modet svigte sig mere og mere for 
hvert stjålent blik , hun tilkastede tanten , som sad 
optaget af sit arbejde og knap syntes at ænse hendes 
nærværelse . 
Det slog hende pludselig , at der var ligesom gået 
år hen over tanten , siden hun havde set hende 
sidst . Hendes hår var blevet næsten helt hvidt , 

ansigtet var smallere , og der var kommet noget indfaldent 
omkring munden , som gav hende et lidende og 
affældigt udtryk . 
Annina sad til sidst og stirrede på hende , som 
om hun så hende for første gang , overlistet af en 
hidtil ukendt følelse af medlidenhed med den ensomme 
gamle dame , der gav hende husly og klæder . 
Hun forstod først nu , at jomfru hyltofts død havde 
været en stor sorg for tanten , skønt hun ikke havde 
set hende fælde en tåre derover , og hun havde 
just fattet den beslutning herefter at opholde sig 
mere inde i stuen hos hende , da hun opskræmmedes 
ved hendes vrede stemme . 
« hvorfor i al verden sidder du der og stirrer 
på mig ! Læg tøjet fra dig og tag dig noget nyttigt 
til ! » 
Annina for op af stolen , men satte sig straks igen 
og spurgte uden indledning : 
« har min fader aldrig været her i Danmark ? » 
Det gav et sæt i frøken Hassing , men hun tog 
sig i det og svarede roligt : 
« ikke det jeg ved af . » 
« har han heller ingen familie her i landet ? » 
« nej . — — men hvor falder du på at spørge 
om det ? — — —-er der nogen i skolen , som er 
kommen med bemærkninger om din fader ? » 
Frøken Hassing lagde brillerne fra sig og så 
skarpt på Annina . 
« mine kammerater er altid meget rare imod 

mig , »  forsikrede Annina , idet hun rettede sig i 
sædet ; men i det samme gled en brændende rødme 
hen over hendes ansigt , og hendes øjne veg for 
tantens blik . 
Der blev stille i stuen . Annina pillede nervøst 
ved skoletasken , og frøken Hassing sad rank i 
sædet og stirrede ud af vinduet . Hendes profil 
så meget streng ud , men dog vovede Annina endnu 
en gang at tage ordet . 
« tante Caroline , vil du ikke fortælle mig lidt 
om min fader ! » 
Frøken Hassing vendte sig om og mødte pigebarnets 
bange , bønlige blik . Så sagde hun langsomt 
 : 
« jeg ved kun meget lidt om din fader . — — 
jeg har aldrig set ham . Han var sømand , ved du , 
skibskaptajn , men han var aldrig her i landet 
med sit skib i den tid , han var gift , og han døde 
før din moder . — — men det ved jeg , at din 
moder , — — — din velsignede moder — —• — 
elskede ham til sin sidste time . — og derfor skal 
hans minde være — — — fredlyst iblandt os . » 
Det forekom Annina , som om rummet blev stort 
omkring hende , blev til en kirke , hvor juleevangeliet 
forkyndtes fra altret med sit  « fred på jorden ! og 
i mennesker en velbehagelighed ! »  uvilkårligt rejste 
hun sig op , men sank brat ned ved siden af stolen 
og skjulte ansigtet i sædet , medens en voldsom 
hulken gennemrystede hende . 

frøken Hassing mælede ikke et ord mere . Da 
Annina lidt efter flov listede bort , sad hun med brillerne 
på og trak tråden ud og ind . 
Om eftermiddagen , da Annina sad i sin stue 
og læste lektier , kom tanten derind med overtøj 
på . 
« læg du kun bøgerne bort og gå en ordentlig 
tur i det gode vejr , »  sagde hun .  « jeg har meldt 
dig ud af skolen fra i dag af . Sommerferien stunder 
jo snart til , og jeg ville alligevel have taget dig ud 
til efteråret , inden du begynder at gå til præsten . 
Senere kan du så få privat undervisning i de 
fag , hvor det skorter mest . » 
Fra den dag af havde Anninas syæske , som var 
hentet hjem fra skolen , fast stade i dagligstuen , 
men hun selv var der rigtignok ikke stort mere 
end før . 
Og fra den dag af vidste hun så bestemt , hvordan 
en helt skulle være . 
Hans øje duggedes aldrig af nogen tåre . Men 
når han ret var hjertegreben af sorg , lo han , så 
det gav genlyd i de øde vidder , hvor han søgte ud 
for at skjule den for hver mands blik . Ubetvingelig 
af mod og kraft , når det gjaldt om at værge 
fædrelandets ære eller at tugte uretfærdighed og 
vold , var han idet godhed overfor de forurettede 

og de svage . Havde hun ikke selv følt hans hånd 
over sig i dag ? Han var en blanding af ørvarodd , 
Tordenskjold og ritmesteren . Det var den mand , 
hendes blide moder havde elsket til sin sidste stund . 
Det var hendes fader , kaptajn hjelm . 
I dag havde han holdt sit indtog i hendes 
drømmeliv . 
« jomme ! Er du færdig ? Klokken er snart seks ! » 
Råbte Annina med et utålmodigt dask på den ny 
husjomfrus kammerdør . 
Hun hed Katinka Gommesen ; men da Annina 
ikke yndede hendes fornavn , og da jomfru Gommesen 
afskyede sit efternavn , fordi det lød så prosaisk , 
var de kommet overens om denne sammentrækning 
af jomfrutitlen og efternavnet . 
Døren åbnedes indefra , og Annina trådte ind i 
det lummerhede Kammer , hvor aftensolen brændte 
på ruderne , som halvt var dækkede af et forhæng , 
og hvor jomme stod i sine tredive Års modne fylde , 
iført lyserød bomuldsfløjels hårpynt , gråt snørliv 
og højrød uldklokke og gned sine buttede hænder 
af i håndklædet , ombølget af lugten af hårolie 
og godtkøbs sæbe . 
« ih , du milde , hvor du har finet dig ! Det er 
nok deres bryllupsdag , men der kommer ikke andre 
end vi to . — men det er måske Tønnesen , du 
lægger an på ! » 

« jeg syntes , »  svarede Annina , rød i hovedet og 
med et forlegent blik ned ad sin stumpede stadskjole , 
 « at' jeg skulle pynte mig lidt  .  . da din 
søster udtrykkelig har bedt mig med i aften . » 
Sandheden var , at denne indbydelse , der faldt 
sammen med Emma Holms fødselsdagsselskab , var 
kommen hende såre belejlig , idet hun mente , det 
skadede ikke , om de på vejen hen til toldassistent 
Høyers mødte nogen af præstegårdsgæsterne , som 
fik at se , at også hun havde en indbydelse til i 
aften . Det var hende af den grund om at gøre at 
komme af sted på den tid , disse var tilsagte . 
Knap var dog usandheden kommen over hendes 
læber , før hun følte , hvor uværdigt dette komediespil 
var , og overvældedes af skamfuldhed overfor 
sig selv . Mens jomme fuldendte sin påklædning , 
sneg hun sig tilbage til sin stue og trak i dagligtøjet 
igen , mens hun søgte at hale tiden ud , så 
klokken blev på det nærmeste syv , inden de kom 
af sted . 
— — —  « se så , nu blev det stykke arbejde 
gjort — og godt gjort ! »  sagde toldassistent Høyer , 
idet han skubbede sig tilbage på stolen og skuede 
med et veltilfreds smil i sit rummelige ansigt ud 
over aftensbordet , hvis fade og assietter han havde 
bidraget mægtigt til at tømme . — —  « lad os så 
få vor brune ven , vestindianeren , frem — kogende 
vand har du vel i beredskab , lille Bine ? — så 

brygger Tønnesen og jeg os vor toddy til aftenpiben 
— med frøken hjelms tilladelse da ! »  — 
med et blik hen mod Annina , som svarede med en 
fornøjet latter —  « og så , lille madam , slipper du 
ikke for at give os en sang eller to . — men ikke 
den om ham , krigsmanden , som du kyssede nede 
ved dammen , for så bliver jeg minsandten jaloux 
— at du ved’et , lille ven ! » 
Her fattede han om livet på sin lille spinkle 
kone , som var ilet til med romflasken og sukkerskålen , 
og klemte hende ind til sig med en sådan 
vælde , at hendes krinoline sprang frem med en 
flitsbues kraft og væltede den nærstående stol . 
« for en skælm , du dog er , Høyer ! Tro ham 
ikke , frøken Annina , der er aldrig et fornuftigt ord 
i det , han siger ! — — — det var synd for Katinka , 
ikke at give hende den , det er hendes yndlingssang , 
stakkel ! »  tilføjede hun halvhøjt med en 
hovedbevægelse hen imod den langt yngre halvsøster , 
som havde taget plads ved vinduet og sad 
og kiggede ud på gaden mellem potteplanterne , mens 
hun med bundfalsk tone hørtes at nynne :  « jeg så 
ham om morgenen ude i skoven osv . » 
« så får jeg vel søge min trøst i flasken ! » 
Lo Høyer .  « kanske frøkenen vil lette mig adgangen 
ved at fly mig min kollega , toldassistenten ! » 
Annina skyndte sig at række ham proptrækkeren , 
som lå ved siden af hende . 

« sikken et ho’de , de har , frøken Annina , at 
de sådan straks på øjeblikket ved , hvad han 
mener ! »  udbrød madam Høyer i oprigtig beundring . 
« ho’de , ho’de , »  brummede Høyer —  « det skal 
snart vise sig ! — — sig mig , frøken Annina , 
hvem er den lykkeligste mand på denne klode ? » 
« det er de , toldassistent Høyer ! » 
« ja , minsæl har de ho’de , første klasses 
ho’de ! » 
« det var nemt gættet , for det fortæller de mig 
hver gang , de ser mig , »  skyndte Annina sig at 
sigehøyer 
slog en høj latter op , men tog sig pludselig 
i det og sagde med inderlighed , idet han lod 
sin store hånd varsomt glide hen over sin hustrus 
falmede kind : 
« så er der dog en gang imellem et fornuftigt 
ord i det , jeg siger , lille mutter ! — men det er 
heller ikke enhver mand , der har en kone , som har 
gået og ventet på ham i fjorten år , og som har 
det så godt med hende , som vi to har haft det med 
hinanden i disse seks år . » 
I det samme blev der banket på døren , og et 
rødmosset ansigt under en grå fiskebens-hat , 
bundet under hagen med kirsebærrøde bånd , kom 
til syne i døråbningen . 
« tør man være så fri at træde indenfor ? » 
« kom de kun , lille madam ! De er vel- 
6* 

kommen — blot ikke i embeds medfør ! »  råbte 
Høyer , idet han rejste sig og hilste på den indtrædende . 
« men Høyer dog ! At du kan tale sådan ! » 
Hviskedee hans kone , idet hun puffede til ham og 
skottede ængsteligt over til Annina , som også havde 
rejst sig . 
Høyer luskede lidt flov hen til tobaksbordet og 
gav sig til at stoppe sin pibe « en 
travl dag ! »  gispede madam Clemmensen , 
idet hun lod sig dumpe ned på en stol .  « tvillinger 
hos bager Frederiksens ! » 
« den har været lummer ! »  lød det halvhøjt henne 
fra tobaksbordet , hvorhen madam Høyer straks begav 
sig for at kalde synderen til orden . 
« jeg så dem jo ude fra gaden af , jomfru 
Katinka ! »  vedblev madam Clemmensen med sagte , 
fortrolig stemme ,  « og så ville jeg bare smutte 
indenfor og fortælle dem , at nu er det da bestemt , 
at Orlamundts kommer hertil og spiller i september . 
 » 
« er det også vist , madam Clemmensen ? » 
Jomme blev pludselig lutter fyr og flamme .  « hvor 
har de det fra ? » 
« det er så vist , som jeg sidder her og lever ! 
Jeg hørte det nu i aften henne hos klubværtens , da 
jeg var der og puslede den lille . » 
« så skal jeg altså se ham igen ! »  udbrød 
jomme med et sværmerisk blik op imod loftet . 

Tønnesen , som havde været oppe efter sin pibe , 
åbnede i det samme døren , men trak ved synet 
af madam Clemmensen sit grå hoved forskrækket 
tilbage , og Annina forfulgte lyden af hans haltende 
skridt ud gennem gårddøren og ned ad grusgangen 
i haven . 
« tænk dig , Bine , Orlamundts kommer hertil 
i september ! Madam Clemmensen har det fra klubværtens 
 ! » 
« ja , såmænd gør de så , ja ! »  tog madam 
Clemmensen til orde uden at agte på madam 
Høyers noget stramme mine .  « nå , der får vore 
unge damer noget at tænke på igen , skal jeg love 
for ! Og vi gamle for den sags skyld da med . 
Ja , de så da Hellemann i  « ørkenens søn »  i fjor 
vinter , jomfru Katinka ? » 
» Å , tal ikke om det , så dejligt det var ! » 
Stønnede jomme . 
« ja , vist var det deiligdom , det ! Det kan vi 
snart blive enige om ! Jeg var der hele tre gange , 
men nåde aldrig at få set det til ende . Der 
kom bud hen efter mig i teatret hver evige gang . 
Jeg husker lige så bestemt den sidste aften .  « to 
hjerter og et slag ! »  havde han lige sagt — jøsses , 
som han så ud med det dyreskind over ryggen , 
og som han sagde det ! »  — jomme sukkede samstemmende . 
—  « jeg ville justement se , hvad der 
gik af jomfru Jensen , der sad lige i nakken af mig 
og græd så ganske erbarmeligt — hende , skrædderjomfruen , 

de ved , der svanser om i de korte 
skørter — og der skal noget til , for hun er ellers 
ikke forknyt af sig , den — — den — — — 
nå , „  Vorherre bevare min mund ! — men at hun 
kan gå ud og ind i de honnetteste huse i byen , 
det går over min forstand ! — — nå , så var’et , 
at jeg lige i vendingen får øje på købmand Henriksen , 
som stod der lige indenfor døren i dunkelheden 
i egen person , lige så hvid i ansigtet som 
en gespenst , og vinkede ad mig . For det var første 
gang , skal jeg sige dem , at konen lavede til barsel , 
og det er ikke sådan , inden de kommer i gang 
med’et , de unge koner . Der skal øvelse til det 
som til alt andet her i verden , mænd skal der så , 
ja ! — men det gik da så godt , som vel muligt 
— en dejlig dreng , inden midnat var omme !---------men 
hvem der sukkede lige så dybt , da hun gik 
hjem forbi teatret og så alting lukket og slukket , 
se , det var ligegodt madam Clemmensen ! — men 
nu håber vi alle sammen på bedre tider . Hvad 
mener de , bette jomfru ? » 
« bare Tønnesen ikke sidder og er dårlig nede 
i haven ! Jeg hørte ham gå derned for noget 
siden , »  fik madam Høyer omsider indført , idet hun 
febrilsk vendte sig om mod Annina , der sad og 
slugte madam Clemmensen med øjnene , mens det 
spillede i alle gruberne om hendes mundkroge — 
« de ville da ikke være så sød at se derned , 

frøken Annina , — hvis det da ikke er for meget 
at bede dem om ! » 
Postfuldmægtig , løjtnant Tønnesen sad på 
bænken nede i haven og røg sin aftenpibe . Annina 
som havde forstået , at det ikke hastede så stærkt 
med at komme ind igen , tog plads ved hans side 
og overvejede , om hun skulle tage mod til sig , 
nu de sad her ene sammen , og spørge ham ud om 
isted-slaget . Det var der , han havde fået den 
kugle i benet , som havde gjort ham utjenstdygtig . 
Mon han havde kendt Læssøe og Olaf Rye ? 
Hun skottede med ærefrygt til hans slidte 
frakke med det røde og hvide bånd i knaphullet . 
En tapper soldat havde han været og udmærket sig 
i flere træfninger , det vidste hun . Der var kun en 
ting , Tønnesen var bange for , sagde Høyer , og det 
var for damer . 
Men hun var da ingen dame , vidste hun ! Der 
var længe til endnu . Hun blev jo først femten år 
til jul . Det var alt for latterligt , når Høyers kaldte 
hende frøken Annina , eller endog frøken hjelm . 
Hun ville bede dem lade være . Frøken hjelm ! 
Frøken hjelm ! 
Hun lagde hovedet tilbage med en klukkende , 
halvhøj latter . 
Tønnesen sendte hende et vredt , mistænksomt 
blik og flyttede sig hen til den yderste ende af 
bænken . 
Nej , nu turde hun slet ikke spørge ham om 

noget ! Det var også en dum vane , sådan at 
sidde og le af ingenting ! Hun rejste sig op og 
sagde med en forvirring , der gjorde ondt værre : 
« jeg tror , de venter på os deroppe . Madam 
Høyer har lovet at synge . » 
« hm ! Ja , nu kommer jeg . — når jeg har 
fået flaget ned . » 
Han ønskede åbenbart intet hellere end at slippe 
fri for hendes nærværelse . Men Annina , der frygtede 
for at have såret ham , kunne ikke bekvemme sig 
til at gå , før hun havde forsøgt at stemme ham 
mildere . 
« det er en yndig have , de har . » 
« hm ! » 
« her er så mange yndige roser . » 
« hm ! — orm i dem alle sammen ! » 
Stedet var hans . Han beboede kvistlejligheden 
og fik kosten hos Høyers , som havde lejet stuen . 
Han gik hen på plænen , hvor flagstangen stod 
med flaget hejst i anledning af bryllupsdagen , og 
Annina fulgte efter . 
Der kom et mildt udtryk i hans ansigt , mens 
han stod og så på det , idet det langsomt gled 
ned . 
« 1 morgen skal det op igen , »  sagde Annina , 
« det er den sjette juli . » 
« nej , hverken i morgen eller den fem og tyvende ! 
— — det er for kort siden i fjor , »  tilføjede 
han mørk . 

han foldede det varsomt sammen — Annina tik 
ikke lov til at røre ved det — det hvide kors 
inderst , og den røde dug beskyttende udenom , rullede 
det med den behændighed , øvelsen giver , sammen , 
så det ikke slog en eneste fold , og stak det ind 
under armen . 
Så fulgtes de ad op til huset . 
Hvor lidt musikalsk Annina var , så kunne hun 
dog nok høre , at samvirkningen af madam Høyers 
uskolede og forskregne sopran og de toner , der endnu 
kunne aflokkes det gamle Marschalls klaver med de 
firkantede ben , ikke var ren ørenlyst . Men alligevel 
var disse kunstnydelser i det høyerske hjem 
— de eneste , der overhovedet blev hende budt — 
hende en kilde til stor glæde . De satte hende i 
stemning og gav de drømmebilleder , som altid foresvævede 
hende , form og farver . Billede efter billede 
fremmanede de . Skikkelser fik liv og skred til 
handling . Ville bjerglandskaber , urskovens stilhed , 
havet , det uendelige , aldrig hvilende — alt det , hun 
kun kendte fra bøger og tarvelige afbildninger , eller 
som hun digtede sig til af skyernes former i solnedgangens 
pragt — det blev til levende virkelighed . 
Hun vandrede om der ; hun fornemmede stilheden , eller 
hun hørte lyde , vidt forskellige fra dem , der nu fik 
luften til at svirre om hende . 
Når madam Høyer var ved stemme og mærkede , 
at hun havde sine tilhørere med sig — som nu i 

aften — var der ikke det pragtnummer , hun gik 
af vejen for . 
Først havde hun , sin mand til måde , sunget 
de vaudevillesange , der rummede minder fra deres 
lange forlovelsestid . Så havde jomme fået sin 
« feltjæger »  , og da hun så rigtig havde sunget sig 
op , tændte hun lysene og tog noder frem for at 
give sig i lag med de større opgaver . 
Under foredraget af  « det blanke sværd på 
væggen hang »  , som fulgte efter  « de klare bølger 
rullede »  , faldt der en mærkelig ro over Høyer og 
jomme . 
Men nu anslog madam Høyer toner , der altid 
vakte Annina til bevidsthed , hvor langt hun så var 
borte . 
« hvorfor svulmer weichselfloden — — — » 
Og så til sidst den bedste af dem alle :  « Knud 
Lavard »  . 
Bevæget fulgte hun med gennem alle versene , 
som hun kunne udenad — — nu endte den : 
« o Danmark , på rænker du aldrig dig forstod  .— 
det har du tit betalt med dit dyreste blod ! » 
Annina sad helt betagen . Stilheden , som nu indrådte , 
virkede ikke mindst gribende , føltes så 
velgørende . 
De andre rørte sig ikke af pletten , sagde ikke 
et ord . De sov vist . 
Nej , Tønnesen ikke . Med en pludselig bevægelse , 

der fik jomme og Høyer til at fare op i 
sædet , rejste han sig og forsvandt med et barsk 
« godnat »  ud ad døren . 
Annina hørte ham slæbe det stive ben efter sig 
hen ad den sandbestrøede gang . Det var som et 
gribende efterspil til de dejlige ord . 

Iv 
frøken Hassing var som forvandlet . Hun , hvis 
vaner havde været regelbundne som visernes på 
hendes stueur , blev pludselig hel uberegnelig i sine 
påhit . 
Det var , som om hun var bleven vakt af den 
dvale , hvori de mange begivenhedstomme år og 
den altordnende jomfru hyltofts nærværelse havde 
dysset hende . Hun grebes på ny af den virketrang , 
der havde besjælet hende som yngre , ja været den 
eneste form , hvorunder hun nogen sinde havde 
været ung . 
Men den havde kun kval i følge , tændte feberbrand 
i hendes årer . Thi det var ikke den opblussen 
af hensvindende livskraft , der stundom kan 
kaste glans over alderdommens tærskel . Det var den 
pludselig vakte bevidsthed om tabet af det , der var 
uigenkaldeligt forbi , rædsel for det , der uvægerligt 
stundede til , som drev hende hvileløs om i det hjem , 
hvor hun dag ud , dag ind , mens årene gik , på 
de dertil bestemte klokketimer havde siddet på den 
ene eller på den anden af sine to pladser i 

dagligstuen , eller fik hende til at sidde og stirre 
frem for sig med et forfærdet udtryk i de vidtåbne 
øjne , som en , der har et grufuldt syn og ikke 
mægter at unddrage sig det . 
Således var det også . Hun , der var så blottet 
for fantasi , som et menneske vel kan være , så et 
syn , altid det samme ! — altid det samme ! 
Hun så sig selv som en stakkels fjollet skabning 
sidde hen i årevis , således som hun havde 
set sin fader , — og som kun hun havde set ham ! 
— i fem år sidde i sin lænestol som et lailende 
barn , et lammet dyr , indtil døden slukkede den 
sidste livsgnist ud . 
Ja , således ville også hun ende ! Havde hun 
ikke frem for alt været sin faders datter ? Var det 
derfor ikke så naturligt , at hans skæbne også blev 
hendes ? 
Alt varslede derom . 
Denne snurren i lemmerne , som hun undertiden 
fornam ! Hun huskede , at hendes fader tit spøgende 
havde klaget over netop den samme fornemmelse , 
inden det første slagtilfælde ramte ham . Og denne 
træthed , blandet med uro ! Og de søvnløse nætter ! 
Det var ikke døden , der ængstede hende . Ville 
den blot komme på en gang , som et lyn med 
knusende magt •— hun skulle prise sig lykkelig 
derover , hun , den ensomme , den for længst overflødige ! 
Nej , hvad hun gruede for , det var det forfærdelige , 

ikke at være menneske længer , og så at vide , 
at der ingen ville være til at brede blot en flig 
af kærlighedens kåbe over vrængbilledet af hendes 
fordums jeg . 
Havde blot hendes trofaste hyltoft levet ! Men 
at være prisgivet jomfru Gommesen ! Denne ugidelige 
person , der sukkede og vendte øjnene i hovedet 
af lede over dagens kedsomhed og møje , 
blot de talte sammen om den mad , der skulle på 
bordet ! 
Og så — værre end ingen ! — dette barn , hvis 
blotte nærværelse stedse havde været hende en torn 
i sjælen , en nagende mindelse om søsterens bittert 
skuffede lykkedrøm og forfærdelige død . 
Dette barn , der var så sært og kejtet , at man 
tit skulle tro , hun var ikke ved sine fulde fem . 
Der gik sine ensomme veje — gud må vide hvor ! 
— eller sad over for hende ved bordet med stive , 
tomme øjne og for sammen og greb efter sennopskanden , 
når hun bad hende om et glas vand ! 
Ikke stunds gavn gjorde hun — så kunne institutbestyrerinden 
sige hvad hun ville om hendes gode 
evner ! Stædig og stiv var hun . — faderens blod ! 
— faderens blod ! — intet , der mindede om moderen . 
Jo , lige nu på det sidste var der undertiden et og 
andet , der kunne minde om Anna . Men det var 
rent forbigående , lå kun i det ydre og gjorde , at 
hun næsten blev hende endnu mere imod . Men 
intet af dette livsalige , solbringende , som havde 

strålet ud fra Annas hele væsen , da hun var i den 
alder , inden ulykken med faderens sygdom kom 
på og — alt var blevet så helt anderle'des . 
Men — frøken Hassing rettede sig i sædet , 
når hun var nået til dette punkt i den kreds , 
hvori hendes tanker idelig og idelig drejede sig 
— det skulle blive anderledes ! Der måtte sættes 
en stopper for den slendrian , som havde varet kun 
altfor længe . I virksomhed alene var der redning . 
Denne stilstand i alt , denne knugende tysthed , når 
hun sad alene på forhøjningen i dagligstuen og 
så ud på den mennesketomme gade og ikke hørte 
andet end stueurets rastløse dikken , var langsomt 
dræbende gift . 
Selv tog hun fat , og hun satte den stakkels 
tunghændede jomme og den opskræmmede Annina 
i en virksomhed , der tit fik dem til at gå helt ud 
af deres gode skind . 
Foreløbig var der nok at tage hånd i med 
Anninas konfirmationsudstyr . Godt og rigeligt skulle 
det være efter solid gammeldags målestok . Frøken 
Hassing , der ellers , sin jyske afstamning tro , nok 
forstod at holde på mønten , blev pludselig greben 
af en sand mani for at give penge ud . Intet var 
for godt . Tøj af al slags blev købt ind i store 
måder . Undertøj blev klippet til , syet og lagt hen 
i dusinvis . Det måtte alt sammen være færdigt , 
inden jomfru Jensen , stridens æble blandt byens 

bedste familier i tiden , der gik forud for slige 
kirkelige handlinger , indfandt sig . 
Frøken Hassing , der for første gang så denne 
mærkelige skabning indenfor sin dør , var så optændt 
af Iver for det hverv , hun var kommen for 
at fuldbyrde , at hun helt overså det tvivlsomme 
præg , der var over hende . 
Jomfru hyltofts værelse , som havde stået hen 
siden hendes død , blev omdannet til skrædderstue , 
og her herskede jomfru Jensen enevældigt , som en 
gudinde i sit tempel , svansende om i sine korte 
skørter , skærende til , prøvende , vragende eller bifaldende , 
mens hendes skingrende stemme og rå 
latter lød ud gennem den lukkede dør . Vovede 
frøken Hassing en sjælden gang at fremkomme med 
blot den svageste indvending , blev hun øjeblikkelig 
sat til vægs som en i de dele fuldstændig uforfaren — 
hvad hun for den sags skyld da også var . Jomfru 
Jensen havde nu engang sin egen måde at være 
på . Selv byens mægtigste fruer dristede sig ikke 
til at kalde hende til orden . Thi , det måtte man 
lade hende , hun forstod sine ting og havde bedre 
smag , end hendes personlige udsmykning lod formode . 
I den tid levede jomme op . Til at bistå jomfru 
Jensen var hun altid rede . Når Annina kom 
derind for at hente det arbejde , der blev hende betroet 
— hun tilbragte de sidste uger af sin barndom 
med at kaste over en utrolig mængde trævler 

•— gik sladderen livligt imellem dem . Hellemanns 
navn var ikke udelukket . 
Annina , der hidtil havde været sparsomt aflagt 
med tøj og tit været til spot blandt skolekammeraterne 
på grund af sin gammeldags , tarvelige påklædning , 
følte sig i begyndelsen smigret over pludselig 
at være genstand for al denne opmærksomhed 
og forsynlighed . Men efterhånden som hendes 
egen bistand mere og mere påkaldtes til det uvante 
stillesiddende arbejde , og der ikke var tale om 
andet end klæder fra morgen til aften , gennemgik 
hun alle sindstilstande fra afmægtigt raseri til fuldkommen 
sløvhed . 
Omsider oprandt den soltindrende forårsdag , da 
hun , sukkende under vægten af en sort silkekjole 
og et dobbelt fransk sjal , ør og fortumlet af den 
lumre luft i det menneskefyldte rum og alt det 
uvante , der strømmede ind på hende , aflagde det 
løfte , der afkrævedes hende i byens sognekirke 
under tilsyn af dens aller ypperste kvindelige indbyggere . 
Thi Emma Holm stod der som nummer et og 
så lige så henrivende ud , som hendes moder , der 
sad sammen med Fru borgmesterinden i den øverste 
kirkestol bag ved hende , havde set ud , da hun et 
par og tyve år forinden stod akkurat på samme 
plet i akkurat det samme øjemed . Fru Holm og 
borgmesterinden sad just i en rørt stemning og 

hviskedee derom , mens provsten overhørte konfirmanderne 
nederst i rækken . 
« nej , er det så længe siden ! » 
« ja , tiden går ! » 
« det skulle man ikke drømme om , når man 
ser dem . Enhver , som ikke vidste bedre , måtte 
tro , at de og Emma var søstre . » 
« jeg kan heller ikke se spor af forandring på 
etatsrådinden i alle disse år . » 
« bedste Fru Holm — lad os ikke komme ind 
på det kapitel ! — det er ikke alle , der dømmer 
så mildt som de . » 
« dømme ! Hvem turde formaste sig til at 
dømme ! » 
« søde lille Fru Holm ! » 
« kære etatsrådinde ! » 
Pavse . 
« den lille hjelm — — — er det ikke sådan , 
hun hedder ? — — nummer fem — ser nysselig 
ud . Men hun må nødig blive højere , end hun er . » 
« finder de ? — ja , hun har udviklet sig meget 
i det forløbne år — — legemlig talt . Men , kære 
etatsrådinde , det gælder om at vokse på rette 
måde ! » 
« ja , det er et sandt ord . Et dybt ord . — 
plejemoderen — det er for resten et ganske fint ydre 
— skal være en løjerlig en . Stakkels barn , hun 
har vist ikke fået den omhyggelige opdragelse som 
deres Emma . » 

« slet ingen ! »  — det kom meget hurtigt og 
efterfulgtes af en hovedrysten og et dybt suk — 
« stakkels barn ! » 
Anninas konfirmation bragte ikke den ro til 
huse , som hun havde ventet . En dag kort efter 
erklærede tanten til hendes forfærdelse , at hun 
agtede at indbyde hendes unge veninder til et aftenselskab . 
Mens jomfru hyltoft levede , havde hun bestemt 
holdt over , at Anninas omgangstæller blev indbudt 
til hendes fødselsdag , som faldt kort før jul . For 
Annina , der var lidet gæstmildt anlagt , havde denne 
dag været en af årets værste , og hun havde sikkert 
gjort regning på , at disse nødtvungne selskabers 
ophør var et af de goder , den foretagsomme 
gamle dames død medførte . 
Hun svarede , at hun ikke havde nogen veninde , 
og at der ikke var en eneste blandt hendes fordums 
skolekammerater , som hun ønskede at have noget 
at gøre med . Hun kom hos Høyers , det var al 
den omgang , hun brød sig om . Det kom til et 
sammenstød mellem hende og tanten , som endte 
med , at indbydelserne blev udstedte . 
Trods den udmærkede beværtning kunne aftenen 
ikke være mere mislykket , end den blev . Annina 
var muggen og gjorde en overmåde uheldig figur 
7* 

iblandt de andre unge piger , som straks havde færten 
af misstemningen mellem hende og tanten og dens 
årsag og alle som en beflittede sig på i modsætning 
til værtinden at lade deres nytændte lys 
som verdensdamer af den bedste tone skinne til 
ære for den løjerlige gamle frøken , der pludselig 
var bleven så indladende . 
Efter denne aften var der næsten fjendskab 
mellem Annina og tanten , som idelig lod hende 
høre , hvor kejtet og uheldig hun var , og hvor langt 
hun stod tilbage for de andre unge piger . 
Hen på sommeren meldte en bekendt solodanserinde 
fra det kongelige teater i København sin 
ankomst til byen for at give et kursus i Dans . 
Frøken Hassing sørgede straks for at få Annina 
tegnet på listen , som i den anledning gik om 
mellem byens bedste familier . 
Annina var fortvivlet , men så ikke udvej til at 
slippe . Den venlighed , danselærerinden fra første 
færd af viste hende , overvandt dog noget hendes 
skyhed , og hun begyndte at få en fornemmelse af , 
at Dans er en glæde . 
En dag skulle der indøves nogle vanskelige trin . 
En efter en af de unge piger trådte frem og forsøgte 
sig derpå , men ingen kunne gøre lærerinden 
det tilpas . 
« frøken hjelm kan , er jeg vis på ! »  udbrød 
hun utålmodig .  « vær så god , frøken hjelm , og 
lad de andre se , hvordan det skal være . » 

der hørtes en latterblandet mumlen fra de 
unge piger , da Annina , rød i hovedet og med øjne , 
der var duggede af flovhed , trådte frem og gjorde 
sit forsøg . 
« se , det er ynde ! »  udbrød danselærerinden 
med en håndbevægelse hen imod de andre .  « lad 
mig nu se , mine damer , om de kan gøre det lige 
så godt . Så kommer herrernes tur bagefter . » 
Siden den dag var Annina ikke til at drive til 
danseøvelserne . Tanten kunne ikke få ud af hende 
hvorfor . 
Hvad kunne man overhovedet få ud af det pigebarn ! 
Hvad foregik der i hendes sind ? — syg 
var hun ikke , det var kendeligt nok . Et gode var 
der dog : hun holdt sig mere til huse , havde ikke 
det hang til at føjte landet rundt , som tidligere . 
Frøken Hassing følte sig i sit stille sind taknemlig 
over , at her i det mindste var et punkt , hvor hun 
ikke behøvede at skride ind . Hun måtte indrømme 
for sig selv , at hun helst gik af vejen for 
Anninas vilje . 
Det var , som om der efterhånden havde lagt sig 
en tåge over Anninas sjæl og visket ud sansen 
for det , der hidtil havde givet hendes tilværelse 
farve , lammet hendes fantasi og lagt hendes livlighed 
øde . 
Sine ensomme spasereture brød hun sig ikke 
længer om . At kæmpe sig frem mod blæsten , til 
hun havde nået halvmilepælen på landevejen , og 

så vende om og lade sig bære hjem af den , var en 
leg , der hørte fortiden til . På skovbakken gad 
hun heller ikke komme mere . Flere gange nu i 
efteråret havde hun deroppe mødt en og anden af 
ungersvendene fra danseskolen , som havde hilst 
hende på en påfaldende måde og stået og 
stirret på hende , idet hun gik forbi . Ensomhedens 
trylleri var hævet , freden borte . Lyde , som før lod 
stilheden fornemmes end dybere , krænkede den nu . 
Blot det knagede i en gren , eller en grankogle gled 
med et dumpt fald ned på den bløde jord , eller 
en krage med et pludseligt skrig , der hørtes vide 
om , bød sin fattige rede farvel og tog flugten ud 
over de høsttomme agre , kunne det få hende til at 
fare sammen af angst og styrte derfra . 
Bøger brød hun sig heller ikke stort om . 
Somme tider sneg hun sig vel op på det lille tagkammer , 
men sjælden for at læse . Der satte hun 
sig på hug med ryggen mod væggen og hænderne 
foldede over de optrukne knæer og stirrede frem 
for sig . 
Som hun sad således en aftenstund , brød hun 
pludselig ud i en stille , vedholdende gråd . Den 
faldt som tøbrud over hendes sind . 
Forundret spurgte hun sig selv , hvad hun egentlig 
græd for , hun var jo slet ikke bedrøvet . Jo , nu 
vidste hun grunden ! Det var jomfru hyltoft , huri 
længtes efter . Hun græd af anger over , at hun 

havde brudt sig alt for lidt om hende , mens hun 
levede . 
Hun besluttede at gøre bod derfor ved fremtidig 
at vie hendes minde en stille time heroppe hver 
eftermiddag fra fem til seks . 
Næste aften kom hun også derop med de bedste 
forsætter , men faldt i helt andre tanker og vaktes 
først til bevidsthed om sin pligtforsømmelse ved den 
manende røst fra uret på kirketårnet : sextid 
er omme ! Sextid er omme ! Og derved blev det . 
Det var nytårsaften . Frøken Hassing , som i 
denne tid havde et af sine anfald af stille tungsind , 
der ufravigelig afløstes af den uroens og rastløshedens 
periode , som var hendes omværende til så 
stor kval , var gået tidlig til ro efter at have befalet 
sine husfæller at gøre det samme . 
Annina , der straks havde været taknemlig over , 
at hendes sextenårs fødselsdag var løbet af uden 
det befrygtede ungpige-selskab , men dog følte sig 
fattig til mode , da juleugen gled så ganske stille 
hen , havde efterhånden opflammet sig til en utålmodig 
længsel efter årsskiftet og var fast bestemt 
på , at ingen magt i verden skulle få hende til 
sengs , før klokken havde slået tolv , og hun havde 
budt det ny år velkommen . 
Det var hende en let sag at få den godmodige 

jomme , der ellers havde sin nattesøvn kær , overtalt 
til at gøre hende selskab . For at skjule deres forehavende 
for tanten , hvis soveværelse stødte op til 
dagligstuen , havde de trukket sig tilbage til jommes 
Kammer , og her sad de ved en pose godter , som 
Annina havde anskaffet til lejligheden , og talte 
sammen , uvilkårlig dæmpende deres stemmer under 
indtrykket af stundens højtidelighed . 
Annina havde fået jomme til at fortælle alle de 
spøgelsehistorier , hun kendte , rigtignok ikke af egen 
erfaring — gud fri os nådig vel 1 — og derefter 
var talen gledet over på spådomme og varsler . 
Hvilket samtaleemne hun end anslog overfor jomme , 
så vidste hun , at det altid endte med Hellemann . 
Hun greb derfor tyren ved hornene og spurgte : 
« tror du , jomme , at du nogen sinde bliver gift 
med ham ? » 
Jomme sukkede , vendte betænksomt med tungen 
det store bolscher , hun lige havde puttet i munden 
og svarede med en sikkerhed , der fik Anninas 
nyfigenhed til at fænge i lyseste lue : 
« gift bliver jeg — og jeg tror , det bliver med 
ham , for jeg vi ! hverken eje eller have nogen anden ! » 
« men hvordan skulle det egentlig gå til , jomme ? 
— du har jo aldrig truffet ham i det virkelige liv , 
og nu er det snart år og dag siden , han var her 
— og ingen ved , om han oftere kommer igen--------------og 
—----------------------------------------------------og » 
Hun var lige ved at tilføje :  « og skal du giftes , 

så må det dog ske snart ! »  men standsede i tide 
og stirrede ind i jommes langtfra purunge ansigt . 
« jeg skal sige dig , hvorfor jeg tror det så 
sikkert , som om jeg havde brev på det . Men lov 
mig , at du ikke siger det til nogen . — jeg var 
ulykkelig , om Bine fik noget at vide om det ! » 
Annina lovede ubrødelig tavshed , og nu åbenbarede 
jomme , hvorledes hun en aftenstund i fjor 
jul var gået hen til Maren i kirkegyden , der 
nød stort ry for sin ufejlbarlighed , og hun havde 
lagt kort op for hende og spået , at hun skulle få 
en mand , hvis navn var kendt i hvert hus i byen . 
Når det ikke var Hellemann , hvem kunne det så 
være  ? Bagefter havde hun til yderligere bekræftelse 
uddraget akkurat den samme spådom i kaffegrums . 
Sandheden tro , måtte jomme dog tilstå , at hun 
ikke havde følt sig helt tilfreds med udfaldet af 
endnu et tredje forsøg , hun på egen hånd havde 
foretaget for at tyde sin fremtidsskæbne . Efter at 
hun nemlig nytårsaften ved midnatstid havde slået 
en æggehvide i et glas vand , havde denne næste 
morgen antaget en form , der stod i afgjort modstrid 
med den af Maren givne forjættelse . 
« hvad så du da , jomme ? Hvad lignede det ? » 
Spurgte Annina åndeløs . 
« å , det var sådan noget løjerlig uldent noget . 
— skulle jeg sige , det havde fagon efter noget bestemt , » 

svarede jomme nølende ,  « så var det vel 
næstendels , som man kunne tænke sig et får . » 
Dette var mere , end Annina kunne stå for . 
Hun brast ud i en latter , der rungede gennem 
huset . Jomme røg op af sædet , halvt i fornærmelse , 
halvt af frygt for at se frøken Hassings 
frygtindgydende person vise sig i døren . Men den 
udeblev heldigvis . 
Stemningen var imidlertid brudt , og lidt efter 
sagde Annina god nat , idet hun eftergav jomme den 
halve time , der var tilbage af det gamle år , og 
listede sig ind i sit eget værelse . 
Lidt angerfuld over ikke at have lagt bånd 
på sin lystighed overfor jomme , men gennemtrængt 
af det komiske ved optrinet — jommes 
skikkelige ansigt så så uimodståelig komisk ud , 
når hun blev fornærmet ! — gav hun sig småleende 
langsomt i færd med afklædningen . Thi 
hun ville ikke i seng , før tårnuret havde slået 
tolv . 
Af og til lød skraldet af potteskår , som kastedes 
på dørene rundt om i nabolaget , og lystige 
stemmer op til hende fra de omliggende gårdes 
beboere , der ligesom hun afventede den betydningsfulde 
time . 
Stående ved vinduet iagttog hun stjerneblinket 
i den stille frostnat og lyttede til disse forskellige 
lyde , mens hun drog nålene ud af sit hår . Rent 
i tanker gav hun sig til at løse fletningerne op , 

og tørst da håret faldt tungt ned om hendes nøgne 
skuldre , huskede hun på , at hun jo aldrig havde 
for skik at gøre noget ved det inden sengetid . Nu 
måtte det redes ud og flettes om igen . 
Hun gik hen til kommoden , hvor lampen 
brændte foran spejlet , og kastede blikket derind , 
mens hun famlede efter redekammen i skuffen . 
Da , lige med et , lå hånden stille , hele hendes 
person stivnede i forundring . 
Var dette virkelig hende selv ? Var det ikke et 
af disse fremmede spejlbilleder , jomme nys havde 
fortalt om , som man kun en bestemt time af året 
— den , som just var inde — kunne lokke frem af 
spejlet , når man trådte hen foran det med et 
tændt lys i hånden og tre gange højtidelig fremkaldte 
det ? 
Å nej , det var hende selv ! Vist var det hende 
selv ! 
Hun lo lyksalig , og ansigtet inde i spejlet lo 
tilbage . 
Med vidtåbne øjne inddrak hun synet af dette 
ny ansigt , der lyste matblegt frem under rammen 
af det rødgyldne hår , som i tunge bølger faldt 
ned over hoved og skuldre . 
Ja , det var hende — og dog en anden ! 
Tit havde det i den senere tid været , som om 
der fødtes et nyt væsen til live i hende , som om 
hendes sjæl stod i begreb med at sprænge en puppe , 
der var bleven den for trang . 

og dette var denne anden — men dog hende 
selv , Annina 1 
hun kastede hovedet tilbage , og hårfloden 
fulgte dets bevægelse og faldt ned bagved hende i 
en tung og vilter strøm , mens hun trak vejret dybt 
og længe . 
Og spejlet stod tilbage med sin hemmelighed : 
en hvid halssøjle over en mark af sne , hvor to 
blødt rundede bølger steg og sank ved underdønningen 
fra hendes dybe åndedrag . 
Da stemmede uret på kirketårnet i med sine 
tolv fulde slag . De hørtes vidt ud over den stille 
by . Næppe var det sidste forstummet , før bøsseskud 
inde fra købmandsgården ved siden af , og 
drøn af potteskår rundt omkring fra hilste det ny 
år velkommen . 
Hun stod midt i kammeret og lyttede til . Så 
rakte hun med et jublende udtryk de tynde arme i 
vejret og strakte sig i sin fulde højdé , så skørtelinningen 
gled ned om de jomfrusmalle hofter . 

v 
endelig ! 
Jomme åbner vist for tyvende gang dagligstuevinduet 
på klem og sender spejdende blikke ned 
ad den tomme gade , hvor midsommersolens første 
morgenguld rødner genbohusenes skorstene . 
Annina ventes hjem fra sit første bal , det årlige 
sommerferiebal i pavillonen i det østre anlæg . 
En lyd som en fjern torden havde alt i nogen 
tid bebudet , at vognmand Hasselbalks to rummelige 
hyrekareter var i fuld gang med at bringe baldamer 
hjem . Men nu viste der sig oppe i snævringen 
af gaden en stor genstand , der tilproppede 
den for et sekund , men straks frigjorde sig og med 
bulder og klapren af tungfodede hestes hovslag 
mod den ujævne stenbro styrede over den sig pludselig 
udvidende gades kørebane mod porten til deres 
hus . 
Jomme fik travlt med at komme i filtskoene , 
som stod parat ved siden af hende — for ikke at 
vække  « frøkenen »  — og nåde lige tidsnok ned 
ad trapperne til at få gadedøren lukket op , just 

som Annina trådte ind i porten med snippen af 
sjalet , der burde have dækket hendes lette baldragt , 
slængt om armen , og resten slæbende langt efter 
hende . 
« jomme ! Jomme ! Som jeg har danset ! »  brast 
hun ud , idet hun tog fart hen over de toppede 
brøstene , let , som om hun uvilkårlig endnu trådte 
dansen . 
« men så kom dog indenfor ! Vi blæser jo bort ! » 
Fo’rmanede jomme , idet hun , holdende sig for tænderne , 
løb hen og samlede sjalet op . 
« nå så du har moret dig ? »  fortsatte hun velvillig , 
da de befandt sig i god behold på trappegangen 
bag den vel atlåsede gadedør . 
« tag dog ikke sådan et lille kummerligt ord 
i din mund ! »  — Annina fattede hende med begge 
hænder om skuldrene og rystede hende , så jommes 
store kinder , der var hel grå af nattevagten , 
bævrede derved . —  « du kan ikke forestille dig , som 
det var ! » 
« alle dem har jeg fået ! — — 1 kotillon , forstår 
du ? »  forklarede hun , da de under forholdsvis 
livligt minespil fra jommes side for at påbyde 
hende tavshed havde sneget sig op til Anninas 
Kammer , og døren var lukket efter dem , idet hun 
stak jomme en håndfuld halvvisne småbuketter 
hen i ansigtet . — —  « seks , vil du tænke dig ! — 
og en rosenknop i hver ! — er de ikke hen- 
rivende ? » 

« yndige . — — men lad mig nu hjælpe dig af 
med kjolen , så du hurtig kan komme i seng , lille 
Annina . En bliver så gul i ansigtet af at være 
så længe oppe , og klokken — — — nej , så 
køn du dog er 1 »  brast det uvilkårligt ud af hende , 
idet hendes trætte blik mødte det ungdomsstrålende ' 
ansigt foran hende . — —  « det er dog en mageløs 
hvid hud , du har ! Når blot dit hår ikke stod 
så vildt omkring panden ! — — men man kan blive 
gul , når man ikke får sovet det , man skal .---------nej , 
du må sandelig stå roligt , ellers får jeg aldrig 
den kjole hægtet op ! » 
Annina ryster af indeklemt latter . Hun vender 
sig om og siger med lav , hemmelighedsfuld stemme : 
« du kan ikke tænke dig , så løjerlige de var ! » 
« hvem ? — lunds ? » 
« å ja »  — undvigende —  « de også . » 
« nu skal du have tak og skynde dig i seng , 
jomme ! »  siger hun , da det omsider er lykkedes at 
få kjolen hægtet op i ryggen .  « jeg kan godt 
hjælpe mig selv med resten , og »  — med et skælmsk 
smil —  « du må ikke gå hen og blive gul i ansigtet , 
til Hellemann kommer igen ! » 
« å , den hr . Mossøs mening kerer jeg mig 
fejl om ! »  svarer jomme med en foragtelig knejsen . 
Annina ser hel betuttet ud , og der indtræder en 
forlegen pause , mens jomme svinker om i værelset 
under påskud af at lægge et og andet til side . 

endelig lander hun henne ved døren og siger tøvende 
med hånden på låsen : 
« ja , så siger jeg god nat . — — der var vel 
ingen på benene endnu , da i kørte gennem 
byen ? » 
« nej — — det tror jeg ikke . » 
« heller ikke hos Slagter Mortensens ? » 
Annina brister ud i latter og løber hen og tager 
hende om halsen . 
« nu skal du gå ind og putte dig , jomme ! Du 
taler jo i søvne ! Er det middagsmaden i morgen , 
du drømmer om ? Kødet kommer såmænd nok til 
den tid , det skal ! » 
Jomme forsvinder hastigt ud ad døren med to 
røde kinder . Og Annina havde dog kun kysset 
den ene ! 
I seng nu , da solen sender sit første strejf )vs 
ind gennem vinduet ! Nej , ingen magt i verden skal 
få hende til det ! 
Annina ser sig om i det lille Kammer , hvortil 
hendes tilværelse har været knyttet al den tid , hun 
har boet i tantens hus , det vil sige , så længe hun 
kan huske tilbage , men som forekommer hende helt 
fremmed i denne uvante belysning . 
Således har her altså set ud så mangen en 
sommernat , mens hun har ligget der henne i sengen 
i dvb søvn og vidst af ingenting . 
Se , pludselig bliver den mat flimrende lysstribe , 
solen skød ind ad vinduet , til en glimrende purpurstrøm , 

der flammer og blusser på væggens lyse 
tapet . Eugen beauharnais’ portræt , stuens eneste 
vægprydelse , som hænger midt i den , bliver levende 
indenfor den dybe forgyldte ramme , der omgiver det 
som en luende brand . 
Det formelig vinker hende hen til sig . 
Hun betragter nøje det smukke mandige ansigt , 
hvor udtrykket synes at skifte i det flimrende lys , 
mens nattens oplevelser påtrænger sig hendes erindring 
og gør det end mere levende og virkeligt . 
Så ildfuldt øjet lyser , for straks efter at møde 
hendes i øm beundring ! 
Hun lægger hovedet tilbage med en dæmpet , 
hoverende latter , der er et så uvilkårligt udbrud 
af en følelse , som pludselig bemægtiger sig hende , 
at hun farer sammen ved at høre den lyde i det 
stille rum . 
Da hun atter ser op på billedet , er lyset 
blevet roligere og mere gyldent . Hun bliver 
stående foran det , til den sidste flimren er hørt 
op , og heltens ansigt lyser hende i møde i solomstrålet 
hverdagsro . 
Hun har altid næret ærefrygt for dette billede . 
Hun ved , at den mand , det fremstiller , var tapper , 
klog og trofast , og for at gøre den mangel på 
ærbødighed , hun nys viste det , god igen , giver hun 
sig til at ånde på glasset og gnide efter med sit 
kammerdugs lommetørklæde , til det funkler af 
blankhed . 

da hun atter vender sig om , har dagslyset erobret 
hver krog af stuen . Sådan har hun set den 
så mangen gang , når hun har været tidlig oppe 
en sommermorgen . Eventyrstemningen er borte . 
Det er hverdag igen . 
« torsdag morgen — og klokken er snart fem , » 
Siger hun halvhøjt hen for sig og tager i tanker 
kotillonbuketterne på kommoden og lugter til 
dem . En af hendes hvide handsker følger med , 
og ved den kvalme lugt af allun , som udstrømmer 
fra den og blander sig med de halvvisne blomsters , 
påkommer der hende en sådan væmmelse , at hun 
slænger dem fra sig , så de falder med et klask på 
gulvet . 
Der kommer pludselig en rædsel over hende . 
Det er , som om selve dagslvset vil hende ondt . 
Hun løber hen og lader det mørkegrønne rullegardin 
falde ned og hænger også sjalet op for vinduet . 
Først da hun , efter i hast at have revet klæderne 
af sig , strækker sig i sin hårde seng og 
fornemmer den beroligende berøring af de svale 
lærredslagner , løser angsten sig op i en heftig 
gråd , der snart stiller af i en tung , drømmeløs 
søvn . 
Efterårsjævndøgn var kommet med storm og 
slud . Dagen igennem havde regnen med korte 

mellemrum strømmet ned fra de lave , tunge skyer , 
der jog hverandre under den grå himmel . Fra sin 
arbejdsplads ved vinduet afventede Annina forgæves 
det øjeblik , da solen ville bryde igennem . Thi det 
var lørdag , og det siges jo for vist , at der er aldrig 
den lørdag så våd og grå , hvor den ikke viser 
sig , om også kun et flygtigt øjeblik . 
Det var en af de dage , der kun lidt behagede 
hende . En storvask var lige overstået , og fra 
morgenstunden af havde hun måttet sidde og ægvende 
og lappe lagner under skrapt tilsyn af 
tanten , der var meget nøjeseende og havde sin bestemte 
måde , hvorefter der skulle gås til værks . 
Annina hadede  « det gode gamle linned »  fra frisdal . 
Alene den lugt af tørrede lavendler , som 
udgik fra det , gjorde hende beklemt om hjertet , 
især når den , som i dag , blandede sig med den 
råkolde luft i stuen , hvor der endnu ikke var lagt 
i kakkelovnen , til trods for den fremskredne årstid . 
Og så denne knugende tranghed , når hun sad 
således ene med tanten , bevogtet af hendes årvågne 
øjne , og time efter time listede hen , uden 
at der faldt et ord imellem dem . Havde ikke det 
tempelformede på chiffonieren hver halve time med 
kraftige slag forkyndt , at tiden skred , så kunne 
hun have troet sig sat helt udenfor den og for 
livet . 
Den nervepirrende fornemmelse , når det tyndslidte , 
blanke lærred gled bort mellem fingrene på 
8' 

hende , havde , da utålmodigheden var overvundet , 
gjort hende så sløv , at hun ikke havde lagt mærke 
til , at det i den sidste halve times tid var blevet 
tørvejr , da hendes opmærksomhed vaktes ved lyden 
af tunge mandstrin op ad trappen . 
Et lettelsens suk undslap hende . Det kunne 
umuligt være andre end prokurator lund , og eftersom 
hensigten med hans besøg altid var at drøfte 
pengesager under fire øjne med frøken Hassing , 
betød det for Annina frihed for resten af dagen . 
Hun spidsede øren og lyttede , medens tanten , 
der ikke var lydhør , intet anende fortsatte sit arbejde . 
Ganske rigtigt : nu stiller han paraplyen fra sig . 
Den dratter om . Han tager den op — det tager 
tid for den svære mand at bukke sig , og Annina 
gotter sig over den møje , det volder ham — og 
tørrer den omhyggeligt af , inden han stiller den hen 
igen . Så tager han guldbrillerne af , ånder på 
glassene og gnider dem med sit røde lommetørklæde 
— Annina , der som barn tit har iagttaget ham ved 
slige lejligheder , kender på en prik alle hans fagter 
og lader og kan følge dem gennem den lukkede dør 
— putter det i baglommen med påtagen skødesløshed , 
så en snip bliver hængende udenfor , giver 
med venstre hånd  « pladen »  oppe på issen nogle 
varsomme klap , medens den højre ordner charivaribundtet 
ved urkæden , fører den derpå op til det 
glatragede underansigt med de tykke , stive læber , 

idet han udstøder en kort , tør hoste , og banker så 
endelig på og træder ind . 
« tante , det er prokurator lund ! » 
Det er ikke frøken Hassing ukært , at hendes 
formues nidkære forvalter træffer hende og plejedatteren 
ved så formålstjenlig en beskæftigelse 
som den at bøde gammelt linned . Hans ærbødig 
beundrende :  « virksom som altid ! »  besvarer hun 
imod sædvane med en venlig forespørgsel til hans 
hustru . 
« takker forbindtligst . — stakkel — — hml 
— — det går kun så som så . » 
« er hun blevet syg ? »  udbryder hun forundret , 
thi Fru lund , som er mindst en snes år yngre 
end sin mand og endnu i fyrrerne , er et billede 
på sundhed . 
« det just ikke — — men--------------------hm ! — — 
bekymret — hvad jeg ville sige , ret af hjertet bekymret . » 
Da frøken Hassing ikke indlader sig nærmere 
på tilfældet , vedbliver han med et strengt blik hen 
mod Annina : 
« ingen kan fortænke en stakkels moder i , at hun 
— — hm ! — — med blødende hjerte i tanken 
er hos sin — — hm ! — — eneste søn , mens 
han i det fjerne strider kampen for sin fremtid , 
uden at selv den svageste stråle af håb — — 
hm ! — — » 
Frøken Hassing , der ikke nærer spor af interesse 

for næstens anliggender og er fuldstændig blank på 
begreb om , hvad han sigter til , vender sig utålmodig 
om mod Annina , der står så stiv som en 
pind , og siger : 
« du kan godt gå en tur . Men tag den bunke 
lagner , som er efterset , ud med det samme . » 
Annina lader sig det ikke sige to gange , men 
forsvinder med en unådig hilsen til prokuratoren ud 
ad døren med lagnerne over armen . 
Bekendtskabet mellem frøken Hassing og prokurator 
lund havde strakt sig gennem en årrække . 
Det begyndte , dengang han endnu kun gik med hornbriller 
og brogede bomulds-lommetørklæder og som 
skriver hos sin svigerfader , den stenrige prokurator 
Kondrup , og på dennes vegne , tit havde ærinde 
ude hos proprietær Hassing , hvis juridiske rådgiver 
hans foresatte var . 
Caroline Hassing og han befandt sig dengang 
endnu i tyvernes fagre år . Hun havde på ny taget 
styret over faderens husholdning efter sin unge 
stifmoders død , og han havde ægtet sin foresattes 
meget ældre datter . Da denne nogle år efter døde 
og tog deres eneste dødfødte barn med sig i kisten , 
var det et for den unge fremadstræbende mand dobbelt 
dødfødt håb , der blev kastet jord over . Den 
snu gamle jyde , hans svigerfader , havde nemlig kun 
på den betingelse samtykket i datterens giftermål 
med den fattige skolelærersøn , at hvis hun døde 

barnløs , skulle hver hvid af hendes gå tilbage til 
hendes slægt . 
Da var det , at prokurator lund havde begået 
det , han i sit stille sind kaldte sit livs eneste 
dumhed . Da sørgeåret og tre måneder oven i 
købet var hengået , skikkede han en dag med et 
pålideligt bud en i behørigste form affattet skrivelse 
til  « velædle jomfru Caroline Hassing , frisdal »  , 
hvori han tilbød denne grundmurede yngre dame sit 
navn og sit hjerte . 
På dette brev fik han aldrig svar , og da forretninger 
nogen tid efter kaldte ham til frisdal , 
var der intet i adressatens holdning og væsen , 
som tydede på , at der var dem noget usædvanligt 
imellem , enddog budet højt og helligt havde 
forsikret , at brevet var overgivet i jomfruens egne 
hænder . 
Efter at han således to gange med ringe held 
havde fulgt fornuftens stemme , besluttede han , som 
efter svigerfaderens død havde overtaget de fleste 
af hans forretninger , sig til for en gangs skyld at 
følge hjertets og giftede sig med en pur ung pige , 
der ikke bragte ham anden medgift end et kønt ansigt 
og et glad sind . 
Dette ægteskab velsignedes først med en datter , 
som endnu var ugift og hjemme , og nogle år efter 
med en søn , stud . jur . Thorkild lund , på nærværende 
tidspunkt tre og tyve år gammel , som 
ovre i København , under en dygtig manuduktørs 

vejledning forberedte sig til at tage første del af 
juridisk embedseksamen inden jul , forhåbentlig med 
bedre held end sidste gang . 
Da prokurator lund i sin tid havde været oppe 
at byde sin højt agtede klient velkommen hjem fra 
hendes berømmelige englandsfærd , og Annina med 
bistre øjne og to små røde fletninger , der formelig 
strittede ud fra hovedet på hende af trods , hårdnakket 
vægrede sig ved at række hånden og sige 
venligt god dag til den  « rare fremmede mand »  , 
tændtes der et håb i hans bryst , som voksede med 
årene nøjagtig i samme forhold som frøken Hassings 
formue tiltog under hendes strenge økonomi 
og hans kyndige forvaltning , håbet om , at det , han 
selv var gået glip af , skulle med tiden tilfalde hans 
søn . 
Thi ingen vidste bedre end han , prokurator 
Ditlev lund , hvad frøken Hassing var værd , og 
ingen uden han kendte ordlyden af et vist stemplet 
dokument , som i mange år havde ligget vel gemt 
i det  og dirkefri pengeskab i hans private 
kontor . 
Ganske vist var Annina hjelm ikke den , han 
ellers ville have udset sig til svigerdatter . Dertil var 
hun for rundeligt udstyret både med forstand og 
med vilje . Og prokurator lund hadede kloge og 
viljestærke kvinder som pesten . Køn kunne han 
heller ikke se hun var , alt for mager og ranglet og 
med dette stemplede udtryk , også i gang og holdning 

— den fuldstændigste modsætning til hans 
buttede lille Maja , som altid var i en let gyngende 
bevægelse , når hun gik , og som omtrent havde 
været i Anninas nuværende alder , da han hjemførte 
hende som brud . 
Men som den unge pige nu engang var , havde 
hans Thorkild forelsket sig dødeligt i hende . For 
så vidt var alt , som det skulle være . Hun derimod 
syntes ikke i mindste måde at føle sig hædret 
derved , endsige gøre gengæld . Hm ! — han gad 
nok vidst , hvad hun tænkte på ! Sådan en indbildsk 
tøs , der havde andres nåde og barmhjertighed 
at takke for hver trævl , hun havde på kroppen ! 
— en latinsk jurist — selv med en jævn god anden 
karakter — for videre drev Thorkild det næppe — 
skulle ikke være god nok for hende , en forløben 
skibskaptajns datter . 
Prokurator Ditlev lund hadede Annina hjelm ! 
Da denne med overtøj på ville gå ud i 
køkkenet for at meddele jomme , at trængselstiden 
var endt , og sige hende farvel , inden hun løb sin 
tur , hørte hun gennem den på klem stående dør , 
på baggrund af pigens ihærdige skruppen ude på 
køkkentrappen , brudte lyde , som af halvkvalte udbrud , 
blandet med noget , der nærmest måtte kaldes 
kraftige smask . Angst for , at der var noget galt 
på færde , ilede hun til og rev døren op , men blev 

stående på tærskelen , stiv af forundring over det 
syn , som mødte hende . 
Midt på gulvet stod slagtermester Mortensens 
herkules-skikkelse , bg i hans favn lå , nej , om hans 
Hals hang , lig en kæmpe-amulet , jommes trivelige 
person , hvis opadvendte ansigt han formelig slugte 
i lange , grådige Kys . I kødtruget , som var stillet 
hen på kanten af køkkenbordet , lå på et krøllet , 
blodplettet klæde stegen til næste dag . 
Annina havde stået noget og stirret på dette 
optrin , da Mortensen pludselig blev hende var og 
derved kom så meget til besindelse , at han lempelig 
søgte at frigøre sig for sin dyrebare byrde . Men i 
samme nu smækkede den unge pige døren i efter 
sig og tog flugten ud i det fri . 
Næsten i løb nåde hun den vestre udsigtsbænk 
på skovbakken og sank ned på den . Å , 
her var friskt og godt ! Hun rev hatten af og lod 
vestenvinden svale sit hede ansigt og ruske op i 
forhåret , mens hun åndede den ind i dybe 
drag . 
Når hun var trang om hjertet , tyede hun 
altid herop . Her var udsigten vid , med stor 
horisont . 
Der nede strakte landevejen sig som et smalt , 
gråt bånd langt ud imod vest . Der havde hun 
gået en aften nu i sommer , da dagene var så 
lange , at hun kunne gå ud efter te og blive borte 
lige til sengetid . Med et var hun bleven betaget ar 

denne forunderlige jubel over blot at være til , som 
kunne komme over hende , og hun havde givet sig 
til at danse hen ad stien , den , der var  « kun for 
gående personer »  . Hun sansede ikke andet end 
sin egen glæde , før hun næsten tumlede imod den 
gamle sære adjunkt , hvis daglige spaseretur både 
i godt og i ondt vejr var ud til halvmilepælen og 
tilbage igen . Han var veget helt ud til kanten af 
stien og stod og hilste hende med hatten i hånden 
og et smil , som helt forvandlede hans skarpe , furede 
ansigt . Siden dengang hilste de altid hinanden , 
når de mødtes . Men i går aftes stod der i 
avisen , at han var død pludselig . Hun var til mode , 
som om hun havde mistet en ven , skønt hun aldrig 
havde talt med ham . 
Hvor tit havde hun ikke siddet her , lyttende , 
hun vidste ikke selv efter hvad , ønskende , at der 
dog ville ske noget , noget , som aldrig var hændet 
tilforn — godt eller ondt , det var lige meget , blot 
det skete 1 — eller stirrende sig blind på solnedgangens 
pragt , så vejen tilbage ad de overskyggede 
stier blev hel skummel og uhyggelig . 
Hvor mangt et billede var ikke fremstået for 
hendes indre syn på baggrund af denne vide horisont ! 
Billeder så levende og mangfoldige , at de , 
kædende sig sammen , dannede en fortløbende roman , 
der blev hendes anden og bedre tilværelse , bod for 
hverdagenes gråt i gråthvad 
havde hun ikke levet og bedrevet , hun 

og helten , den vidunderlige , indbegrebet af al 
mandlig fuldkommenhed — Haldur hed han — i 
følge med deres håndgangne mænd ! 
Billederne skiftede , mens årene gik . Alle de 
tro mænd var forsvundne ad den kant , hvorfra de 
var komne . Kun hun og Haldur blev tilbage . 
Også dem var heltemunderingen umærkelig gledet 
af . 1 den senere tid havde det endog ikke været 
frit for , at hun havde været ulykkelig gift med 
Haldur , som havde udviklet sig til en fremragende 
statsmand , der var så optagen af at ordne de 
sørgelige forviklinger , landet efter en ulykkelig 
krig var stedt i , at der aldrig blev stunder til 
at omstyrte den mur , som nogle overilede ord fra 
begges side havde rejst imellem dem , ved hjælp af 
en forklaring , som kunne bringe den forsoning til 
veje , de i løndom sukkede efter , men hver for sig 
var for stolte til at fremskynde . 
Men nu skulle det være forbi med det . Hun 
ville aldrig gifte sig , ikke engang med en Haldur ! 
Hun tænkte med gysen på det optrin , hun nys 
havde været vidne til , og kom derved også til at 
tænke på lunds , hvor hun i det sidste årstid var 
kommen en del . 
At en ung pige virkelig havde kunnet gifte sig 
med prokurator lund ! Og Thorkild ! Thorkild og 
Haldur ! Hun lagde hovedet tilbage med den sagte , 
klukkende latter , som var hende egen . En grusommere 

dom over den hårdt kæmpende ungersvend , 
end hun selv anede . 
Han var gal ! Hun havde jo aldrig gjort andet 
end le ham lige op i ansigtet . Og så sender han 
hende for nogen tid siden gennem søsteren dette 
brev , hvori han trygler hende om at være ham den 
« fylgje »  , uden hvis hjælp det aldrig vil lykkes ham 
at tage sin eksamen . Hvad kom det hende ved , om 
han så dumpede ti gange ! Sådan en sølle Karl , 
der ikke engang kunne mande sig op til at tage en 
eksamen for sin egen skyld ved hjælp af sin faders 
penge . 
Hun ville ikke komme oftere hos lunds , så 
lidt i det mindste , som det lod sig gøre uden at 
være rent ud uhøflig imod dem . Der var ikke mening 
i den omgang . Hun brød sig ikke om nogen 
af dem . Jo , lidt om Fru lund , der egentlig var 
så rar og venligsindet . Thorkild var såmænd også 
rigtig rar , når hun blot måtte være fri for hans 
overhæng og for idelig at blive ladet ene i stuen 
med ham , for så kunne han blive så underlig , så 
hun blev hel angst for ham . Det var Thea lund , 
der pludselig havde kastet sig over hende med sådant 
et ømt venskab , skønt der var hele otte Års 
forskel i deres alder , og de to i virkeligheden aldrig 
havde noget at tale med hinanden om , når de 
var alene . 
Hun havde kunnet mærke på prokuratoren i 
dag , at han vidste besked om de breve , der var 

vekslede imellem hans søn og hende . Hun havde 
måske også svaret Thorkild temmelig uartigt på 
hans brev . — å , men som hun var bleven rasende 
over det ! — 
men var han virkelig sådan en pjalt , at han 
straks gik hen og sladrede til far og mor , så fortjente 
han sandelig ikke bedre ! 
Der måtte nu alligevel være noget rart ved 
prokurator lund , siden han var i stand til at holde 
så meget af sin søn , at han blev vred på hende , 
Annina , fordi hun ikke ville have noget med ham 
at gøre . For var der nogen , gamle lund nødig 
ville have til svigerdatter , så var det hende . Hun 
vidste , at han kunne lige så lidt udstå hende , som 
hun ham . 
Da Annina var ved at klæde sig af om aftenen , 
lød der en frygtsom banken på hendes kammerdør , 
og jomme trådte ind . 
De havde ikke vekslet et ord og knap turdet se 
på hinanden ved tebordet , hvor stemningen var 
lummer . Jommes oprevne sindstilstand ytrede sig i 
en forfjamskelse , som overgik alt , hvad hun hidtil 
havde lagt for dagen i den retning , og helt gjorde 
det af med frøken Hassings tålmodighed , som i 
forvejen syntes at have været sat på prøve under 
prokuratorens besøg . 
« jeg ville blot sige dem , frøken Annina , »  begyndte 
jomme med en stille værdighed , der i forening 

med den formelle tiltale — hun plejede at 
sige  « du »  og  « Annina »  — så ganske overvældede 
denne , at hun sank ned på kanten af sengen , 
« at jeg har bedt frøken Hassing om lov til at rejse 
til november , skønt det er i utide , men »  — det 
kom med selvfølelse —  « Mortensen vil på ingen 
måde vente længer . » 
« skal du da giftes med ham , jomme ? » 
« gud , frøken Annina , hvor kan de tro andet 
efter det , de så i eftermiddag ! — Mortensen sagde 
jo — — — » 
« ja , det er sandt . — — holder du af ham , 
jomme  ? » 
« han er så god , som dagen er lang . — og 
så har han jo det gode hjem at byde mig — — 
og ~ » 
« men — — »  Annina ville have tilføjet  « Hellemann » 
Men holdt viselig inde og indskrænkede sig 
til at stirre dumt på jomme . 
« og så er han så ridderlig , »  kom det med en 
vis triumf . 
« ridderlig ? ! » 
« ja , han er såmænd aldrig kommen mig nær , 
hverken i ord eller — — eller — — før i dag . 
Men jeg havde jo nok mine egne tanker fra dengang 
han begyndte med den serviet i truget . Han er 
såmænd aldrig kommen her uden serviet i det 
sidste par måneder . » 
Det gøs i Annina ved tanken om det krøllede , 

blodplettede klæde , der havde sat kronen på hendes 
væmmelse ved optrinet i eftermiddag . Hun sad og 
stirrede frem for sig med et stift udtryk , som den 
skikkelige jomme fejlagtig antog for vrede . 
De — — de foragter mig da ikke , frøken 
Annina ? — — husk , sådan en stakkel som jeg , 
der har været ude blandt fremmede i al min tid — 
og ingen hjem har — — og så kommer der sådan 
en god  .mand----------— »  jomme skjulte hulkende 
ansigtet i sine hænder . 
« å , jomme ! Hvad tror du dog om mig ! » 
Annina sprang op og gik hen og klappede hende 
på skulderen , der var i en stærk bævrende bevægelse 
ved hendes heftige gråd . Men hun kunne 
ikke bekvemme sig til at besegle sine ord med en 
lykønskning og et Kys . 
Længe efter at jomme havde forladt hende , blev 
Annina siddende på sengekanten og stirrede frem 
for sig . Hun følte sig behagelig berørt ved , at jomme 
havde sagt  « frøken «  og  « de »  . 

vi 
tre trange år havde listet sig hen . 
Det første bragte den for Annina mærkelige oplevelse : 
et vinterophold i København . 
Hendes overraskelse var stor , da tanten en dag 
meddelte hende , at hun mente , hun kunne have godt 
af at være derovre et halvt Års tid for at tage 
undervisning i sprog og være lidt blandt fremmede . 
En familie , prokurator lunds kendte , ville optage 
hende i deres hjem . 
Skønt Annina på forhånd nærede sky for alt , 
hvad der kom fra den kant , var hendes lyst til at 
komme til hovedstaden , hvor hun aldrig før havde 
været , og hendes trang til at se og opleve noget nyt 
så stor , at den overvandt enhver betænkelighed . 
Men de glade forventninger , hvormed hun forlod 
sit hjem , blev til idet skuffelse . 
Familien , hvor der var døtre på hendes alder , 
var hende så ulig i tænkesæt og tilbøjeligheder , 
at hun følte sig ene og hjemløs i den . Dertil kom , 
at Thorkild lund , der atter med glans var falden 
igennem til sin eksamen , og som var en hyppig og 

velset gæst der i huset , på ny begyndte at overhænge 
hende med sine plagerier . Da en af døtrene 
tilmed havde udkåret ham til sine følelsers 
genstand , gjorde dette efterhånden Anninas forhold 
til familien rent utåleligt . En skøn dag brød hun 
derfor overtvært og bad tanten om lov til at rejse 
hjem før tiden , hvilket beredvilligt blev hende 
tilladt . 
Om Annina var vendt tilbage som et rent vidunder 
i fransk og engelsk , kunne frøken Hassing 
ikke have fundet pengene , som dette københavnsophold 
havde kostet , bedre anvendt . Det første halvårstid 
var forholdet mellem hende og tanten så 
godt , som aldrig før . Alt , hvad hun foretog sig , 
var tanten til måde . Annina havde aldrig følt sig 
så lykkelig som den sommer . 
Men allerede ved løvfaldstid fik frøken Hassing 
et af de anfald af tungsindighed , der så tit havde 
gjort hende til en plage for hendes husfæller . Og 
disse anfald var i de to efterfølgende år tiltagne i 
hyppighed og styrke . 
Efter at jomme havde forladt dem , havde frøken 
Hassing ikke antaget nogen ny husjomfru . Det var 
også overflødigt , da pigen med en håndsrækning 
af Annina let kunne bestride arbejdet . Og Annina 
var så meget villigere til at tage fat , som det brød 
disse halve og hele dages samvær med tanten inde 
i dagligstuen ved det evindelige sytøj . 
Men når denne uro , der jog hende fra sted til 

sted , kom over hende , var der ikke mål eller 
grænse for den travlhed , frøken Hassing ville se 
foregå om sig , og som Annina nu var ene om 
at yde . 
Det blev til en stadig kamp imellem dem , som 
overmandede dem begge . 
Havde huset været stort og genlydt af mange 
menneskers færd og virken , så havde det måske 
virket beroligende på den gamle dame , der vankede 
om som et genfærd af sit fordums travle jeg . Men 
stilhed syntes kun at øge den feber , som fortærede 
hende . 
Og stille var der i stuerne , hvor de to færdedes 
med deres lette gang •— det eneste de havde tilfælles 
— og intet ord faldt imellem dem ud over 
de højst nødvendige , mens hver bevægelse , hver mine 
bar hadskheds bud imellem dem . Den gamle med 
dette høgeagtig lurende udtryk , som var blevet det 
stående i hendes skarpe , uhyggelig blege ansigt , den 
unge trodsig eller forpint som et jaget dyr . Stille 
var der udenfor på den brede gade , hvor sjælden 
en forbirullende vogn slog lyd af stenbroen . Allermest 
stille dog i gården , hvor stalden havde stået 
tom i mange år , og hvor ukrudtet bredte sig 
mellem brostenene . 
Uendelig trist var den at se til , drivende af 
efterårssludets væde , da Annina en oktoberdag 
hen mod aften sad ved vinduet i sit Kammer . 
Hun var tyet derind , gribende et øjeblik , da 
9* 

tanten var falden i søvn i dagligstuen . Af gammel 
vane havde hun taget en bog ned fra sin tyndt besatte 
boghylde . Det var en af hendes yndlingsbøger , 
 « hundrede romancer , samlede af Christian 
Winther »  . Men den blev liggende opslået og uænset 
i hendes skød , mens hun tanketom stirrede ud gennem 
den stormplettede rude . 
Den tid var længst forbi , da hun fandt bod for 
alt i sine vågne drømmerier , da hvert nyt syn , 
hendes fantasi skabte , fyldte hende med andagtsfuld 
fryd , fordi det var som bud fra en magt , der var 
al skønheds ophav . 
Hendes fantasi var en fugl med knækkede vinger . 
Den evnede ikke engang at bære hende så 
langt som til et ønske ud over nuet . Det var , som 
om et tusmørke havde sænket sig over hende , som 
om hun gled ned ad en endeløs , dorsk hensivende 
strøm . Hvorhen og hvor langt det bar , var hende 
lige meget . 
Hun for sammen ved et heftigt tag i dørlåsen . 
Det var tanten , som trådte ind . 
« fik du så navnet de viskestykker ? » 
« nej . » 
« hvorfor bliver du ikke inde og gør dit arbejde 
færdigt ? » 
« å , jeg fik lyst til at sætte mig lidt herind . » 
« ja , det kender vi , dovne folk har altid lyst 
til det , de ikke netop skal ! — du læser ? » 
« jeg er ikke doven ! — nej , jeg læste ikke . » 

Annina slog bogen i . Ved synet af det blå 
papbind gik der en trækning hen over frøken Hassings 
ansigt . Hendes øjne fæstede sig med et næsten 
vildt udtryk på den unge pige . 
« du lyver ! — vist læste du ! — giv mig den 
bog ! — hvor har du den fra ? — hvor tør du 
sidde der med sådan en — — en — blå bog , 
og så driste dig til at sige , at du ikke læser ? » 
Annina pressede bogen ind til sig og svarede 
langsomt med en unaturlig dyb stemme : 
« og hvor tør du driste dig til at sige , at jeg 
lyver — jeg , Annina hjelm ! » 
« nævn ikke dit navn — den forhadte lyd ! — 
om du vil , jeg skal tåle dig i mit hus ! » 
Annina havde rejst sig op og stod og stirrede 
på tanten med et sådant udtryk i sit hvide ansigt , 
at denne uvilkårlig veg nogle skridt tilbage , 
mens hendes blik som fortryllet hang ved den unge 
piges skikkelse , der ligesom voksede ved hendes 
vrede . 
Et øjeblik stod de og stirrede hinanden ind i 
ansigtet . Så vendte den gamle dame sig om og 
gik hen mod døren . 
Men som hun lagde hånden på dørgrebet , hørte 
hun en lyd . Hun så sig tilbage . 
Den unge pige var sunken ned på stolen med 
slapt nedhængende arme og hovedet kastet tilbage . 
Lyden kom fra hende . 
Frøken Hassing kendte den . 

det var ikke latter . Det var ikke gråd . Det 
var som Klukken af kildevæld fra sjælens lønlige 
dybder , hvor hendes følelsesliv aldrig havde bundet . 
Hun havde hørt de toner en gang før i en 
stund , der var denne så mærkelig lig . Der lå blot 
nogle årtier imellem . 
Som jaget af spøgelser ilede hun derfra . 
Da Annina igen kom til besindelse , var hun som 
forvandlet . Hendes livsånder var med et slag vakt 
af deres dvale , hendes sjæls forrustne strenge gav 
atter klang . Det kom så stærkt , så overvældende 
pludseligt , at hun fornemmede det som en lykkebølge , 
der brød ind over hendes sind . 
Ikke en hvid ville hun tage imod af tanten , 
ikke en bid mad mere end netop lige til livets 
ophold , så længe hun endnu var nødt til at være 
under hendes tag . Thi bort måtte hun , bort for 
enhver pris ! 
Hun tog overtøjet på og ransagede indholdet 
af sin pengepung . Det var magert , men dog tilstrækkeligt 
til at få en kundgørelse indrykket i 
avisen . Ved det sidste dagslys skrev hun henne ved 
vindueskarmen følgende : 
« en ung pige søger plads snarest muligt som 
lærerinde for små børn hos en familie på landet . 
Hun er villig til at hjælpe til i huset , men et lille 
vederlag ønskes . Billet mrkt .  « håb »  bedes indlagt 
på dette blads kontor . » 

da Annina forlod aviskontoret efter at have udrettet 
dette sit første og vigtigste ærinde , styrede 
hun sine skridt hen til byens største broderihandel . 
Hun ville bede Fru sommer om arbejde . Der var 
ikke så få unge piger i byen , vidste hun , som 
på denne måde tjente penge til deres påklædning . 
Det skuide være et stolt øjeblik , når hun kunne 
sige tanten , at hun ikke behøvede at modtage flere 
penge af hende . 
Der var heldigvis ingen kunder i butikken , da 
hun trådte derind . 
Lunheden og den stærke belysning næsten overvældede 
hende , da hun lukkede døren i efter sig til 
den våde , mørke gade . 
Ingen syntes at ænse hendes komme . 
Mens hun stod under de to kogende gasblus , 
som brændte over disken , og gennem åbningen i 
dørforhænget så Fru sommer og hendes datter 
sidde hyggeligt sammen inde i dagligstuen med deres 
håndarbejder ved den tændte lampes skin , veg den 
stærke stemning , der hidtil havde båret hende oppe , 
for en dyb forladthedsfølelse . 
Hun sneg sig hen til vinduet og stirrede ud i 
mørket mellem de ophængte broderier . 
Regnen havde taget til . Det plaskede ned fra 
tagskægget ; det hulkede i vandrenderne . 
Hvor mørkt der vist var nede mellem bropillerne 
under storebro ! 
Allerbedst var det måske , om hun listede sig 

derned , inden nogen her fik øje på hende , og lod 
sig glide ned i det dybe vand . Hellere dø end vende 
tilbage til det hus , hvor hun ikke betød andet end 
et navn med en forhadt lyd ! 
« hvad ønsker de , frøken hjelm ? »  lød pludselig 
en venlig stemme . 
Annina for sammen og nærmede sig tøvende Fru 
sommer , som stod bag disken . 
Med afbrudt stemme fremførte hun sit ærinde . 
Vanesmilet på Fru sommers ansigt gled over i 
mild alvor , mens hun stod og så op på den unge 
pige , fra hvis bævende læber ordene stødvis trængte 
sig frem . 
« arbejde ! »  udbrød hun med påfaldende livlighed , 
da Annina omsider havde talt ud og stod og 
så frem for sig med øjne , som anstrengelsen for 
at holde tårerne tilbage gjorde underlig tomme og 
blanke —  « ja , det var jo rart , om de ville hjælpe 
os lidt . Nu det lakker mod jul , er der just brug 
for alle de hænder , der byder sig til . Behag at 
tage plads et øjeblik , mens jeg taler med min 
datter . » 
Efter en kort , hviskende rådslagning inde i 
dagligstuen kom hun tilbage med et kanevasbroderi , 
hvor bunden skulle udfyldes , og gav Annina besked 
om , hvad hun havde at gøre , og når det skulle 
være færdigt . 
Annina nikkede tavst som tegn på forståelse . 
Det havde været hende umuligt at sige et ord uden 

at briste i gråd . Fuld af Iver efter at begynde 
arbejdet for sin uafhængighed hastede hun hjem med 
den store pakke under armen . 
Den aften og mange følgende sad Annina i sit 
Kammer til sent ud på natten , glemmende kulden 
og sulten , der umærkelig nedbrød hendes kræfter , i 
kampen for sin selvstændighed . 
Hun havde ikke haft nødig at henlægge den til 
sine enemærker , eller at nægte sig sin kostbare ungdomssøvn . 
Synet af hende var åbenbart blevet 
tanten til den grad imod , at hun undgik det så vidt 
muligt ved næsten til stadighed at lukke sig 
inde i sit sovekammer . De mødtes kun ved måltiderne , 
hvor de sad stumme overfor hinanden , mens 
maden blev bragt næsten urørt tilbage . 
Men Annina var fast bestemt på , så længe hun 
endnu var i tantens hus , ikke at svigte nogen af 
de pligter , denne før så ubønhørligt havde fordret 
af hende . 
Rollerne var skiftet om imellem dem . Nu var 
det hende , der var i en stadig søgen efter arbejde 
— vanskeligt nok at fmde i det velforsynede gamle 
hjem , hvor årtier igennem flittige kvindehænder 
havde samlet til huse og bødet , og så få havde 
slidt . Nu var det hende , der dagen lang sad alene 
inde i dagligstuen , hvor stueurets dikken lod stilheden 
fornemmes så stærkt , så hun kunne skræmmes 
op i angst for en sig nærmende fare , når 
faste mandstrin lød derop fra den tomme gade , og 

trække vejret lettet , når de gik huset forbi og døde 
hen i det fjerne . 
Sådan sad hun en stille frostdag først i december , 
da hver lyd syntes at have tifold styrke . Nu 
havde der længe været stille nede på gaden — 
ganske stille . Der hørtes ikke andet end uret henne 
på chiffonieren — men det var jo netop stilhed ! 
— og så denne lyd , der var bleven hende så tilvant 
nu på det sidste : dumpe hammerslag inde fra 
det tyste værksted — hendes eget urolige hjertes 
tunge , anstrengte slag . 
Da , med et var det , som om også det standsede . 
Døren til tantens sovekammer åbnedes hårdt 
og pludseligt . Frøken Hassing trådte ind i dagligstuen 
og gik , hvad ikke var hændet i lange tider , 
lige hen til sin arbejdsplads ved vinduet , hvor hun 
satte sig . 
Nu måtte det ske ! Nu skulle det siges ! — 
så snart hendes hjerte var hørt op med at ringe 
som en stormklokke , ville hun tage mod til sig 
og tale . 
« tante , »  begynder hun med en ru stemme , der 
forekommer hende selv så fremmed , at hun uvilkårlig 
holder inde for at lytte efter den . 
Frøken Hassing farer sammen ved det pludselige 
brud på stilheden , og hendes magre , rystende hånd 
standser i sin famlen ved det brogede uldgarn i 
arbejdskurven foran hende . 

Annina snapper efter vejret og tager på ny til 
orde : 
« tante •— — jeg vil blot sige dig , at jeg har 
taget imod en plads som lærerinde hos en familie 
på landet — — og at jeg skal tiltræde den nu 
efter nytår . » 
Der kommer ingen lyd over den gamle dames 
læber , men hendes øjne fæster sig med et så spørgende 
udtryk på den unge piges ansigt , at de 
fremtvinger en forklaring . 
« du sagde for nogen tid siden , at alene lyden 
af mit navn var dig forhadt . Hvor må du da ikke 
hade mig selv ! Hvilken kval har det da ikke været 
for dig at have mig her under dit tag i alle disse 
mange år ! — — 
« men jeg vil ikke være til kval for nogen , for 
så vidt det står til mig ! Kan jeg ikke være nogen 
til glæde , så vil jeg i det mindste være fri — 
tjene selv det brød , jeg spiser , og de klæder , jeg 
har nødig ! — for mig er frihed tusinde gange 
mere værd end — — — » 
Annina , der i heftighed har rejst sig og nærmet 
sig tanten , mens ordene løsslupne jager hverandre , 
holder pludselig inde ved synet af den forandring , 
tantens ansigt er undergået . 
Det er ikke blegt længer , det er lergråt . Øjnene 
stirrer stift frem gennem det tågeslør , der har 
lagt sig over dem . De hvidblå læber åbner sig 
— vil tale — kan ikke — men får så med en 

forfærdelig kraftanstrengelse fremlallet det sidste ord , 
måske det eneste , hun har opfanget af den unge 
piges talestrøm . 
« frihed ! »  mumler hun , og styrter forover med 
ansigtet tungt ned mod gulvet . 
Der hengik mange uger , inden frøken Hassing 
genvandt mælet og brugen af sine lemmer efter det 
meget alvorlige apoplektiske anfald , lægen erklærede 
det for at være . 
Annina havde straks skrevet til den familie , hvor 
hun var antaget som lærerinde , og frasagt sig pladsen . 
Men dermed var også hendes handlekraft udtømt . 
Den blev heller ikke påkaldt . Sygeplejen 
besørgedes af et ældre kvindeligt pragteksemplar , 
huslægen straks skaffede til veje , og tjenestepigen 
udførte helst den øvrige gerning alene . 
Overflødig og uænset listede hun om i de tomme 
Stuer . 
1 de første dage gik hun af og ti ! ind til den 
syge og stirrede på den livløse skikkelse i den 
mahogni himmelseng . Men da frøken Hassing begyndte 
at komme ti ! sig selv igen , holdt hun sig 
helt derfra . 
Ikke en eneste gang påtrængte den tanke sig 
Annina , at det muligt var hende , som ved sin heftighed 
havde forvoldt , at tantens sygdom var kommen 
til udbrud . 

hun havde overhovedet mistet evnen til at tænke , 
føle og ville . 
Hun gik ikke udenfor en dør , tog sig intet for 
dagen lang . Når hun om aftenen var kommen i 
seng , og lyset var slukket , lå hun vågen i timevis 
og stirrede ud i mørket med vidt åbne øjne . 
Og listede søvnen sig endelig over hende en stakket 
stund , og hun vågnede igen , gad hun ikke åbne 
dem for dagens lys , men lå tilsyneladende i dyb 
søvn , når pigen sent op ad formiddagen med slet 
dulgt foragt kom ind og bad hende om at stå op , 
for at hendes stue kunne blive gjort ren . 
Frøken Hassing havde allerede i nogen tid været 
oven senge , da Annina en dag traf til at komme 
ind i dagligstuen , mens lægen var der . Hans besøg 
faldt ellers tidlig på morgenstunden , så han 
havde ikke set hende længe . 
Slået af den forandring , hendes ydre var undergået , 
gav han sig straks til at undersøge hendes 
tilstand . 
Dommen lød på den højeste grad af blodmangel . 
Fra det øjeblik af , da Annina blev erklæret for 
syg , brød hun helt sammen . Næste morgen besvimede 
hun , da hun ville stå op . Lægen forordnede 
ro og styrkende midler , men kræfterne svandt 
for hver dag . 
« hvad om vi sendte dem helt bort for en tid , 
lille frøken ! — ud på landet f . Eks . ? »  sagde han 

en dag , da han sad ved hendes seng og knap kunne 
fornemme pulsens slag i hendes tynde håndled . 
Det gav et ryk i hånden , og hun så op med 
et pludseligt , fugtigt blik . 
Han forstod , at han havde grebet det rette . 
Da han var gået , faldt Annina i en stille , vedholdende 
gråd , som gjorde hende inderlig godt , og 
natten bragte hende for første gang i lang tid en 
tryg og kvægende søvn . 
Så såre prokurator lund fik nys om , at Annina 
skulle på landet , påtog han sig at finde et passende 
sted for hendes anbringelse . Det varede ikke 
længe , før han kunne foreslå en proprietærfamilie 
på Fyn . Fruen var en fjern slægtning af Fru 
lund , og der var kun et barn , en datter på Anninas 
alder . Gården lå ved Lillebælt i smukke 
naturomgivelser . 
1 det gryende forår rejste hun dertil . 

i 



i 
« skak ! » 
« å , onkel Jean ! » 
« skak igen ! » 
« onkel Jean dog ! » 
« ja , nu er det ude med dem i næste træk , 
lille frøken ! Men hvorfor jog de også straks til at 
tage den springer , jeg satte hen som lokkemad for 
at få deres tårn af vejen ? De havde godt kunnet 
holde mig stangen lidt endnu . » 
« jeg lærer aldrig at spille skak , om jeg så blev 
hundrede år ! » 
« sandt at sige , jeg tror det heller ikke . Til at 
blive en dygtig skakspiller kræves der egenskaber , 
som jeg — med al respekt for deres gode evner 
— ikke tror dem i besiddelse af — i det mindste 
ikke på nærværende tidspunkt . » 
« hvilke , for eksempel ? » 
« hør , onkel , nu synes jeg virkelig , Annina har 
siddet længe nok ved det skakbræt ! »  faldt Fru 
Holm ind med utålmodighed i stemmen .  « de unge 

piger skal sandelig benytte det gode vejr til at gå 
en ordentlig tur ! » 
Onkel Jeans livlige gamle ansigt så , skægløst 
som det var , ud som en drengs , hvem en drillende 
hånd har trukket kæphesten bort under i det øjeblik , 
han ville sætte af sted i lystig fart . Annina 
bøjede sig leende hen imod ham og gentog spørgsmålet . 
« evnen for eksempel til at lægge en plan og 
forfølge den . alt imens man naturligvis ikke kan være 
nok på sin post overfor medspillerens onde anslag . 
De er alt for lidt mistænksom , lille frøken . » 
Fru Holm og hendes datter , som sad ved vinduet , 
vekslede forstående blikke og bøjede sig over 
sytøjet for at skjule deres munterhed . 
« hvor kan de dog forlange , »  udbrød Annina , 
« at jeg skal være på post overfor deres onde anslag , 
når de sidder der og ser så ejegod ud , mens 
de udpønser dem ! Der er vist heller ikke noget , som 
ligger mindre for mig end at lægge planer og bringe 
dem til udførelse , så de kan nok lige så godt 
først som sidst opgive at lære mig den ædle 
kunst . » 
« det er heller ikke så meget kunsten at spille 
skak , som det er ånden i det vidunderlige spil , 
jeg så gerne ville indvie dem i . — og den tror 
jeg just , de har det rette sind til at tilegne dem . 
— — hvis de nogen sinde får en søn — — » 
« jeg får aldrig nogen søn , onkel Jean ! » 

« hvis jeg havde haft en søn , »  fortsatte han med 
urokkelig alvor ,  « så ville jeg først og fremmest 
have lært ham at spille skak . » 
« det var vist også det eneste , du havde gjort 
for ham , lille ven , »  indskød Fru Holm . 
« al verdens visdom er nedlagt i det spil , » 
Fortsatte onkel Jean med dyb overbevisning , uden 
at ænse hendes bemærkning .  « man behøver egentlig 
ikke at lære andet for at se livet i det rette 
lys . » 
« ja , det er så sandti »  vedblev han , mens Fru 
Holm , opgivende ævred , lagde sytøjet i skødet og 
stirrede på ham i stum forbavselse , om kap med 
de to unge piger .  « disse fire og tresindstyve felter 
og to og tredive brikker repræsenterer idealet af 
den konstitutionelle stat . — kongen ! — hvad er 
han ? — i sig selv intet , og dog den , om hvem alt 
drejer sig — kongen af guds nåde og folkets 
kærlighed . — og dronningen ! — nævn mig den 
digter , der skønnere har sunget kvindens pris end 
den gamle vismand i østerland , som satte hende der 
ved hans side ! — med hende står og falder jo 
hans ve og vel . — og nu de andre officerer , statens 
fødte adel : tårnet , springeren og løberen — 
den støtte alvor , snildet , den vidtrækkende tanke 
— udviklingens skabere og bærere ! — og så , se 
her ! — det bedste af det hele ! »  — onkel Jean greb 
en Bonde og holdt den hen for Annina , mens begejstringen 
lyste ud af hans ansigt og satte hans lange , 
10* 

grå hår i gyngende bevægelse omkring den tynde 
Hals med det stærkt fremtrædende adamsæble — 
« er der ikke så ussel en Bonde til , at han jo ikke 
bærer muligheden i sig til at ende som en af de 
allerbedste , ja , som dronning , om det skal være ! — 
er det ikke mageløst ! » 
1 det samme hørtes tunge trin ude på havetrappens 
stenfliser , og proprietær Holms kraftige 
skikkelse viste sig i den åbne dør , fulgt af jagthunden 
Pollux . 
« hvad , sidder i endnu her og holder husandagt ! 
— ja , for det lød min sandten , som om der var 
nogen , der prækede herinde . — onkel Jean måske ? 
— det var ret , onkel ! Lad mig se , du hævder 
kønnets overlegenhed mens jeg er borte ! Det kan 
nok gøres nødig . Ha ha ! — tak for et glas 
sukkervand , hannemor ! » 
Proprietæren slængte hatten fra sig og strakte 
sig med velbehag i sin store lænestol ved divanbordet . 
« å , for et vejr det dog er blevet efter denne 
velsignede natteregn ! — jeg kan vel nok få dig 
med ud at se på hveden , lille mor , når jeg har 
pustet lidt ud ? •— tak , min pige ! Du har vel rørt 
godt om i det ? —• hvordan er det nu , han siger , 
digteren : min søn er min søn , til han får sig en 
viv — min datter er min datter det hele lange 
liv ! » 
« Johanne ! Annina ! Nu skal i gå ud ! »  sagde 

Fru Holm .  « husk , kære barn , »  tilføjede hun henvendt 
til Annina , som til undskyldning for sin heftige 
tone ,  « at det er mig , der har ansvaret for , at 
du kommer hjem som et helt andet menneske , end 
da vi fik dig herover ! » 
« ja , da var det sgu småt bevendt med dem , 
lille frøken ! — men vent nu blot et øjeblik og 
hør , hvad jeg har at fortælle . — for lidt oplever man 
dog , når man kommer udenfor , om det så ikke er 
stort længer end på sin egen grund . — først mødte 
jeg pastor bang til vogns , på vej hen med sakramentet 
til gamle Lassen , som nok er på det aller 
nærmeste til at rejse af . Han var strålende : — jeg 
havde vel hørt den glædelige nyhed om Konrads 
laud ? — jo , det havde jeg jo da . Men heller ikke 
havde jeg været’i tvivl om et godt udfald og gratulerede . 
Kandidaten kunne vel snart ventes hjem ? — 
ventes hjem ! Han var kommen hjem i denne morgenstund 
— hvad vel også kunne være på tiden , 
tænkte jeg , for den eksamen er vel mere end sine 
fjorten dage gammel — og var straks efter middag 
redet op til gården . — hoho ! sagde jeg . — hohoho ! 
Klukkede han . — nu skulle de dog ikke lade 
gamle Lassen vente længer , sagde jeg , så går jeg 
hjem og varer mutter ad , at hun holder sig parat til 
dobbeltgratulationen . — og bort rullede han . » 
« ja , nu bliver forlovelsen nok deklareret , »  mente 
Fru Holm .  « det er naturligvis kun den eksamen , 
de har ventet på . » 

« det skulle gøre mig ondt for Konrad , om det 
virkelig blev til alvor , »  sagde Johanne . 
« å , min kære , Konrad bang er nok den , der 
ved , hvad han vil , og hvad han gør ! Han og Angelika 
har jo kendt hinanden fra barnsben af . Det har 
vist været klappet og klart imellem dem længe . » 
« nej , forlovede har de ikke været , det tør jeg 
bestemt sige ! Hun har vist ikke haft noget højere 
ønske , og det ligger ikke for hende at skjule sin 
triumf . Hvis de virkelig havde været forlovede , 
turde hun heller ikke til den grad have koketteret 
med kammerjunker Bonnesen , som hun har gjort i 
det sidste år . Det var formelig pinligt at se på 
juleballet deroppe , og tydeligt nok kun lagt an på 
at vække Konrads jalousi . Men han brød sig ikke 
en døjt om det . » 
« ja , har det ikke været alvor før , så er det 
min sandten nu ! »  udbrød proprietæren og huggede 
det tømte glas med en sådan kraft imod bordpladen , 
at hans hustru forskrækket ilede til for at 
undersøge på hvilken side skaden var sket .  « vil 
i høre , eller vil i ikke høre , hvad jeg har at fortælle 
jer ? » 
« naturligvis vil vi høre det , min ven , »  sagde 
Fru Holm med stille værdighed , da han efter en 
forventningsfuld pause endnu ikke tog ordet . 
« jeg havde været oppe ved roerne i bageste 
kirkemark , »  begyndte han i en påfaldende spagfærdig 
tone , —  « du får da ikke træk ind ad 

havedøren , lille kone ? »  — Fru Holm rystede energisk 
på hovedet —  « og ville så skyde genvej 
gennem skoven og haven hjem . Grøften er jo 
næsten tør på denne tid af året , så den kom 
jeg vel over . Men idet jeg stikker hovedet op over 
diget , hvem ser jeg så andre end vor nybagte doktor 
og frøken Angelika , begge til hest , holdende 
stille tæt ved siden af hinanden på den yderste 
skovvej , ikke et halvt hundrede skridt fra mig . De 
må have holdt der længe , for ellers måtte jeg 
da have hørt hovslagene af hestene , idet de red 
forbi , hvor jeg gik over , især da der nylig er lagt 
grus på den vej . Hun havde taget hatten af og 
hvilede hovedet på hans skulder , og han havde 
armen om hendes liv og kyssede hende nok så 
gelassent . Hvis det ikke er forlovelse , så ved jeg 
minsæl ikke , hvad forlovelse er ! — men min frøken 
datter har måske bedre forstand på de dele 
end jeg . » 
Johanne blev mørkerød i hovedet , og Annina 
skyndte sig at spørge : 
« men blev de da ikke frygtelig flove , da de opdagede 
dem ? » 
« de havde jo som sagt allerede passeret stedet , 
hvor jeg dukkede op , og vendte altså ryggen til 
mig . Men selv om de ikke havde gjort det , så 
var de vist så optagne af deres kærlighed , at de 
næppe havde ænset mig . Heldigvis var Pollux imod 
sædvane indenfor min rækkeevne , så jeg kunne få 

tag i hans halsbånd og holde ham tilbage . Det 
havde ellers været en nydelig komedie , om han var 
faret bag fra ind imellem hestene og havde gjort 
en brat ende på kærligheden . Ha ha ha ! Hvad 
siger du , mutter ? » 
« må jeg spørge , hvor længe holdt du den stilling ? » 
Spurgte Fru Holm med let spot . 
« jeg var min sandten ikke synderlig stolt af den . 
Men det havde dog været endnu værre , om jeg 
var trådt frem og havde slået på den store 
tromme . Jeg stod just og tænkte på at trække 
mig tilbage og liste hjem samme vej , jeg var kommen , 
da kandidaten slap frøkenen og samlede tøjlerne 
og red videre , han foran , hun bagefter . Men 
hatten fik hun da ikke på , så længe jeg kunne 
holde øje med dem . Hahaha , lille mor ! Sig nu 
ikke andet , end at 1 får noget at vide , når jeg 
går til skovs . » 
« det skulle nu alligevel gøre mig ondt for Konrad , 
hvis det bliver til noget mellem ham og Angelika 
Fallesen . Han er mange gange for god til 
hende ! »  udbrød Johanne Holm , da hun og Annina 
lidt efter gik sammen i haven . 
« naturligvis kan det ikke andet end blive til 
noget , når din fader har set dem kysse hinanden , » 
Svarede Annina i en afgørende tone , som for at slå 
kendsgerningen fast og bringe den ud af drøftelse . 

« gik du og din kæreste måske og kyssede hinanden , 
inden i blev forlovede ? » 
« å , hvad Angelika angår , så tager hun ikke 
så tungt på tingene . Hun ville vist komme i 
svær forlegenhed , om hun skulle regne sig for forlovet 
med alle dem , hun har leget kæreste med i 
disse år , skønt jeg virkelig tror , at' hun på sin 
måde holder af Konrad . Det vil sige , det , du og 
jeg forstår ved kærlighed — — — » 
« hold dig til dig selv , kære ven , og sæt endeligikke 
mig i forbindelse med det umådelig store og 
mærkelige ord ! »  afbrød Annina hende leende . 
« har du da aldrig været forelsket ? » 
« aldrig ! » 
« og har heller aldrig nogen været forelsket i 
dig ? Det forekommer mig virkelig utroligt andet . » 
« jo , — en . Men han var så gennemlatterlig , 
at det er synd at tale om ham . » 
« fortæl mig alligevel lidt om ham ! Det ville 
more mig at kende noget mere til din fortid . Jeg 
har jo betroet dig hele min . » 
« megen fortid har man vel sjælden , når man 
ikke er mere end tyve år . — du har da også i 
den henseende noget forud for mig i de tre år , du 
er ældre . — men min er vist mere end almindelig 
kummerlig og lille . Jeg forsikrer dig , »  udbrød Annina , 
idet hun slog armen om venindens skulder og 
trykkede hende ind til sig ,  « at jeg har en fornemmelse 
af , at jeg først her har begyndt at leve . Ja , 

det er mit rammeste alvor . Du kan godt betragte mig 
som den , der kun er et par måneder gammel . Jeg 
har været så uvant med at tale med folk , at jeg 
tit har en ubehagelig følelse af , at jeg ikke taler 
rigtig rent — i alt fald ikke føjer mine ord som 
i andre skikkelige mennesker . » 
« men det var frøken Fallesens kærlighed , du 
ville sagt noget om , »  mindede hun lidt efter . 
« eller rettere hendes mangel derpå , for ærlig 
talt tror jeg , at Angelika er ude af stand til at 
holde af andre end sig selv . Men hun har nu engang 
vendt sin hu til Konrad , og det , at han altid 
har forholdt sig noget kølig overfor hende og egentlig 
overfor hele hjemmet deroppe trods al den stads , 
der er blevet gjort af ham , har kun yderligere ægget 
hende . Det er blevet en forfængelighedssag for 
hende at vinde ham . Og da hendes forfængelighed 
er stor , og hun altid er vant til at sætte sin vilje 
igennem , så ender det vel også med , at hun får 
ham . » 
« han er måske heller ikke i stand til at føle 
kærlighed . For så vidt passer de jo godt sammen . 
De løber da i alt fald ikke fare for at fortære hinanden , » 
Lo Annina overgiven . 
« derom har jeg slet ingen mening , skønt jeg har 
kendt ham , fra vi var halvvoksne . Jeg har aldrig set 
Konrad bang forelsket eller hørt om , at han har haft 
en flamme . Der er en vis kølighed over hans 
væsen , som om han stadig holdt igen på sig selv , 

ligesom to sider i hans natur , en han vender ud til 
folk , og en anden , som kun de færreste lærer at 
kende . Jeg mener ikke dermed , at han er en dobbeltnatur 
i slet forstand , men en økonomisk og fornem 
natur . — trods det , at du er så livlig , har 
du lidt af det samme . — det er noget , der altid har 
tiltrukket mig hos ham , og som gør , at jeg føler mig 
så tryg i hans nærværelse . For det indblik , jeg 
nu og da har fået i den anden del af hans natur , 
har altid åbenbaret mig noget kønt , i alt fald noget , 
jeg så godt har kunnet samstemme med . » 
« for eksempel ? » 
« for eksempel hans forhold til Knud Fallesen , 
Angelikas afdøde Broder . Stakkels Knud ! Han 
havde gjort et slemt fald som ganske lille og fået 
en hofteskade , der gjorde ham til krøbling for livstid . 
Naturligvis blev der gjort alt for ham , hvad 
der kunne gøres for penge . 1 flere år lå han 
til stadighed til sengs . Om sommeren , når det 
var varmt , blev den sat på hjul og kørt ned i 
haven . Jeg husker det lille visne ansigt på den 
hvide pude , vendt mod Angelika og mig , når vi 
legede sammen deroppe . Det kunne helt tage humøret 
fra mig . Angelika var jo vild og forfløjen og 
utrolig behændig . Det var næsten , som om hun gjorde 
sig en glæde af at vise ham sin færdighed i at klatre 
op i træerne og springe ned fra høje steder i modsætning 
til hans afmagt . Jeg tror , han hadede hende 
derfor . Jeg glemmer aldrig , da hun til sin tolvårs 

fødselsdag havde fået en lille hest forærende af 
faderen , og vi alle måtte ud på den store gårdstrappe 
for at se hende komme hjem fra sin første 
ridetur , det fortvivlede og hadefulde blik , han kastede 
efter hende , da han stod der og hang mellem 
sine krykker , mens hun i kådhed satte af sted 
ned ad slotspladsen , svingende ridepisken over hovedet , 
og etatsråden klappede i hænderne og råbte 
bravo af alle livsens kræfter . Stakkels Knud , han 
var jo selv i den raskeste drengealder og kunne aldrig 
gøre sig håb om at komme til at tage del i 
den slags glæder . — og han havde sådan en 
livlig ånd . Et brillant hoved var han . Alle de 
ting , han dog kunne finde på ! Det var som feberfantasier ! 
Han bestilte jo aldrig andet end læse og 
kunne så levende sætte sig ind i , hvad han havde 
læst , at han til sidst troede , han selv havde oplevet 
det . Han havde en mageløs evne til at fortælle . 
Og når han rigtig kom i ånde , kunne han — jeg 
tror virkelig , uden at han selv var klar over det , 
— give sig til at fremstille de utroligste begivenheder 
og heltegerninger som noget , han selv havde 
oplevet . Herregud , den smule fornøjelse kunne man 
dog have undt ham ! « 
« ja , det er vist , »  indrømmede Annina . 
« men Angelika lod ham ikke dø i synden og beskyldte 
ham for at lyve og prale , og det endte 
gerne med , at han formelig faldt i krampe af raseri . 
Efter moderens død blev tilværelsen i hjemmet ham 

rent utålelig . Angelika har altid været faderens 
yndling og haft ham fuldstændigt i sin lomme . 
Etatsråden er jo en meget forfængelig og indskrænket 
mand , og jeg tror , han skammede sig over 
at have den ynkelige lille fremtoning til eneste søn . 
Kort sagt , det endte med , at huslæreren blev afskediget , 
og Knud sendt til Sorø . Der var det , at 
han og Konrad bang lærte hinanden at kende . 
Konrads fader var dengang præst på Sjælland . 
Det var først et årstid efter , han blev forflyttet her 
til egnen . Knud kom naturligvis straks på kant 
med sine klassekammerater . Hvem der ikke kendte 
ham og de forhold , han kom fra , kunne heller ikke 
let opfatte ham som andet end en lille pralhans og 
en hoven fyr . Konrad , der var stærk som en 
Bjørn , gjorde sig til hans forkæmper og skaffede 
ham fred for plageånderne resten af skoledagene . 
Og deraf udviklede sig så det venskab , eller rettere 
den tilbedelse , som Knud nærede for ham . Jeg 
tror aldrig , jeg har set et menneske forgude et 
andet , som han forgudede Konrad . Han kunne bogstavelig 
talt ikke afse ham . Når de var hjemme 
i ferierne , gav han ikke fred , før Konrad var 
flyttet op på gården . » 
« det var ellers noget tomt for præsten , der var 
enkemand , at han ikke engang kunne have sit 
eneste barn hjemme hos sig i ferierne , »  bemærkede 
Annina . 
« å , hvad , pastor bang har altid haft et åbent 

øje for denne verdens goder . Der faldt ved sådanne 
lejligheder en del extramiddage af til ham 
selv , og jeg tror heller ikke , han var blind for de 
muligheder , der kunne udvikle sig af , at Konrad i 
tide bliver halvvejs betragtet som søn af huset . 
For du kan da nok forstå , at Angelika ikke undte 
broderen enebesiddelsen af Konrads venskab . Naturligvis 
forelskede hun sig straks i ham til op over 
begge øren og ville have ham med på sine rideture 
og til at spille ring med sig og al den slags , 
som stakkels Knud slet ikke kunne være med til . 
Jeg forsikrer dig , jeg beundrer den finhed og 
hjertensgodhed , hvormed Konrad manøvrerede mellem 
de to søskende uden at fornærme den ene eller 
såre den anden ! — nå , men så blev de da omsider 
studenter . Jeg tror , det var den eneste virkelig 
lykkelige dag , Knud oplevede , da han og Konrad kom 
sammen hjem med kokarderne på huen og første karakter 
til artium . Allerede næste sommer efter filosofikum 
var hans helbred så nedbrudt , at der ikke var 
tale om , at han kunne fortsætte sine studier . Lægen 
ville have ham til syden , men han erklærede på 
det bestemteste , at medmindre Konrad fulgte med ham , 
ville han ikke tage af sted . Hverken faderen eller 
søsteren måtte tage med , kun Konrad . Så rejste 
de to da sammen , og året efter vendte Konrad ene 
tilbage . » 
« men ærlig talt ser jeg ikke noget beundringsværdigt 
for Bangs vedkommende i hele dette forhold . 

det var dog så naturligt , at han fulgte med 
sin dødssyge ven og blev hos ham til det sidste . » 
« ja , sandelig , »  indrømmede Johanne .  « han 
kunne slet ikke have handlet anderledes . Det var 
heller ikke det , jeg tænkte på før . Det er mere 
hans holdning senere hen , der har min sympati . 
— da han kom hjem , vidste etatsrådens nu som 
før ikke al den venlighed , de ville vise ham . Så 
længe Knud kunne føre en pen , var hans breve en 
lovsang over al den kærlighed og opofrelse , vennen 
viste ham , så selv om de ikke i forvejen havde 
holdt så meget af Konrad , som de gjorde , var 
det kun rimeligt , at de måtte føle trang til at vise 
ham deres taknemlighed . Men Konrad trak sig mere 
og mere tilbage og har ikke sat sin fod der i huset 
i disse sidste år oftere , end den aller tarveligste 
høflighed bød . » 
« men kalder du da ikke det stødende ? »  tillod 
Annina sig at bemærke . 
« jeg ved aldeles sikkert , »  fortsatte Johanne ,  « at 
etatsråden tilbød ham en meget flot sum årlig , 
så længe hans studier i København stod på . Men 
Konrad tiggede og bad sin fader om lov til at afslå 
dette tilbud . Præsten , der gerne havde sparet 
sin mønt , var ikke meget for det , og det har vist 
været en mager understøttelse , han ydede sønnen 
til trods for det gode kald , han sidder i ; for Konrad 
har slidt i det med informationer , samtidig med at 
han har været umådelig flittig med sine studier . 

doktor Larsen sagde også forleden dag , at det var 
glimrende gjort af ham at tage medicinsk embedseksamen 
med første karakter i en alder af fire og 
tyve år , når man betænker , at et helt år gik 
tabt for ham ved den rejse , og at han for en stor 
del har måttet tjene til sit underhold ved at undervise . 
•— hvad ler du af ? » 
« det klæder dig så godt , når du bliver 
ivrig . » 
« ja , vel var det stødende , »  vedblev Johanne , 
først nu besvarende Anninas forrige bemærkning og 
uden at agte på den sidste .  « det gjorde også 
mig ondt , både fordi det stillede Konrad i et uheldigt 
lys , og fordi det gik etatsråden og Angelika 
nær . Især havde jeg ondt af etatsråden , som virkelig 
mente Konrad det godt , og endog flere gange beklagede 
sig bittert over ham til min kæreste . Dahl 
var allerede kommen dertil som forvalter inden Knuds 
sygdom , og Knud og han kunne godt sammen , 
så det var tit etatsråden en trøst at tale med 
ham om sønnen . Det har vist naget ham , at han 
ikke viste ham mere kærlighed , mens han levede . 
Nå , alt dette løb mig rundt i hovedet , og i fjor 
sommerferie , da Konrad en dag kom herover , og 
jeg var alene med ham her i haven , brød jeg overtvært 
og talte til ham om det . « jeg 
blev helt forfærdet over , hvor heftigt han 
tog det . Han blev ganske bleg , og det var åbenbart , 
at han kæmpede med sig selv , om han skulle 

tale eller ikke . Så sagde han : de skal høre sandheden , 
nøgen og skær : jeg holdt egentlig ikke af 
Knud — uden måske lige på slutningen . Jeg 
lod kun , som om jeg gjorde det , først på trods af 
kammeraterne , som jeg i forvejen var på kant 
med , og hvis råhed og mangel på forståelse 
overfor den hjælpeløse stakkel oprørte mig , og 
senere fordi jeg havde den dybeste medlidenhed med 
ham , og fordi forholdene stadig tvang os mere og 
mer sammen . Men selve hans karakter med dens 
grænseløse forfængelighed og den afmagtens hadskhed , 
der fortærede hans sind — stakkel , som han 
var ! — kunne jeg aldrig rigtig forsone mig med . 
Dertil er min natur for stærk , og min sjæl ikke 
fint nok stemt . De ved ikke , hvor dette usande 
forhold , dette komediespil , som jeg ved forholdenes 
magt blev tvunget ind i , har kastet skygge over hele 
min bedste ungdom ! Ikke for nogen pris vil jeg 
snæres ind i det igen ! — lad folk så tænke og 
sige om mig , hvad de vil ! » 
Der indtrådte en pause . Hos Annina var under 
den sidste del af venindens fortælling erindringen 
bleven vakt om hendes egne triste skoledage og 
hendes såkaldte venskab med Emilie Hansen . 
Hendes ansigt var blevet blegt og stift . 
« det var urigtigt af mig at fortælle dig dette , » 
Udbrød Johanne .  « tilmed har det måske slet ikke 
interesseret dig . For , som Konrad nu engang er , 
var det en stor fortrolighed , han viste mig . Men 

det var et af de få glimt , jeg har set af det , jeg 
kalder hans anden natur , så jeg kunne ikke stå 
imod fristelsen til at åbenbare det også for dig . 
Jeg holder så meget af ham og vil gerne , du skal 
komme ham i møde med sympati , når 1 nu rimeligvis 
snart mødes . » 
« du skal ikke fortryde , at du har fortalt mig 
det . Jeg forstår ham godt . Kun begriber jeg ikke , 
at han så alligevel går hen og forlover sig med 
frøken Fallesen . Hun er mig dog så uhyre lidt 
sympatisk , efter hvad jeg har set til hende . 
Og endnu mindre , efter det , du her har fortalt 
mig . » 
« men det er jo det , jeg hele tiden har sagt , 
jeg anser det ingenlunde for afgjort med den forlovelse . » 
« men scenen i skoven da ? » 
« å hvad , en mand kan let lade sig friste til 
at kysse en køn ung pige , når hun byder sig til . 
Og Angelika er nu engang , som hun er . Derfor 
behøver det såmænd ikke at være en pagt for hele 
livet . Du aner ikke , hvor der er mange , især 
mænd , som tager sig den slags ting utrolig let . » 
« sig ikke det , »  sagde Annina stille . 
Gennem lågen i dybden af haven var de 
kommen ud i skoven og havde gået en stund i 
tavshed , da Annina med et udbrød : 
« skal vi ikke hellere gå ned til stranden ? Her 
er så mørkt mellem træerne . » 

« hvis det er et sammenstød med de elskende , 
du er bange for , »  lo Johanne ,  « så kan jeg fuldstændig 
berolige dig . De spiser til middag klokken 
fem oppe på gården , så de har vist for øjeblikket 
slået sig til ro foran deres suppetallerkener . Men 
lad os bare gå derned . Jeg foretrækker også 
stranden om eftermiddagen . » 
De nåde ad en sidesti kørevejen , der gik tværs 
igennem skoven , og som ved lystofte , proprietær 
Holms ejendom , gjorde en skarp bøjning til højre 
og fulgte langs med haven i næsten hele dens dybde , , 
skilt fra den ved et malerisk , mosklædt stengærde , 
kronet af fjerlette bregner , der tog sig prægtigt ud 
på baggrund af lindealleen indenfor , havens værn 
gennem årtier mod nordenvinden og de forbifarendes 
nysgerrige blikke . 
Kun et kort stykke fulgte skoven langs med 
vejens højre side . Så veg den ved en pludselig 
sænkning af jordsmonnet brat tilbage og lagde sig i 
en halvkrans om en eng , tvedelt af et åløb , som 
lige neden under den højere liggende kørevej og 
foran en side-indgang til gården videde sig ud 
til en sivomkranset dam , bekendt på egnen for 
sine smukke hvide åkander , der just nu stod i . 
Flor . 
Overgangen fra den , navnlig på det sidste stykke , 
stærkt overskyggede vej og det lysvæld , der slog 
dem i møde , da skoven gav plads for engen , som 
midsommer-eftermiddagens gyldne Sollys faldt ind 
11* 

over , var så stærk , at de unge piger uvilkårligt 
standsede og så sig om . 
Til venstre bag en række høje , med stærekasser 
behængte popler skimtedes den vedbenddækkede gavl 
af det langstrakte hvidkalkede stuehus , støt hvilende 
på sit solide kampestens grundlag , og længere 
borte bagsiden af gårdens nordre sidelænge i hele 
dens udstrækning . 
Lidt fremme til højre lå dammens blanke vandspejl 
med de mat lysende hvide blomster . Fra 
smedjen ved dens bred hørtes stemmer og korte 
hammerslag ved skoningen af en hest , blandet med 
ændernes rappen og skarpe skrig fra en flok gæs , 
der tumlede sig velbehageligt i engens saftiggrønne 
græs . , 
Pollux kom springende ud fra gården og sendte 
sit klangfulde glam ud imod dem , men vendte sporenstregs 
tilbage ad samme vej , den var kommen . 
« nu gik dine forældre nok op i hvedemarken , » 
Sagde Annina . 
I det samme lød svage toner ud til dem . Det 
var onkel Jean , som spillede ouverturen til  « jægerbruden » 
På det gamle klaver i havestuen . 
Johanne nynnede med : 
« vi binder dig din jomfrukrans . » 
« jeg tror virkelig , »  udbrød hun ,  « at onkel Jean 
er det lykkeligste menneske på jorden . » 
« nej , »  svarede Annina .  « men måske det næst 
lykkeligste . » 

hun havde taget hatten af og stirrede leende ind 
i den stærke sol , der lod hendes fine hud træde 
frem i al dens blændende hvidhed og gav hendes 
rødgyldne , purrede hår en luende glans . 
« hvem skulle være lykkeligere ? » 
« jeg 1 » 
« hvordan gik det egentlig til , at du blev forelsket 
i din kæreste ? Kom det lige på en gang 
eller lidt efter lidt ? »  spurgte Annina , da de sad på 
en dynge tang nede ved stranden . 
« det er mig ganske umuligt at sige , hvordan det 
kom , eller at nævne dag eller time , da jeg blev 
klar over mine følelser . Vi har så tit talt 
derom , Jørgen og jeg , og han siger , at det går 
ham akkurat lige sådan . Jeg var lige konfirmeret , 
da han kom til volmerslund som forvalter , og jeg 
kan ikke bestemt huske den første gang , vi sås . 
Jeg synes , jeg har kendt ham i al den tid , jeg har 
været menneske , og været lige så sikker på , at 
han var min , som at jeg var hans , — længe før der 
faldt et ord om kærlighed imellem os . » 
« jeg har engang læst noget om , at sådan skal 
det aller helst være , »  sagde Annina eftertænksomt . 
Hun sad i sin yndlingsstilling , med hænderne 
foldede om de optrukne knæer . 
« men jeg kunne også forestille mig , »  tilføjede hun 
lidt efter med lav stemme og blikket rettet mod 
den store , blanke vandflade ,  « at det kunne komme 
ganske pludselig over en , overvældende , betagende„ 

noget som : hil være dig , du velsignede blandt 
kvinder , dig er vederfaret en stor lykke ! » 
« det er muligt . Men jeg tror ikke , det er godt . 
Sådan en hastigt opblussende følelse slukkes også 
hurtigt igen . Jeg kunne aldrig tænke , mig kærligheden 
som en pragtblomst — måske fordi jeg 
bryder mig så lidt om pragtblomster . For mig er 
den som et træ , der vokser langsomt , fordi det 
bunder dybt , men som for hver dag tager til i styrke 
og giver ly og læ for dem , som bygger under det . » 
« indtil en skønne dag lynet slår ned og 
splintrer det ad ! »  faldt Annina leende ind . 
« jeg mente ikke noget ondt med det ! »  skyndte 
hun sig at tilføje ved synet af det alvorlige udtryk 
i venindens ansigt .  « er der nogen og noget , jeg 
tror er , som det skal være , så er det dig og din 
kærlighed . Jeg blev kun lidt irriteret over dit udfald 
mod de stakkels pragtblomster . Træer er smukke 
og gode , det er vist . Men kan du tænke dig noget 
vidunderligere end til eksempel en rigtig dejlig rose 
— eller en nattens dronning som den , vi så forleden 
oppe i drivhuset på volmerslund ? Den er 
ganske vist kun til i nogle timer — å , men den 
dør alligevel ikke — for jeg glemmer ikke dens 
dejlighed , så længe jeg lever ! » 
« hvad har din fader egentlig mod din forlovelse ? » 
Spurgte hun lidt efter .  « din moder siger , 
at i grunden holder han så meget af Dahl . » 
« far holder nu engang ikke af lange forlovelser . » 

« han holder vel snarere ikke af udsigten til at 
skulle af med dig . » 
« det kan såmænd godt være . Men eftersom 
der ikke er udsigt til , at det sker i de første 
år , og da han ikke har noget imod , at vi skriver 
til hinanden , og slet ikke kan undvære Jørgens besøg 
et par gange om året , så tager vi hans uvilje 
mod en erklæret forlovelse meget let . » 
« især da din mor er på jeres side . » 
« ja , »  sagde Johanne ,  « jeg kan med sandhed 
sige : få er som far , ingen som mor ! » 

11 
lystofte og meget andet jordegods havde i sin 
tid hørt til hovedgården volmerslund , fra hvilken 
den kun var skilt ved en lille spaseretur . Men da 
etatsråd Fallesen først i halvtredserne købte volmerslund , 
var størstedelen af godset solgt fra , og 
proprietær Holm var som ejer af lystofte ældre 
mand på egnen end etatsråden , noget han selv 
tillagde stor betydning , ligesom han også satte sin 
ære i , at bygningerne på lystofte — gammelt 
egetræs bindingsværk — var adskilligt mere til Års 
end  « gårdens »  . 
I virkeligheden var volmerslund et meget gammelt 
herresæde . Hvor man gik , trådte man på 
historisk grund . Men i sin nuværende skikkelse var 
den endog til dels alt for flunkende ny . En stor 
ildebrand havde nemlig for kort siden lagt avlsgården 
øde , og den ny , der var rejst af dens Aske , 
havde alle andre gode egenskaber forud for den 
gamle , kun ikke den at pynte i landskabet . 
Hovedbygningen ,  « slottet »  , som den noget 

fordringsfuldt kaldtes , var en toetages firkantet stenmasse 
i italiensk stil , bygget for hundrede år tilbage 
af landets rigeste handelsherre . Hans skabende 
ånd havde sat sig langt smukkere spor i 
parken : i lindealleerne på hver side af slottet , 
svale som tempelhaller de hede sommerdage ; i den 
herlige kastanjeallé længere borte , den fornemme , den 
tyste ; i de kunstige damme ; i trægrupperne på plænerne ; 
i bøgelunden , hvor bregner og anemoner 
groede ; i  « det norske anlæg »  yderst ude , hvor 
sjælden nogen kom , hvor granerne stod så stille og 
høje , hvor hængeasken ludede ud over den syngende 
kilde . 
Al denne herlighed og stor rigdom tillige efterlod 
han sin søn og eneste arving . Men sit stærke 
sind og årvågne snilde , det , der havde ryddet 
grund og bygget op og samlet til bunke , og som 
kunne taget agt på uvejret , mens det endnu kun 
skimtedes som en plet i kimingen , og afvendt det 
eller stået det imod — det kunne han ikke give 
sønnen i arv . Da derfor ved århundredets begyndelse 
de onde dage brød ind over landet , ramlede 
alt sammen om ham . Gamle folk på egnen 
mindedes endnu en sammensunken skikkelse , der sad 
på stentrappen foran slottet den dag , hammerslaget 
faldt , som gav hans fædrenehjem og gods til den 
højest bydende ved auktionen . 
Hans hustru var forinden flyttet ind i en beskeden 
bolig i den nærliggende købstad og satte aldrig tiere 

sin fod derud . Men han kunne ikke rive sig løs 
og følge efter . Han tingede sig i kost hos skovfogdens 
og blev derude til sin død . 
Fulgte man kørevejen gennem lystofteskoven i 
modsat retning af den , Johanne og Annina tog , da 
de hin eftermiddag vendte deres skridt mod stranden , 
kom man snart efter ud i en prægtig allé af hundredårige 
ege , som gav herresædet dets særegne 
præg . Ved vandmøllen , midtvejs mellem de to 
gårde , begyndte den , lagde sig i en vinkel ligesom 
beskyttende udenom ungskoven og endte ved rødehus , 
en lav , på en kampestens sokkel hvilende bygning , 
delt i midten — der , hvor det teglhængte tag 
løb spidst op og endte ' i en klodset vindfløj — af 
en bred gennemkørsel , som førte ud til alfarvej . 
Fra Toppen af vinklen sendte Alleen en udløber 
ind i rødehusskoven , den nordligste . af de småskove , 
der strakte sig i en halvkreds fra nord til 
syd øst om herregården . 
Skønt . denne skov ved en sti langs med åløbet 
over en eng var sat i forbindelse med parken 
på volmerslund , var der sjælden nogen , som satte 
sin fod herude . Straks egealleen hørte op , groede 
græsset højt på stier og veje . Og dog var den 
smukkere end nogen af de andre , rigere på afveksling 
i jordsmonnet og beplantningen . 
Der var ellemosen , hvor nattergaleslaget var helt 
overvældende i de lyse nætters tid . Der var pletter 
af gran , af højstammede gamle med bar , blød grund 

under sig , og af unge , der stod stive og tætte og skjulte 
jorden , som nærede dem . Der var unge bøge og 
ege , som voksede i flok , og gamle veteraner , som 
stod ene og skuede viden om fra høje steder . Der 
var den store sandgrav og længere oppe den 
dybe kløft , hvorom sagnet gik , at her havde det 
sidste ulvepar på egnen haft til huse . 
Hen ad vejen langs randen af denne kløft kom 
Konrad bang og Angelika Fallesen ridende . Da de 
nåde det sted , hvor udhugninger i skoven åbnede 
en gennemsigt til begge sider , holdt han sin hest 
an , mens hun lod sin skridte videre . 
Til venstre lyste hovedbygningen på volmerslund 
frem mellem parkens løvkupler , til højre sås , 
luende i aftensolen , det firkantede lyserøde tårn 
på hans faders sognekirke knap en Fjerdingvej 
borte . 
Samtalen var gået i stå imellem dem , som det så 
tit hændte . Konrad bang lod sig derfor , nu da 
tilfældet havde maget det således , og vejen var 
noget smal , friste til vedblivende at holde sig lidt 
tilbage . 
Angelikas slanke og dog yppige figur tog sig aldrig 
bedre ud , end når hun sad til hest . Det 
askeblonde hår , hvis fylde hun gjorde lovlig meget 
ud af , når det var sat op , så det tog magten fra 
det farveløse , noget sammenknebne ansigt , hang , når 
hun red , ned i en tyk fletning , der ligesom understregede 
ynden i ryggens bløde bevægelser . 

Konrad bang fulgte med øjnene enhver af disse bevægelser , 
mens hestene næsten lydløst bar dem hen over 
det tætte græs . For tyvende gang den dag — og 
denne gang med større held end før — forsikrede 
han sig selv , at Angelika var smukkere og også 
bedre af hjerte , end han før havde antaget , da hun 
i det samme vendte sig om imod ham med et 
spørgende blik og pegede med ridepisken til venstre . 
Han følte sig så behageligt berørt af den stilfærdige 
måde , hvorpå dette spørgsmål blev gjort , 
at det strenge udtryk , som lod hans ansigt synes 
ældre , end det var , opklaredes af et smil , idet han 
besvarede det med et nik . Hun lo fornøjet tilbage , 
gav hesten et rap af pisken og forsvandt i den angivne 
retning . 
Der lød støj . — var det skrig ? — han 
red til . 
Nej , det var ikke skrig . Det var Angelika , der 
sad på sin dansende ganger og skoggerlo , mens en 
ung pige , han ikke kendte , stod foran hende og så 
meget vred ud . 
« det er noget af det latterligste , jeg har været 
med til ! »  udbrød Angelika , da hun omsider kunne 
tale for latter . —  « må jeg forestille : kandidat 
bang — frøken hjelm ! — hvad får jeg for at 
have reddet deres liv , frøken hjelm ? — for har 
det nogen sinde været i fare , så var det nu ! — 
vil de tænke dem , Konrad , der havde frøken hjelm 
strakt sig i sin fulde længde lige tværs over vejen ! 

— Havde jeg blot haft lidt større fart på , så 
havde det været mig umuligt at forhindre Roland i 
at træde på hende . » 
« jeg hørte ikke , de kom ridende . — her 
plejer ellers aldrig at komme nogen , »  svarede Annina 
mut . 
« det er kandidat bang , de må skænde på , 
ikke på mig . Det var ham , der endelig ville herud . 
Jeg har altid fundet skoven her om muligt endnu 
kedsommeligere end nogen af de andre . » 
« det gør mig ondt , at jeg skulle være den ufrivillige 
årsag til frøkenens forskrækkelse , »  sagde 
Konrad og lettede høfligt på hatten . 
« jeg blev aldeles ikke forskrækket ! »  forsikrede 
Annina iltert , idet hun så op på ham . —  « det 
var meget tankeløst af mig at lægge mig netop der , » 
Tilføjede hun , blussende rød og med lav stemme . 
Angelika Fallesen ærgrede sig altid ved synet 
af en ung pige , hvem det klædte smukt at rødme . 
Hun anså det for intet mindre end lumsk koketteri . 
« jeg siger rent ud , »  sagde hun skarpt ,  « at når 
jeg — hvad sjælden sker — føler trang til at tage 
mig en lur ved højlys dag , så foretrækker jeg en 
god polstret chaiselong frem for den ækle , snavsede 
jord , hvor man ikke ved , hvad slags kryb man 
kommer i berøring med , — for ikke at tale om de 
rædsomme ting , man risikerer at få i hovedet . — 
de ved vist ikke af , at de har håret fuldt af vissent 
løv . » 

« der venter dem en overraskelse , når de kommer 
hjem til lystofte , »  tilføjede hun venligere , idet 
hun vendte sig smilende om mod sin ledsager , der 
holdt en hestelængde bagved hende . 
Men Konrad bang hverken så eller hørte hende . 
Hans blik hang som troldbundent ved en smal hvid 
hånd , der famlede om i en halvt opløst rødgylden 
hårmasse , og der var et udtryk i det , som fik 
Angelika til at hæve pisken og lade den falde tungt 
ned på hestens side , idet hun uden et ord til 
farvel vendte den om og sprængte af sted i samme 
retning , hun var kommen . 
Hesten , der blev urolig under ham , og lyden af 
den andens dumpe hovslag mod den bløde jord , manede 
Konrad om , hvad han havde at gøre . Han samlede 
tøjlerne med en stum hilsen og et sidste dvælende 
blik og fulgte langsomt efter . 
Ved omdrejningen af vejen holdt han stille og 
så sig tilbage . 
Hun stod på samme plet , i samme stilling , 
bøjede heller ikke nu hovedet til genhilsen . 
Al sin viljekraft måtte han tage fangen for ikke 
at vende tilbage og søge at tyde gåden i det blege , 
opadvendte ansigt . Han klemte schenklerne fast ind 
mod hestens sider og havde et øjeblik efter indhentet 
Angelika . 
En stund red de tavse ved siden af hinanden . 
Så rakte hun hånden ud imod ham og spurgte 
sagte : 

« Konrad , hvorfor er de helt anderledes i dag ? » 
Hans hest gjorde et Spring til siden , ramt af 
sporen . Uden at mæle et ord mere sprængte de 
i skarpt trav ud af skoven og gennem den gamle 
egeallé , forbi vandmøllen op til gården . 
« er der noget i vejen med den lille ? Hun ser 
mig noget blegnæbbet ud igen , »  spurgte proprietær 
Holm sin hustru dagen efter , da de havde trukket 
sig tilbage til  « kontoret »  for at nyde deres rolige 
stund efter den tidlige middag . 
« hun er vist noget betænkelig ved indbydelsen 
til ballet på volmerslund . Hun må jo have sig 
en ordentlig baldragt . » 
« ja , sågu må hun have en baldragt ! — det 
må Johanne med , det er klart ! » 
« men hun ømmer sig måske ved at skrive derom 
til tanten . » 
« herregud , stakkels barn ! — tanten sidder vel 
også småt i det — efter hvad jeg da forstod af 
lunds brev , da han bad os tage imod hende . » 
« å , hvad det angår , så vakte det snarere min 
tvivl derom , da han netop fremhævede det så 
stærkt . Ditlev lund er en stor filur og plejer 
ikke at være så forhippet på at gøre folk tjenester , 
når han ikke på en eller anden måde ser 
sin fordel derved . » 

« nå , nå , lille mine , man kan også gøre en 
skælm uret ! — men minsæl om hun skal gå og 
græmme sig rødt af kinderne for så lidt ! — skriv 
du kun ganske sindig ind til Odense eller til København 
— om det skal være — efter en dragt til 
dem hver . Men ingen kniberi , hører du , mor ! » 
« du er så god , hans ! » 
« fanden heller ! — jeg er stolt af de to pigebørn , 
er jeg ! — ved du nogen , der har dem kønnere 
her på egnen ? » 
« å , det man kalder skønheder , er just ingen af 
dem . — Johanne nu slet ikke . » 
« hannemor er køn nok , som hun er ! — hun 
har netop dette bløde og milde og denne våde glans 
i øjnene , som vi mandfolk synes så svært godt om . 
Jeg kan naturligvis godt se , at Annina er hvad de 
fleste ville kalde smukkere . — sådan mere af en 
dame . Men skal jeg sige min hjertens mening , så 
— — så føler jeg — forstår du , jeg føler det jo 
blot — at vores Hanne alligevel er kønnest af de 
to . — — men som du var i den alder , er jo ingen 
af dem ! » 
Hans hustru sad og lo stille hen for sig , mens 
han , ivrigt dampende på sin pibe , gik op og ned 
ad gulvet . 
« men lad mig nu se , du og Hanne stikker 
jeres kloge hoveder sammen og bliver enige om 
tingene . — Annina behøver jo slet ikke at vide 
noget derom , før det er for sent at gøre ophævelser 

derover . — og skriv så til København — for 
det bedste er dog altid det bedste , — efter noget , 
der er kønt og solidt i alle måder og dele . 
1 har jo hele fjorten dage at forberede jer i . Jeg 
har nu engang sat mig i hovedet , at mine damer 
skal ikke stå tilbage for nogen af de andre , hvad 
pynten angår , ved den lejlighed . — du synes vist , 
det er en forbistret forfængelig mand , du har ? » 
Sagde han , idet han standsede foran hende . 
« jeg synes , det er en meget god og en lidt forfængelig 
mand , jeg har , »  svarede hun smilende , med 
begge hænder ud imod ham . 
« forlovelsen skal naturligvis deklareres den aften , » 
Tilføjede hun lidt efter . 
« det skulle nu alligevel gøre mig ondt for Konrad , 
om han for alvor lader sig fange der — skønt 
partiet jo er ,brillant , hvad hartkornet angår . For 
— jeg siger det kun til dig i fortrolighed , »  tilføjede 
han med lav stemme , —  « frøken Angelika er en 
taske1 . » 
« nu er det virkelig dig , der er for streng , kære 
mand ! » 
« nej , så min salighed , om jeg er ! Konrad er 
min sandten hverken første eller anden hane i kurven 
der . Hun har haft det lummert både med den 
ene og den anden af forvaltrene . Fik hun nok af 
den , der var , skulle hun snart sørge for , at en ny 
kom til . Etatsråden vidste nok , hvad han gjorde , da 
han anskaffede sig den gamle vindøjede knark , der 

nu sjokker om deroppe og siger  « lille ven »  til folkene , 
som jo bare griner ham op i ansigtet og gør 
lige hvad de selv vil . — jeg skulle vel betakke mig 
for , at der blev talt sådan om nogen af mine kære 
kvinder , som der tales om hende mand og mand 
imellem . » 
« jeg ville ikke tale om det , mens pigebørnene 
var til stede , »  vedblev han i samme fortrolige tone 
—  « men jeg mødte hende nu i formiddags . Og 
har jeg ikke syntes om hende før , så gør jeg det 
endnu mindre nu . » 
« hvordan det ? Hvor traf du hende ? — det er 
ellers sjælden , hun lader sig se så tidlig på dagen . » 
« hun kom såmænd gående fra skoven her i 
fuld tiltakling med hat og parasol og silkekøteren 
i hælene på sig , da jeg kom ud fra møllen . — 
jeg var inde at sige min mening om melet , du ved , 
fra sidste gang . — nå , jeg udtrykte da min store 
glæde og forundring over at se frøkenen så tidlig , 
— klokken var nu for resten over elleve , — og 
hun var nok så sliksød og gelassen . Hun håbede 
da , at den søde Johanne kom med til ballet ! — 
frøken hjelm var måske endnu ikke rask nok til 
at kunne holde ud at danse en hel nat igennem — 
hun havde også hørt noget om , at hun var så 
folkesky — og der kom jo en mængde mennesker 
— de ventede gæster både fra Sjælland og fra 
Jylland — så hun måtte endelig selv afgøre , om 
• 

hun havde mod derpå eller ikke . — jeg svarede , 
at jeg vidste ikke om nogen dårlighed længer , og 
jeg troede nok , at begge damerne glædede sig til 
at komme . — gu’ skal hun derop ! Skulle sådant 
et ungt blod ikke kunne holde ud en nat igennem , 
hvem kunne så ! — morskab er skam den bedste 
medicin for ungdommens dårlighed . — og hun har 
vist ikke været forvænt i den retning , stakkels 
barn . — så kniber du jo ikke på tøjet , mutter ? » 
« nej , det skal nok blive både kønt og godt ! » 
Forsikrede Fru Holm med et energisk nik . —  « sagdehun 
noget om Konrad ? » 
« hun spurgte blot , om han havde været her , , 
hvortil jeg svarede , at dertil havde hans tid nok 
været for optagen andetsteds . Det syntes hun jo 
godt om og lo . — og dermed var den potte ude , » 
Tilføjede han med en gaben , idet han nedlod sig i 
sin lænestol for omsider at lade hvile falde på sig . 
« nu kunne det også være passende , om han 
snart viste sig i vore haller , »  mente Fru Holm , idet 
hun skød puden ind under hans hoved og dækkede 
ham til med luretæppet . 
« etatsrådens hvede ser sølle ud . Der er nogle 
slemme pletter i den , »  sagde han med klynkende 
stemme , gottende sig ved hvilen . 
Hans hustru strøg ham varsomt over panden , 
kyssede hans lukkede øjelåge og stod lidt og så 
på ham med et smil i sit kloge , fine ansigt . Så 
12* 

listede hun tilbage til sin stol og tog fat på sin 
bog , mens hans taktfaste snorken lød ud i rummet . 
De unge piger havde efter middag sat sig ud i 
haven med deres håndarbejde . Men lidt efter kastede 
Annina sit fra sig og gik bort . Johanne havde alt 
længe siddet og holdt øje med hendes lysklædte 
skikkelse , når den af og til viste sig mellem åbningerne 
i nøddegangen , den Annina for spøg kaldte 
sin tankegang , og hvor hun kunne vandre frem og 
tilbage , tit halve og hele timer ad gangen . 
Lægen havde vel sagt , at Anninas nerver var i 
usædvanlig grad følsomme . Men at indbydelsen til 
det bal kunne bringe hende til den grad ud af ligevægt , 
hun , der ellers snarere skænkede sin påklædning 
for lidt omtanke end for megen — det ville 
Johanne dog have forsværget . 
Straks hun var kommen imod hende i går aftes , 
da hun vendte hjem fra spasereturen — alt for sent 
til aftensmåltidet —• og havde fortalt hende den 
store nyhed , havde Annina været så underlig . Hun 
havde sagt tidlig god nat , og da Johanne sent — 
efter at hun og moderen indgående havde drøftet 
det vigtige emne : balstadsen — havde kigget ind 
til hende , inden hun selv gik til ro , sad hun endnu 
fuldt påklædt ved det åbne vindue og stirrede 
frem for sig med et underlig hjælpeløst udtryk og 

hænder så kolde , så Johanne var bleven hel 
uhyggelig derved . 
Nu kom Annina tilbage og tog igen fat på sit 
sytøj . 
« jeg glæder mig til , at vi skal gå en ordentlig 
tur i eftermiddag , når det bliver svalere , » 
Sagde Johanne , der fornemmede tavsheden noget trykkende . 
« lad os hellere blive hjemme . Her er så rart 
i haven . » 
« men , kære , du har jo ikke været udenfor en 
dør i dag , du , der ellers plejer at farte om hele 
formiddagen . Du går da ikke hen og bliver syg , 
så vi ikke kan komme med til ballet ? » 
« tal ikke om det bal ! Jeg vil ikke med til 
det ! »  udbrød Annina heftig . 
« vil du ikke med ? Men jeg har jo svaret ja for 
os begge ! » 
« så må du svare om igen for mit vedkommende , 
for jeg går ikke med ! Hvad skulle jeg også 
der ? » 
« naturligvis det samme som alle vi andre , 
more dig . » 
Faste og hurtige trin hørtes i det samme ude 
i havegangen , og en høj mandsskikkelse kom til 
syne tæt ved dem . 
« Konrad ! »  udbrød Johanne med varme og gik 
ham i møde med fremrakt hånd .  « velkommen hjem , 
og til lykke med den fine eksamen ! » 

« tak . — der var ikke et menneske oppe i 
stuerne . Men jeg tænkte nok , jeg skulle træffe 
nogen her . »  hans blik havde straks fundet Annina . 
« Konrad bang — undskyld , candidatus medicinæ 
bang og frøken Annina hjelm — en meget 
kær veninde , jeg har lagt mig til , siden vi sidst 
sås , »  skyndte Johanne sig at forestille . 
« jeg har allerede haft den ære , »  sagde Konrad , 
idet han hilste på Annina , der blussede under Johannes 
forundrede blik . 
« de kommer som kaldet , Konrad , »  brød Johanne 
den noget forlegne pause .  « Annina og jeg var såmænd 
lige ved at komme op at toppes for første 
gang i den tid , vi har kendt hinanden . » 
« hvordan det ? »  spurgte Konrad livligt . 
« hun har sat sig i hovedet , at hun ikke vil 
med til ballet . » 
« holder de ikke af at danse ? »  spurgte han 
Annina . 
« jo — men det er så længe siden . » 
Konrad og Johanne så på hinanden og lo . 
« undskyld , frøken ! Men så længe siden , at de 
helt skulle være kommen ud af øvelsen , kan det da 
i alt fald ikke være . Skal vi sige , at det var i 
fjor vinter ? Men siden den tid har vist heller ikke 
hverken Johanne eller jeg danset — og ingen af os 
mener dog at have glemt det . » 
« det er meget længere siden , »  svarede Annina 

sagte og så ned for sig . Han kunne ikke afgøre , 
om der var vrede eller gråd i hendes stemme . 
« de må komme på det bal ! De skal komme !’ » 
Udbrød han heftig og trådte et skridt hen imod 
hende . —  « ikke sandt , de kommer ? » 
Blodet skød hende op i kinderne , da hun mødte 
hans stærke blik . Et øjeblik stod hun stille og så 
frem for sig . Så brød smilet frem i gruberne om 
hendes mund , og hendes ansigt var en skinnende 
fryd , da hun svarede : 
« ja , jeg kommer ! » 
Det forekom Johanne , som om hun så disse to 
mennesker for første gang , en sådan nyskabningens 
glans lå der over dem . Hun syntes , hun krænkede 
dem med sin nærværelse , og mumlende noget om , 
at der vist var nogen , der kaldte på hende , forsvandt 
hun op mod huset . 
Der var ingen af de to , som lagde mærke dertil . 

Iii 
udpakningen af balkjolerne var foregået i proprietærens 
og fruens sovekammer . Fru Holm stod 
og underkastede dem et nøjere eftersyn , da Johanne 
trådte derind . 
« fandt du så Annina ? » 
« hun er nede i haven — — men — » 
« jeg håber da , at Konrad bang ikke er her i 
dag igen ? »  Fru Holm vendte sig om imod hende 
med et hvast blik . 
« jo , jeg så dem gå sammen dernede — og så 
syntes jeg , vi måtte hellere vente med at vise hende 
kjolerne , til han er gået . » 
« det vil sige , til klokken går til elleve ! — 
men til den tid vil din far og jeg nok ligge i ro 
i vore senge , og jeg ved ikke , om du synes , at disse 
just egner sig til overdyner , »  sagde Fru Holm med 
bitterhed og en håndbevægelse hen mod kjolerne , 
der lå som et par hvide skyer over sengene . 
Johanne lo tvungent . 
« jeg synes , du er noget ugæstfri mod Konrad , 
mor . » 

« jeg holder grumme meget både af Konrad og 
af Annina . Men vil du sige mig : hvordan skal dette 
ende ? » 
« nu har han i snart to uger , »  vedblev hun , da 
datteren blev hende svaret skyldig ,  « været her hver 
evige eftermiddag og for det meste aftenerne med . 
Og du ved lige så godt som jeg , at der ikke går 
en dag , hvor Annina og han ikke træffes på hendes 
morgenture . Det er jo knap , hun kommer i så 
god tid hjem , at hun kan få skiftet kjole til middagsbordet . 
Man behøver sandelig ikke at være 
ugæstfri for at finde dette mildest talt noget — — 
noget uhyggeligt . » 
« hvad uhyggeligt ser du egentlig deri ? »  spurgte 
Johanne med sin bløde , rolige stemme . 
« men du godeste gud , stil dig dog ikke dummere 
an , end du er ! Jeg måtte jo være både gal 
og døv og blind , om jeg ikke kunne se , at de to 
mennesker er så forelskede i hinanden , som det er 
muligt at være ! —• og når jeg så ved , at han er 
forlovet med en anden , og at forlovelsen efter al 
sandsynlighed skal deklareres på ballet i morgen , 
kan jeg så andet end føle mig uhyggelig til mode 
ved at give husly til alt dette uden at røre en 
finger for at hindre det ! » 
Johanne lagde sin hånd på moderens arm og 
sagde indtrængende : 
« mor , Konrad er ikke forlovet med Angelika 
Fallesen ! Var han det , ville han aldrig have båret 

sig ad , som han har i denne sidste tid . - tro 
mig ! — jeg kender ham og ved , hvor hæderlig 
han er ! » 
« er du også sikker derpå ? — hvad siger 
Annina ? » 
« Annina ! »  Johanne lo — en lidt vemodig latter 
— .  « hun siger ingenting . — ikke et ord har 
hun mælet til mig , hverken om det ene eller det 
andet . — jeg tror næsten , hun har glemt , at jeg 
er til . » 
« og derfor , »  tilføjede hun og kyssede moderens 
bekymrede ansigt .  « gør ingenting , sig ingenting , 
lille mor ! — lad tingene gå deres gang . — den 
slags ender dog altid , som det skal . » 
« nå , så det er her , mine svigefulde kvinder 
har gemt sig ! ' 
det var proprietæren , der åbnede døren med 
et brag og trådte ind , lige hjemvendt fra sin eftermiddagsrunde 
i markerne . 
« så i har allerede fået stadsen pakket ud ! » 
Han trådte hen til sengene og lettede op i det 
luftige tarlatan med sin store solbrændte hånd . 
« men er det solidt , lille mine ? »  spurgte han . 
« du ville måske haft , det skulle været brokade ! » 
Svarede hun opirret . 
« det er netop , som det skal være . — de kunne 
ikke være yndigere ! Tak , kære far ! »  sagde Johanne 
og kyssede ham . 
« slid den med helsen , min hannemor — og 

Annina med . — og giv mig så et glas sukkervand 
for den . » 
« mor skulle ikke blive herinde med sit dårlige 
ho’de . — det er svært , som solen bager på her 
til gården om eftermiddagen , »  mumlede han , 
skottende hen til sin hustru , idet han fulgte efter 
datteren ud ad døren . 
Ude i nøddegangen gik Konrad og Annina . De 
talte om onkel Jean . 
« nej , det må de forlade mig , deres begejstring 
for onkel Jean kan jeg ikke dele ! » 
« begejstring er nu sådan et stort ord . Men 
jeg holder af ham og synes virkelig , der er et og 
andet hos ham , som nok er beundring værd . » 
« hvad for eksempel ? »  spurgte Konrad utålmodig . 
« for eksempel hans nøjsomhed og tilfredshed , 
skønt han jo har mistet så godt som alt , hvad han 
ejede . — og så hans små talenter . » 
« nøjsomhed ! Tilfredshed ! Små talenter ! »  Konrad 
standsede og stillede sig lige over for hende .  « for 
himlens skyld , de har da ingen talenter ? » 
« nej , slet ingen , hverken små eller store ! »  forsikrede 
hun leende . 
« de er da forhåbentlig heller ikke nøjsom ? » 
« jeg er bange for , at det kun er småt bevendt . » 
« men er de tilfreds ? » 

han bøjede sig smilende ned imod hende og søgte 
hendes blik . Hun undveg det og svarede : 
« det er ikke det rette ord . » 
« hvad har de egentlig imod stakkels onkel 
Jean ? »  spurgte hun efter en pause , hvorunder de 
havde genoptaget deres vandring . 
« jeg har det imod ham , at han ikke er et mandfolk 
— eller rettere menneske . For det , der mangler 
ham , må hverken mand eller kvinde være foruden 
— og at han netop på grund af de egenskaber , 
de har forset dem på , og som overfladisk set kan 
tage sig nok så kønt ud , bringer vilderede i de 
flestes begreber med hensyn til , hvad vi skal stræbe 
efter , og hvad vi bør sky som pesten . » 
« de kan da ikke mene , at nøjsomhed og tilfredshed 
hører ti ! det , vi bør sky som pesten ? » 
« jo , netop ! — al halvhed er en pest . At 
kende sin begrænsning og så sætte al sin kraft ind 
på at nå det , man evner og attrår , det er , hvad 
det gælder om for os alle . Nøjsomhed og tilfredshed 
 ! •— stene for brød , når det , vi ville , var 
magt og lykke ! » 
Han var i sin Iver kommen nogle skridt forud 
for hende . Nu vendte han sig om og sagde spøgende : 
« lad mig se — om et halvt hundrede år , 
når de er halvfjerds , og jeg fire og halvfjerds , så 
vil vi tale sammen om vores nøjsomhed og tilfredshed . 
— er det en aftale ? » 

« onkel Jean er ikke så langt fra de halvfjerds , » 
Svarede hun undvigende . 
« men sådan som de ser ham nu , har han været 
i al den tid , jeg har kendt ham , og alle sine dage 
forinden — et tro portræt af de sommerfugle , der 
sidder på nål i hans samling . Jeg ved det jo fra 
far , som kender ham fra sin studentertid . I stedet 
for at bruge den formue , han arvede efter sine forældre , 
til at uddanne sine såkaldte talenter , eller 
— hvad jeg til en vis grad havde kunnet sympatisere 
med hos sådan et glædens insekt — til at 
flagre ud i verden og nyde livets fest i fulde 
drag , til den sidste hvid var gået fløjten , og så 
skyde sig en kugle for panden , slog han sig til ro 
med filosofikum og de tarvelige adspredelser , vort 
sølle askalon byder på , indtil  « vennerne »  havde fået 
ham til den grad blanket af , at han sikkert var endt 
på ladegården , om ikke hans nærmeste slægtninge 
var trådt til og havde fået resterne af hans 
mammon anbragt i en livrente , og ham selv fortøjet 
herude , ham til gavn og gode mennesker til opbyggelse . 
— de smiler ? » 
« jeg syntes , de sagde noget om en fest . — 
jeg tænker på i morgen . » 
« Just ikke smigrende for mig , at de låner mine 
ord så flygtigt øre ! »  lo Konrad . 
Annina blev blussende rød . Hun havde i virkeligheden 
kun opfanget ganske enkelte ord af det , 
han havde sagt , betagen , som hun var , af den blotte 

lyd af hans stemme , af den salighed , det var at 
være ham nær . 
De var nået op til den stensatte høj for enden 
af nøddegangen , der dannede havens sydøstlige 
hjørne . Til venstre lå skoven , mørk og stille , til 
højre begrænsede det jævnt opadskrånende jordsmon 
udsigten over de af levende hegn indrammede 
marker , hvorimellem hist og her et hvidkalket husmandssted 
stak frem . Den dalende sols stråler 
faldt skråt ind over dem , tegnede skyggerne dybe , 
og gav de bølgeformige linjer kraftigere omrids . 
Men på højen , hvor de stod , havde tusmørket 
alt lejret sig under de store Lindes blomsterduftende 
grene , som overskyggede den helt . 
« 1 morgen er den dag , da jeg skal se dem i 
baldragt ! »  udbrød Konrad . Han trådte nogle skridt 
tilbage og så op og ned ad hende . 
« det skal være hvid silke , der falder blødt ned 
om dem — og på håret — — » 
« hvid silke ! »  afbrød Annina ham forfærdet . 
« jeg har aldrig ejet anden silkekjole end den sorte , 
jeg fik til min konfirmation . — hvor kan de tro , der 
kunne blive råd til det ! — det var endogså lige 
nær ved , jeg slet ikke var kommen med af mangel 
på kjole , hvis proprietæren ikke havde forbarmet 
sig over mig og givet mig en . — de kan ikke 
tænke dem , hvor fattig jeg er ! — jeg har ikke en 
skilling ud over det , tante giver mig . — og der 
er ikke det i verden , jeg nødigere gør end bede 

hende om noget ! — synes de , det er så morsomt ? » 
« jeg står og fryder mig over at se dem så 
heftig . Det klæder dem så aldeles utrolig godt . 
— kan de huske første gang , vi sås , hvor vred 
de da var ? » 
Der gled en skygge over hendes træk , og hun 
vendte ansigtet bort . 
« og når de så tilmed nævner dem selv og 
fattigdom i et og samme åndedrag , så må de 
sandelig forlade mig , når det falder mig vanskeligt 
at holde min naturlige munterhed i tømme . — de 
fattig ! »  — han trådte nær hen til hende og sagde 
med en stemme , der dirrede af lidenskabelig inderlighed : 
 « Annina —• Annina hjelm ! — de fattig ! » 
Der kom en angst over hende . — den unge 
hinds angst , når den står dybt inde i skoven og 
lytter til stilheden med drømmende længsel i sine 
blide øjne , og stærke hove pludselig bragende bryder 
sig vej gennem krattet . Hun gjorde som den ; hun 
tog flugten , løb ned ad højen , ud af den skumle 
nøddegang og hen over plænerne — dem Fru Holm 
ellers holdt strengt på , at man skulle gå udenom 
— og han indhentede hende først oppe ved huset , 
hvor Johanne kom dem i møde og straks tog hende 
med ind i sovekammeret for at vise hende balstadsen . 
Ved aftensbordet var stemningen trykket . Fru 
Holm var fåmælt og havde anlagt den stille værdighed , 

der virkede som et koldt pust på munterheden , 
som ellers gjorde dette måltid" til dagens 
hyggeligste time . Kun en gang tog samtalen fart . 
Det var , da Konrad spurgte om , hvad damerne ville 
have på håret i morgen . Naturligvis levende roser 
— de var jo endnu i deres bedste flor — men 
hvilken farve ? 
Lohanne havde bestemt sig for hvide og ønskede , 
at Annina ville vælge det samme , så de kunne 
blive ganske ens . 
Konrad tog til genmæle for Anninas vedkommende 
og erklærede , at lyserøde afgjort ville klæde 
hende bedst . 
« hvor kan de dog sige det ? »  udbrød Fru Holm 
skarpt .  « røde roser til rødt hår ! Det ville jo 
se rædsomt ud ! » 
Der svævede Konrad et heftigt svar på læben , 
men [lan beherskede sig , og lidt efter tvang han 
sig til at bringe et ligegyldigt emne på bane . 
Annina sad tavs og så ned for sig . 
Konrad brød  . tidlig op uden at have fundet 
lejlighed til at skifte flere ord med hende . På 
vejen hjem til sin faders præstegård — knap et 
kvarters gang over markerne — gennemgik han 
i tankerne alt , hvad de havde talt sammen om 
den eftermiddag , for at finde grunden til hendes 
tavshed om aftenen . — hvorfor havde hun så 
pludselig taget flugten ? Han havde dog intet sagt , 
der kunne krænke hende . Hun måtte jo da vide , 

at han elskede hende . Ingen sinde før havde han 
hos hende mærket spor af den lokken og vigen , 
der så tit havde stødt ham ved kvindernes væsen 
og ladet dem forekomme ham som nogle underlige 
halvmennesker . Det , Johanne Holm t . Eks . var så 
ganske fri for . 
Var Annina koket ? — eller elskede hun ham 
ikke ? 
Jo , jo , hun elskede ham ! Hvert pulsslag i hans 
årer hamrede visheden fast i hans sind 1 med 
hatten i hånden og løftet pande skred han sejerstolt 
og stærk hen over den grønklædte , den let 
dampende jord . 
Straks efter at Konrad var gået , sagde Annina 
god nat og gik ind i sin stue . 
Hun elskede denne ensomme time , inden hun 
gik til ro . Hun kunne gribe sig selv i at længes 
efter den , mens han endnu var der . 
Det var hendes kærligheds stille andagtstime . 
Thi dagen var feber og uro . Hun vidste , den 
bragte ham . Men når ? Hvordan ? 
En morgen tidlig var han kommen , mens hun 
endnu lå halvdrømmende i sin seng og lyttede til 
alle de lyde , der trængte ind ad det åbne vindue . 
Da lød også hans stemme ude fra haven . Hun 
sprang op og løb hen til vinduet . 

der stod han henne på plænen ud for havedøren 
og talte med manden , der slog græsset . 
Men så levende havde han lige forinden været 
nærværende i hendes tanker , at det slet ikke blev 
hende klart , at det virkelig var ham i lyslevende 
person , før hans øje faldt på hende , og han hilste 
hende . Og så betagen var hun af undren over 
det mirakel , at hendes drøm havde fået liv , at 
hendes længsel på stand var fuldkommen , at hun 
blev stående der i sin natkjole og stirrede på 
ham og rørte ikke hånd eller fod , før han trådte 
nogle skridt nærmere og hilste hende endnu en 
gang . 
Fra den dag af ventede hun ham med den første 
solstråle , der brød ind i hendes Kammer og vækkede 
hende af hendes lette søvn . 
Hvert hovslag ude på vejen , hvert fast fodtrin 
hen ad havens gange eller skovens stier , hvert tag 
i dørlåsen , hvert hundeglam ude i gården fik 
hende til at fare sammen i gysende henrykkelse 
ved tanken om , at nu kom han , og veg for dyb 
nedslagenhed , når det så dog ikke var ham . 
Å , hvilken kval og lyksalighed dagen lang ! 
Alle nerver spændte — alle sanser på vagt ! — 
ikke blivende sted , før han kom ! 
Og når han så var der , kunne det hænde , at 
der med et lagde sig en tomhed over hendes sind , 
og det var , som om hun først nu længtes efter ham . 

ikke den højstemte længsel fra før , men en måttende , 
knugende hjerteve . 
Så underlig hun dog var blevet ! En hel anden 
end den , hun før havde været ! 
Det var kommet over hende som et uvejr . I 
aften for fjorten dage siden , da de sås første gang 
derude i skoven . 
Hun huskede , hvordan lyden af hans bortgaloperende 
hests dumpe hovslag hen ad den bløde skovvej 
efterhånden tabte sig i en stilhed , som fyldte 
hende med en angst , der tog magten fra hende . . 
Og hun vidste af intet , før hun fandt sig selv liggende 
i det dugvåde græs , mens en stemme , hun 
ikke kendte som sin egen , stønnede : hjælp mig ! 
Hjælp mig ! 
Hun huskede , hvordan angsten efterhånden blev 
til harme og skamfuldhed . Hvordan hun lå vågen 
derhenne i sengen den lange nat og pønsede på udvej 
til at slippe bort , søge skjul i sit triste hjem , 
hvor hun dog i det mindste kunne være i fred med 
sig selv . 
Men så kom han . Og straks han talte og trådte 
hende nær , blev hun stille til mode . Det var , som 
om de tilsammen løftedes op af en mægtig bølge , 
der langsomt gled tilbage og skyllede med sig alt 
det , som før havde været , mens de to stod ene tilbage 
i det ny land , og lys lå omkring dem . 
Hun havde sat sig ved det åbne vindue , 
mens hun langsomt drog nålene ud af sit hår . 
13* 
4 

det faldt tungt ned over hendes bryst i to tykke 
snoninger . 
Hun tog en i hver hånd og holdt dem ud 
for sig . 
« rødt hår og røde roser ! »  hviskedee hun og 
gemte ansigtet i dem med en sagte , lykkedirrende 
latter . 

Iv 
værelserne på volmerslund var fyldte med 
grupper af balgæster , hvorfra dæmpet tale , hyppigt 
afbrudt af små pludselige latterudbrud , røbede den 
benovelse , som selv de mest baldygtige føler , inden 
feststemningen får dem i sin magt . Af og til 
tystnede den helt , når nogle nyankomne tog opmærksomheden 
fangen , idet de banede sig vej op til 
det inderste værelse for at hilse på den unge værtinde , 
som havde taget stade der . 
Iblandt dem , der kom sidst , var Johanne og Annina . 
Et uheld med en af kørehestene havde forsinket 
dem en stiv halv time , og da de endelig viste 
sig i den forreste stue , hvor etatsråden stod og 
tog imod gæsterne , opholdtes de yderligere af de 
mange venlige ord og forespørgsler , han rettede til 
Johanne , som hørte til hans særlige yndlinge . 
I kabinettet , der stødte op til havesalen , som 
var ryddet til dansen , stod Angelika og et par 
andre damer midt i en klynge herrer , deriblandt 
Konrad bang . Hun tilråbte dem , straks de kom 
over tærskelen : 

« de kommer sent , mine herskaber ! — det var 
lige ved , at vi havde måttet begynde dansen uden 
dem ! » 
Med et sideblik opfangede hun det udtryk af 
utilsløret henrykkelse , hvormed Konrad betragtede 
Annina . Det var ikke latteren alene , der gjorde 
hendes stemme skarp og usikker , da hun , uden at 
agte på Johannes undskyldninger og påbegyndte 
beretning om deres uheld , vendte sig mod Annina 
og sagde : 
« jeg håber , de har forvundet deres harm 
siden sidst , vi sås , frøken hjelm . — eller er de 
røde roser måske tegn på , at krigshumøret endnu 
er oppe  ? » 
Blodet for Annina til ansigtet med en sådan 
vælde , at tårerne trådte hende i øjnene , og hun 
nær havde tabt fodfæstet . Som langt borte fra hørte 
hun Angelika fortsætte : 
« å , Konrad , vær så elskværdig at give musikken 
deres ordrer , og sig til far , at nu mener jeg , det 
kunne være på tide , at vi begyndte dansen . » 
« jeg må dog ikke helt forsømme mine pligter 
som værtinde , »  vedblev hun henvendt til Annina , 
så snart Konrad havde fjernet sig . —  « Johanne er 
husvant , men de kender vist ingen her . » 
I stedet for at gøre begyndelsen med de omkringstående , 
drog hun hende med sig ind i den 
anden stue og forestillede hende for nogle af de 
nærmest stående damer , forsvandt derpå ud i det 

forreste værelse og kom tilbage i følge med et 
halvt dusin forlegne , men åbenbart meget smigrede 
ungersvende . 
« tillad mig , frøken hjelm , at forestille dem 
disse herrer , som alle brænder af begærlighed efter 
at indskrive deres navne på deres balkort . » 
« nogle danse har jeg lovet bort — — — » 
« jeg ser intet navn anført , »  bemærkede en lyseblå 
sekondløjtnant troskyldigt .  « tør jeg skrive mig 
for første Dans ? » 
« og jeg for anden ? »  faldt en blond civilist ind 
og greb efter balkortet . 
Men før han fik det fat , blev det snappet væk 
af en ubehandsket hånd , der rakte frem over hans 
skulder . 
« anden Dans og bordDansen er min ! »  lød 
Konrad Bangs myndige stemme . —  » Frøkenen 
husker , de har lovet at gøre mig den ære ? »  tilføjede 
han mere dæmpet med et buk for Annina . 
Hun så op på ham med et smil og et samstemmende 
nik . 
I det samme strømmede et Brus af toner gennem 
værelserne . Regimentsmusikken fra Odense istemte 
riberhus-marchen . Konrad vendte sig om og fik først 
nu øje på Angelika . Han bød hende armen og 
førte hende ind i balsalen . 
Han var næsten sit hoved højere end hun . Hans 
blik gled ligegyldigt ud over gæsterne , som de gik 

frem iblandt . Han så ikke , hvor blegt og fortrukket 
hendes ansigt var . 
Fra det øjeblik af , da musikken faldt ind som 
en klingende fanfare til de første ord , Konrad talte 
til hende den aften , var Annina som forvandlet . 
Hendes så længe frosne og forkrøblede livsglæde 
sprængte med et slag alle bånd . Måneder igennem 
havde det lysnet og spiret og gæret i hendes 
sind . Hun havde troet , hun var glad . Så dybt 
havde hun været nede , at hun havde taget tøbrud 
for skærsommer . 
Men nu var sommeren inde ! — nu ! 
Godt , at musikken var der ! Den udladede det 
overmål af lyksalighed , ord ikke kunne udsige , 
som hun ikke turde juble ud i sang . Godt , at 
stuerne var så høje , som de var , og at dør og 
vinduer stod åbne ud til haven for den svale 
natteluft , så hun kunne ånde den ind i dybe , lettende 
åndedrag — ellers havde glæden sprængt 
hendes bryst . 
Det var deres fest — — Konrads og hendes . 
De andre var ikke til for hende enkeltvis . De 
var en venlig magt , der sluttede kreds om hendes 
lykke , gjorde hende fri og tryg i hans nærværelse , 
som ingen sinde før . Hun ødslede på dem i flæng 
med smil og glade ord , hun syntes , hun kunne ikke 
vide dem tak nok , blot fordi de var der . 
Det var en fryd at danse med ham . Men tifold 

frydeligere dog at se ham færdes blandt de andre , 
så sikker og fri , og stå der med den underfulde 
hemmelighed , at hun var hans , kun hans . 
« hvorfor vil de ikke også danse kotillon med 
mig ? »  spurgte Konrad indtrængende , da han og Annina 
efter afslutningen af anden Dans stod sammen 
på havetrappens øverste afsats . 
« fordi jeg har lovet den til en anden . » 
« til hvem ? » 
« jeg tror , han har et ganske lille lysegult overskæg . 
 » 
De lo begge . 
» Lad mig se , hvem det er , så skal jeg ordne 
det fornødne med ham . — de kan jo give mig 
fuldmagt til at stille ham fjortende og femtende 
ekstra i udsigt , »  sagde Konrad og rakte hånden 
ud efter hendes balkort . 
« å nej ! Nej ! — jeg kan ikke lide at gå 
fra mit ord  ! » 
« undskyld ! — jeg anede ikke , at de tillagde 
indehaveren af det lille lysegule så stor betydning , » 
Sagde han stødt . 
Annina så forundret på ham . 
« jeg tillægger ham slet ingen betydning — men 
jeg vil alligevel gerne danse med ham . » 
« hellere end med mig ? »  brast det ud af Konrad . 
« ja . » 
Han kunne ikke se udtrykket i hendes øjne , 

men han så smilet bryde frem i gruberne om 
hendes mundvige . 
« er det virkelig deres alvor ? » 
« ja . » 
Hun havde lagt hovedet lidt tilbage . De halvt 
lukkede øjelåge gemte for blikket , men smilet var 
brudt frem i al dets glans , — et helt nyt smil , 
lysende , hemmelighedsfuldt , som havde gjort det af 
med hans selvbeherskelse , dersom ikke Angelika 
Fallesen og kammerjunker Bonnesen i det samme 
var trådt derud fra balsalen . 
Ved synet af Konrad og Annina veg Angelika 
uvilkårlig lidt tilbage , en bevægelse , kammerjunkeren 
opfattede som en kuldegysen . Idet han mumlede 
noget om et sjal og natteluften , forsvandt han igen 
ind i huset . 
Angelika var blevet stående lidt bagved Annina , 
nærmest Konrad , som var trådt til side for at give 
plads for parret og stod i skygge , mens det stærke 
lys inde fra balsalen faldt på de unge piger . 
Lejligheden kunne ikke være bedre til at anstille en 
sammenligning imellem dem . 
Skønt hele Konrads hu stod til Annina , slog det 
ham dog , at han havde aldrig set Angelika tage sig 
så glimrende ud som i dette øjeblik . 
Den matglinsende hvide silkekjole sad som støbt 
om hendes dejlige figur . Frem af et Brus af tyl og 
kniplinger hævede busten sig i bløde , yppige linjer 
og en hvidhed , der kunne hævde sig uden poudre 

de riz og den kostbare medaillon af sort emaille , 
besat med diamanter , som hun bar i en guldkæde 
om halsen . 1 det svære askeblonde hår , højt opsat 
efter tidens mode , stak funklende diamantnåle , 
og de runde hvide arme var prydede med armbånd . 
Alt på Angelika Fallesen var smukt , undtagen 
ansigtet . Trækkene var sammenknebne og ubetydelige , 
og farverne matte . Hun var sig sine personlige 
fortrin så bevidst , at hun næppe kunne være 
uvidende om sine mangler . Måske det hadefulde 
blik , hun tilkastede Annina , nu bragte hende dem i 
tanker , thi uden at afvente sin ledsagers tilbagekomst 
gik hun videre frem og ned i haven . 
Annina , som havde stået og set ud over den 
månebelyste park , havde ikke mærket hendes nærværelse , 
førend hun nu gik hende forbi . 
— hvor hun er smuk ! tænkte hun . — men det er , 
som om hun ikke havde et ansigt . 
Hun fornemmede som et koldt pust hen over sig , da 
hun så den feagtig lette skikkelse glide fra det 
gullige lys , der faldt ud gennem havedøren , over i 
det blege måneskin og næsten flyde sammen med 
det , idet den langsomt skred hen ad den brede gang 
omkring plænen foran slottet . Det var , som om 
den tog med sig noget , der var hendes . Hun kunne 
se på den stilling , Konrad stod i , at også han 
fulgte den med øjnene . 
« de er så bleg . — — de fryser da ikke ? » 

spurgte han , idet han trådte hen til hende . Men i 
det samme måtte han atter vige pladsen for kammerjunkerens 
lavstammede person , der kom fra havesalen , 
som skudt ud af en kanon , med en hvid burnus 
slængt over armen . Overraskelsen og skuffelsen 
ved ikke at finde Angelika der gav ham et udtryk 
af rådvildhed , som var af uimodståelig komisk 
virkning . 
« prøken Fallesen går derhenne , »  sagde Konrad 
beredvillig med en retvisende armbevægelse . 
Med et taknemligt buk skyndte han sig ned ad 
havetrappen , fejende dens fliser med burnusens 
silkekvaster . 
Konrad holdt sig endnu lidt tilbage i skyggen , 
frydende sig ved synet af Annina , der havde fået 
sit strålende udtryk tilbage . 
Som hun stod der i sin lette , hvide kjole , slank 
og spædbarmet , det flammede hår samlet i en knude 
i nakken , uden anden pynt end de røde roser og 
det lille guldkors med den blå sten , som hun altid 
bar om halsen i et sort fløjlsbånd , og bøjede sig 
fremover med et overgivent smil for at se efter det 
mishandlede klædningsstykke , så hun yngre ud end 
sine tyve år . 
Han havde været spændt på , hvordan hun ville 
tage sig ud i baldragt . Nu påfaldt det ham , hvor 
uafhængigt hendes ydre var af hendes påklædning . 
Det , der gjorde hende så særegen og tiltrækkende , 
strålede ud fra enhver af hendes bevægelser , men 

især fra ansigtet med dets skiften af udtryk og 
farve , lynsnare bud om sjælens svageste rørelser . 
« hvis jeg nu også gik ind efter en burnus , » 
Sagde han med lidt usikker stemme —  « ville de 
så gå med mig ned i æblehaven  ? — de ved 
ikke , hvor dejligt der kan være i måneskin . » 
« jeg vil hellere gå ind og se efter Johanne 
— — jeg kan ikke vide , hvor hun har gjort af sig 
selv . » 
De unge piger var kommet hjem fra ballet . 
På den korte køretur var der ikke faldet et ord 
imellem dem . 
Hvad skulle de også sige , når ingen af dem 
ville tale om den store , mærkelige begivenhed ? 
Ligesom gæsterne skulle bryde op , var der 
påny blevet budt champagne om , og etatsråden 
havde opfordret de tilstedeværende til at tømme 
deres glas til ære for det nyforlovede par : hans 
datter Angelika og kammerjunker Bonnesen til 
vangedegård . 
Mens musikken faldt ind med en fanfare , der 
gjaldede gennem rummene , og gæsterne med gladoverraskede 
udbrud flokkedes om værten og de 
nyforlovede , havde Johanne set hen på Annina . 
Hun så ud som den , der står på de ensomme 
vidder og lytter til et evangelium . En så umulig 
figur var hun i dette optrin , om også kun som 

statist , at det stod klart for Johanne , at hun kun 
havde at benytte sig af den almindelige optagethed 
til at forsvinde med hende , en opgave , der ikke 
kunne tænkes lettere , thi Annina lod sig som en 
søvngængerske føre bort og ned i den ventende 
vogn . 
De gik ind i den lille dagligstue mellem havestuen 
og Anninas værelse . Dagslyset hvidnede alle-  . 
Rede de nedrullede Gardiner . Johanne slukkede 
lampen , som hun havde taget med ude fra gangen , 
og gik hen og trak dem op . 
« tænk , hvor lyst det allerede er ! — men 
klokken er også snart fire . — — har du moret 
dig , Annina ? 
« mageløst ! » 
« jeg også . — det var en dejlig fest . » 
« der er frygtelig meget at tale om , »  vedblev 
hun efter en pause ,  « men vi vil vente med det til 
senere — ellers kom vi vist ikke til køjs på denne 
side middag . — — blot det nu ikke har været 
dig for meget — du var jo ikke af gulvet . » -----------hun 
så spørgende op på det smalle , ovale ansigt 
foran hende . Det så næsten åndeagtig blegt ud i 
det grå dagskær . 
« jeg er slet ikke træt ! — — ikke spor ! » 
Forsikrede Annina med en åndsfraværende , nervøs 
latter . 
« men vi gør alligevel bedst i at komme i seng 

snarest muligt . — er der noget , jeg kan hjælpe dig 
med  ? » 
Annina rystede ivrigt på hovedet . 
« så god nat — og sov så længe , du blot 
kan . » 
Johannes lille buttede person forsvandt ud ad 
døren . 
Hun havde haft den største lyst til at slå sig 
ned til en ordentlig passiar , hvis Annina havde vist 
mindste tilbøjelighed til det samme . Men da hun 
mærkede , at denne tværtimod længtes efter at blive 
ene , greb hun lejligheden til at befri hende for sin 
nærværelse . 
Johanne Holm havde aldrig haft nogen veninde , 
før hun lærte Annina at kende . Forholdet til moderen 
havde været hende nok . Men fra det øjeblik 
af , da Annina gjorde sin indtrædelse på lystofte , 
mere lig en levendegørelse af en af de tidlige anemoner , 
frosten havde hærget derude i skoven , end 
et væsen af kød og blod , havde hun fået hende 
kær . 
Annina havde også udfyldt en tomhed i hendes 
tilværelse . Syg og forkommen , som hun var , havde 
hun påkaldt det søstersind og den moderhu , hvoraf 
Johannes væsen strømmede over . Men hun havde 
ikke været den blot og bar modtagende . Skønt 
hun kun stødvis var munter og talende og aldrig 
fortrolig , var hendes ydre og hele væremåde dog 
en så tro afspejling af hendes sindsrørelser , at hun 

var som en åben bog for sine omværende , og en 
bog , som tog interessen fangen hos dem , der forstod 
at læse den . Havde ensomheden , hvorunder hun 
var opvokset , måske hemmet hendes evne til at 
give sine tanker og stemninger udtryk i ord , så 
havde den til gengæld gjort hende fremmed for al 
forstillelse . Godt , at det var således , thi ethvert 
forsøg derpå var dog faldet ynkeligt ud . Sit væsen 
havde hun måske kunnet få sin vilje underlagt , 
men ansigtet ikke . Hvad hjalp det , at panden lå 
klar og bred under det lokkede forhår , og at øjelågene 
sænkedes over de grå øjne — vrede , foragt , 
vemod , skælmeri eller tindrende lystighed fik 
dog øjeblikkeligt og mangfoldigt udtryk i trækkene 
om den fint tegnede næse og de smalle , alt for blodløse 
læber . 
Straks efter at Johanne var kommen ud i forstuen , 
hørte hun Anninas dør gå . 
Det var godt , hun gik til ro , det kære menneske , 
hun kunne nok trænge til det ! — å , 
gudskelov for den frelsens engel i kammerjunkerskikkelse ! 
— — nu gik det nok snart i orden 
imellem Konrad og Annina . — var nogen skabt for 
hinanden , så var det de to . — blot at se dem 
sammen var en lyst for øjet . — men sandelig også 
til sindsbevægelse for den , der holdt af dem ! — 
der eksisterede vist ikke to mennesker , som mindre 
forstod at skjule deres følelser . — det var virkelig , 
som om der ikke var andre til for dem . — midt i 

kotillonen , som Johanne dansede med Konrad , var 
han forsvunden uden et ord til forklaring og havde 
ikke været til at opdage i balsalen , før hun pludselig 
så ham træde ind ad havedøren med en friskplukket 
rose i hånden og styre lige hen til Annina . 
Og hun havde ladet de buketter , hun alt havde fået , 
falde , idet hun tog imod den , og de var danset 
ud sammen og havde danset og danset i det uendelige , 
som om de aldrig ville slippe hinanden . — og 
pludselig var Johanne så kommen til at se hen på 
Angelika . Det var tydeligt , at hun havde set det 
hele . — Johanne gøs ved tanken om det hadefulde 
udtryk i hendes ansigt . 
Å , men nu ville alting føje sig , som det skulle ! 
Og hvem der ville glæde sig over det , var Dahl . 
— han havde altid holdt så meget af Konrad . 
Johanne var så oplivet , at hun slet ikke følte 
trang til at indhente savnet af de ni timers nattesøvn , 
som hendes natur ellers krævede som sin 
ret . Hun brændte efter at meddele moderen det 
skete . Efter al sandsynlighed var hun vågnet , 
da vognen kørte op for døren . — hun sov jo så 
let . Hun ville liste sig ind i sovekammeret og 
se ad . 
Fru Holm var vågen og rejste sig op i sengen , 
da Johanne kom hen imod hende . 
« nå , man behøver nok ikke at spørge om , hvordan 
du har moret dig ! »  udbrød hun med et kærligt 

og stolt blik på det blonde hoved , der bøjede sig 
over hende og hviskedee hende noget i øret . 
« hvad siger du , barn ! — er det sandt ? — 
nu er jeg aldrig i mit liv blevet så overrasket ! » 
« hvad er der , mine ? — hvad er der ? »  for 
proprietæren op . 
« vil du tænke dig : frøken Angelika og kammerjunker 
Bonnesen er blevet forlovede ! » 
« men , herregud , lille kone , det har jeg jo hele 
tiden — — » 
« nej , hør ved du nu hvad , hans , du har 
tidlig og silde gået her og fabiet om Konrad og 
hende ! » 
« Konrad ! — stakkels fyr ! — — å hvad — 
du skal se , han kommer nok over det . » 
« det tænker jeg med . — hvad mener du , Johanne ? 
— nå , skynd dig nu i seng , mit barn . — 
Annina er vel gået til ro ? » 
« ei- der faldet megen dug ? »  råbte proprietæren 
efter datteren , idet hun forsvandt ud ad 
døren . 
« hvor kan pigebarnet dog vide det ? — de er 
jo kørt hjem . » 
« det er hveden , jeg tænker på . Den ligger 
jo på skår . » 
« kære mand , at du ikke kan slå den hvede 
af tankerne et øjeblik ! » 
« det var hannemor , der bragte mig i tanker 
om den . — jeg ved ikke , hvordan det er , men jeg 

synes altid , at hun og hvedemarken har noget , der 
minder om hinanden . » 
« min egen ven ! » 
En lille hård hånd strøg kærtegnende hen over 
hans ansigt . Han greb den og kyssede den og sank 
hen i sin morgendøs . 
Annina havde kastet sig på knæ foran stolen 
ved det åbne vindue , straks hun kom ind i sin 
stue . Hun ville give den lykkefølelse , der næsten 
sprængte hendes bryst , luft i tak . Men hun fandt 
ikke ord . Hun lå og rokkede frem og tilbage med 
ansigtet i hænderne , og underlige lyde brød frem 
over hendes læber . — et sælsomt billede på , hvor 
lig den største fryd er med den dybeste vånde . 
Omsider faldt der ro over hende . De foldede 
hænder fandt hvile på stolesædet , og ansigtet sank 
ned på dem . 
—• — — da klang der gennem stilheden toner , 
så klare og fulde og bløde . Det var den første 
fugl , der slog til lyd for dagens glæde . Hun 
løftede hovedet og lyttede . Takkens byrde veg fra 
hendes sind , og hun lo op mod den gryende dag . 
Hun sprang op og så sig om i det lille rum , , 
der syntes trangt og trist i dagningens kolde lys . 
Lukke sig inde her og gå i seng , hun , der aldrig 
havde været mere lysvågen end netop nu ! — 
nej , hun ville ud der , hvor livet vågnede ! — hun 
ville lede de steder op , hvor hun havde gået med 
14* 

ham , se , om den bløde skovbund endnu bar mærkerne 
af hans fod ! 
Hurtigt fik hun baldragten skiftet med sin sirtses 
morgenkjole — den hvide med de lilla striber , som 
han havde sagt klædte hende så godt —• og listede 
sig gennem dagligstuen og havestuen ned i haven . 
Gangene var revne aftenen forud , og græsset 
slået på de sirligt afstukne plæner , der var grå 
af dug . Det gav den hyggelige gamle have en egen 
feststemning og lod den se større ud . Nu og da 
brød en fugl ud i en forundret kvidren , idet den 
lysklædte skikkelse strøg dens nattesæde forbi . I 
nøddegangen var mørket endnu til huse . Hun løb 
udenom den og standsede ikke , før hun gennem lågen 
i dybden af haven var nået ud i skoven . 
Stilheden og skummelheden , som slog hende i 
møde her , tog næsten vejret fra hende . 
Så dødt og uhyggeligt her dog var ! 
Hun havde ventet fuglesang og solpletter på 
de grønne stier . Hun så kun det drivende græs 
under de stive , stumme træer . 
I skyndingen havde hun glemt både hat og 
sjal . Hun frøs og betoges af en pludselig træthed 
og lede ved alt . 
Hun vil skynde sig hjem — lukke sig inde — 
gemme sig — sove fra det alt sammen — blot sove , 
om hun så aldrig skal vågne mere ! 
Hun vender sig om . Da — — — — 

skoven får liv ! 
Det er ikke fugl , der synger — — ikke blad , 
der hvisker .-------— det er skridt , taktfaste sikre 
— — — mandsskridt — — — hans ! 
Hendes strube snører sig sammen , og hun kan 
ikke røre et lem . Det sortner og flimrer rødt for 
hendes øjne , og gennem en tåge ser hun hans høje 
skikkelse komme frem henne ved omdrejningen af 
stien og standse der . — — — jorden gynger under 
ham og løfter ham op . — — han slænger hatten 
fra sig og iler hen imod hende med udbredte arme , 
mens skoven jubler hendes navn . 
— — — — hun lå i hans favn , da hun 
kom til sig selv . Og hans Kys faldt som en udregn 
på hendes Hals , hendes ansigt , hendes smalle , 
slappe hænder . 
— — — — de havde gået frem og tilbage 
i lindealleen , og i nøddegangen havde de været . 
Og atter og atter havde han spurgt : elsker du mig ? 
— og hun havde svaret : ja — men ingen må 
•vide det . — og hun havde spurgt : hvorfor elsker 
du mig ? Hvad er der dog ved mig , som du kan 
bryde dig om ? — og han havde svaret : fordi du 
ligner ingen anden . — fordi du er den eneste i 
verden . — fordi du er dig selv : pigen med guldhåret , 
barnet med de store øjne og med hundrede 
digte om din søde mund ! 

* ‘ nog 
han havde kærtegnet håret og kysset øjnene , 
og af digtene havde han øst megen sødme . 
Og videre havde han spurgt : men hvad ville 
du dog i skoven på denne tid af døgnet ? — søge 
efter dine fodspor , havde hun så svaret . — men du ? 
— spurgte så hun — hvad ville du her på lystofte ? 
— se det gamle hus , der dækkede over dig — se 
op til gardinet , der skærmede for din søvn . 
Og de havde let begge — han , fordi han var så 
jublende glad , og hun , fordi hun måtte enten le 
eller græde . 
Nu sad de tavse på bænken oppe på højen , 
hun hyllet ind i hans overfrakke og med hovedet 
til hans skulder . 
« solen , Annina ! Solen ! »  udbrød Konrad og 
sprang op . 
Han løftede hende op i sine arme og trådte 
hen på kanten af stensætningen . 
Solen var steget frem bag skoven og gød sit 
varme guld ud over landet . Hvor det faldt , blev 
der liv . Luften blev en klirrende , dirrende vellyd . 
Kvæget løftede brummende de dampende muler op 
fra den våde kløver , og husmands-geden henne ved 
markskellet stod med struttende yver og kaldte på 
mennesker . På skinnende hvide vinger svævede 
mågen ud på sin våde jagt . 
« se , Annina , se , sådan ser vor kærligheds 
første dag ud ! » 

kind mod kind hilste de den velkommen i stum 
henrykkelse . 
« Go’ da—a—au ! »  lød pludselig en stemme på 
bredt fynsk , fulgt af en halvkvalt latter og klapren 
af træsko . 
Det var et par af gårdens folk , en Karl og 
en pige , der kom fra natligt stævne i skoven og 
sneg sig langs havehegnet hjem til davre . 
Annina mødte pigens frække , leende blik . Forfærdet 
skjulte hun ansigtet ved Konrads skulder . 

v 
proprietær Holm gik med tunge skridt op og 
ned ad gulvet i havestuen . Med dyb og mildest 
talt uskolet stemme sang han , hvad han kunne udenad 
af Marseillaisen på dansk , nemlig den første linje 
af det første Vers :  « op , i brave marseiilaner ! » 
— — resten foredrog han fløjtende . 
Hver gang han kom til et bestemt sted i stuen , 
hvor gulvplanken gyngede , stødte nipsgenstandene 
på den gammeldags kommode , som stod foran den 
ene af pillerne , mod hverandre med en utålelig 
klirrende lyd , så det formelig for igennem hans 
lille nervøse hustru , som sad ved det store bord , 
hvor hans tømte eftermiddagsglas stak frem mellem 
en bunke uordentligt henslængte aviser . 
Hun følte det som en lindring , da han standsede 
foran onkel Jean , som sad fordybet i løsningen af 
en skakopgave . 
« jeg synes ikke , du kommer nogen vegne med 
det , fætter ! — march på stedet — hvad ? » 
« når det kommer , kommer det på en gang . 
— — jeg skal straks være der . — — det er et 

meget interessant tilfælde , dette her----------overmåde 
interessant . » 
« det gør mig ligegodt ondt at se dig sidde hen 
som pebersvend igen . Annina fik snart nok af det . 
— eller fik du hende udlært ? » 
« udlært ! »  udbrød onkel Jean med et overbærende 
smil .  « nej , min far , så nemt går det 
nok ikke til ! — der skal uhyre megen øvelse og 
stadighed til — stadighed især , når man skal drive 
det til noget ordentligt . — men ånden tror jeg 
dog , hun fik så nogenlunde et begreb om . — resten 
kommer —----------med tålmodighed og øvelse . 
Evnerne er der . » 
« ja forstand har hun . — men tankerne er , 
gud ved hvor . — det er , som om hun aldrig rigtig 
er sammen med os andre . Jeg synes også , at hun 
rent har tabt munden nu på det sidste . » 
Stuepigen åbnede døren fra spisestuen og spurgte , 
om hun måtte sætte maskinen ind . 
« vent lidt . Frøknerne må lige straks være her . — 
tag dette ud med det samme . » 
Fru Holm , der var i færd med at lægge aviserne 
til rette , rakte det tomme glas ud imod 
hende . 
« jeg har dækket til kandidaten også , »  hviskedee 
pigen med et fortroligt smil . 
« kandidat bang kommer ikke i aften , »  svarede 
Fru Holm med et blik , så hvast , at pigen fornemmede 

det som en piskesnært i ryggen efter sig , da hun 
skyndsomst forsvandt ud ad døren . 
« hvad siger du , kone ? — kommer Konrad ikke 
i aften ? » 
« nej — til afveksling ikke . Det skal gøre godt 
at komme i lidt ordentlig tid i seng . Klokken var 
slået halv elleve , inden han lettede sig i aftes . — 
det er lovlig sent i denne høstens tid , da man skal 
så tidlig op . » 
« nå , ja — vi fik da udsovet , lille ven . — 
hvor skulle han ellers hen ? » 
« til byen og have alt det udrettet , han har 
fabiet om så længe — blandt andet sit hår klippet . 
Der kan nok trænges til det — han har længe set 
ud som en vildmand . » 
« det kunne han da endelig have besørget i formiddags . 
 » 
« å — han har vist andet at bruge sine formiddage 
til ! » 
« ja vist så . Den gamle skal da også have 
lidt godt af ham . » 
« det skal han vel . » 
Der var noget i hans hustrus tonefald og holdning 
og i måden , hvorpå hun greb strikketøjet og 
genoptog sit arbejde , som gjorde , at proprietæren , 
der også havde begyndt , hvor han slap , ikke nåde 
videre end til :  « op , 1 brave — — — »  og med 
et par svage fløjtetoner sank ned i sin lænestol og 
greb en Avis . 

« sikken et hallo dernede i Paris ! — — gud 
straffe mig , om der jkke er ild i dem , disse franskmænd ! 
— værre endnu — eller bedre , som man 
tager det , end hos os i otte og fyrre ! — kone , 
jeg gotter mig ved tanken om de klø , preusserne 
vil få ! » 
« vent med at jubilere , til du ser , de har fået 
dem , lille ven . » 
« nej , så min sandten om jeg gør ! Lidt forskud 
har man vel råd til at tage sig på glæden ved 
denne lejlighed . Franskmændene skal nok snart 
vise , hvad de duer til ! — der er ingen smalle steder , 
hvor de karle møder op ! Bi nu , til kejseren selv 
kommer til med sine mænd ! » 
« Napoleon — — den — — udhaler ! » 
« nå , nå , lille mine , man skal nu heller ikke 
tro alt , hvad der siges og skrives om den slags 
folk — og lidt må man også holde dem til gode . 
En tapper mand har han dog vist sig at være 
ved mere end en lejlighed , og klog er han . Den 
Karl siger sgu ikke mere , end han kan stå 
ved . Som god patriot synes jeg dog nok , du 
kunne — — — » 
« jeg indser virkelig ikke , hvad kejser Napoleon 
og min fædrelandskærlighed — — » 
Fru Holm holdt inde og stirrede som hypnotiseret 
ud gennem den åbne havedør foran hende . 
Proprietæren bøjede sig fremover og fulgte retningen 
af hendes blik . 

« Konrad , så min sandten , og pigebørnene ! » 
Udbrød han glad , idet han sprang op og trådte hen 
i døråbningen , som hans store skikkelse næsten 
udfyldte . 
Trodsende alle stedlige love kom de , tre mand 
høj , anstigende tværs over den store græsplæne og 
styrede lige op imod havedøren . Deres bevingede 
skridt og strålende ansigter varslede om , at de 
bragte godt nyt . Konrad svang med hatten , og de 
unge piger viftede med lommetørklæderne . 
« franskmændene har sejret ! Vive la France ! » 
Råbte Konrad , så snart de kom indenfor hørevidde . 
« mine ! Sagde jeg det ikke nok ! De har 
sejret ! »  brølede proprietæren ind i stuen .  « fransken 
har Sejer vundet ! Hurra ! Hurra ! » 
Han tog sig op til hovedet , men da der ingen 
hat var , nøjedes han med at fægte vildt omkring 
sig med piben , idet han fortsatte :  » Leve de franske 
drenge ! Hurra ! Hurra ! » 
Nu kom de unge stormende op ad havetrappen 
og ind i stuen . Onkel Jean havde , så snart 
sejersbudskabet blev forkyndt , væltet skakbrikkerne 
om imellem hverandre og stod og trippede på sine 
tynde ben og gned sig i hænderne , så det knagede 
i knoerne . 
« en stor Sejer ! »  råbte Konrad . 
« hvor er den Sejer foregået ? »  spurgte Fru 
Holm rolig . 

hun havde straks forvisset sig om , at Konrads 
hår ikke var så meget som en negls tykkelse 
kortere , end da han bød farvel den foregående 
aften . 
« hvor skal jeg ikke kunne sige dem , »  svarede 
han og nærmede sig hende med sin forbindtligste 
hilsen .  « min hjemmelsmand — dyrlægen — huskede 
ikke navnet på stedet . Men jeg traf ham 
på vejen ind til byen , som han netop kom fra , 
og hvor der lige var indløbet telegram derom , så 
der kan jo ingen tvivl være om , at det har sin 
rigtighed . » 
« nej , naturligvis ! »  indskød proprietæren . 
« de modstod i hvert fald fristelsen til at tage 
derind og forhøre dem om de nærmere enkeltheder , » 
Vedblev Fru Holm med et fint smil og et blik op 
til hans overhåndtagende hårfylde . 
« men ikke fristelsen til at tage imod den plads , 
han tilbød mig i sin gig , for at være den første , 
der bragte den gode nyhed til lystofte — med 
fare for at gøre dem alt for træt af mit evige overhæng . 
 » 
Hans smukke smil , der klædte det skarptskårne , 
noget strenge ansigt så godt , og det varme blik , 
der ligesom betroede hende hans hemmelighed , 
besejrede den modvilje , hun i den senere tid af 
og til følte mod ham . Ingen kunne være så elskværdig 
som Konrad bang , når han blot ville , sagde 
hun så tit . 

« de er altid velkommen på lystofte ! »  udbrød 
hun med varme og trykkede hans store hånd med 
begge sine . 
« vi har bekendt kulør , som de ser , »  sagde han 
og pegede på en buket af blå , hvide og røde 
blomster i sit knaphul , og på en mage til , som 
Annina , der også kom til , havde på brystet . 
« det gør man altid bedst i , »  svarede Fru Holm 
med mild alvor og et fast blik på Annina . 
Det slog hende med et , hvor påfaldende smuk 
den unge pige var blevet i den sidste tid . Det 
var , som om et levendegørende åndepust var gået 
hen over hendes ansigt , der før havde haft noget 
af marmorets dødhed og stivhed . 
Men især var udtrykket forandret . Blikket var 
dybere , roligere , med en fugtig glans , øjnene ikke 
så vidtåbne . Og om de svagt adskilte læber lå 
et træk , halvt smil , halvt suk . 
To mennesker kunne ikke klæde hinanden bedre 
end hun og Konrad . Hans høje skikkelse , hovedet , 
der knejste på de brede skuldre i agtpågivenhed 
og livsmod , var den rette baggrund for hendes sarte , 
drømmerige ynde . 
« lad nu det være godt , fætter ! »  udbrød 
proprietæren — onkel Jean havde sat sig til klaveret 
og anslået Marseillaisen —  « siden skal vi 
nok alle sammen lægge stemme til . — der har vi 
hannemor med nok et glædeligt budskab . — datterlil ! 
Hør lidt ! » 

der udspandt sig en hviskende forhandling 
imellem dem , som dog snart tabte sin hemmelighedsfulde 
karakter . 
« men far dog ! Er en slags ikke nok ? » 
« nej , så min sandten om det er ! Den ekstra 
dry , nederste hylde , nærmest døren . » 
Johanne nikkede forstående med et betænkeligt 
blik hen i retning af moderen . 
« skal vi så gå ind , »  fortsatte proprietæren 
med forstærket stemme , henvendt til de andre — 
« og se Johannes budskab efter i sømmene ? Vi 
kan vist alle trænge til det . Hoho ! » 
— — — de havde sunget Marseillaisen om og 
om igen . Proprietæren foredrog den på sin maner . 
Onkel Jean kunne alle de franske ord , Konrad kunne 
første Vers på samme sprog , og Annina akkurat 
lige så meget , en omstændighed , der gav anledning 
til udvekslingen af forstående blikke mellem Fru 
Holm og Johanne , som slet ikke kendte ordene 
og derfor forholdt sig tavs-iagttagende . Fru Holm , 
som næst efter onkel Jean var den mest musikalske 
af de tilstedeværende , havde rigtignok en gang 
måttet trække sig tilbage udenfor hørevidden for 
at samle sig , efter at have givet datteren tegn til 
at holde stillingen . Også vore egne fædrelandssange 
havde holdt for , og proprietærens vel ansete 
sauterne var tømt til sidste dråbe med gode ønsker 

for de franske våbens videre fremfærd til nederlag 
for den fælles fjende . 
Nu sad de om bordet , hvor lampen var tændt , 
og den ekstra dry lyste gyldengul i de slebne glas . 
Den skulle nydes med andagt , havde proprietæren 
sagt , og uvilkårlig havde også en alvorlig stemning 
afløst den støjende sang . 
« ja , var jeg tredive år yngre og en fri fugl 
— for kone og barn kan man dog kun forlade , 
når det gælder om at værge sin egen rede — 
så vist tog jeg riflen på nakken endnu en gang 
og meldte mig til tjeneste dernede . Sproget kom 
man vel nok så meget efter , at man kunne forstå 
at lystre kommando , »  sagde proprietæren . Minderne 
fra vor første krig , hvor han havde været med 
blandt herregårdsskytterne , hørte til hans bedste 
eje . 
Onkel Jean rettede sig i sædet med et fyrigt 
hovedkast , som ingen ænsede . 
« hvad siger de , kandidat ? »  fortsatte proprietæren . 
 « kunne de ikke også have mod på at 
pakke tornisteren og tage af sted . De kan jo 
sproget . » 
« der kunne jo nok blive adskilligt for mig at 
lære på lazaretterne , »  svarede Konrad med et blik 
hen på Annina . 
Hun mødte det med et smil , hvori han trods 
sin gode vilje ikke fandt spor af skræk ved tanken 

om en adskillelse , snarere en tilskyndelse , der berørte 
ham ilde . 
Lidt før klokken ti brød han op . De unge 
piger plejede gerne at følge ham gennem haven . 
Men i går aftes , da han havde glemt at give agt 
på tiden , havde en skarp bemærkning af Fru 
Holm sat en stopper derfor . Han ville grumme 
nødig pådrage sig hendes ugunst , men endnu nådigere 
ville han gå glip af at sige Annina god nat under 
fire øjne . Thi Johanne fandt altid på et påskud 
til at lade dem ene , når de var kommet lidt op i 
haven . 
« ville du virkelig være glad , hvis jeg rejste 
til Frankrig og meldte mig til tjeneste på lazaretterne ? » 
Spurgte Konrad , da han og Annina stod 
sammen på højen , hvorhen de straks havde styret 
deres skridt . 
« hvor kan du dog sige det ! » 
« jeg så jo , hvor oplivet du så ud blot ved 
tanken derom . »  der var et gran af bitterhed i 
hans stemme .  « stakkels lille Nina , der altid går 
omkring med sandheden skrevet med store latinske 
bogstaver i det sødeste af alle ansigter ! »  tilføjede 
han smilende og kyssede hende . 
« ved du , hvad jeg har tænkt på — næsten hele 
aftenen  ? » 
« nej ! Sig det ! » 
« det er noget , jeg ville ønske , du ville love 
mig . » 

« hvad er det ? » 
« jeg er bange for , at det vil blive et alt for stort 
offer for dig at opfylde det . » 
« nej ! Nej ! Frem med det ! » 
Hun løftede ansigtet op imod ham , og han så 
i halvmørket , hvor hendes øjne tindrede af skælmeri 
og ømhed . 
« vil du love mig aldrig at anlægge overskæg ? » 
Han brast ud i latter . 
« du er mageløs ! Hvorfor dog ikke ? » 
« jeg holder så meget af at se på din mund . 
Den er så smukt formet og ser så bestemt ud — 
akkurat som du selv er . Det var synd at gemme 
den bag et af disse rædsomme Gardiner , som alting 
bliver hængende i . — kunne du forestille dig Achilles 
med overskæg ? Hvad tror du vel , briseis havde 
sagt til det ? » 
« du bruger lovlig dristige sammenligninger , » 
Svarede han leende .  « foreløbig må jeg nu se at 
gøre alvor af den tur ind til byen for at få 
håret klippet , og så skal jeg nok lade mig fint 
barbere med det samme . Men , »  tilføjede han alvorlig , 
 « jeg fik ikke svar på mit spørgsmål før , 
vil du virkelig så gerne af med mig ? » 
« jeg har jo ikke sagt et ord derom . » 
« du henvender overhovedet aldrig ordet direkte 
til mig i andres nærværelse , har jeg lagt mærke til . 
Hvorfor har du gjort dig det til en opgave at lade 
som om jeg ikke var til ? » 

22 / 
« jeg kan ikke bekvemme mig til at tiltale dig 
med de og kandidat bang — jeg kan ikke , Konrad ! 
Jeg synes , det er at lyve dem op i ansigtet . » 
« ja , det er meget sandt , »  sagde han alvorligt . 
« også mig er det utåleligt at gå om med den 
maske for ansigtet . — Annina , du må sige det til 
Fru Holm . — og far derhjemme må også have det 
at vide . » 
« sådan mente jeg det ikke ! »  udbrød hun heftig . 
« hvad behøver andre at vide noget om det , der ene 
og alene angår os to ? Alting bliver helt anderledes , 
når de først begynder at snakke om det — 
helt anderledes — — jeg ved det ! Jeg kan ikke 
tale om det med andre end med dig ! » 
Hun trykkede sig ind til ham , og han følte , hvor 
hun rystede i hans arme . 
« du behøver jo ikke at gå nærmere ind på 
det . Sig hende blot kort og godt , at vi er forlovede . 
— eller skal jeg ? »  — hun rystede ivrigt 
på hovedet . —  « men i længden kan det ikke gå , 
som det har gået i disse to uger . — — annalille , 
min egen , det kan ikke gå — tro mig ! » 
Han tog hendes hænder og pressede deres 
flader mod sit ansigt . De var ganske kolde . 
« hvorfor ikke ? »  hviskedee hun med angst i 
stemmen . 
« fordi jeg er mand , og du er den dejligste 
kvinde , jeg ved ! »  svarede han og trykkede hende 
fast ind til sig . 
15* 

228 
hun lo •— en sagte , lyksalig latter . 
« er det virkelig dit alvor ? »  spurgte hun lidt 
efter . 
« at du skal sige det til — — — » 
« nej ! Nej ! »  afbrød hun ham forskrækket 
— —  « at du synes , jeg er smuk ? » 
« ja , langt , langt smukkere , end du har lov til 
at være overfor en stakkels mediciner med en lang 
hospitalstjeneste foran sig ! » 
De lo begge og satte sig på bænken . 
« nu er linden helt afblomstret , og i morgen 
må du vist nøjes med mig uden rose i håret . 
— det var næsten ikke muligt at opdrive en i dag 
— du har nok set , hvor grim denne er ? — — 
Konrad , »  sagde hun og listede sin hånd ind i 
hans — —  « tror du også , du kan holde af mig , 
når jeg bliver gammel , og alt det er ikke mere , som 
du nu synes så godt om ? » 
Han gled ned foran hende og skjulte ansigtet i 
hendes skød , alt for bevæget til straks at finde ord . 
« Annina ! »  kom det endelig . —  « jeg elsker dig ! 
Dit hår , dine øjne , dunet på din kind og smilehullerne 
om din mund , og dine hænder — elskede , 
især dine hænder ! »  han knugede dem mod sin mund 
og sine øjne —  « og klædebonnet , der folder sig 
om dig . Men mest elsker jeg dog din sjæl , fordi 
den får alle de bedste strenge i min til at tone og 
klinge . Ondt og godt er så stærkt blandet i min 
natur , og det onde har kun alt for tit overtaget------ » 

« hos mig også , »  hviskedee hun skælvende . 
« nej ! Nej ! Ikke i samme grad som hos 
mig — af samme Art ikke heller . — derfor , bliv 
hos mig alle dage ! — — og — hvordan det end 
går — tro på det gode i mig ! — tro , at du 
altid for mig vil være kvinden over alle andre ! » 
Hun kunne ikke svare ham . Ikke et ord fandt 
hun for det væld af følelser , den flom af fryd og 
ømhed med smerte i følge , som steg op fra hendes 
hjertes dyb og lagde en tyngsel over hendes 
lemmer . Stum og tungtåndende sad hun og famlede 
med matte hænder i hans store hår . 
Nede i nøddegangen sang en blød kvindestemme : 
« hver nat er jo vor sommer , 
dens blomster er vi . 
Når dagen den kommer 
er vor sommer forbi . » 
« der er Johanne ! »  udbrød Konrad og sprang op . 
« oh yndigste kærminde , 
oh elskovsrose rød ! « 
Lød det lidt nærmere , mens han slyngede armene 
om hende og kyssede hende ømt . 
« 1 mulm kan jeg dig finde , 
din Duft er stærk og sød . « 
Nu var det ganske tæt ved . 
« jeg er gået ! »  hviskedee han og sprang ned af 

stensætningen . Hun blev stående på kanten af 
den og hørte , hvordan lyden af hans skridt døde 
hen i sommernattens hemmelighedsfulde stilhed . 
« Annina , så du det dejlige stjerneskud ! »  udbrød 
Johanne , idet hun trådte hen ved siden af hende . 
« det er det syvende , jeg har talt i aften . Men nu 
vil jeg heller ikke samle på flere , for syv er et 
lykkeligt tal , og det er sent . » 

vi 
september var kommen og mere end halvt forløben 
med dage så sludfulde , at ingen kunne drømme 
om muligheden af , at solen atter fik overtaget på 
denne side jul , og andre , da himmeldrotten fuldbragte 
sit løb gennem et rum , så unævnelig højt 
og klart , og naturen stod i en farvepragt , som ingen 
midsommerdag har magen til . 
Sæden var indbjærget , og der var fuldt op af den . 
De ny lader på volmerslund var bugnende fulde , 
og bagved den gamle bindingsværks på lystofte 
stod hæs ved hæs . 
« jeg kan ikke mindes , far , at du noget år har 
haft så god en høst , »  udbrød Johanne , da hun og 
proprietæren en sildig eftermiddag stod sammen på 
vejen udenfor gården . 
« jeg ikke heller . Det har været et velsignet år ; 
gud ske tak ! » 
« du skulle dog gøre alvor af det og se at få 
den ny lade opført til næste år . Der er jo knap 
plads i den gamle til en tarvelig middelhøst . » 
« nej , hannemor , den fugl har jeg sluppet løs , 

som så mange andre . Den gamle gård og jeg er 
blevet enige om at stå last og brast med hinanden 
vor tid ud . En ny lade ved siden af de andre 
gamle bygninger , det ville være som en knyttet næve 
til et blåt øje . Skal der tages fat , skal det være 
fra grunden af og over hele linien , og dertil når 
mine kræfter ikke . Det vil jeg lade min svigersøn 
om . For at glæde mig i min grav skal ingen sten 
eller planke skånes , når tidens fylde er der . — 
at du ved det , datterlil , når du engang sidder her 
som Fru Dahl til lystofte . » 
Johanne lagde uden at svare hovedet ind til hans 
arm — hun nåde ham knap til skulderen — og 
klappede hans solbrændte hånd , der fattede om 
stokkeknappen . Det var første gang , faderen nævnede 
hendes forlovelse som en fastslået kendsgerning , 
og måden , hvorpå det skete , rørte hende 
dybt . 
« er du så fornøjet , hannemor ? » 
« ja , far , meget , meget glad ! » 
Hun løftede sit glædestrålende ansigt op imod 
ham til Kys . 
« gudskelov da ! Det gør formelig godt en gang 
igen at se et glad ansigt her på den gamle gård . » 
« kunne man nu også , »  fortsatte han lidt efter , 
« finde på noget , der kunne kvikke Annina op — 
og mor for den sags skyld da med — så man 
en gang igen kunne trække vejret frit i sine egne 
Stuer . Jeg kan »  — brast det ud af ham —  « så 

skam ikke holde ud at se på , som hun er imod 
det stakkels pigebarn ! » 
« det gør også mig så ondt , »  svarede Johanne 
og så bedrøvet hen for sig . 
« Havde jeg dog blot holdt mig i skindet og ladet 
det fordømte kvindfolk blive sin tid ud her på 
gården ! Det er hendes utidige sladder , vi har at 
takke for al den ufred . — mor har da vel ikke 
sagt noget til Annina derom ? » 
« jeg har i det mindste bedt hende så bønligt 
om at lade det være . — i kan være så overbeviste 
om , du og mor , at der ikke er et sandt ord i den 
historie ! »  tilføjede Johanne med varme . 
« det har du vel heller ikke et øjeblik troet ? » 
Vedblev hun og så op på faderen , foruroliget ved 
hans tavshed . 
« nå , nå , min pige , noget ligger der vel til 
grund for det , uden at man derfor behøver at tro 
det værste . Det huer mig også så grumme lidt , 
at Konrad helt holder sig herfra — » 
« hvor kan du dog vente , han skulle komme 
igen efter den behandling , mor gav ham sidst , han 
var her ! »  afbrød Johanne ham heftig . 
« det var nu også netop , som det satans fruentimmer 
havde spyet al den gift og galde af sig . » 
« men det vidste Konrad jo ikke noget om — 
og mor var rædsom imod ham den aften ! Jeg forsikrer 
dig , jeg beundrede ham , at han ikke rejste sig 
op og gik sin vej med det samme ! » 

« hm ! »  — proprietæren gjorde en utålmodig 
bevægelse . 
« mor er det kærligste menneske under solen , 
og jeg elsker hende , ved du , »  tilføjede Johanne og 
lagde sin hånd beroligende på hans arm —  « men 
er hun først for alvor bleven vred på nogen — 
som nu på Annina — så kan hun rigtignok være 
meget uretfærdig , og det er næsten umuligt at få 
hende på andre tanker . » 
« ja vist så , ja  .  . Halløj ! — Pas på ! » 
De nåde netop at komme i sikkerhed hen til 
vejkanten , da en nedslået Landauer , trukken af et 
par vælige heste , susede dem forbi . 
« uforsvarligt , at køre sådan her lige i svinget 
og forbi anden mands dør ! »  brummede proprietæren , 
rød i kammen , idet han mekanisk gengældte den 
hilsen , Herren og damen , der sad i vognen , og 
som for længst var dem af synsvidde , havde tilkastet 
dem i forbifarten . 
« det skal nu altid gå så stort til , hvor hun 
vinder frem , den — ! Nå , Vorherre bevare min 
mund ! — men det ved jeg , at hvad der så også 
kan siges den lille Annina på , så er hun mange 
gange for god til at agere plaster for de hjertesår , 
mamsellen deroppe finder for godt at uddele . 
Næste gang , jeg har Konrad bang på to mands 
hånd , skal jeg heller ikke spare på at lade ham 
det vide ! » 

« Konrad har aldrig haft Sans eller tanke for 
andre end for Annina , forsikrer jeg dig ! » 
« hvorfor , for Pokker , forlover han sig da ikke 
med hende , som et andet skikkeligt mandfolk ! — 
eller hvis de er forlovede , hvorfor siger de det så 
ikke ? — hvad skal det hemmelighedskræmmeri til ? » 
Johanne brast uvilkårlig i latter . 
« hvad har dog på en gang gjort dig til så 
ivrig en talsmand for velordnede forlovelser , lille 
far ? » 
« der skal være orden i den slags ting som i 
alt andet , har din mor så tit sagt . — og mor er 
nu ligegodt klogere end alle vi andre tilsammen , » 
Indskød han med eftertryk . —  « forlovelser er et 
nødvendigt onde , skønner jeg nok . — — men jeg 
skal også gøre mit til at gøre din så kort som 
muligt— hvor nødig vi to gamle end vil af med dig , » 
Tilføjede han og strøg hende om kinden .  « når det 
nu går i orden med dig og Dahl , tænker jeg , de 
andre to tager eksempel efter jer . Tror du ikke nok , 
de er enige ? » 
« det er ikke længe siden , jeg var så sikker 
på det , som på noget — men nu ved jeg ikke , 
hvad jeg skal tro , »  svarede Johanne stille . 
« holdt , hans ! » 
Vognen , der havde sagtnet farten ved omdrejningen 

af skovvejen , standsede med et ryk , og 
Angelika Fallesen , hvis spejdende blikke forgæves 
havde søgt at trænge gennem lindemuren , der stod 
vagt om lystoftehavens enemærker , vendte med et 
utålmodigt skuldertræk hovedet om og spurgte i en 
fortrædelig tone : 
« hvad er der , papa ? Hvorfor skal vi nu sinke 
os yderligere ? — det er jo allerede langt over 
spisetid 1 » 
« det var Konrad bang , jeg så komme lige ned 
imod os ad stien der til venstre . — — nå , han 
har måske ikke hørt , at vognen holdt . » 
Angelika så sig tilbage og fik øje på Konrad , 
der i det samme kom ud på vejen med påfaldende 
langsomhed , og som , da et sammentræf ikke 
længer kunne undgås , tog hatten af og skyndte sig 
hen til vognen . 
« vel mødt , hr . Kandidat ! — hvor har Vorherre 
dog haft dem i al denne tid ? — vi begyndte 
næsten at tro , at rygtet for en gangs skyld havde 
talt sandhed , og at de var gået i fremmed krigstjeneste 
uden at sige farvel til deres venner oppe 
på gården , »  sagde etatsråden venligt og rakte 
ham hånden . 
Konrad fremstammede nogle usammenhængende 
ord om den bevægede tid , man levede i . 
«  .javist så . Det står bedrøveligt til med vore 
venner franskmændene . — nå , de kommer vel 
over det ! — det har før set endnu mere broget ud 

dernede . — hvad mener de om revolutionen — 
den store , mener jeg naturligvis . — der gik noget 
i løbet dengang ! — hvad ? » 
« unægtelig ! »  indrømmede Konrad åndsfraværende 
med et blik hen ad vejen i retning af lystofte . Ved 
en næsten umærkelig hoveddrejning forvissede Angelika 
sig om , at der intet levende væsen var at opdage . 
« man bliver jo filosof med årene , »  fortsatte 
etatsråden sin enetale ,  « når man sådan gang på 
gang ser , at intet er så galt , uden at det jo er 
godt for noget , så jeg forstår , at forholdene dernede 
går endnu stærkere ind på dé unge end på 
os ældre . — om det så er min ellers så fornuftige 
datter , så har hun ikke været sig selv af nervøsitet 
i al denne tid . » 
Angelika flyttede sig utålmodig i sædet . 
« middagsmaden ! »  udbrød etatsråden .  « du har 
ret , kære barn , lad os ikke sætte den gode Lauridsens 
tålmodighed på prøve længer . — kandidat , 
kan de modstå årets førstegrøde i retning 
af agerhøns , nedlagte af min egen hånd ? » 
Førend Konrad kunne finde på en rimelig undskyldning , 
sprang vogndøren op , som en følge af et 
hemmeligt , men velrettet tryk på låsen indvendig 
fra af Angelikas parasolskaft . 
« de gør ligefrem en velgerning ved at hjælpe 
os med at spise dem , »  vedblev etatsråden , mens 
Konrad steg op og satte sig på sædet lige over for 

ham -—  « for vi kommer fra en særdeles solid sen 
frokost hos min tilkommende svigersøn . Han tager 
i aften på en jagtudflugt til småland for en månedstid , 
og min datter ville forinden se huset derovre 
lidt efter i sømmene . — — udstyret , forstår 
de nok . — en vis mand er nemlig svært opsat på 
ikke at holde jul alene — — » 
« kør , hans ! »  råbte Angelika . 
1 egealleen mødte de en gammel , nedslået kalechevogn , 
trukken af et par adstadige heste . Konrad , 
der sad baglængs , så den først , da de var forbi 
den . Men han så også sin fader rejse sig op i 
sædet , inden han endnu havde givet sig tid til at 
sætte hatten på igen , og se efter dem med et ansigt , 
der udtrykte den mest levende tilfredshed og 
forundring . 
Det havde trukket længe ud med middagsmåltidet . 
Herrerne havde måttet vente en rum tid 
på Angelika , som omsider viste sig i en dragt , der 
atlokkede etatsråden et halvt utålmodigt , halvt 
beundrende udråb . Og da de omsider kom til 
bords , havde han , lykkelig over at have fået en 
tilhører i Konrad , efterhånden snakket sig op til 
et sådant højdepunkt af velvilje , at han til ære 
for sin gæst lod hente nogle ny , udsøgte vinsorter 
op fra kælderen for at høre hans mening om dem . 
Klokken var over ni , da de , efter at have nydt kaffe 

med tilbehør i kabinettet , begav sig ind i havesalen , 
hvor Angelika satte sig til flygelet . 
« det var ret , min kære , lad os få lidt musik ! 
— — men noget af det gode , gedigne gamle , ikke 
dette nymodens tøjeri , som der ikke er mening skabt 
i . — — her ved kaminen , kandidat , her sidder 
man godt !-------- «  « den hvide dame ! »  »  ------------ak 
ja , i de tider forstod de , hvad kunst er ! » 
Konrad brød sig kun lidt om musik , men han 
trængte til at være ene med sine tanker , og boieldieus 
indsmigrende melodier var ham en kærkommen 
afløsning på etatsrådens tale , der i det sidste par 
timer havde lydt som et ustandseligt surrende urværk . 
Mageligt henstrakt i en lænestol nød han 
duften af sin havannacigar , blandet med den fra 
potteplanterne i kaminåbningen , hvor heliotrop og 
reseda stod blandt klynger af ildrøde verbener , 
mens han lod blikket glide om i det prægtige rum , 
hvis storstilede hygge den dæmpede belysning gav 
et eget stemningsfuldt præg . 
Hvad skulle egentlig berettige ham til — hvad 
han blot for nogle få timer siden havde været fast 
bestemt på — at afbryde al omgang med dette 
hjem , hvor han i så mange år havde nydt en 
søns rettigheder ? Skyldte han ikke den gamle hædersmand , 
som sad der og nød sit sene middagsblund 
med den udgåede cigar i hånden , og hvem 
hans nærværelse åbenbart var til så stor oplivelse , 
at se lidt herover i det par dage , der endnu var 

tilbage af hans ferie ? Det havde dog været den 
groveste uhøflighed at afslå denne indbydelse ! — 
og hvad i al verden skulle han have anført til undskyldning 
for ikke at gå med ham på hønsejagt i 
morgen ? 
En stor natsværmer , der i det samme skød ind 
ad den åbne havedør og svirrende for imod lampen 
henne på bordet , hvor den faldt ned med et klask 
og afmægtig baskede om med sine afsvedne vinger , 
gav ham et svar , der jog ham op af stolen . 
« begynder de nu også at blive nervøs ? — lad 
dog det dumme dyr ligge på sine gerninger ! »  udbrød 
Angelika leende , idet hun vendte hovedet om 
imod ham og spillede videre . 
Konrad sank flov tilbage i sædet . Så levende 
havde dette bud derude fra mindet ham om Annina , 
som hun stod der hin balnat , fin og smækker , i sin 
hvide kjole , og , bøjet ud over rækværket , med sit 
skælmske smil lyste den trivelige kammerjunker på 
vej til hans heldige bejlerfærd , at han måtte ud for 
at se , om hun ikke skulle stå der endnu . 
— — — — hvad var der med Annina ? — 
hvad var vel grunden til hendes ubegribelige lunefuldhed 
nu på det sidste — til hendes udebliven i 
går og i dag uden et ord til forklaring ? 
Havde han gjort hende imod med noget ? — han 
havde dog virkelig føjet hende i alt ? — først og 
fremmest i hendes til sindssyge grænsende skræk 
for en offentlig forlovelse . — ikke med et ord 

havde han givet hende at forstå , hvilken daglig pine 
det havde været ham . 
Forholdet mellem ham og hans fader havde altid 
været koldt — en høflig gåen udenom hinanden . 
Men Angelikas forlovelse havde været præsten en 
slem streg i regningen , og han havde ikke kunnet 
dy sig for af og til på en ret tydelig måde at tilkendegive 
sønnen sin harme over , at han så letsindigt 
havde ladet lykken slippe sig af hænde . 
Konrad havde stedse forholdt sig rolig overfor disse 
udfald . Men da faderen nu i dag , uden nogen 
indledning , havde spurgt ham , om han betragtede sig 
som forlovet med den unge dame på lystofte , som 
han holdt natlige stævnemøder med , havde han ganske 
tabt herredømmet over sig selv , og det var kommet 
til et heftigt optrin , hvor hver især havde givet en 
del længe opsparet bitterhed luft . Konrad havde 
forladt præstegården i stærkt sindsoprør og havde 
vandret om i skovene , utålmodigt oppebiende den 
time , da han og Annina plejede at mødes . Han 
ville fortælle hende , hvad der var foregået mellem 
ham og faderen , og gøre det indlysende for hende , 
at hun både for sin æres og deres fælles lykkes 
skyld måtte give sit minde til offentliggørelsen af 
deres forlovelse , nu inden han rejste . Men da det 
ene kvarter forløb efter det andet , uden at hun kom , 
og han omsider måtte opgive håbet om at se hende 
også i dag , betoges han af en heftig vrede imod 

hende , som steg , efterhånden som han nu i ro overtænkte 
dagens og den senere tids begivenheder . 
Hvad var det for en gåde i hendes væsen , der 
fra den første stund af havde draget ham til hende , 
og som han nu efter ugers dagligt samvær stod lige 
uforstående overfor ? 
Havde forelskelsen gjort ham til digter og drømmer , 
ham , der hadede al leflende tant som pesten ! 
Var den blyhed , bag hvilken han havde anet en skat 
af lidenskab og ømhed , som han alene havde lykken 
til at hæve , kun et dårende skjul for hendes følelses 
vanmagt ? 
Ret betænkt mindedes han ikke , at hun nogen 
sinde af egen drift havde budt ham et kærtegn . 
Aldrig havde hun været til at formå til at sætte sig 
på hans knæ . 
Hvor lidt kendte han hende dog ! Hvad vidste 
han om hende andet , end at hendes øjne , hendes 
smil , hendes hænder , og så denne unævnelig dragende 
magt , der udgik fra hendes person , var nok 
til at bringe en mand på galskabens rand ! 
Hver gang han havde søgt at få hende til at 
fortælle noget om sig selv , om forholdene i hendes 
hjem , havde hun svaret ham det mindst mulige 
og behændigt vidst at mage det således , at det blev 
ham , der blev den meddelende . 
Ja , i alle henseender var det ham , der havde 
været den givende ! 
Men aldrig heller — sneg en tanke sig ind — 

har hun plaget dig med spørgen og fritten , som 
kvinder har for skik . ! 
Som om det ikke netop var det bedste bevis 
på , hvor lidt hun brød sig om ham ! 
Engang havde han spurgt hende , om hun aldrig 
havde elsket nogen før ham , og da havde hun ikke 
svaret , kun lagt hovedet tilbage og let på den 
bløde , sagte måde , der var hende egen . 
Han strakte sig i sædet med en hård , kort 
latter . 
Angelika vendte sig om imod ham med en rask 
bevægelse , hvorved nodehæftet gled på gulvet . Han 
skyndte sig hen og tog det op . 
« var det mig , de lo af ? »  spurgte hun hvast , 
idet hun rakte hånden ud efter det . 
« nej , på ære , det var sandelig ikke af dem ! » 
« jeg tror dem ikke ! » 
« og jeg satte dog min ære i pant derpå . — 
ved de , frøken , at det er en fornærmelse ? »  — 
han ville lægge en spøgende betoning i ordene , 
men kunne ikke få stemmen til at lystre sig . 
« det var ikke min mening at fornærme dem , » 
Svarede hun sagte , idet hun bøjede sig ned og ledte 
nogle noder frem på den lave hylde ved siden af 
hende . 
« holder de af Chopin ? »  spurgte hun , da hun 
havde sat dem på nodestolen . 
« hvordan skulle jeg dog kunne holde af ham , 
jeg har ikke spor af begreb om ham eller om musik 
16* 

overhovedet . — men det er min fejl , ikke hans , 
for han skal jo være en udmærket komponist .----------nu 
var det dem , der lo , og det var af mig — — 
fragå det ikke ! » 
» Nej , det kunne aldrig falde mig ind . — og jeg 
griber lejligheden til at gøre dem afbigt med det 
samme , for det var deres ærlighed , jeg ikke kunne 
stå for . — jeg kender ikke et menneske så oprigtigt 
som de . » 
« se , det kan man kalde en eklatant oprejsning ! » 
Udbrød han leende . —  « jeg takker ærbødigst , frøken , » 
Føjede han til og bukkede . 
« men alligevel mener jeg , de har at gøre lidt 
bod , fordi de så helt har forsømt os i al denne 
tid . — thi kender jeg for ret : candidatus medicinæ 
Konrad bang har at blive stående ret op og 
ned , hvor han står , imens der foredrages ham en 
nocturne af Chopin . I betragtning af den gode opførsel , 
han har udvist i varetægtsarresten , tillades det 
ham dog at ryge sin cigar ud . » 
Selv uden en så bestemt opfordring til at blive , 
hvor han var , havde Konrad næppe hastet tilbage til 
sin krog . 
Angelika tog sig glimrende ud i aften . Hendes 
evne til at vælge netop den dragt , der bedst fremhævede 
hendes ydre , var rent ud forbløffende . 
Ham til lyst — han vidste det — lå dette 
sorte kniplingsvæv som et skalkeskjul over halsens 
og armenes matte hvidhed . Ham til ære funklede 

diamanterne i medaillonen på hendes bryst , et kostbart 
arvestykke efter moderen , som hun kun bar ved 
festlige lejligheder . 
I to dage havde han ikke set en smuk kvinde . 
Hvorfor da nægte sig synet i det par minutter , 
Chopin havde ordet ? Manden , der var så opsat 
på at holde jul selvanden , skulle det så vist ikke 
kom me til at gå ud over’ . 
— — — der skinnede noget rødt ved hendes 
bælte ! — var det roser ? — — — nej , heldigvis , 
kun begonier ! 
Så snart etatsråden vågnede , ville han gå ! 
Månen måtte snart være fremme , så han kunne 
skyde genvej gennem skoven og lystofte have . 
— — — Annina var da vel ikke syg ? — hun 
havde set dårlig ud nu på det sidste . — — han 
ville dog se , om der var lys i hendes Kammer . — 
måske stod hun ved vinduet . — han vidste , hun 
havde ondt ved at komme derfra sådan en stjerneskinsaften 
som denne . — — annalille med den 
bløde , svale kind , og hånden , som blev kold og 
slap , når han blev for heftig i sine kærtegn ! 
— — — gid det spektakel dog snart var 
forbi ! Heden herhenne ved de brændende lys var 
utålelig ! Og så den stank af-parfume , der altid 
stod om Angelika ! 
Han trak vejret tungt og gik nogle skridt frem . 
« de sukker efter nåde ? »  spurgte Angelika , idet 

2 40 
hun afbrød spillet og lagde hænderne i skødet , 
mens hun så op på ham med et skadefro smil . 
« aldeles ikke ! »  forsikrede Konrad . —  « lad 
dem blot ikke forstyrre af mig ! — se nu , hvor 
kønt roligt jeg står . » 
« med andre ord : gør pinen kort — ikke 
sandt  ? » 
Etatsråden , der var vågnet ved musikkens ophør , 
faldt belejligt ind med en lydelig tilkendegivelse 
af sit bifald , hvorpå han forsvandt gennem døren 
til kabinettet . 
« jeg er fremdeles lutter øre , frøken , »  sagde 
Konrad , idet han mødte Angelikas drillende blik med 
et ironisk smil . 
Hun slog heftig nogle akkorder an og tog så 
fat , hvor hun slap . 
Ikke musikken , men måden , hvorpå Angelika 
forholdt sig overfor flygelet , tog hans opmærksomhed 
fangen . 
Det morede ham at se hende tumle denne Kolos 
og gøre den talende . 
Hvilken styrke i disse korte , hvide hænder med 
de lidt kantede fingre , hvilken viljekraft i deres 
spand over tangenterne ! Kniplingsstoffet i ærmerne 
formelig rejste sig under musklernes svulmen på de 
hvide arme . 
Hendes blik strejfede hans , idet hun vendte nodebladet , 
og hun så beundringen deri . 

hun ligesom voksede i sædet derved . Diamanternes 
lynen på hendes bryst røbede den forøgede 
hastighed i hendes åndedræt . 
« hvis de nu ikke var så helt ukyndig i nodelæsning , 
som de er , kunne de i det mindste spare 
mig for denne ulejlighed , »  sagde hun med en nervøs 
latter . 
« blot de vil sige til , når øjeblikket næste gang 
er der , så skal jeg med fornøjelse tage min part 
af byrden . » 
« det er godt . — Pas så på ! » 
Spillet blev slappere , mere mekanisk . Gennem 
de halvt lukkede øjelåge kastede hun nu og da et 
flygtigt blik op på noderne . 
« den utålelige ring ! »  udbrød hun med et , 
idet hun strøg den glatte guldring af sin højre 
hånds fjerde finger og smed den hen ad flygelet , 
så den faldt på gulvet . 
« lad den ligge ! »  råbte hun . 
Men Konrad havde allerede taget den op og 
lagde den hen foran hende . 
« hvorfor lod de den ikke blive , hvor den var ? » 
Spurgte hun og slog i klaviaturen , så det rungede 
gennem stuen . 
« de er træt , frøken Angelika — og nervøs . 
— — jeg vil ikke opholde dem længer — »  sagde 
Konrad koldt . 
Hun sprang op fra sædet , og hendes legeme 

strakte sig i spænding i det sekund , hun stod 
foran ham og forgæves spejdede efter et glimt af 
imødekommen i hans smukke , strenge ansigt . Som 
ude af sig selv kastede hun sig ind til ham , mens 
hun jamrede : 
« hjælp mig , Konrad ! — red mig ! — jeg er 
så frygte — — — så grænseløs ulykkelig ! » 
Voldsomheden i hendes kærtegn rev ham med 
sig . Han stod endnu med hende i sine arme og 
tilhviskedee hende beroligende ord , da etatsråden 
atter viste sig i døren ind til kabinettet , hvor han 
blev stående , forstenet af forundring . 
Angelika var den , der først kom til besindelse . 
Hun løb hen til faderen og slyngede 
armene om hans Hals . 
« jeg elsker ham , papa ! »  hulkede hun med ansigtet 
mod hans bryst . —  « jeg har altid elsket 
ham  ! — kun ham ! » 
« hvorfor i himlens navn , stakkels barn , lovede 
du dig så hen til en anden ? » 
— — — —  « hvorfor har de dog ikke før 
erklæret dem , kære unge ven ? »  fortsatte han , henvendt 
til Konrad , da datteren kun svarede med en 
forstærket hulken . —  « de måtte jo da vide , at 
jeg ikke har noget større ønske i verden end at se 
min lille pige lykkelig . » 
Det håbløst forløjede og forvrøvlede i optrinet 
betog Konrad vid og Sans . Med nogle forvirrede 

ord om , at han ville lade høre nærmere fra sig i 
morgen , skyndte han sig bort . 
Den aften faldt der længe lysskær ud over 
haven fra vinduet i Anninas Kammer . Hun skrev 
til Konrad : 
« jeg havde for nogen tid siden en underlig 
drøm . 
Jeg drømte , at Johanne og jeg stod i en høj 
hal , hvor skæbnegudinden sad ved sit terningbræt . 
— Pas på , sagde hun og nikkede mildt til Johanne , 
nu kaster jeg kærlighedslykkens terninger 
for dig ! 
Og de rullede hen ad bordet , sagtnede efterhånden 
farten og lå så ganske stille , hver med 
seks øjne op . 
— kast også for mig ! bad jeg ivrig . 
— har du mod til at se din skæbne ? spurgte 
hun . 
— ja — kast bare ! 
Atter rullede terningerne hen ad bordet , og atter 
lå de stille . Men der var ikke et øje at se på 
nogen af dem . 
Det rislede koldt igennem mig , og hjertet blev 
som en sten i mit bryst . Men jeg løftede kun 

hovedet højere , angst for at nogen skulle se min 
kvide . 
— kast også for Konrad ! sagde jeg bydende . 
— hvad kommer hans skæbne dig ved ! svarede 
hun med en hånlatter og så mig ind i ansigtet 
med tomme , grusomme øjne , så jeg vågnede i 
angst . 
Men jeg blev straks glad igen , thi det var høj 
lys dag , og den skulle bringe mig sammen med 
dig . Og drømmen skænkede jeg ikke mere en 
tanke . 
Men i aften , da jeg sad sammen med de andre 
inde i dagligstuen , stod den pludselig så levende 
for mig . Og der kom en forfærdelig angst op i mig 
ved tanken om , hvor ondt jeg havde handlet imod 
dig ved at udeblive fra vort møde både i går og 
i dag . 
Hvad om du troede , at jeg ikke elskede dig 
længer ! Hvad om du var bleven så vred , at dit 
hjerte havde vendt sig fra mig for bestandig ! 
Min strube snørede sig sammen , og det var , 
som om de dybeste , mørkeste vande lukkede sig 
over mig . Jeg vidste ikke af nogen ting , før de 
råbte mig ind i øret og kaldte mig ved navn . 
De andre troede , jeg fik ondt , og jeg benyttede 
mig deraf til at slippe ind i min stue og blive ene . 
Johanne ville endelig hjælpe mig i seng , men jeg 
fik hende bort ved at love , at jeg nok skulle lægge 

mig , når jeg blot først måtte sidde lidt ved det 
åbne vindue og trække frisk luft . 
Det nytter ikke , jeg går i seng , thi jeg sover 
dog så lidt . I den sidste tid har det tit gryet ad 
dag , inden jeg har fået blund i mine øjne . Men 
jeg er glad ved at ligge vågen . Thi hele den lange 
nat , hele den lange nat tænker jeg på dig ! 
Hvor kunne dagen alene forslå dertil ? — 
elskede , hvor kunne den ! 
Jeg blev siddende længe i mørke henne ved 
vinduet og så , hvordan stjernerne myldrede frem 
på himlen . — aldrig har de flammet og funklet 
som i aften ! — og lidt efter lidt veg angsten fra 
mig , og der kom ro over mig . — nej , fred 
var det . 
Der påkom mig en sær fornemmelse af , at der 
skete noget med mig på et andet sted end der , 
hvor jeg var . — det var , som om min tilværelse 
fik en indvielse , mens jeg sad der så stille , og lys 
efter lys tændtes i min sjæl . 
Det faldt som skæl fra mine øjne , at jeg har 
de tusinde forladelser at bede dig om , fordi jeg har 
været så selvisk i min kærlighed . 
Det er nemlig sådan , at jeg intet har sanset 
uden den — ikke engang dig . 
Du må ikke tage det bogstaveligt og tro , at 
min kærlighed er et , og du et andet . Det er jo 
netop min synd imod dig , at den og du for mig 
har været alt for meget et . 

hvor skal jeg finde ord , der kan forklare dig , 
hvad jeg mener , og som kan gøre dig klog på , 
hvad der er foregået med mig , siden vi mødtes 
første gang , , den dag jeg lå i skoven og fulgte 
skyfnugene på deres flugt hen over træernes 
kroner ! 
Et sådant uden mål og med drivende skyfnug 
var netop jeg , inden din bane krydsede min , 
og jeg blev en verden . 
Elskede , spørg mig ikke tiere om , hvordan jeg 
var , eller hvordan noget om mig var , før vi mødtes , 
thi jeg ved kun det ene , at jeg var slet ikke . 
Men — nu kommer det , der har skræmmet mig 
op til angst og eftertanke ! — siden har jeg egentlig 
heller ikke varet , thi jeg har intet sanset uden 
min kærlighed . 
Det var Johanne , der før , uden at hun anede 
eller ville det , bragte mig til erkendelse deraf . 
Hun havde allerede sagt god nat og lukket 
døren efter sig , da hun kom tilbage og grædende 
faldt mig om halsen , idet hun sagde : 
— du må ikke være vred eller bedrøvet over , 
at moder har været så lidt venlig imod dig i denne 
tid . Hun holder alligevel så meget af dig og ønsker 
dig kun alt godt . 
— kære , svarede jeg , forundret , som jeg var , 
jeg synes , din moder har været lige så rar og god 
imod mig som altid . 
— nej , det kan du umuligt mene , svarede Johanne , 

men det er så kærligt af dig at opfatte det 
sådan og ikke bære nag til hende derfor . 
Kærligt ! 
Ak , jeg har ikke lagt mærke , hverken til hende 
eller til nogen anden ! Jorden , og alt hvad dens er , 
har været som veget bort under mine fødder . Som 
en af de millioner af tindrende prikker på himmelbuen 
deroppe har jeg svævet gennem rummet og 
suget lys fra den sol , der tændte livets brand i 
mig , men ikke givet varme tilbage ! 
Du skal vide alt — jeg har ikke helt fred , før 
jeg får dig sagt , hvor ringe jeg er ! 
Det har voldt mig uro , forfærdet mig , kan jeg 
sige , at du ligesom kom mig fjernere , når vi var 
ene sammen . Det var derfor , jeg vist næsten uden 
sorg havde set dig rejse til Frankrig , som talen 
dengang var om . Det var også derfor — elskede , 
tilgiv mig ! — at jeg ikke kom til vort møde de 
sidste to dage . 
Se , jeg tænker ikke en tanke , som ikke er dig ! 
Dit billede svæver mig for overalt , hvor jeg stedes ! 
Al min længsel er mod dig — dig alene ! — aldrig 
er du af mit sind ! 
Sådan er det . 
Men det er også sådan , at når du kommer 
selv , da er du en anden end den , der hersker i mit 
sind — en stærkere og større . Og en angst , som 
er tillige en lyksalighed , der ikke har navn eller 
mål , overmander mig , og alle de bedste ord , jeg 

ved , og som jeg havde gemt til vort møde , dør bort 
på min tunge . 
Hav tålmodighed med mig fattige , bange fugl , 
der ikke har toner for den sang , som sprænger mit 
bryst ! — — bi på mig ! — — tilgiv , at jeg 
kun giver dig så lidt — — — — — — » 
Anninas ansigt sank ned på papiret , og en 
lidenskabelig hulken gennemrystede hende . Længe 
efter at klagetonerne var døet hen på hendes 
læber , blev hun liggende ubevægelig i samme 
stilling . 
En vældig opsang af nattevinden i havens træer 
vakte hende til bevidsthed . Hun gik hen for at 
lukke vinduet , der sled i krogen , og medens hendes 
matte hænder stred med blæstens tag i det , begyndte 
regnen at strømme ned . Hun slukkede 
lampen , der skar i hendes forgrædte øjne , klædte 
sig af i mørke og havde næppe lagt hovedet på 
puden , før hun faldt i en tung , drømmeløs søvn . 
Næste morgen tidlig læste hun det skrevne 
igennem og brændte det straks . Der var jo ikke et 
ord om det , hun havde villet sige , nemlig at hun 
gav sit minde til , at deres forlovelse blev bekendt , 
og en bøn om tilgivelse for den halsstarrighed , 
hvormed hun så længe havde holdt fast ved sit eget 
ønske . 
For enhver pris måtte hun se Konrad i dag ! 
Hun fik ikke fred i sit sind , før hun vidste , at 
han ikke var vred på hende ! 

hun skrev en billet , hvori hun bad ham 
komme til deres mødested om eftermiddagen , og 
åndede først frit , da hun så smedens lille letbenede 
Peter , der altid for gode ord og betaling var til 
hendes rådighed som kærlighedsbud , sætte af sted 
i fuldt firspring ad præstegården til . 

vil 
da Annina om eftermiddagen smuttede gennem 
havelågen ud i skoven , løb hun bus på Fru 
Holm , som ingenlunde syntes at dele hendes forundring 
over deres sammentræf . 
Et øjeblik stod de og så hinanden stift i 
øjnene . 
« er det kandidat bang , du går ud for at 
møde ? »  spurgte Fru Holm i et tonefald , der ikke 
gav hendes holdning noget efter i stivhed . 
« ja . » 
« er i forlovede ? » 
« det — — det tror jeg nok . » 
« du tror det — du ved det ikke ! »  brast Fru 
Holm ud med en stemme , der dirrede af vrede . 
« jeg stod ellers i den formening , »  fortsatte hun , 
da Annina ikke svarede , kun lagde hovedet tilbage 
med et tilsløret udtryk i blikket , der dog ikke veg 
for hendes ,  « at en ærbar ung pige så temmelig 
måtte være på det rene med sit forhold til den 
mand , som hun end ikke betænker sig på at holde 
natlige stævnemøder med . » 

« jeg har aldrig haft stævnemøde med nogen om 
natten 1 » 
« du tør da vel ikke benægte , at du har mødt 
Konrad bang her i haven ved nattetid ? » 
« det har jeg aldrig gjort ! — aldrig ! » 
« 1 skoven har jeg mødt ham — mange gange 
— både morgen og eftermiddag , »  skyndte hun sig 
at tilføje , mens Fru Holm stod stum af harme og 
forundring —  « skoven er for alle . » 
« skoven er etatsrådens — Angelika Fallesens 
far’s . » 
Brodden i denne bemærkning , som fremførtes 
langsomt og med stærk vægt på de sidste tre ord , 
gled fuldstændig af på Annina . Det bragte vredens 
sluser til at strømme over hos Fru Holm . 
« din mangel på ærlighed og frimodighed overfor 
os , der altid har villet dig det så godt , har jeg 
til nød kunnet finde mig i — skønt gud skal vide , 
det har holdt hårdt nok for mig nu på det sidste ! 
— men når du tilmed ikke undser dig ved at 
fremkomme med åbenhare usandheder , så---------- » 
Blodet skød Annina op til ansigtet med en sådan 
fart , at det svimlede for hende . Hun gjorde 
en bevægelse hen imod Fru Holm , som fik denne 
til at træde nogle skridt tilbage , inden hun på ny 
tog ordet : 
« vil du ikke frem med sandheden , så må jeg , 
hvor ilde den også lyder ! — tror du måske , det 
var min mand behageligt at høre den forleden af en 

af pigerne , da han jog hende bort på grund af 
usædelighed ! » 
« hvad — hvad mener de ? »  spurgte Annina , 
snappende efter vejret . 
« jeg mener , at hun simpelthen svarede ham , at 
hvis nogen fortjente at jages på porten af den 
grund , så skulle han helst begynde med den fine 
unge frøken , vi gjorde så megen stads af heroppe , 
for hun og hendes kæreste ville gøre deres dyreste 
ed på , at de havde set hende og kandidaten sammen 
her i haven ved nattetid nu for nylig . » 
« det er ikke sandt , hvad hun siger ! — det 
var ikke nat ! — det var dag ! — lys , skinnende 
morgen ! » 
Fru Holm stirrede betagen på det blussende 
unge pigeansigt , over hvilket alene tanken om hin 
feststund lagde en stråleglans af hellig , uantastelig 
begejstring . 
— — — — Johanne er tifold klogere end jeg 
— og tusinde gange bedre ! sagde hun ved sig selv , 
skamfuld og dybt bevæget . 
De stod en stund tavse overfor hinanden . Annina 
skottede utålmodigt mod den kant , ad hvilken 
hun ønskede at forsvinde snarest muligt , mens Fru 
Holm så ned for sig , grublende på ord , der kunne 
gøre hendes uret mod den unge pige god igen , og 
på hvorledes hun skulle indlede det , som hun følte 
det som en tvingende pligt at få sagt , inden de 
skiltes . 

« kære barn , »  sagde hun endelig , idet hun trådte 
hen til Annina og lagde hånden blidt på hendes 
arm —  « jeg burde ikke have talt til dig , som jeg 
gjorde . Men jeg har i lange tider været så inderlig 
forpint af alt det , der har været imellem os — og 
som jeg stadig har ventet en forklaring på fra din 
side — og så løb heftigheden af med mig . — var 
du mig mindre kær , end du er , havde jeg vel ikke 
taget mig det så nær . —-----------nu siger jeg blot , 
at vi har tillid til dig . — Johanne har haft det hele 
tiden — Holm også . — men heller ikke jeg tror 
længer noget ondt om dig — vær vis på det ! — 
glem dog ikke , »  vedblev hun , da Annina ikke gjorde 
mine til at tale —  « at det er særlig i min varetægt , 
du er betroet — og derfor — mener jeg , det 
er min pligt at sige dig , at hvis du og Konrad 
virkelig er enige om at holde af hinanden — så 
gør han uret i — — — » 
« Konrad er uden skyld ! »  afbrød Annina hende 
ivrig . —  « hvis nogen har handlet galt , så er det 
mig ! » 
Men Fru Holm var fast bestemt på at få sagt , 
hvad hun ville , og vedblev : 
« så gør han , der ved — hvad gud og hver 
mand her på egnen har vidst i lange tider — 
at Angelika Fallesen er så forelsket i ham , som 
det vist er hende muligt at være i nogen anden 
end sig selv , uret til alle sider ved at blive ved 
at gå ud og ind på gården deroppe , som i gamle 
•7‘ 

dage , mens han aldrig mere sætter sin fod her i 
huset , skønt han er forlovet med dig . » 
« hvor tør de sige sådan noget ? — det er 
ikke sandt ! — hvem siger , at han gør det ? »  gispede 
Annina . 
« 1 går var han der da til middag . » 
« 1 går , »  gentog den unge pige mekanisk . 
« ja , i går , »  bekræftede Fru Holm ivrig .  « Holm 
har det fra præsten , som han traf i formiddags , og 
som lod særdeles oplivet derover , alt imens han 
bittert beklagede , at han selv så så grumme lidt 
til sønnen denne gang på grund af hans optagethed 
andetsteds . — det skulle ikke undre mig , om 
den gamle ræv endnu håber på en lykkelig udgang 
— — — Annina ! — barn ! — barn ! » 
Med en lynsnar bevægelse , der lige viste Fru 
Holm glimtet af et kridhvidt , forstyrret ansigt , 
vendte Annina sig om og løb derfra , døv for hendes 
bange kalden . Lyden af de lette fodtrin tabte sig 
straks i skovens stilhed , og Fru Holm stod alene 
tilbage med en uhyggelig følelse af at have gjort 
ondt værre . 
Konrad havde tilbragt en søvnløs nat med at 
overveje , hvordan han bedst skulle rede sig ud af 
den falske stilling , Angelikas overfald havde bragt 
ham i . 

han forbandede den onde skæbne , som atter havde 
bragt dem sammen , og sin egen dumhed , der så blindt 
havde ført ham i hendes garn . 
Han burde have kendt hende tilstrækkeligt til at 
vide hende i stand til alt . Hun var ikke den , der 
gøs tilbage , selv om vejen til hendes mål var 
et gyngende bræt over den stride strøm . Men 
dette bræt burde han i tide have kastet af ved at 
sætte igennem , at hans og Anninas forlovelse blev 
bekendt for alle . 
De skiftende og sammensatte , men altid uklare 
følelser , han fra sine drengeår havde næret for 
Angelika , slog i denne nat ud i et glødende had 
med en understrøm af ufrivillig beundring for hendes 
hensynsløse viljekraft og skærpet af en dunkel anelse 
om , at i hende var den onde magt legemliggjort , 
der kunne lægge hans livslykke og personlige selvstændighed 
øde . 
Ja , han hadede hende , og intet hensyn skulle 
hindre ham i at spærre enhver mulighed for , at deres 
veje oftere skulle krydses ! 
Straks i morgen tidlig ville han skrive til etatsråden 
og uforbeholdent sige ham sandheden under 
en form , der , uden at blotte Angelika , ingen tvivl 
lod tilbage om hans uformuenhed til at gengælde 
hendes følelser . 
Skulle han gå så vidt at sige , at han var 
forlovet ? 
Nej , under disse forhold måtte det hellere 

foreløbig forblive i det samme spor mellem ham og 
Annina . 
Han slog en bitter latter op , da dette udtryk 
trængte sig på ham . 
Det samme spor ! 
Anninas kærlighed var just ikke af den slags , 
der lod mange spor efter sig i ordets egentlige betydning . 
Det var ikke hendes skyld , at der ikke 
spirede græs på stien til deres mødested ! 
Havde hun overhovedet begreb om , hvad kærlighed 
er — hvad den er i stand til at yde , hvad 
den uvægerligt fordrer som sin ret ? 
Hans stærke , usammensatte natur havde krympet 
sig ved hemmelighedsholdeisen af deres forhold , 
mer end han hidtil havde villet indrømme for sig selv . 
Nu slog den længe tilbagetrængte utålmodighed ud 
i bitterhed . 
Havde de endda kunnet holde det hemmeligt , og 
delte hun blot fuldt og helt hans lidenskabelige hengivelse 
— hvor megen lykke havde da ikke været 
dem beskåren ! Men hver gang han fuld af længsel 
og begær var kommen hende i møde , var han gået 
fattigere bort . 
Og for hver gang han så hende , elskede han 
hende højere — tifold dåre , som han var ! 
Han havde altid holdt sig op over forlo velser 
og i sit stille sind foragtet dem af studiefællerne , der 
blot higede over embedseksamen for efter den kortest 
mulige uddannelse på hospitalerne at kunne sætte 

fod under eget bord i den første den bedste afkrog 
af landet . 
Den plan , han selv havde lagt for sit liv , havde 
han hidtil fulgt på det nøjagtigste . I en alder 
af fire og tyve år ville han have sin embedseksamen . 
Og med anspændelsen af alle kræfter havde 
han også nået det , skønt den ufrivillige udenlandsrejse 
havde stjålet næsten et år af hans tid . Derefter 
ville han i en halv snes år udelukkende 
hellige sig studiet af sin videnskab , herhjemme og 
i udlandet , og når han så som moden mand var 
nået frem , hvor han ville , blandt de ypperste af 
sine kaldsfæller , var det tidsnok at se sig om efter 
en hustru . En hemsko skulle kærligheden aldrig 
blive ham ! 
Men så stod denne underlige lille pige en 
sommereftermiddag foran hans hest ude i skoven . 
— — — og senere en grå morgenstund på skovstien 
udenfor havelågen — han så endnu for sig 
den lyse skikkelse med de oprakte arme på baggrunden 
af den mørke , stive lindemur ! — for hun 
ville ud i skoven og lede efter hans fodspor ! 
Og hans sjæl blev et flammende bål , og fremtiden 
— den blev hendel 
hendes gyldenblonde hoved lænet mod hans bryst 
i tillidsfuld hengivelse , og hans stærke højre hånd 
fri til arbejde og til kamp for hende — og deres . 
Indtil den tvivl uformærkt gnavede sig ind i 
hans sind : var den kærlighed , hun var i stand til 

at give , også det offer værd , som han agtede at 
bringe ved at bryde overtvært med sine ærgerrige 
drømme og nøjes med en provinslæges trælsomme , 
ubemærkede lod  ? 
Der var øjeblikke i denne nat , da han følte et 
så stingende nag til hende , at heller ikke det var 
langt fra had , for den uro og splittelse , hun havde 
hidført i hans sind , og for de latterlige forviklinger , 
hun nu til sidst havde bragt ham i . Thi hun alene 
bar — ret beset — skylden for aftenens begivenheder . 
Var hun i går eftermiddags kommen til 
deres mødested , havde alt været undgået , og han 
havde stået frank og fri overfor Angelika , hvis forlovelse 
var kommen ham så belejlig . 
Det gryede ad dag , da han kastede sin sidste 
halvt udbrændte cigar ud i haven , hvor regnen 
strømmede ned , og slukkede lampen , inden han gik 
til sengs . 
Han vågnede ved , at noget blødt strøg hen over 
hans hånd . Det var Peter snarensvend — som 
han og Annina i spøg havde døbt ham — der med 
den rette forståelse af sin sendelses hemmelige og 
vigtige natur , på denne stilfærdige måde vækkede 
ham med hendes brev . 
I et sæt rejste han sig overrende i sengen og 
rev konvolutten op . Indholdet var snart læst . 
« ingen svar tilbage ! — — der , tag det , din 
lille Hallunk ! » 
Hvorefter Peter , smilende over hele ansigtet og 

med fast knyttet højrehånd , forsvandt ud ad døren , 
lige så lydløst , som han var kommen , ladende efter 
sig den ubestemmelige lugt , der råber højere om 
armod , end ord formår , men som i dette øjeblik 
forekom Konrad som et pust fra Edens have . 
Før den aftalte tid indfandt han sig på mødestedet , 
som var på Toppen af en granbevoxet 
høj i udkanten af det stykke skov , der hegnede 
engen ud for lystofte . Det var så nær ved gården , 
at man tydeligt derfra kunne høre , at der blev 
ringet med klokken , når folkene kaldtes til middag 
eller nadver , og lidt efter den klaprende lyd 
af deres træsko hen over gårdspladsens stenbro , 
når de gladelig efterkom vinket . Men på denne 
årstid , da engen næsten helt stod under vand , og 
der ikke kunne skydes genvej over den og gennem 
skoven ned til stranden , blev denne del af skoven 
sjælden betrådt af mennesker , før skovhugsten begyndte , 
da den var stifmoderligt behandlet med hensyn 
til ordentlige spaserestier , uvist af hvilken grund . 
Thi her var netop fra flere høje steder maleriske 
udsigter over land og sø . 
Konrad fordrev ventetiden med i erindringen at 
eftergå indholdet af det brev , han straks efter 
modtagelsen af Anninas billet havde skrevet til 
etatsråd Fallesen og afsendt med posten . Det gav 

ikke rum for misforståelser , thi han sagde rent ud , 
at han elskede en anden med grundet håb om genkærlighed . 
Han beklagede , at han den foregående 
aften havde ladet sig rive med af det uventede 
og heftige udbrud af den forhåbentlig rent forbigående 
nerveophidselse , frøken Angelika for 
tiden led af — som etatsråden også selv på 
et tidligere tidspunkt af aftenen havde udtalt sin 
bekymring over — og som helt naturlig måtte tilskrives 
de sindsbevægelser , hendes nærforestående 
giftermål og dermed følgende opbrud fra hjemmet 
fremkaldte . Sluttelig tillod han sig med det samme 
at sende sin ærbødige afskedshilsen og tak for al 
udvist venlighed , da han med det allerførste , sandsynligvis 
allerede i morgen , agtede sig tilbage til 
København . 
Ja , det var på høje tid , han kom herfra ! Jorden 
havde længe brændt under hans fødder . Det 
var til syvende og sidst kun hans egen utåalmodige 
længsel efter at komme i virksomhed , som nu på 
det sidste havde ladet ham se spøgelser ved høj lys 
dag . Sandelig , han elskede Annina , som han ikke 
havde troet det muligt , han ville kunne elske en 
kvinde . Sandelig var hun den eneste kvinde i 
verden , som var til for ham ! 
Han gik med utålmodige skridt frem og tilbage 
oppe på højen , til og fra den sti , ad hvilken han 
hvert øjeblik kunne vente at se hende komme imod 

sig . Han turde ikke gå hende i møde af frygt 
for , at de skulle gå fejl af hinanden . 
Nu var der gået et kvarter over tiden . — nu 
tyve minutter . — kom hun dog ikke ! — hvad 
hindrede hende ? — var hun syg ? — billetten — 
— det faldt ham mærkelig nok først nu ind , at det 
kunne betyde noget alvorligt — var undertegnet : 
« din stakkels Annina . » 
— — — — . — — hvis hun nu ikke var 
kommen inden forløbet af de næste fem minutter , 
ville han uden videre gå ind på lystofte og forhøre 
sig om , hvad der var i vejen . — — — — 
endelig — der kom hun nede på stien ! 
I samme nu var han hos hende og havde grebet 
hende i sine arme , thi ved hans pludselige tilsynekomt 
var hun faret sammen og havde nær tabt 
fodfæstet . 
« forskrækkede jeg dig , lille elskede ? — så 
bleg du dog er' — du er da ikke syg ? — hvad 
er der sket ? »  — han pegede på hendes lange regnstykke , 
der var tilsølet af vejens smuds helt op til 
skulderen —  « du er falden ! — om det så er 
dette her , har det fået sin bekomst , »  tilføjede han 
og lettede op i det mørkerøde silketørklæde , som 
var gledet hende af hovedet og hang løst omkring 
halsen —  « og håret ! — annalille , hvordan får 
vi nogen sinde mere det pandehår rent igen ! » 
Han trykkede hende ind til sig og kyssede hendes 
pande og hår . Men hun stemmede hænderne 

mod hans skuldre og holdt ham bort fra sig , idet 
hun spurgte : 
« elsker du hende ? » 
« hvem ? » 
« hende — deroppe , »  svarede hun med en 
foragtende håndbevægelse i retning af volmerslund . 
« hvordan i himlens navn falder du dog på 
det ? » 
« du var der jo i går aftes . — og du går ud 
og ind deroppe — ligesom altid — — og er aldrig 
hjemme — » 
« hvem i alverden har bundet dig den krønike 
på ærmet ? » 
« og du kysser hende — — » 
« hvorfra har du dog alt det ? — hvem har du 
talt med i dag ? — jeg vil vide det , Annina ! — 
sig det straks ! » 
« der er ingen , der har sagt andet i dag , end 
at du går ud og ind deroppe ligesom altid . — i 
sommer var der nogen — jeg ved ikke hvem — 
der sagde , at hun holdt af dig , og at du kyssede 
hende . — men det var , før jeg nogen sinde havde 
set dig , og jeg glemte det igen og har ikke tænkt 
på det efter — efter den morgen , du ved , da vi 
mødtes i haven . » 
« så glem det igen , annalille . Hun er såmænd 
ikke værd , at du ofrer en tanke på hende . » 
« jeg hader hende ! » 
« jeg med , hvis det kan berolige dig . » 

« hvorfor kyssede du hende da i går aftes ? » 
« hvem i himlens navn har fortalt dig , at jeg 
kyssede hende i går aftes ? « 
« jeg ved , du gjorde det ! — det var en forfærdelig 
aften ! — forfærdelig ! » 
« og om jeg nu også gjorde det , Annina — 
vær nu ikke overspændt og umedgørlig ! — hvad 
vægt ligger der så derpå ? Med Angelika Fallesen 
har jeg forhåbentlig haft mit sidste opgør i aftes , 
og det Kys , hvormed jeg sluttede det , kan du 
sandelig tage dig let , når du får de nærmere omstændigheder 
at vide . — for mit vedkommende betød 
det ikke mere end det endelige punktum på en 
ganske farveløs og triviel episode af mine drengeog 
studenterår . — er du så tilfreds , lille Nina ? » 
« hun har ingen ret til at holde af dig — hun 
er jo forlovet med en anden . — men — når du 
ved , at hun gør det alligevel — hvorfor bliver du 
så ved at gå ud og ind deroppe — og er aldrig 
— — aldrig — hjemme — — » 
Hun klyngede sig fast ved hans arm , overmandet 
af en kuldegysning , som næsten tvang hende i knæ , 
og ordene , der dumpt og stødvis havde slidt sig 
frem mellem hendes klaprende tænder , svigtede hende 
ganske . 
« hvis nogen har sagt dig , at jeg går ud og 
ind deroppe , »  — svarede Konrad uden at ænse den 
bevægelse , hun var i , og med nogle utålmodige 
skridt fremefter , hvorved hun slap taget i hans 

arm —  « så er det slet og ret løgn . Med undtagelse 
af i går aftes har jeg ikke sat min fod 
der i huset siden ballet . Og jeg skal ærligt og 
redeligt fortælle dig alt , hvad der foregik imellem 
Angelika Fallesen og mig , når du først ærligt og 
redeligt har skriftet for mig grunden til , at du både 
i går og i forgårs lod mig storke om her i timevis 
og vente dig forgæves , indtil jeg af pur fortvivlelse 
lod mig bortføre af hende og etatsråden , der 
just skulle træffe at køre forbi nede på vejen , 
lige som jeg kom heroppe fra og i al skikkelighed 
ville begive mig hjem , efter vel at have modstået 
fristelsen til at gøre indbrud på lystofte for at 
få besked , om du var syg eller død , eller om du 
havde brudt staven over mig . » 
De var , mens han talte , kommet op på højen , 
hvor Annina sank ned på en omhugget træstamme . 
Han blev stående lidt , ventende , at hun skulle tage 
ordet ; men da det ikke skete , satte han sig ved 
siden af hende og tog hendes hånd og trak handsken 
af den . Den blev liggende kold og slap 
i hans . 
« du er da vel ikke uhelbredelig jaloux på — 
hende deroppe ? »  spurgte han smilende , idet han 
efterlignede hendes håndbevægelse fra før i retning 
af volmerslund og bøjede sig fremover for at fange 
hendes blik . 
« jeg er træt , »  svarede hun og trak hånden til 
sig uden at se op . 

først nu påfaldt det ham , hvilken forandring 
der var foregået med hendes udseende i det par 
dage , han ikke havde set hende . Den lille lige næse 
var bleven smallere og skarpere og gjorde sig formelig 
gældende i profil . Hun var bleven smalkindet , og 
øret , der lyste elfenbensmat under det rødgyldne 
purhår , røbede , hvor blodfattig hun var . 
Der kom et spændt og strengt udtryk frem i 
hans ansigt , mens han sad og iagttog hende skarpt , 
og der var en kold myndighed i hans stemme , da 
han sagde : 
« må jeg så høre grunden til , at du hverken 
kom i går eller i forgårs . » 
Hun rejste hovedet , og der gik en skælven 
igennem hende ved det uvante tonefald i hans stemme . 
Men hendes træk forblev ubevægelige , da hun så 
stift frem for sig og svarede : 
« jeg var træt . » 
« du skrev i Morges , at der var noget , du endelig 
måtte have mig sagt . — hvad er det ? » 
« jeg har glemt det . » 
« det er skade , eftersom det kan vare længe , 
inden vi tales ved igen , for i morgen rejser jeg til 
København , »  sagde han heftig , idet han sprang op 
og gav sig til at gå frem og tilbage i stærkt sindsoprør . 
Endelig standsede han og vendte sig om imod 
hende . 
Hun var sunket sammen i sædet , og hovedet 

var så bøjet , at intet af ansigtet var synligt . Kun 
den levende hårmasse , som hun bar samlet i en 
knude i nakken , der havde været i opløsning , da 
hun kom , som en følge af det fald , hun måtte 
have gjort undervejs , havde rullet sig op og hang 
hende ned ad ryggen i to tykke snoninger , der 
endte i en krølle og lyste gyldent på det mørke 
regnstykke . 
Hendes hår ! Hendes silkebløde , svale , duftende 
hår ! 
Han kastede sig ned foran hende og spurgte 
indtrængende : 
« Annina , elsker du mig ? » 
Det kostede hende øjensynlig møje at løfte 
hovedet . Hun var uhyggelig bleg , og pupillerne 
var så stærkt udvidede , at de ellers lyse øjne syntes 
uudgrundelig mørke og dybe , da de så ind i hans . 
« svar mig , Annina , elsker du mig ? »  gentog han , 
idet han tog hendes hænder og pressede dem mod 
sine læber . 
« forfærdeligt ! » 
« hvad skal det sige , Annina ? — hvad mener 
du med det ? » 
« hjælp mig , Konrad ! — jeg kan ikke bære det ! 
— bi på mig ! » 
« hvad vil du , jeg skal bie efter ? — er du ikke 
vis på , du elsker mig ? — svar mig , Annina ! » 
Han var sprunget op og havde , knugende hendes 
hænder imellem sine , også trukket hende med sig . 

hans stærke blik borede sig ind i hendes og tog 
magten fra hende . Læberne skiltes ad , men lukkede 
sig igen , før en lyd var kommen over dem . Det 
bønfaldende udtryk i øjnene gled over i tilsløret 
indadvendthed . 
Hendes stumhed bragte ham ud af sig selv . 
« hvad mener du , jeg skal bie yderligere efter , 
jeg , der ikke har gjort andet i al denne tid end 
fra dag til dag at håbe og bie på , at du skulle 
komme min kærlighed i møde ! — jeg , der for at 
føje dig i dine ubegribelige luner og indfald — 
hvad jeg kun gjorde , fordi min kærlighed så helt 
tog magten fra mig ! — fandt mig i at spille en 
påtrængende snyltegæsts rolle i det hus , hvor du 
er , indtil helvede blev gjort mig så hedt , at jeg 
havde været en endnu værre pjalt end den , de med god 
grund må anse mig for , hvis jeg havde ladet 
mig det byde- en time længer . — jeg , der har 
gået her omkring og lusket og løjet — for tavshed 
er også løgn , tit den værste af alle ! — for 
at få et glimt at se af dig , håbende — i hundsk 
ydmyghed biende — på , at den stund dog engang 
ville oprinde , da du af et udelt , brændende sind 
ville give mig mine kærtegn tilbage , give mig vished 
for , at du var min frem for alle ! » 
Annina var under hans heftige tale vågnet op 
af sin følesløse tilstand . Blodet strømmede hende 
til hjertet med en sådan voldsomhed , at hun syntes , 

hun kun ved at presse hænderne hårdt imod det 
hindrede , at det sprængte hendes bryst . 
Nu tav han . Også de dumpe hjerteslag , hun 
havde kunnet høre gennem hans ord , stillede af . 
En velgørende varme gennemstrømmede hende . Hun 
blev sig selv ved den livsalige , angstfuld - betagende 
følelse , der kom over hende , hver gang hun mødtes 
med ham på ny : at hun havde aldrig elsket ham før 
nu i denne stund , at det , hun hidtil havde taget 
for kærlighed , lå som en afkrænget ham for 
hendes fod . 
« Konrad , ven , ven ! »  stammede hun og klyngede 
sig til hans arm med hovedet ved hans skulder — 
« bær over med mig ! — jeg ved ikke af mig selv 
— har ikke vidst det længe ! — alt — alt blev 
nyt og helt anderledes , da du kom . — — det 
synes mig , at det har ikke været dag forinden . — 
det var fest — og det var angst — — » 
« angst , Annina ? » 
« og fest . » 
« men også angst , siger du . — for hvad ? — 
for hvem ? — — det kan da umuligt være mig , 
du var bange for ? »  fortsatte han , da hun tøvede 
med svaret . 
« mest for mig selv — for noget , der var stærkere 
end jeg — som jeg ikke kunne stå imod — 
og heller ikke ville — — men var dog angst , det 
skulle tage magten fra mig . — og for noget , jeg 

skulle — for alt i verden skulle — men ikke 
evnede . » 
Han så hende skarpt og alvorligt ind i ansigtet 
og sagde med undertrykt heftighed : 
« forklar dig nærmere . » 
« jeg kan ikke forklare det anderledes , end at 
det var , som om jeg var under bygning . — som 
om der var et bjerg , jeg måtte vinde over , før jeg 
kunne blive mig selv — og jeg vidste ikke vej eller 
sti , hvor jeg skulle træde . — som om jeg bar 
noget skinnende i hånd , der forvirrede mit syn og 
dog henrykkede mig overmåde . » 
« stakkels lille Nina ! — men nu er du da vel 
kommen over det ? » 
« le ikke ! Le ikke ! »  udbrød hun heftig og afværgede 
hans kærtegn . —  « du ved ikke , hvor jeg 
har lidt og lider ! » 
« lider ? » 
« ja , lider !-----------------men det bliver helt anderledes , 
ved jeg , når jeg får samlet mig og bliver 
mig selv . — jeg ved det så vist ! — blot du vil 
have tålmodighed med mig og bie derefter — og 
tilgive mig — for jeg har været ond ved dig . » 
På ny blev hun overfalden af en kuldegysning 
og greb om hans arm for at holde sig oppe . Men 
han unddrog sig med en heftig bevægelse hendes 
berøring . 
Hun ravede tilbage til træstammen og sank ned 
på den . Hun rystede så stærkt , at hun måtte 
18* 

holde sig fast tned begge hænder for ikke at glide 
ned , mens hendes øjne bedende fulgte ham , der 
stormede frem og tilbage , uden at agte på hendes 
nærværelse . 
Omsider standsede han lidt derfra , hvor en åbning 
mellem træerne gav gennemsigt ud mod 
stranden . 
Hun ville rejse sig op og gå hen til ham . Men 
benene var som døde under hende . Hun ville tale , 
kalde ham ved navn , men havde knap fået de 
sammenbidte tænder vristet fra hverandre , før de 
huggede sammen over tungen . Det var en smerte , 
så hun kunne have skreget derved , men den vakte 
hendes livsånder . 
Hun rejste sig og prøvede på , om benene kunne 
bære hende . De kunne ; og hun gik hen og stillede 
sig ved siden af ham . 
Han lod , som om han ikke mærkede hendes nærværelse , 
men blev stående , som han stod , trodsigrank , 
med blikket stift rettet ud over Lillebælts 
mørkegrå vande , hvor i kimingen guldbræmmede 
skybanker vidnede om , at dagen havde dog ikke 
været helt solforladt . 
Hun dristede sig ikke til at tale til ham eller 
røre ved ham , men stod stille og ventede på , at 
han skulle lægge mærke til , at hun var der . 
Endelig skete det . Han vendte sig om og så 
et syn , som forfulgte ham år derefter : 
hendes ansigt , dødblegt og smertelig bevæget , 

vendt op imod ham , og hendes smalle hånd , der 
famlende søgte hans . 
Senere hen trængte det bønfaldende , bly-lidenskabelige 
udtryk i hendes blik sig martrende på 
hans erindring , og han huskede ikke andet end det . 
Nu havde han ikkun øje for lidelsens stumme tale 
i det blodtomme ansigt , de rødsvulne øjelåge og 
mundens afmægtige bæven . Og det gjorde det af 
med hans fornuft . 
« ja , du lider og har lidt ! — jeg ser det og 
havde set det for længst , havde jeg ikke været den 
olinde , vanvittige nar , jeg var ! — men — græm 
dig ikke ! — du vil snart komme til huld igen , når 
jeg vel er ude af sagaen , og der kommer en ny , 
du kan drive dit hjerteløse spil med ! Kvinder af 
din Art -har jeres store mission i denne lurvede 
verden , hvor der er nok af møl , der føler trang til 
at svide vingerne . » 
Hun havde , mens han talte , skjult ansigtet i 
hænderne , men hendes ubevægelighed tilkendegav , 
at det var ikke , fordi hun græd . 
« du sagde før , at der var noget , du skulle , men 
ikke kunne . — skal jeg sige dig , hvad det er ? » 
Hun så hastig op . 
« det er det , som du og dine lige ifølge jeres 
væsens natur alle som en er ude af stand til — 
for den magt , i sidder inde med , er i virkeligheden 
kun udslaget af jeres vanmagts vederstyggelighed . — 
1 kan lokke og drage os mænd til jer , pine kraft 

og mandsmod ud af sjælen på os , give os til pris 
for vor egen og andres foragt , kan 1 . Men elske , 
give jer hen i kærlighed , det ligger udenfor — nej , 
langt over jeres magt og evne ! — og derfor kommer 
der altid før eller senere den stund i jeres liv , 
da det bliver tomt omkring jer ! » 
Det spændte udtryk , der for et øjeblik havde 
livet op i hendes ansigt , gled , straks han begyndte at 
tale , over i maskeagtig stivhed . Men efterhånden 
som han fortsatte , kom der bevægelighed i det , og 
han havde næppe hørt op , før hun brast ud i en 
skinger latter , en så skærende modsætning til de 
sagte , bløde latterkluk , der altid havde været ham 
en ørenlyst , at han forfærdet veg bort fra hende , 
uden at kunne få øjnene fra det spøgelseagtig fortrukne 
ansigt , fra hvis opspærrede mund de gyselige 
halstoner vældede ud . 
Hun fulgte langsomt og stadig leende efter ham , 
indtil de havde nået stien , der førte ned ad højen . 
Da han var kommen et stykke ned ad den , så han 
sig tilbage . Hun stod endnu deroppe og lo ud i 
skoven — så ikke engang efter ham . 
Fru Holm gik rastløs frem og tilbage i havestuen . 
I vinduerne stod lys og brændte , og døren 
var , til trods for det kolde vejr , åbnet på vid gab 
ud til haven . 

Johanne havde så tit og indtrængende frarådet 
hende at blande sig i Anninas hjerteanliggende , at 
hun ikke straks havde haft mod til at indvie hende 
i den uro , mødet med Annina havde hensat hende 
i , så meget mere som der på bunden af hendes 
sjæl lurede et lønligt håb om at se den unge pige 
vende hjem selvanden . Men da aftensmåltidet forløb , 
uden at Annina viste sig , brast angsten ud af 
hende , og hun fortalte sin mand og datter alt . 
Forsynede med lygter og fulgt af Pollux havde 
de straks begivet sig ud i skoven for at lede efter 
Annina , idet de var enige om ikke at tage nogen af 
gårdens folk til hjælp , før nødvendigheden bød det . 
Onkel Jean var som sædvanlig holdt udenfor 
det hele . Men da Fru Holm tændte lysene i 
vinduerne , havde det forundret-spørgende udtryk 
i hans ansigt og hendes trang til at give sin 
bekymring luft fremkaldt en forklaring . Med et 
kast med hovedet , der satte det tynde grå hår i 
en ungdommelig bevægelse om det indfaldne ansigt , 
var han straks sprunget op fra sædet og havde erklæret 
sig rede til at stille sig i spidsen for gårdens 
karle og' afsøge alle udkanter af skovene . Men 
hans hurtigt opblussende mandsmod sluktes straks af 
den skrappe afvisning , denne plan mødte hos Fru 
Holm , for hvem hans respekt var ubegrænset . Nu 
sad han , duknakket og gammel , et billede på den 
dybeste forsagthed , henne ved klaveret , som han 

under de forhåndenværende omstændigheder ikke 
turde søge trøst hos . 
Endelig troede Fru Holm at skimte en svag lysning 
nede for enden af haven . Ja , nu var hun vis 
i sin sag — den kom nærmere ! — med et lettelsens 
udbrud ilede hun ned imod den , og onkel Jean 
indtog hendes plads i døren . 
Det varede noget , før hans lysvante øjne fik 
kig på det lysende punkt , som af og til forsvandt 
mellem busketterne , for tydeligere at komme til syne 
på ny , indtil det omsider flød i et med det stærke 
lysskær fra vinduerne og havedørens gab , som 
nu faldt på det optog , der langtsomt kom op 
imod ham . 
Forrest gik proprietæren med den tilsyneladende 
livløse Annina i sine arme , og lige efter Johanne 
med begge lygterne samlede i den ene hånd , mens 
hun med den anden beroligende kærtegnede moderen , 
hvis længe tilbagetrængte sindsbevægelse gav sig 
luft i heftig gråd . 
Under den dybeste stilhed forsvandt optoget 
gennem havestuen og den lille dagligstue ind i 
Anninas Kammer , og onkel Jean og Pollux stod ene 
tilbage . 
Et øjeblik efter kom proprietæren ud fra Anninas 
værelse og begav sig med hurtige skridt ad 
gårdsiden til gennem den lille dagligstue . Noget 
efter kom han tilbage og gav sig med et :  « det 
kunne du da have gjort , fætter ! »  til at slukke 

lysene i vinduerne og lygterne , som endnu stod og 
brændte på bordet , før han lod hvile falde på sig 
i den store lænestol , hvor Pollux straks for over 
ham med overstrømmende kærtegn . 
« sikken en hund , jeg har , og sikken et kødben , 
han skal få sig i morgen , for i aften er der nok 
andet at tænke på ! — det var ham , der fandt 
hende »  — henvendte han sig forklarende til fætteren . 
 « hun lå næsegrus på stien oppe på højen , 
du ved , på den anden side af engen . Hun må 
være bleven svimmel , da hun ville gå ned deroppe 
fra , og er så bleven bedøvet af det slag , hun har 
fået , for blodet løb hende ned ad ansigtet fra et 
hul i panden . En guds lykke er det , at hun ikke 
slog sig ihjel på stedet ; hun kunne så let som 
noget have splintret hovedet mod en af træstubbene . » 
« er hun nu kommen til sig selv ? »  spurgte 
onkel Jean . 
« hun er ikke besvimet længer , men hun svarer 
ikke et fornuftigt ord på , hvad man spørger hende 
om , og jeg er ikke sikker på , at hun kender nogen 
af os eller ved , hvor hun er . Bare det ikke bliver 
en alvorlig historie med hende , stakkels barn ! Hun 
har længe set mig ud til at kunne gå og samle 
sammen til en svær sygdom . — nå , gudskelov , 
at han dog sætter sig i bevægelse engang ! »  udbrød 
han , da en vogn i det samme hørtes at buldre forbi 
ude på vejen .  « det er doktoren , der går bud 

efter . Men før om en halv anden times tid kan han i 
bedste tilfælde ikke være her . » 
Konrad var taget med nattoget til Frankrig for 
at søge tjeneste ved lazaretterne ! 
Det var den besked , proprietæren bragte hjem 
fra præstegården , hvortil han efter sin hustrus og 
Johannes tilskyndelse havde begivet sig straks næste 
morgen for at få klar besked om forholdene . 
Endnu gådefuldere lød hans beretning om et tilfældigt 
møde , han nogle dage senere havde med 
etatsråd Fallesen . Efter at have meddelt ham , at 
Angelika havde hævet sin forlovelse , havde denne 
straks ført talen hen på Konrad og med en betydningsfuld 
blinken med øjnene fortalt , at hans datter 
havde haft et brev fra ham — som han , etatsråden , 
naturligvis ikke havde læst — men det var 
skrevet lige inden afrejsen , og han havde deri taget 
afsked på ubestemt tid . 
Under alt dette lå Annina bevidstløs hen i en 
heftig nervefeber og talte forvirrede ord om skinnende 
hvide terninger , og om en kvinde uden ansigt , 
der gik bort med hendes lykke . 
En af de første dage , Annina lå syg , kom der 
telegram fra prokurator lund , som kaldte hende 
hjem , da frøken Hassing igen havde fået et apoplektisk 

anfald . De senere efterretninger lød dog 
mere beroligende , og længe før Annina kunne tænke 
på at forlade sengen eller overhovedet modtage noget 
bud fra yderverdenen , så prokuratoren sig i stand 
til at meddele , at hans mangeårige veninde for denne 
gang var bleven givet tilbage til livet — rigtignok 
med tabet af hukommelsen — men at det ligefuldt 
var ønskeligt , at Annina kom hjem , når hendes helbred 
tillod det . 
Så snart Annina , der skånsomst muligt var bleven 
underrettet om tantens tilstand , var kommen ud over 
den første afmægtighedens tid efter det lange sygeleje , 
betoges hun af en higende længsel efter at 
komme bort , som mægtigt støttede hendes husfællers 
kærlige bestræbelser for at bringe hende på ret 
køl igen . 
Det var alligevel en sørgelig afglans af hendes 
tidligere jeg , der en klar frostdag kort før jul blev 
hjulpet til sæde i den gamle familiekaret , som skulle 
bringe hende til stationen sammen med prokurator 
lund — thi denne hædersmand var i egen person 
kommen anstigende til lystofte for at afhente hende 
— og Johanne , der for ingen pris havde givet et 
minut bort af det par timer , det endnu kunne forundes 
hende at være sammen med veninden . 
« gud hjælpe hende , lille stakkel , hun ser vov 
ud med sit korte hår og det røde mærke i panden , » 
Sagde proprietæren til sin hustru , da de stod sammen 
i forstuen , efter at vognen var kørt . 

« ja , vist ser hun dårlig ud , det kære barn ! — 
men hun blev da først en og tyve år i forgårs , 
og , »  fortsatte Fru Holm i en hemmelighedsfuld tone 
efter at have tørret de sidste tårer bort ,  « livet 
har måske større goder at byde hende , end hverken 
hun eller nogen af os andre har haft anelse 
om . » 
« hvad mener du med det , kone ? » 
« jeg mener , at fætter lunds fortræffelige og 
mangeårige veninde sikkert må være mange penge 
værd , siden han ikke skyr den ulejlighed selv at 
komme herover for at bringe hende sin niece og 
eneste arving hjem i god behold . » 
« sagde han noget om , at den gamle har grunker ? » 
Spurgte proprietæren interesseret . 
« ikke et ord . Men han var meget forhippet på 
at få ud af mig , om det havde været noget i retning 
af kærlighed , der havde forårsaget denne sygdom 
— hvad jeg vel skulle vogte mig for at give 
ham færten af — og han underholdt mig en stiv 
klokketime i Morges om sin søn Thorkilds vidunderlige 
egenskaber . » 
« Pokker til hoved ! »  udbrød proprietæren beundrende 
og strøg sin hustru hen over kinden . 
Annina sad med lukkede øjne tilbagelænet i vognen , 
mens denne , efter Johannes hemmelige befaling 
til kusken , hurtigt jog gennem skoven . Men da 

den rumlede hen over den frosne stenbro på gårdspladsen 
på volmerslund , som deres vej nødvendigvis 
førte dem igennem , for hun op med et sæt og så 
sig forskræmt om . 
Hovedbygningen stod øde og forladt , med nedrullede 
Gardiner for alle vinduerne . Etatsråden og 
hans datter var rejst til syden , hvor de agtede at 
blive vinteren over . 

Viii 
først ved nattetid nåde Annina sit gamle 
hjem . Da hun op ad formiddagen vågnede af en 
vederkvægende søvn og så sig om i sit Kammer , 
forekom hun sig selv som en af underverdenens beboere , 
der for en kort tid har badet sig i dagens 
Sollys , men nu er vendt tilbage til sit rette hjemsted . 
Hun havde ingen ubehagelig følelse derved — 
tværtimod . Selv det , at alt forekom hende snævrere 
og mindre , og ligesom lagde sig tættere ind om hende , 
havde noget betryggende , gjorde , at hun følte sig så 
vel forvaret . 
Pigen havde været derinde og fyret i kakkelovnen . 
Der var behagelig lunt . Ikke en lyd hørtes 
udefra . Hun rullede gardinet op . Sneen faldt i 
tætte flokke ned fra den grå himmel — gårdspladsen , 
tagene , alt var hvidt . 
Gid den ville falde , falde , lægge sig helt op 
over taget , lukke lyset og yderverdenen ude for 
bestandig 1 

frøken Hassing var oppe og bragt til sæde i 
den store lænestol i dagligstuen , da hun trådte 
derind . Sygeplejersken gav Annina ved tegn til 
kende , at hun sov , og forlod stuen . 
Annina stillede sig hen foran tanten og betragtede 
hende opmærksomt . Det påfaldt hende , hvor 
smuk en gammel dame hun dog var . Den ro , 
sygdommen og nu søvnen lagde over de fine træk , 
gav dem en egen fornem og rørende skønhed . 
Mens hun stod bøjet over hende , slog tanten 
øjnene op . Annina veg forskrækket tilbage og fandt 
i sin betuttelse ikke et ord at sige . 
Det var , som om der strøg et livsens åndepust 
hen over den syge , idet hun blev den unge pige 
var . Hun rettede sig op i sædet , og de blågrå 
øjne skinnede , som om der tændtes en kerte i 
hver af dem , mens en henrykkelsens bæven krusede 
de blåhvide læber . 
« barn ! »  hviskedee hun hæst og rakte den hånd , 
hun havde førlighed i , ud imod hende . 
Betagen kastede Annina sig ned foran hende . 
« har han slået dig ? »  spurgte tanten og førte 
sin rystende hånd op mod mærket i den unge 
piges pande . Udtrykket i hendes ansigt var med 
et blevet strengt og hårdt . 
« nej — nej ! — han var god imod mig — 
god ! »  brast Annina heftig ud og skjulte hulkende 
ansigtet i hendes skød . 

lyden af den syges bæse hvisken kaldte hende 
til besindelse . Hun så op . 
Tanten sad og rokkede med hovedet og stirrede 
hjælpeløs frem for sig , mens hun atter og atter gentog , 
mekanisk og tonløst : 
« stakkels lille ! — stakkels lille ! » 
Annina sneg sig hen til vinduet og stod og stirrede 
ud på den dalende sne , indtil der faldt ro 
over hende . 
Da hun igen kom hen til tanten , sad denne med 
lukkede øjne og mimrende læber . Men der kom 
ikke en lyd over dem . Idet hun lagde sjalet til 
rette om hende , slog hun øjnene op med et lyst 
og lykkeligt udtryk og hviskedee : 
« Anna ! — barn ! »  men sank så udmattet hen 
i en søvn , der varede det meste af dagen . 
Det ensformige liv , der nu oprandt for Annina , 
var hende tjenligt både for sjæl og for legeme . 
Hendes nerver faldt til ro , og med de legemlige 
kræfter steg hendes livsmod . De ensomme spasereture , 
hun daglig foretog , var hendes eneste adspredelse , 
og den eneste , hun brød sig om . Også 
det , at tanten næsten ikke kunne afse hende , var 
en oplivelse . Det gav hende hjemret i dette hus , 
hvor hun hidindtil havde følt sig som en overkomplet . 
Og grunden , den , at tanten i sin åndssvækkelse 

antog hende for den længe savnede søster , påtvang 
hende den opgave at vogte på sig selv for at vedligeholde 
denne begrebsforvirring , der kastede solstrejf 
over den syges sidste dage . 
Da Fru lund en dag hen på foråret sagde 
Annina farvel efter et af de besøg , hun med passende 
mellemrum aflagde for at høre til frøken 
Hassings befindende , udbrød hun med et udtryk af 
oprigtig deltagelse : 
« jeg forstår ikke , at sådan en smuk ung pige 
som de , kan udholde at sidde her og kukkelure dag 
ud og dag ind 1 » 
Annina forsikrede , at hun ikke følte sig det 
mindste ulykkelig derved . 
Men så snart Fru lund var vel ude af døren , 
stillede hun sig hen foran spejlet i sit Kammer og 
foretog en grundig undersøgelse af sit eget billede . 
Det faldt ud til hendes tilfredshed . Kun var 
det på højeste tid , at håret blev sat ordentlig op . 
Som det dog havde taget på at vokse lige nu på 
det sidste — det stod jo som en løvemanke omkring 
hende , med pur og krus til alle sider ! 
Hun gav sig straks i lag dermed og tilbragte en 
rum tid med at prøve sig frem , indtil hun omsider 
fik det ordnet i et par lavtsiddende bukler , i lighed 
med den tidligere hårknude i nakken , som 
Konrad havde sagt klædte hende så godt . 
«  Konrad ! » 
Hun havde , uden at vide af det , kaldt ham højt 

ved navn , det , der i måneder ikke var kommet hende 
for øren eller over læber . 
Det var , som med et høje flammer slog op i 
hendes sjæl . Ude af sig selv løb hun med udbredte 
arme frem og tilbage på gulvet og gentog det atter 
og atter . Og så rig en Melodi fandt hun til det , at 
den , der havde stået udenfor og lyttet , måtte troet , 
at en dybt bevæget menneskesjæl var stedet til 
skrifte derinde . 
Fra den stund af følte Annina sig igen som 
menneske , kun stærkere og større . Det var , som om 
et evangelium havde lydt for hende om , at der 
etsteds ude i verden virkedes til fest for hendes 
kærligheds genfødte lykke . 
Familien lund havde siden hendes hjemkomst 
overøst hende med venlighed , mest i form af indbydelser , 
som hun hidindtil hårdnakket havde afslået . 
Nu påkom der hende en trang til at komme 
ud iblandt folk , og da det var det eneste hjem i 
byen , der stod hende åbent , havde hun ikke råd 
til at vrage det længer . 
De aftener , hun tilbragte der — altid .som eneste 
gæst — var hun så sprudlende lystig og kådmundet , 
at det i forening med den overstrømmende 
beundring , hvormed den samlede familie hilste hvert 
ord , der udgik fra hendes læber , havde den tilbagevirkning , 
når hun var kommen til ro hjemme , at 
hun overvældedes af en sådan nedstemthed og lede 
ved alt i og om hende , at hun i sit stille sind besluttede , 

det skulle vare længe , inden hun kom der 
igen . Men når en ny indbydelse indløb , fulgte hun 
den ikke desto mindre ; thi trangen til at bryde 
dagenes ensformighed , med hvad som helst der bød 
sig til , blev bestandig stærkere . 
Thorkild lund , der havde frasagt sig sin jura 
og nu arbejdede på faderens kontor , spillede ved 
disse sammenkomster en rolle , der indskrænkede sig 
til at gøre Annina til genstand for en melankolsk og 
tavs beskuen . 
Så meget mere overraskede det hende derfor , 
da Fru lund en dag hen på sommeren under et 
af sine besøg optrådte som tolk for sønnens fornyede 
bejlen . 
Annina afviste hende så heftigt og bestemt , at 
det førte til et ulægeligt brud mellem hende og 
familien lund . 
Hvorefter ensomhedens vande atter fuldstændig 
lukkede sig over hende . 
Dahl havde om foråret overtaget forpagtningen 
af en gård på Fyn , og straks efter høst skulle 
hans og Johannes bryllup stå . Annina blev indbudt 
til det , men undslog sig . Hun kunne ikke udholde 
tanken om så snart at gense de kendte 
steder . 
Johannes breve bragte altid en kort bemærkning 
19* 

om Konrad . Så længe Annina var på lystofte , 
var hans navn ikke blevet nævnt imellem dem . Hun 
vidste ikke engang , hvor langt han var rejst bort , 
førend det i det første , ligesom i de nærmest følgende 
breve hed :  « om k . B , som vedvarende er i 
Frankrig , er der i lang tid intet hørt . » 
Endelig lød beretningen :  « fra k . B . er der 
kommet brev til faderen . Han har været i Paris 
under hele belejringen og har anstrengende , men 
interessant virksomhed på et af hospitalerne . » 
Så hed det atter og atter igen :  « fra k . B . er 
der i lang tid intet hørt . » 
Da indtraf der kort efter Johannes bryllup et , 
hvori der stod følgende : 
« jeg havde brev fra moder i går . Hun skriver , 
at Konrad bang for nylig i Paris er blevet viet til 
Angelika Fallesen . Hun og faderen traf ham nok 
dernede meget forkommen efter en nylig overstået 
sygdom . Det skal være deres agt at bosætte sig 
der foreløbig . » 
Når Annina i senere år tænkte tilbage på den 
vinter , der fulgte efter modtagelsen af dette budskab , 
forekom det hende , som om hun havde tilbragt den 
i skyggernes rige . 
Hun gik aldrig ud og så ingen , med undtagelse 
af urmageren , der al den tid , hun kunne huske tilbage , 
havde indfundet sig hver fredag for at trække 

dagligstue-uret op , og den gamle huslæge , som kom 
hver anden dag og rystede på hovedet ad den syge , 
efter at have henkastet til Annina et :  « tilstanden 
uforandret ? »  og fået det besvaret med et nik . 
Tre lyde afbrød stilheden i dagligstuen dagen 
lang : det tempelformedes klingre timeslag , den syges 
snorken og nu og da skraldende latterudbrud ude 
i køkkenet , når pigen havde besøg af veninden , 
der tjente nedenunder . 
Den sidste fik Annina til at fare forskræmt op 
og skynde sig hen at lukke alle mellemværende døre , 
fordi den bragte bud fra livet udenom , det hun 
var lykkelig , lykkelig , over at kunne gemme sig bort 
fra . Den anden var hende altid kærkommen , thi 
hun vidste sig da i fred for de sælsomt lysende 
øjne , det eneste , der tilsyneladende endnu var levende 
af den sammensunkne skikkelse henne i lænestolen , 
og som fulgte hende , hvor hun gik og stod . 
Frøken Hassings sløvhed var tiltaget . I sommer 
havde hun dog af og til sagt noget af sig selv , og 
et par gange var det endog lykkedes Annina at få 
hende til at le . Talte hun nu , var det kun de to 
ord :  « stakkels lille ! »  som havde .grebet Annina så 
stærkt den første dag efter hendes hjemkomst . Til 
tider gentog hun dem uafladelig , mens hun sad 
og stirrede stift frem for sig . Da kunne det pludselig 
forekomme Annina , som om hun hørte jorden 
falde ned over sin lukkede kiste , og rædselslagen 
styrtede hun ud af stuen og kom først til sig selv , 

når hun havde stået en rum tid ved et åbent 
vindue og indsandet den kolde , rene luft . 
Sorg over det skete følte hun ikke . Det var 
mere , som om der lå et dumpt , knugende tryk 
over hende . 
Der gik måneder , før hendes stivnede sind begyndte 
at røre sig og fornemme smerte . 
For to år siden var et tøbrud også gået hen 
over hendes sjæl . Men da lå de tusinder af Kim 
og knoppende Spirer rede til vækst under isens 
dække , og lysets magter voldte , at det brast . 
Nu var det den længe tilbagetrængte og magtstjålne 
lidenskab , der , vakt til bevidsthed om lykkens 
uigenkaldelige forlis , brast frem fra sjælens 
dyb og som en svulmende , rivende flod fik det 
knugende til at briste , men også alt det blomstrende 
til at do . 
Dette forår ! 
Disse dage , der længedes og længedes af en sol , 
der ikke var til for andet end for at svie hende ind 
i sjælen ! 
Og disse nætter , hvor tankerne kredsede uafladelig 
om dette ene , gabende tomme , ufattelig forfærdelige : 
livet uden ham ! 
Disse bratte overgange fra den dybeste sønderknuselse 
eller harm- og hadglødende oprørskhed til 
uudsigelig , grundløs henrykkelse — lidenskabens 
underfulde nådegave til den sjæl , der kan rumme den ! 

og så igen dage og uger i tung , dødlignende 
ro . 
I en sådan sjælstilstand var hun en dag først 
i maj gået ud i det lille anlæg tæt ved den udkant 
af byen , hvor de boede , det , der var hendes 
Paradis som barn . 
Overvældet af den stærke forårsluft satte hun 
sig på kanten af den øverste sti og lod , træt og 
tanketom , vårens tindrende og kvidrende travlhed 
glide sig forbi , da pludselig et syn fremstillede sig 
så levende for hendes indre øje , at hendes livsånder 
vaktes derved . 
Hun så en ung kvinde ligge lig i sin kiste 
med et dødt barn i sine arme , og en mand stå 
hensunken i beskuelse af dem med et udtryk af den 
mest håbløse fortvivlelse . 
Ingen af dem havde hun set før . De var skabt 
af hendes fantasi , ligesom de skikkelser , hun havde 
levet med i sin barndoms drømme . 
Dette billede blev ved at forfølge hende , og 
andre formede sig ud deraf ; altid de samme skikkelser , 
kun i ny optrin , og de forskelligste sindsstemninger 
undergivne . 
Det blev til sidst så levende og myldrende uroligt , 
plagede hende som spøgelser , der må have en 
pæl i livet for at rammes ned . 
Endelig prøvede hun på at nedskrive noget deraf . 
Det lykkedes over forventning , faldt hende let og 
skaffede hende fred . Inden hun ret vidste af det , 

havde arbejdet taget hende fangen . Nat efter nat 
sad hun oppe og skrev , og midt i september havde 
det formet sig til et anseligt manuskript , som hun , 
uden at turde indlade sig på en nærmere betænkning , 
som hun vidste ville nedslå hendes mod , 
sendte over til en bekendt forlægger i København . 
Efter forløbet af adskillige uger , tilbragt i den 
største spænding og forventning , fik hun det sendt 
tilbage uden nogen begrundelse . 
Det var en kold dag sidst i oktober , da det 
kom . Efter husets skik havde der endnu ikke 
været varme i noget af værelserne undtagen i 
dagligstuen , hvor den syges tilstand krævede det . 
Uden så meget som at kaste et blik i manuskriptet , 
puttede Annina det i kakkelovnen inde i 
sit kolde Kammer og antændte det . Men den tætte 
papirmasse ville ikke fænge . Hun tog nogle ark 
af en ny fortælling , som hun allerede havde påbegyndt , 
og kastede dem til . De blussede lystigt op ; 
men det store manuskript holdt vedvarende stand . 
Da betoges hun af vrede imod det . Ikke så 
meget som lidt varme kunne det give hende til 
vederlag for al den møje , det havde kostet hende ! 
Hun greb ildrageren og huggede løs på det . 
Det hjalp . Den gamle skrivemappe , hun havde haft 
siden sin konfirmation , og som hun havde betjent sig 
af , mens hun arbejdede , flængede hun itu , og kastede 
også den derind . Det blev et lystigt bål . 
Hun sad på hug foran den åbne kakkelovnsdør 

med hænderne foldede omkring knæerne og stirrede 
med skinnende øjne ind i ilden . Efterhånden som 
den sagtnede , blev hendes træk stive og strenge . 
Nu var der kun en sort , bladet askehob tilbage . 
Hun rejste sig med kolde , værkende lemmer og 
lagde hånden på kakkelovnen . Den var ganske lun . 
Da , som om den havde været et levende væsen , 
slyngede hun armene om den og trykkede sig ind 
til den , mens tårerne styrtede hende ud af øjnene . 
Det varede længe , inden gråden stillede af . Men 
da var hun også rolig og let om hjertet for lange 
tider . 
Vintermånederne gik deres stille , langsommelige 
gang . 
I marts døde frøken Hassing . 
Ifølge hendes testamente , som prokurator lund 
havde i forvaring , var Annina hjelm , hendes  « elskede 
søster Annas eneste barn »  , arving til hele hendes 
betydelige formue . 
Den tre og tyveårige arving tog kort efter begravelsen , 
som foregik ude på landet , sin gyldne 
fjederham på og fløj ud i verden , foreløbig til 
København . 







i 
i den såkaldte lille dagligstue på lystofte sad 
Fru Johanne Dahl og skrev til sin mand , som gennemgik 
en kur i Wiesbaden : 
« lystofte den 12te maj 1890 . 
Min kæreste og aller bedste ven ! 
Jeg var frygtelig ked af det og skamfuld tillige , 
fordi brevdagen i går gik hen , uden at jeg fik 
skrevet til dig . Og jeg kan lige så godt straks erklære 
mig fallit , hvad undskyldninger angår , thi 
at Annina skulle komme i forgårs aftes , vidste jeg 
jo , og burde derfor , da jeg også kunne vide forud , 
at vi ikke ville kunne komme fra hinanden for snak 
den første dag , vi var sammen efter tre Års 
adskillelse , have haft brevet færdigt forinden , så 
jeg blot havde behøvet at tilføje en hilsen , inden 
det afgik i går . Men jeg stoler på , at du efter 
snart nitten — tænk dig nitten ! — Års samliv 
ved så ganske klippefast og bestemt , selv uden den 
forsvarlige streg , jeg har anbragt under aller’et her 
øverst i brevet , at du er og forbliver altid for mig 

den aller , aller bedste i denne verden — børnene 
ikke engang undtagne . Til gengæld er jeg nu i 
dag bogstavelig talt stået op med hønsene for at 
hellige dig nogle timer , inden Annina viser sig , thi 
hun har bevaret den gamle kærlighed til sine ensomme 
morgenvandringer og møder først til frokosten . 
Dagen i går gik naturligvis først og fremmest 
med at vise hende om i hver krog af huset , som 
hun jo ikke har set , siden det blev vort hjem . 
Hun roste alt , men da vi kom tilbage til havestuen , 
hvor moder sad , sagde hun dog til mig , idet hun 
bevæget gik hen og kyssede hende : — men så 
mageløst som her var for tyve år siden , må du 
nu ikke forlange , at jeg skal finde det ! Du kan da 
forstå , at det tog moder med storm , til den grad 
endogså , at hun i går aftes , da vi , efter at Annina 
var gået til ro , talte om hende , og jeg tillod 
mig den bemærkning , at det dog er mærkeligt , at 
Annina , der er så ægte kvindelig i hele sin natur 
og i sit væsen , som forfatterinde gør sig til talsmand 
for så frie meninger , helt fornærmet udbrød : 
— hvor kan du dog sige sådan noget , jeg ser ikke 
det mindste anstødeligt i , hvad hun har skrevet ! 
Nej , min kære ven , med Anninas forfattervirksomhed 
kan jeg rigtignok ikke forlige mig , hvor kær 
hun også selv er mig ! 
Men at moder , der jo aldrig gør noget halvt , nu 
så ganske har opladt sit hjerte for Annina , hvem 
hun til tider ikke har vist fuld retfærdighed , glæder 

mig inderligt , især hvis Annina — hvad jeg da sikkert 
tror , hun beslutter sig til — lejer skovridergården og 
slår sig til ro i vor nærmeste nærhed . Thi det 
er dog en forfærdelig unaturlig omflakkende tilværelse , 
hun har ført i disse mange år , uden at have det 
sted , hun kunne kalde sit hjem , hun , der dog har 
fuldt op af midler og sikkert også personlig evne 
til at skabe sig et . Det kan blive yndigt for moder 
at få sådan en  « anden datter »  , som hun allerede 
kalder Annina , så nær herved , thi hvor meget 
moder end hænger ved os og vore børn , så tror 
jeg dog , at hun til tider føler sig ligesom lidt sat 
til side og fattig ved at være  « gammel aftægtskone »  , 
som hun for spøg kalder sig . Jeg aner i det mindste 
altid bag ordene en torn , som nager hende , 
skønt jeg ved , at hun i virkeligheden ikke ønsker 
det anderledes , end det er . 
Kærlig og hensynsfuld , som Annina er , har hun 
allerede begyndt at tage hende med på råd om , 
hvordan hun skal indrette huset , hvor mange folk , 
hun skal antage , og al den slags , hvor moder just 
er den rette til at give sit besyv med . Vi var 
alle tre henne at se huset an i går eftermiddags . 
Jeg tror dog , at moders megen talen om tapeter 
og kakkelovne til sidst trættede Annina , thi hun blev 
med et synlig forstemt . Jeg kender så godt disse 
bratte omslag i hendes sindsstemning , sådan har 
hun altid været . Man kan dog ikke kalde hende 
lunefuld , thi jeg kender næsten ingen , der til den 

grad altid i det væsentlige er ens — det skulle da 
være dig , skønt på en hel anden måde ! — men 
hendes væsen er , om jeg så må udtrykke mig , 
så mangekantet , eller rettere mangefarvet . 
I det ydre er der egentlig ingen forandring sket 
med hende i disse tre år , med undtagelse af , at 
hendes hår er blevet noget mattere i farven , uden 
dog at være gråt . Hun ser utrolig ung ud for sine 
fyrretyve år , hvad vel meget kommer af , at hun 
har bevaret sin slanke figur , det eneste , jeg kan 
sige , at jeg misunder hende , thi til trods for din 
kærlige forsikring om , at du aldrig vil kunne få 
for meget af mig , skal jeg dog ikke fragå , at mit 
stadig tiltagende omfang er mig en kilde , om ikke 
just til sorg , så dog til stille bekymring . 
For resten ser Annina noget dårlig ud , men 
det kommer vel af den anstrengende rejse , hun lige 
har gjort . I stedet for at tage den i små partier , 
som hun først ville , tog hun sporenstregs hertil fra 
rom , da der pludselig , som hun siger , kom en 
ustyrlig længsel over hende efter det danske forår . 
Kedeligt , at det da skulle være så koldt , som det 
er i disse dage , og at alt er så langt tilbage . 
Skoven vil ikke ret grønnes i dette tørre vejr . Hun 
har derfor besluttet at tage allerede i overmorgen 
til København , dog kun for nogle dage , for at ordne 
noget med udgivelsen af en ny bog , så kommer 
hun igen her tilbage og bliver , håber jeg , i ro hos 
os , til hun har fået sit hjem i stand . Senere hen , 

når du er vel kommen hjem , og du da ikke har 
noget imod at afse mig for en ugestid , har hun indbudt 
moder og mig med til København for at hjælpe 
hende med indkøb af møbler , osv . Moder , der 
havde forsværget nogen sinde at sætte sin fod der 
igen , er helt begejstret ved udsigten til denne rejse , 
og jeg lover mig også megen fornøjelse af den . 
Annina er naturligvis tilbørlig imponeret af de 
ny udhuse , som hun næstendels endnu kun kender 
det udvendige af . Koladen og hestestalden så hun 
flygtigt i går , men nu i formiddag skal vi en 
runde alle vegne . 
Men nu blot farvel for i dag , min egen ven , 
hvis jeg ellers skal få tid til at aflægge et flygtigt 
men nødvendigt husmoderligt besøg i køkkenregionerne 
inden frokost . Jeg lader det lidt drive 
af i disse par dage , inden Annina igen flyver bort . 
Når hun kommer tilbage , kan jeg begynde at tælle 
dagene til din hjemkomst . Det skal blive velsignet 
godt at få dig hjem igen . Blot kuren nu ikke tager 
for meget på dine kræfter ! Men alle siger , at 
virkningen spores først rigtig bagefter . 
Forvalterens rapport lød i går aftes på : alt 
vel . Men jeg lukker dog ikke brevet , før jeg har 
talt med ham i dag . 
Farvel , du mit livsens brød ! Fra børnene , 
moder og Annina mange hilsener . De fleste og de 
bedste dog fra din egen 
Hanne . » 

i modsætning til den foregående dags gråvejr var 
denne — andendagen efter Anninas komme — en af de 
ægte danske forårsdage , hvor skarp vind og hed 
sol kæmper om overtaget , og brudte skystriber 
danner skiftende skrifttegn på himmeltavlens ensblå 
felt , indtil natten , stærk og sikker , besejrer dem 
begge og sletter det skrevne ud . 
Oppe i rødehusskoven havde veninderne fundet 
en herlig hvileplads , hvor granbæltet gav læ for 
vinden , og det bløde moslag endnu gemte på formiddagssolens 
varme . 
Som det kan gå imellem gode venner , der har 
det samme i tanker og brænder efter at få det 
fremført , men hver for sig ønsker , at den anden skal 
bryde isen , ville der ikke ret komme nogen samtale 
i gang imellem dem . 
Endelig brast det ud af Annina : 
« syntes du , Konrad var meget forandret — jeg 
mener i det ydre — da han var her for to år 
siden ? » 
« straks forekom det mig , at han havde forandret 
sig en del . — husk , hvor mange år det var , siden 
jeg havde set ham sidst , og folk , der lever i udlandet , 
ved du , får let noget fremmed — — » 
« Havde han skæg ? »  afbrød Annina hende kort . 
« skæg ? — lad mig se — — nej , han var 
glatraget . Det var måske det , der nærmere beset 
gjorde ham så temmelig uforandret , skønt hans hår 
var blevet gråt . » 

« ja , det skrev du . — hans dejlige mørke hår ! 
— det skulle du ikke have gjort , lille Hanne , det 
var dumt af dig ! » 
« dumt ! — hvad var dumt ? » 
« du skulle heller ikke have skrevet noget om , 
at han bad om at se mit Kammer , og at han blev 
i over en time derinde . — det var dumt , forfærdelig 
dumt af dig , kære ven — fra dit eget synspunkt 
betragtet , mener jeg . — mig blev det kun til idet 
fordel og behagelighed . — lad mig kysse din kære 
lille brede , men bløde og buttede husmoderlige hånd 
til tak for , at den gjorde det . » 
« du kunne uden skade forklare dig lidt tydeligere , » 
Sagde Johanne en kende stødt og trak 
hånden til sig , som Annina havde krænget handsken 
ned over og givet et forsvarligt Kys . 
« jeg skal senere hen give dig forklaring på 
det alt sammen . Men først må du give mig en nøjagtig 
skildring af hans besøg , for hvad man får 
gennem et brev , er dog i virkeligheden så lidt . — 
så du ham kun den ene gang ? » 
« ja , han rejste lige efter begravelsen og havde 
vist forinden nok at tage vare med ordningen af 
faderens efterladenskab . For det viste sig , at den 
gamle knauser efterlod sig en ganske køn formue . » 
« det skrev du . — det anede os rigtignok ikke 
— Konrad og mig — at vi skulle blive sådan 
nogle velhavere med tiden . — jeg husker en morgenstund 
— det var netop herude i skoven — at vi 
2 0* 

spøgte over , at vi ikke engang havde råd til at 
give hinanden en fæstensring , selv om vi havde villet . 
— jeg synes endnu , jeg hører ekkoet af vores 
latter . »  — Annina slængte hatten fra sig og kastede 
sig tilbage med hænderne foldede under nakken , en 
af yndlingsstillingerne fra hendes unge dage . — 
-nej , det er nok kun vinden , der sukker i fyrretræerne ! » 
Tilføjede hun lidt efter . 
Johanne så ned på det blege , smertelig bevægede 
ansigt og sagde på sin stille måde : 
du har holdt forfærdelig meget af ham , Annina . » 
Ja . 
Der faldt længe ikke noget ord imellem dem . 
Pludselig rejste Annina sig op i sædet med et 
lyttende udtryk , som gled over i et smil , der lyste 
op i hendes let bevægelige ansigtstræk . 
« hvad er der ? »  spurgte Johanne . 
« nattergalen ! » 
« ikke andet ! » 
« ikke andet — dit forvænte menneske ! Når 
du vidste , hvor jeg har længtes efter den lyd ! 1 
går tog kulden rent pippet fra den , det lille dyr . 
— jeg lå til sent i aftes og lyttede efter den , 
men måtte nøjes med frøerne . » 
« det var Konrad rangs besøg , du skulle høre 
noget nærmere om , »  tog Johanne til orde .  « altså , 
vi var , som du nok husker , flyttet herover straks 
efter faders død , da moder følte sig så forfærdelig 
ene i det store , tomme hus . Jørgen kunne først 

efter høst få det ordnet med afståelsen af sin forpagtning 
og måtte den sommer dele sig imellem 
begge gårdene , hvad der jo var meget besværligt 
for ham . Han var her just i de dage , præsten 
døde , og gik straks over for at hilse på Konrad , da 
han hørte , han var kommen hertil fra Paris , men 
traf ham ikke . Så måtte han igen tage til sandbjerggård 
for nogle dage , men ville være her tilbage 
aftenen før begravelsen . 
« som jeg den eftermiddag sidder alene inde i 
havestuen ved mit håndarbejde — moder var 
sengeliggende , og børnene ude at lege — ser jeg en 
høj , fremmed mand komme langsomt op ad havetrappen 
og ind i stuen til mig — — — — for 
guds skyld , Annina — — du bliver da ikke dårlig 
— — du er så bleg ? » 
« det var ham ! »  sagde Annina tonløst med en 
afvisende håndbevægelse . 
» Ja , det var Konrad bang . — jeg kendte ham 
ikke straks . Men da jeg fik set nøjere på ham , 
syntes jeg egentlig , han var sig selv så lig , at man 
ville have tænkt , at netop sådan måtte han komme 
til at se ud som moden mand . » 
I nogle . Øjeblikke hørtes kun skovens Sus og 
fuglenes stødvise , lystige opsang . Johanne skottede 
til Annina i forventning om , at hun ville fremkomme 
med et eller andet spørgsmål . Men hun blev siddende 
tavs med hænderne foldede omkring knæerne 

og stirrede stift frem for sig med . et strengt udtryk , 
som med et slag havde gjort hende ti år ældre . 
« 1 begyndelsen faldt det lidt svært at få en 
samtale i gang , »  vedblev Johanne .  » Jeg fortalte 
ham om faders sygdom og død og om vore forhold , 
men mærkede snart , at han kun lånte mig 
halvt øre . Jeg var stærkt i beråd med mig selv 
om , hvorvidt jeg skulle nævne dit navn eller ikke 
— jeg har jo aldrig helt været på det rene med , 
hvordan det egentlig stod til imellem jer , og hvorfor 
i skiltes så pludselig . — men da jeg mærkede , at 
han slet ikke hørte efter , hvad jeg sagde , brød jeg 
til sidst overtvært og gav mig til at fortælle om dig , 
om hvor du var for tiden , og om din måde at leve 
på . At du skrev bøger , vidste han . Han lod i 
det hele taget til at være meget godt underrettet om 
alt , hvad der angik dig i de senere år — hvor 
han så havde det fra . — rimeligvis fra danske , han 
havde truffet i Paris . 
« derimod kom han med nogle spørgsmål , der 
snart gjorde mig klog på , at han slet ikke vidste 
noget om , hvad der var sket med dig lige efter hans 
bortrejse — dengang — i 1870 . Underligt , at 
præsten slet ikke berørte det i brevene til ham , eller 
at Angelika aldrig har omtalt det . — din sygdom 
var jo en begivenhed her på egnen , et sådant 
mirakel var det , at du overhovedet kom dig — og 
etatsråden sendte da også gentagne gange bud 
ned for at høre ti ! dig . 

« men da jeg kom til at omtale din sygdom , fortalte 
ham , hvordan far og jeg havde fundet dig 
bevidstløs og blødende af det gabende sår i panden , 
som du endnu bærer mærke af , på stien op til 
granhøjen , blev han som ude af sig selv . — — — 
Annina , lad os hellere ikke tale mere om det — du 
kender jo resten ! » 
« nej ! — nej ! Fortæl ! » 
« jeg har aldrig , hverken før eller senere , set et 
menneske sådan . Han slog i bordet , så jeg undredes 
over , det holdt , og råbte : — hvorfor , i himlens 
navn , sendte de ikke bud efter mig ? — og 
da jeg sagde , at fader straks næste morgen var gået 
over til præstegården for at tale med ham , blev 
han — ja , du kan ikke forestille dig , hvordan ! — 
jeg var , så jeg rystede . Han for op af sædet og 
løb frem og tilbage på gulvet med knyttede hænder 
og sagde , at der var handlet uforsvarligt imod 
ham og imod dig , at der var drevet et djævelsk 
rænkespil for at skille jer ad , og alt sådan noget , 
som der ikke var spor af sund Sans i . For , herre 
gud ! det var jo dog ham selv , der rejste bort 
over Hals og hoved , og man vidste jo ikke , hvor 
et brev kunne finde ham . » 
« endelig faldt der dog noget mere ro over ham , » 
Fortsatte Johanne efter en pause .  « han stillede sig 
hen i havedøren og blev stående der så længe , at 
jeg til sidst troede , han rent havde glemt min tilværelse . 
Men pludselig kom han hen til mig og 

sagde ganske roligt : — kunne jeg ikke få lov at 
se det værelse , hvor hun lå syg ? — jo , svarede jeg , . 
De må så gerne gå derind . De ved jo selv , hvor 
hendes Kammer var . Der er så godt som ingen 
forandring sket med det , siden hun rejste . 
« han blev-så længe derinde , så jeg til sidst blev 
hel uhyggelig derved og gik ud i haven og 
så op til vinduet . Han havde lukket det op 
og stod med hænderne foldede omkring vinduesposten 
og hovedet støttet til den og så ud i haven . Et 
øjeblik efter kom han ned til mig og sagde farvel . 
Jeg bad ham naturligvis om at blive til the , men 
han ville ikke . Jeg kunne mærke , skønt han var 
ganske rolig og venlig , at han helst var fri for , at 
jeg fulgte ham gennem haven , og blev derfor stående 
på havetrappen og så , hvordan han afvekslende viste 
sig og forsvandt imellem busketterne , indtil han til 
sidst helt blev borte , sådan som jeg så tit har 
stået i gamle dage og set efter ham og glædet mig 
over hans høje , smukke skikkelse . Men denne gang 
var det med en underlig vemodig følelse af , at det 
rimeligvis var sidste gang , jeg så ham . For selv 
om han også af og til kommer til Danmark , er der 
dog næppe sandsynlighed for , at han skulle komme 
hertil , nu da faderen er død . Han var vist også 
kun to gange i præstegården , mens han levede , 
men satte aldrig sin fod her på lystofte . Synes 
du ikke , det var underligt imod far og mor ? » 
« du så ham altså ikke mere ? »  sagde Annina 

uden at agte på spørgsmålet . Hun havde skiftet 
stilling og sad med ansigtet bortvendt fra Johanne . 
« nej . Jørgen traf ham jo så dagen efter til 
begravelsen , men fik kun vekslet et par ord med 
ham . Der var en mængde mennesker til stede , og 
Konrad tog bort lige efter . Det vakte almindeligt 
anstød , at han havde sådan et hastværk med at 
komme af sted . — men folks mening har jo aldrig 
haft noget at betyde for ham . » 
« jeg synes dog nok , han kunne være blevet her 
den aften , »  tilføjede hun med en let knejsen .  « Jørgen 
blev frygtelig ked af det , da han noget efter kom 
hjem og hørte , at han havde været her og var gået 
igen . Og længe efter at han havde sagt farvel til 
mig , kom børnene løbende og spurgte om , hvad det 
var for en fremmed mand , der sad nede på lindehøjen , 
og som var sprunget ned fra stensætningen 
og gået bort over Marken , da de nærmede sig . » 
Atter indtrådte der en lang pause . 
« fryser du ikke , Annina ? — hvad om vi rejste 
os og gik hjem ? » 
Intet svar . 
« ja , med alt det , at jeg ikke kan synes andet , end 
at Konrad bang har handlet uforsvarligt imod dig , så 
vil jeg dog altid blive ved at holde af ham , selv om 
jeg aldrig mere skal se ham for mine øjne , »  tilføjede 
Johanne , idet hun rejste sig med lidt besvær 
og gav sig til at pille det visne løv af , der havde 
sat sig fast på hendes nederdel . 

« Konrad ! — mig ? — hvad mener du ? »  udbrød 
Annina , idet hun sprang op og lod sin hånd 
falde så tungt på venindens skulder , at denne 
uvilkårlig greb for sig efter noget at holde sig fast 
ved . 
« hvormed mener du , at han skulle have gjort 
mig uret ? — hvor kan du eller nogen anden have 
nogen mening om den sag og driste jer til at sige 
det til mig — til mig ! — — — — — — 
« mig var det , der gjorde ham uret — at du 
ved det ! — alle de tråde , der bandt os sammen , 
gik ud fra hans væsen , ærlig og enkelt og stærk og 
mandig , som han var og er ! — mit stridige , sammensatte , 
underlig afmægtige sind var det , der bragte 
dem i urede og voldte , at de brast . — nu ved du 
det ! — vover nogen sinde nogen at kaste skygge 
over ham , så slå dem på deres mund og fortæl 
dem , hvordan det var ! — sig , at jeg selv har sagt 
dig det her ude på dette velsignede sted , hvor jeg 
så ham for første gang ! » 
« men det var dog ham , der forlod dig og giftede 
sig med en anden . Ingen , der kender dig nøjere , 
har kunnet tage fejl af , hvor nær det er gået dig . » 
« jeg , der holder så meget af dig , og som ved , 
hvor store kræfter der bor i dig , »  vedblev hun , opmuntret 
af Anninas tavshed ,  « kan dog ikke andet 
end føle mig fattig på dine vegne ved tanken om , 
hvor ganske anderledes rig din tilværelse kunne have 

været , dersom denne ulykkelige ungdomskærlighed 
ikke havde hængt som en sky over den . » 
« fattig — ulykkelig — og kærlighed ! »  udbrød 
Annina , idet hun trådte et skridt tilbage og målte 
venindens et halvt hoved kortere skikkelse med et 
udtryk af medlidenhed og foragt . —  « det er tre 
underlige ord at høre nævnt i samme åndedræt af 
dig , der så tit og mange gange har fortalt , at du 
elskede din mand fra den første dag , 1 mødtes ! — 
hvor kan du dog koble fattigdom og ulykke sammen 
med kærlighed , der rummer al livsens fylde 
og lyksalighed ! — hvor kan man nogen sinde 
have elsket , og ved ikke — gemmer ikke som sin 
bedste skat den viden — at det var det , man gav , 
ikke det , man tog imod af kærlighed , der lagde 
festglans over livet ! » 
« det var ikke min mening at sige noget , der 
kunne såre dig , »  sagde Johanne med tårer i øjnene . 
« sandelig heller ikke min at ville gøre dig ondt , 
hannemor ! »  udbrød Annina angergiven og trykkede 
hende ind til sig . —  « kan du huske , din far 
kaldte dig altid sådan i gamle dage ? — jeg synes , 
det passer så udmærket på dig nu , at det stadig 
kommer mig på læben . — kære , hyggelige lille 
mutter , som du er ! » 

da Johanne ved sengetid fulgte Annina ind i 
hendes værelse — det samme , hun havde haft , da 
hun var der som ung pige — sagde hun : 
« du lovede at give mig nærmere forklaring på , 
hvorfor det var så dumt af mig , at jeg dengang 
skrev det ti ! dig om Konrads besøg . » 
« å , det er en temmelig lang og kedelig historie , » 
Svarede Annina undvigende . 
« naturligvis , — hvis du er træt , skal du ikke — » 
« jo vist skal du have den , hvis du virkelig gider 
hørt den — og tak til , min hannemor ! »  udbrød 
Annina , idet hun tvang veninden ned i sofaen og 
selv tog plads ved siden af . 
Hun sad et øjeblik tavs , som for at sunde sig , 
og tog så til orde : 
« jeg var i Skotland dengang , husker du nok , 
hos belhams , som jeg vinteren forud havde truffet i 
Genf . Kaptajn belham og hans kone er et par 
fuldblods skotter , alvorlige , ærlige mennesker , vanskelig 
tilgængelige for fremmede , men uforbeholdne og 
trofaste mod den , de engang har opladt sig for . 
Deres ægteskab er det lykkeligste , jeg har kendt — 
dit og din mands ufortalt . De lever kun for hinanden 
og for deres børn , gør også godt imod andre , 
så langt deres hånd og evne rækker . De havde , 
mens han var i tjenesten , ført et meget uroligt og 
omflakkende liv , men da familiegodset efter faderens 
død tilfaldt ham , tog han sin afsked , og de 
bosatte sig der . Det år , jeg besøgte dem , var det 

andet år , de boede der . Men glæden over endelig 
at være kommen til ro på deres egen grund var 
endnu lige levende hos dem . Det var også et yndigt 
hjem , af den slags , som jeg tror , kun findes i 
England . Hvor alle lyde var afdæmpede , også glædens . 
— et smertensskrig eller høj hulken eller et 
vredens ord ville nu slet ikke kunne tænkes der ! — 
hvor ingen jublende hendansede , men alle , lige til den 
ringeste af tyendet , gik om med lette , villige skridt 
og trådte sagte til — også der , hvor de bløde løbetæpper 
slap op — og med stilleglade ansigter , som om 
de hver især havde det brev i lommen , der sikrede 
dem deres gode udkomme både her og hisset . Jeg 
tror , jeg havde fået astma , skulle jeg være bleven der et 
år , hvor meget jeg end holdt af dem  . alle sammen . 
Men for mig vildene , redeløse fugl var det , som 
om jeg slap to gange i havn , straks jeg kom 
dertil . Jeg havde nemlig i den tid et af mine , heldigvis 
altid forbigående , anfald af mismod og livslede , 
som i regelbundne og vel forspændte mennesker 
vist aldrig er udsatte for , følte mig ret som det 
drivende strå på den glidende strøm , så hjemløs , 
og ene . 
« belhains levede meget stille . Den eneste , som 
kom der , men til gengæld også hver dag , var 
hendes Broder , der nu havde fædrenegården , som 
lå en god spaseretur derfra . Han var ugift og nogle 
få år ældre end jeg . — du løfter hovedet , som 

stridshingsten , der hører hornet klinge ! »  tilføjede 
Annina med en hjertelig latter . 
« du kan da nok begribe , at det interesserer mig . 
— hvordan så han ud ? — var det en smuk 
mand ! — syntes du om ham ? » 
« 1 gode , lykkelig hjemfarne madammer er dog 
alle sammen ens , hvad enten i sidder i øst eller 
vest eller hedder Fru eller mrs ! — for jeg mærkede 
jo snart , at Fru belham var lige så skrap 
en Kirsten giftekniv som du , og at det var den 
egentlige grund til , at hun havde været så opsat 
på at få mig derop . — skulle vi endelig 
giftes , — han og jeg — hastede det unægtelig også 
stærkt for begges vedkommende . — — jo , han 
så rigtig godt ud — meget godt endogså — — 
— og jeg kom virkelig til at holde meget af ham . » 
« og han af dig ? » 
« det sagde han i det mindste , at han gjorde . » 
« til dig selv ? » 
« nej , til sin søster . Det var mest det , der 
gjorde mig betænkelig . » 
« hvordan det ? » 
« jo , for det tydede på , at han holdt ikke nok 
af mig . Skulle jeg gifte mig , så måtte det være 
med en mand , der bød mig så megen kærlighed , 
at den havde magt til at vække min . — lidenskab , 
mener jeg . Den mand , der for alvor elsker en 
kvinde , lader sikkert alle betænkeligheder fare og 
går lige løs på målet og siger det til hende selv , 

beder ikke en anden om at gå dem imellem og 
bringe ham bud , om der er håb for ham eller ikke . 
Men det gjorde han . Han bad ligefrem søsteren om 
at tale hans sag for mig ; og hun gjorde det . » 
« og så svarede du nej ? » 
« jeg svarede hverken det ene eller det andet 
men bad om betænkningstid . — husk , jeg var otte 
og tredive år og kunne sige mig selv , at det var 
sidste gang , loddet blev kastet for mig : selvanden 
eller for bestandig alene ! — — og jeg holdt af 
den mand ! — jeg holdt virkelig af ham ! — men 
dagen efter fik jeg så dit brev , hvori du fortalte 
om Konrads besøg på lystofte , og da jeg havde 
læst det , vidste jeg — vidste jeg det så usvigelig 
sikkert ! — at for mig var der , og ville der altid kun 
være en mand , og det er Konrad bang . » 
« du mener altså , at dersom jeg ikke havde 
skrevet det brev , havde du nu været gift med den 
englænder ? » 
« skotte , om jeg må bede ! Du kan ikke gøre 
en skotte noget værre end at antage ham for englænder . 
— ja , temmelig sikkert havde jeg da nu 
. været gift med ham og været bundløs ulykkelig . 
« 1 stedet derfor rejste jeg , efter at have redet 
mit hjertes de indviklede tråde ud for Fru belham , 
sporenstregs tilbage til Schweiz , hvorfra jeg var 
kommen . Min spleen var som blæst bort og har 
ikke senere indfundet sig . Jeg følte mig lykkelig 
over at være ene og at turde vedblive at være den , 

jeg nu engang er . Jeg lagde mig op på et stille 
sted i bjærgene og gav mig straks i lag med et 
stort arbejde , jeg længe havde påtænkt , men manglet 
mod til at binde an med , det , der nu ligger fiks 
og færdigt derhenne i kufferten , og som jeg agter 
mig med til København i overmorgen . » 
Johanne og Annina var dagen efter på køretur 
sammen i ponnivognen . Ved indkørselen til en stor 
bondegård , som de kom forbi på hjemvejen , holdt 
Johanne hesten an og spurgte : 
« har du noget imod , at vi kører lige indenfor 
i denne gård ? Jeg vil blot spørge konen , om hun 
skulle have nogle gode rugeæg at overlade mig . 
Det skal ikke tage mere end et øjeblik . » 
« nej , tværtimod , lad os bare komme derind . Er 
der noget mærkeligt ved folkene der ? » 
« ikke det fjerneste- Lars Hansen er en brav , 
skikkelig mand . Konen fik for nylig det ellevte barn . 
Jeg ved ikke , hvorvidt du finder det opmærksomhed 
værd . » 
« når man er på jagt efter gode rugeæg — 
jo . Højre om , sving ! » 
« konen , »  forklarede Johanne , idet de drejede om 
ad indkørselen ,  « er for resten datter af fars gamle 
smed . Du husker vist fra gamle dage en flok barbenede 
og lasede unger , der huserede nede på 

engen omkring den gamle smedje , og som var moders 
skræk , fordi de var så befængte med utøj og stjal 
frugt i haven . Else Marie — konen her — kom 
i tjeneste her på gården og gjorde Lars Hansen , 
der allerede som ungkarl var noget til Års og 
havde moderen til at styre huset for sig , så rent 
forstyrret i hovedet af kærlighed , at han giftede sig 
med hende , skønt hun ikke ejede mere end den særk , 
hun gik i . Den slags partier er sjældne iblandt bønderne ; 
i det mindste her på egnen . » 
De kørte hen over den tomme , sammenbyggede 
gårdsplads og holdt foran døren til det lave stuehus . 
En gammel kone , som sad indenfor vinduet 
nærmest ved , stirrede ud på dem med et fjolletforskræmt 
ansigt , mens et tykhovedet årsbarn på 
hendes skød gjorde forgæves forsøg på at rejse sig 
op for at se , hvad der var på færde , og sluttelig 
trimlede ned på gulvet med et bump , som kunne 
høres helt derud .' 
« det er Lars Hansens gamle moder . — det er 
dog forfærdeligt , som hun er falden af , for hver gang 
man ser hende . — stakkel , jeg tror , hun er gået 
fra forstanden af at passe børn . — der har vi Else 
Marie ! » 
Annina fik lige opfanget glimtet af et friskt ungt 
ansigt indenfor ruderne i det næste vindue , før det 
forsvandt for straks efter at vise sig i gårdsdøren 
som tilhørende et højt , svært kvindemenneske med 
et spædt barn på armen . 

« ih , næ se ! God dag ! God dag ! Velkommen ! 
Så kom dog indenfor ! »  råbte hun livligt , idet hun 
med en stor og mærkelig hvid hånd samlede kjolelivet 
sammen om sig . —  « Lars ! Lars ! Per Jørgen ! 
Hvor er i ? — hej , du hans ! Kom og hold på 
dyret , mens Fru Dahl går af vognen . Nå , kommer 
du ! » 
« tør du nok binde an med den store hest ? » 
Spurgte Annina den lille purk , som var kommen løbende 
og nu langede op efter tømmen med sine 
små skidne hænder , idet han stirrede måbende på 
hende uden at svare . 
« hva’ sku’ de’ ku’ skal  ham ? »  udbrød den unge 
kone med en hvas latter . 
« gå bare indenfor , Else Marie , »  sagde Johanne , 
« så kommer vi straks efter . Luften er for skarp 
for den lille . » 
« å , hvad ! »  svarede Else Marie , men trådte 
dog ind i forstuen , hvor hun stod et øjeblik 
med ryggen til dem . På hendes livlige armbevægelser 
kunne Annina se , at hun havde besvær med 
at få kjolelivet hægtet om sig . 
Medens Johanne gik hen og hilste på den gamle 
svigermoder , stod Annina og den unge gårdmandskone 
og iagttog hinanden med stum opmærksomhed . 
« er de virkelig moder til elleve børn ? »  udbrød 
Annina . 
« å ja såmænd . — en hvert forår . — det 
har været lige så sikkert , som at bygmarken blev 

grøn , »  svarede Else Marie med en latter , der blottede 
to Rader korte , brede tænder , som skinnede rovdyrsagtig 
hvide i det sunde , røde tandkød . 
« hvor gammel er de da ? De ser så ung ud . » 
« jeg var en og tredive sidste mikkelsdag . » 
« de er i sandhed bleven ung gift . » 
« å ja såmænd . — en og tyve år . » 
Johanne , som imidlertid var trådt til , trak Annina 
i kjolen for at betyde hende , at hun gjorde 
bedst i at lade dette emne fare , og sagde : 
» Else Marie har for resten haft den sorg at 
miste flere af sine børn . Hvor mange er det , Else 
Marie ? » 
« fem . » 
« fem små døde børn ! »  udbrød Annina deltagende . 
 « stakkel ! » 
« å hvad ! Jeg har råd nok til at dele med 
ham deroppe , »  svarede hun leende og svang sin 
sidstfødte op mod det lave , blåmalede bjælkeloft 
med en sådan kraft , at Johanne og Annina uvilkårlig 
rakte hænderne i vejret for at værge det lille 
hoved , der dinglede hjælpeløst på den tynde Hals . 
Medens Johanne forhandlede med Else Marie 
om æggene , sagde Annina nogle venlige ord til 
den gamle kone henne ved vinduet . Men denne 
syntes ikke engang at lægge mærke til hendes nærværelse . 
Hun sad med rokkende hoved og mimrende 
læber og stirrede frem for sig med sine små trekantede , 
rindende øjne , alt imens hun mekanisk klap- 
21* 

pede barnet , der omsider var faldet til ro på 
hendes skød . 
En ældre , spinkelt bygget mand i grov arbejdsdragt 
og med et spagfærdigt , mildt udtryk i det 
skægløse ansigt , som var kommen til og havde taget 
tømmen fra drengen , hilste derimod venligt ind til 
hende ude fra gården . 
— det skulle da aldrig være selve manden ! for 
det Annina gennem hovedet , men hun forkastede 
øjeblikkelig denne tanke . 
Den viste sig dog al være rigtig , idet Johanne 
gik hen og gav ham hånden , da de lidt efter kom 
ud for at stige til vogns . 
» Hvad er deres Broder Peter blevet til ? »  spurgte 
Annina Else Marie , mens Johanne satte sig til rette 
i sædet .  « han må jo for længst være en voksen 
mand . » 
« han er død . » 
« død ! — af hvad ? » 
« han døde ovre i varmen . » 
Annina stirrede forfærdet på denne menneskehun , 
hvis grådigt leende mund syntes at ånde den 
luft , der fyldte hende selv med karskhed , ud som 
gift , der dræbte dem , hun talte om . Hun kunne 
ikke overvinde sig til at give hende hånden til 
farvel . 
« det var vist den Broder , der døde som soldat 
i Vestindien , »  forklarede Johanne , idet hun satte sig 
hos hende i vognen . 

stakkels Peter snarensvend ! 
Da Annina så sig tilbage , idet de rullede ud 
af gården , var Lars Hansen og sønnen allerede 
forsvundne , og Else Marie stod alene tilbage . 
Om hun lo eller blot tog et dybt drag af den 
kolde , rene forårsluft , kunne Annina ikke afgøre . 
Rimeligvis gjorde hun begge dele ; thi hovedet var 
kastet så langt tilbage , at der ikke sås andet af 
det korte , brede ansigt end kæbepartiet ovenover 
den tykke halssøjle . Barnet holdt hun højt op 
foran sig . 
« hvad ler du af ? »  spurgte Johanne og vendte 
sig forundret om , da Annina pludselig brast i latter . 
« jeg kom til at tænke på , at det var et syn , 
jeg kunne unde August strindberg . » 
« August strindberg ! Ham har du aldrig talt 
om . — er han også en af dine tilbedere ? » 
« nej , stakkels mand ! »  udbrød Annina leende . 
« han kan have mange synder på sin samvittighed , 
men ikke den ! » 
Johanne rykkede i tømmen og gav hesten et 
rap med pisken . Det gik i strygende fart hjem . 
Længe efter at husets øvrige beboere var gået 
til ro , sad Annina inde i sin stue , optaget af den 
tanke , der i løbet af disse to dage med hver time 
havde boret sig fastere i hendes sind , og nu var 

bleven en urokkelig beslutning : hun ville , hun kunne 
ikke bygge hjem her ! 
Hun vidste det , vidste det ! Alle de blade på 
skovens træer , som endnu lå sammenfoldede bag 
knoppernes bristende dække , de ville efter den 
første regn , der faldt , blive til tusinde tunger , som 
hviskedee hans navn . Hver legende solplet , hvert 
dugdrivende strå på stierne derude , ville få 
hende til at lytte efter de taktfaste skridt , der aldrig , 
aldrig mere søgte her tilbage ! 
Hvad skulle han også her ? 
Ja , Johanne havde haft ret . Hvad skulle vel 
drage ham hertil nu , hans fader var død , og volmerslund 
forlængst i fremmed eje ? 
De grusomme ord , sagt med så selvsikker en 
ro af hende , der blot behøvede at brede armene 
ud for at favne alle dem , hun elskede ! 
Men for hende , Annina , havde de rejst en mur , 
der stængede alt livshåb , alle lokkende muligheder 
ude fra dette sted . Fra det øjeblik af stod det 
hende klart , at ville hun redde livet , så måtte 
hun ud igen der , hvor hun .kom fra . Hvor ingen tog 
sig af , om hun blev rød eller bleg , når en høj 
mand med knejsende hoved og brede , lige skuldre 
kom hende i møde — og så segnefærdig mat , når 
han gik hende ligegyldig forbi eller stirrede forundretdeltagende 
på hende , hvad tit var hændt . Å , men 
hvor det dog kunne ske — blot en eneste gang , 
inden hun døde ! — at det også virkelig var ham ! 

eller hvor hun kunne møde danskere , der hændelsesvis 
kom til at omtale , hvordan de i Paris havde 
truffet på  « vor bekendte landsmand , øjenlægen 
dr . Bang . » 
Ak , for al den snedighed , hun da kunne udfolde , 
blot for at få dem til at nævne hans navn en 
gang endnu , eller for at få dem til at gentage forsikringen 
om , hvor dygtig og anset en læge han var , 
og hvilken ære han gjorde os som landsmand . 
Nej , bort herfra ! Disse to dage havde for bestandig 
gjort det af med hjemveen efter dette hendes 
kærligheds tabte Paradis ! 
— men hvordan få det sagt til disse kære mennesker ? 
Den egentlige grund kunne hun dog ikke 
angive . 
— det var jo tidsnok at skrive derom , når hun 
vel var kommen til København . 
Sin store kuffert måtte hun dog have pakket 
endnu i aften , for at den kunne stå færdig til at 
sendes efter hende . 
Hun rejste sig og mærkede først nu , hvor gennemisnet 
hun var . Af gammel vane havde hun 
sat sig hen ved det åbne vindue . Hun løftede 
hånden for at lukke det , men blev stående 
ubevægelig , grebet af det prægtige syn , haven 
frembød . 
Månen hang , rund og blank , under den høje , 
kolde himmel og blandede sit hvide lys med det 
endnu dvælende dagskær . Med sine helt og halvt 

udsprungne frugttræer så haven ud som en brud , 
der kun fattedes sløret og kransen . Så lyst var 
det , at Annina kunne se fandens mælkebøtternes 
guldblink i det unge græs , og pyrosbuskenes grene 
sænke sig under vægten af deres purpurfarvede 
blomsterpragt . 
Og dertil denne lyd , der havde fyldt hendes 
øren i al den tid , hun havde siddet der , så den 
til sidst havde sunget sig sammen med stilheden : 
frøernes uophørlige kvækken ude i dammen , og 
nattergalens blide lokken og fulde , tungsindige kluk . 
Å , dette danske forår , så ungt i dets trodsige 
kamp mod den gamle , strenge vinter , der ikke 
vil give det ret til at være — hvor hun elskede det ! 
Pludselig , som hun stod der med hovedet støttet 
til vinduesposten , fortabt i beskuelsen af al denne 
skønhed , påtvang et Vers , hun ikke havde haft i 
tanker i  .mange år , sig hendes erindring så stærkt 
at hun uvilkårlig sagde det højt frem for sig selv . 
Det var vølvens spådom til ørvarodd , hendes barndoms 
helt : 
« hundred år vel skal du blive , 
fjernt af landet dig begive . 
Men til sidst dog skal du drage 
til dit fædreland tilbage . 
Da du hurtig døden fanger 
fra din Fakse , fra din ganger , 
som du daglig gav sit foder , 
som et barn på berurjoder . 

der den dig , til tak for føden , 
ørvarodd , skal volde døden . » 
Hendes tænder slog sammen af kulde . Hun 
smækkede hastigt vinduet i , tændte lampen og gav 
sig i lag med indpakningen . 

i 
Annina lå og sov på sofaen i det hotel 
garni , hvor hun var taget ind . 
Det var andendagen efter hendes ankomst til 
København . 
Hun var vendt så træt hjem fra sin vandring 
omkring i byen den foregående dag , at hun knap 
havde kunnet vinde op ad trapperne til sit værelse 
på tredje sal , og om natten havde hun dog ikke 
kunnet finde hvile . Til gengæld havde hun næppe 
fået sig klædt på nu i Morges , før hun følte sig 
så overvældet af søvn , at hun havde lagt sig hen 
på sofaen og var bleven liggende i en døs , som 
hun af og til var vågnet op af , når stuepigen 
havde set ind til hende og spurgt , om hun dog ikke 
måtte bringe hende nogen mad eller hjælpe hende 
i seng . — frøkenen var måske dårlig ? 
— nej , slet ikke ! Hun lå netop godt , hvor 
hun lå — ville blot blive liggende et lille øjeblik 
endnu , og så stå op og gå ud . 
Hun vågnede ved , at eftermiddagssolen , der 
allerede faldt langt ind i værelset , skinnede hende 

i ansigtet . I det samme blev der banket på døren , 
og stuepigen trådte ind med et visitkort i hånden . 
« der er en herre dernede , som spørger , om 
frøkenen vil modtage ham ? » 
« en herre ! » 
Annina rejste sig overrende i sofaen og tog 
imod kortet uden at se på det , men stirrede åndsfraværende 
på pigen . 
« hvem er det ? »  spurgte hun . 
« det er anden gang , den herre kommer igen . 
Han var her for nogle timer siden , men da sov 
frøkenen så godt , da jeg var herinde , at jeg ikke 
turde vække dem , og så sagde han , han ville 
komme igen senere . — skal jeg bringe Herren den 
besked , at frøkenen kan ikke — — ? » 
« nej — de kan godt lade ham komme ind . » 
Pigen forsvandt ud af døren , og Annina satte 
sig til rette i sofaen , idet hun slog sjalet , hun 
havde haft over sig , til side , hvorved kortet fløj 
hen ad gulvet , inden hun havde fået set navnet 
på det . 
Faste fodtrin lød ude i korridoren , og pigen 
oplod døren for en høj , statelig mand og lukkede 
den i efter ham . 
Han var trådt hastigt ind , men blev stående 
ved døren , grebet ved synet af Annina , som sad 
ret op og ned henne i sofaen , omflydt af solskinnet , 
og stirrede på ham igen med store , forfærdede øjne , 
og hænderne pressede mod hjertet . 

« tak , fordi jeg måtte komme , »  sagde han endelig 
og trådte nogle skridt nærmere . 
« hvad vil du ? »  spurgte hun og rejste sig op . 
« hvor tør du komme her ! »  — hun gik hen 
imod ham med en holdning og et udtryk , der fik 
ham til uvilkårlig at vige til side —  « lige ind fra 
gaden — — som — — alle andre — ! Du ! — 
du ! » 
« du gav mig jo selv tilladelse dertil . — ellers 
havde jeg aldrig gjort det . — sig et ord , og jeg 
går . » 
« hvad vil du mig ? » 
« se dig , tale med dig endnu en gang ! — jeg 
hørte i Paris af nogle landsmænd , som nylig havde 
truffet dig i rom , at du var taget hertil for at opslå 
dit hjem her , og så — — » 
« mit hjem ! »  udbrød hun med en hård latterlyd . 
—  « mit hjem ! » 
« og så rejste jeg straks efter . — jeg kom hertil 
i går aftes . — jeg måtte se dig , tale med 
d'g-------- » 
« mit hjem , siger du ! »  afbrød hun ham atter , 
sansende blot dette ene ord . —  « du , der selv 
har lukket mig ude fra det eneste hjem , jeg har 
vidst af her i verden ! » 
« hvad mener du , Annina ? » 
« hvad jeg mener ! — spørg hver en kvinde 
på guds grønne jord , som har elsket en mand , 

om der var andet hjem til for hende end hans 
favn — — » 
« Annina ! » 
« •— — om hun ved anden lykke og hæder , 
der er værd at strække hånden ud efter , end den 
at være hos ham altid — altid , — og at fostre 
hans børn på sit skød ! — — — » 
« Annina ! — elskede ! » 
« men mit skød er tomt , dg min favn ikke 
fristed for nogen ! »  vedblev hun uden at agte på 
hans udstrakte hænder . —  « å , hvorfor skal sådanne 
kvinder have lov til at have børn , der ikke 
ved , hvad et lille barn betyder , men ler , når det 
dør — og jeg ikke ! — jeg fattige stakkel ikke ! » 
Hun var , mens hun talte , trådt hen foran ham 
og rakte hænderne besværgende op imod ham , som 
for at afæske ham svaret . Han greb dem og knugede 
dem mellem sine , idet han drog hende til sig og så 
hende fast ind i øjnene , mens han spurgte , strengt 
og myndigt : 
« du elskede mig altså , Annina — elsker mig 
endnu ? » 
« forfærdeligt ! »  stønnede hun med blikket boret 
i hans . 
« hvor kunne du da handle så ondt imod os 
begge , dengang vi var unge , og fremtiden lå for 
os ! — hvor kunne du være så grusom ! — lå jeg 
ikke for din fod den dag — du husker det — da 
vi skiltes , og bad dig , besvor dig om et ord , blot 

et tegn på , at du var min — men fik kun undvigende 
ord og latter til svar ? » 
«  latter ! » 
« ja , latter ! — — den , der jog mig af landet ! 
— du vidste måske knap af dig selv den dag . — 
først mange år senere hørte jeg , at du straks efter 
faldt i en svær sygdom . — men hvor kunne jeg 
ane , at det var grunden . — det var jo ikke første 
gang , din måde at være på overfor mig havde 
vakt min tvivl om din genkærlighed . — det var 
desuden sidste gang , jeg kunne få dig i tale , 
inden jeg rejste bort . Og — jeg sværger dig til — 
jeg havde , da jeg den ulyksalige dag kom til vort 
mødested , med let sind kastet alle ærgerrige 
drømme over bord , og var fuldt og fast bestemt på 
snarest muligt at få min hospitalstjeneste fra 
hånden og blive min egen mand for at kunne føre 
dig hjem som min hustru . — men så måtte jeg 
også forinden have fuld vished for , at du var min , 
som jeg havde været din fra den første gang , jeg 
så dig — og som jeg ved , jeg vil være det til 
min død ! » 
« ja , Annina , »  tilføjede han —  « så ulykkelig 
er jeg i mit ægteskab — så lidt er det , hvad det 
skulle være — påtvunget , som det blev mig ved 
list og løgn — at jeg vel kan have ret til at 
sige dig det . » 
« ulykkelig ! »  lo hun — den sagte , lykkedirrende 

latter , han huskede fra fordums dage . —  « ulykkelig , 
siger du ! » 
Hun lagde hænderne på hans skuldre og udbrød 
med en stemme , klinger af glæde : 
« hvor tør du komme til mig , så smuk , som 
du er — hvor tør du ! » 
« Annina , »  sagde han og tog tungt efter vejret , 
« jeg må have at vide , hvad der dengang var kommet 
os imellem . — sig mig det ! » 
« å , ven , hvor skal jeg kunne forklare dig det ! 
— ved jeg det selv ! » 
« jeg går ikke herfra , før du har givet mig besked 
derom , »  udbrød han lidenskabelig .  « sig det ! 
— jeg må og skal vide det ! » 
« du må ikke gå — aldrig ! »  udbrød hun angst 
og klyngede sig til ham . 
« sig det på stedet ! »  sagde han bydende . 
« hvor skal jeg kunne forklare dig det ! »  brød 
hun ud i vånde —  « hvor skal jeg kunne sige det 
med ord ! — skønt mine tanker år igennem 
uafladelig kredsede om dette ene , har jeg dog selv 
kun glimtvis fattet det ! 
« å , ven ! Ven ! — hvorfor skal det dog være 
sådan , at den lykke , der vejer al livets kval og 
møje op , den bliver os kun budt en gang — 
bliver måske kun i et flygtigt sekund holdt hen 
for os — og da er vore øjne så blendede af dens 
herlighed , vor hånd så lammet af undren over , 
hvad der sker med os , at den ikke mægter at gribe 

til og holde den fast ! — hvorfor skal den just 
træffe os så tidlig på livets dag , så uskikkede 
og lidt forberedte til at tage imod den , at vi næppe 
er blevet kloge på dens værd , før den er tabt for 
bestandig ! 
— — — — —  « hvordan skal jeg beskrive , 
hvad der rørte sig i mig dengang — vor kærligheds 
første , eneste , korte tid ! — ord giver kun så fattig 
besked ! — de stærkeste udtryk , sproget har 
for den højeste lyksalighed og den dybeste sjæleve 
— for alt det tilsammen var det , der brød ind over 
mig ! — som sprukken bjældeklang ville det lyde , 
om jeg med dem' ville gengive den mangetonede 
klokkesang , der ringede mig livsfesten ind ! » 
« du elsker mig , Annina ! » 
Hendes hoved lå tungt mod hans skulder , og 
hun svarede ham ikke . 
« hvorfor udtalte du dig aldrig ? » 
« det var det forfærdelige , »  hviskedee hun ,  « at 
jeg var som slået med stumhed . » 
« men hvorfor ? — hvordan ? » 
« angsten ! » 
« for hvad ? » 
« hvor ved jeg det ! — hvor kan jeg sige det ! 
« det var , som om jeg gik på svimlende stier 
med et skinnende klenodie i hånden , som jeg 
måtte bringe frelst over , før jeg kunne finde mig 
selv igen og vinde lykken for os begge . — jeg 
kunne ikke tale derom . Min hu var som lammet af 

den forfærdende tanke : vil han nu også bie på 
dig ? — er hans kærlighed stærk nok til at bære 
over med dig , som den uselige larve , du er , og til 
at tro på dagen , der kommer ? 
« jeg var så ung — husk på det — havde altid 
været så ene . — du anede kun lidt , hvor stakkels 
og ene en fugl det var , du tog ind til dit hjerte . — 
min kærlighed var stærkere end jeg — den tog 
magten fra mig . — jeg kan ikke forklare dig det 
bedre . — sådan var det ! » 
« å , Annina , Annina ! — du har handlet forfærdelig 
ondt mod os begge ! » 
Hun for sammen , som ramt af en piskesnært , 
og vendte sig om imod ham . 
« hvor kunne du dog volde os begge den elendighed 
 ! »  sagde han og fattede med hænderne om 
hendes blege ansigt , der var vendt op imod ham 
med et forvildet og forfærdet udtryk . 
« hvor kunne du ! »  gentog han og strøg op i 
hendes krøllede forhår , der halvt skjulte panden ; 
men fik i det samme øje på et langt ar , som 
strakte sig fra midten af dens øverste del helt op i 
tindingen ; lagde også mærke til , at håret på 
denne tinding var hvidt , mens det på den anden 
endnu lyste med noget af dets gamle gyldne^ glans . 
Da slog han , overvældet af bevægelse , armene om 
hende og løftede hende op og løb med hende i sin 
favn frem og tilbage i det solfyldte værelse , mens 
ord uden Sans og sammenhæng strømmede over 
M . Fibiger : Annina hjelM . 2 2 

hans læber , og hans hede Kys tændte blus og brand 
i hendes lykkestrålende ansigt . 
Solen var gledet ned bag den vestlige horisont 
men havde efterladt en flammende , i sin langsomme 
hendøen idelig skiftende farvepragt , som dannede 
baggrunden for udsigten henne fra vinduet , hvor 
Konrad og Annina stod . 
Over aborreparkens bakkede jordsmon så de 
ud over jærnbanens vidtstrakte enemærker . Mellem 
dem og de brudte linjer af husrækken længst ude , 
der stængede for udsigten , lyste en strimmel af 
Sankt jørgen-søs vandspejl . 
Tungtåndende , med skarpe fløjtestød , kom et 
tog anstigende ude fra landet og holdt ved nordbanegården , 
hvor det slap dampen , der lagde sig 
som en plump ånde over vesthimlens farver . 
Da brød Annina den lange tavshed og sagde 
med højtideligt alvor : 
« Konrad , jeg vil ikke leve uden dig . — jeg 
kan ikke ! » 

Iii 
da Konrad næste formiddag kom igen , stod 
døren til Anninas værelse på klem , og halvhøj tale 
trængte derfra ud i korridoren . 
På hans banken trådte en dame til , og den 
samme pige , som den foregående dag havde lukket 
ham ind . Synet af ham lettede åbenbart en sten 
fra deres hjerte . 
Damen , der navngav sig som hotellets ejerinde , 
førte ham ind i et nærliggende værelse og meddelte 
ham , at frøken hjelm vistnok var meget syg . Da 
det havde varet så længe , inden hun ringede , 
var pigen af sig selv gået ind , for at se til 
hende , og havde da truffet hende stående ved det 
åbne vindue i natdragt og talende forvirrede ord 
om , at hun ventede nogen — pigen havde nok 
tænkt , det måtte være ham — og at de skulle 
sammen ud i skoven . Kun med den største besvær 
havde pigen fået hende , der rystede af kulde , overtalt 
til at gå i seng igen , og havde skyndt sig at 
tilkalde sin frue . 
De gik sammen ind til Annina , som rakte armene 
22* 

ud imod Konrad og hilste ham ved navn og de 
ømmeste ord , men straks efter faldt hen i en tung døs . 
Det viste sig at være en heftig lungebetændelse . 
Konrad lod for en sikkerheds skyld en anden læge 
tilkalde og antog en sygeplejerske . Selv flyttede han 
derhen for at være til rede nat og dag . 
Nogle døgn hengik i angstfuld spænding . Men 
omsider syntes hendes sunde natur dog at skulle få 
overtaget . 
Efter en forfærdelig urolig dag , hvor hun kun 
i enkelte øjeblikke havde været ved bevidsthed , var 
hun ved aftentid falden i en tryg søvn , der lod formode , 
at krisen nu var overstået . Konrad havde da 
selv overtaget vagten og ladet den trætte sygeplejerske 
gå til ro . 
Han sad ved bordet foran sofaen , hvor lampen 
brændte bag en skærm , således at den del af værelset , 
hvor sengen stod , dækket af et skærmbræt , 
lå hen i halvmørke . Af og til lagde han bogen , 
han læste i , fra sig og sneg sig hen for at forvisse 
sig om , at hun sov . 
På bordet ved siden af ham stod hendes ur , 
som han hele tiden omhyggelig havde holdt optrukket . 
Så stille var der , at dets klingre dikken 
blev ham så utålelig , at han tog det af stativet 
og søgte efter et blødt underlag at lægge 
det på . 
Hendes skrivemappe , som lå fremme , faldt ham 

derved i hænde . Idet han ville lægge uret ind i 
den , gled et ark papir ud . 
Det var et lige påbegyndt brev til Johanne 
Dahl . Han ville bringe det i sikkerhed i et af 
rummene og fik der øje på nogle tæt beskrevne 
blade , som han tog frem og læste . 
Der stod : 
« forfærdelig er dog dødens magt over os ! Jeg 
fatter den kun ved at måle den med min kærlighed 
til dig . 
Thi det ved jeg , at bød du mig komme til dig 
— selv om vejen gik over det frådende hav , gennem 
sne og is , gennem solsvedne ørkner — jeg 
kom ! 
Lå du pestslagen , en gru for menneskers øje 
— jeg kom ! 
Skete det umulige , at vanære rejste sin mur omkring 
dig , og dit navn var slettet ud blandt de frie 
mænds — tusinde gange hellere delte jeg den 
usleste fangecelle med dig , end jeg sled højsædets 
hynder ! 
Men , kommer den stund , da båden med den 
tavse mand om bord lægger til der , hvor jeg har 
siddet ved bredden år efter år , ventende og lyttende , 
om ikke dine fjed atter skulle tone hen ad 
vejen , og han rejser sig og giver mig sit vink , da 
må jeg følge ham — kom du end i samme nu 
ilende , svingende i hånden en gren af det livsens 

træ , hvorunder du gav mig det første Kys . Og 
tryglede du mig end med øje og med mund om at 
blive hos dig , til skyggerne faldt lange , og natten 
kom for os begge — jeg måtte dog flytte min modvillige 
fod fra engens blomsterprangende tæppe til 
dødssejlerens nøgne tofte — jeg måtte dog række min 
tøvende hånd til ham , den vældiges håndgangne 
bud , og lade dig ene tilbage på bredden . » 
« jeg drømte , at jeg steg ned ad en trappe , 
endeløs lang . Skikkelser gled mig forbi , mænd og 
kvinder , ene eller par og par . Men alle i samme 
retning , som de millioner dråber af flodens vande 
alle trænges mod det samme mål . 
Da kom også du med en kvinde ved din side . 
Men da i nåde hen til mig , slap du hendes hånd 
og sagde : gå du nu videre alene resten af vejen , 
for nu har jeg fundet hende — min ! 
Du tog min hånd og lagde den i din arm , og 
jeg fulgte dig i stum henrykkelse , ikke vovende at 
løfte øjet , skønt mit hjerte skjalv af længsel efter 
at se dit ansigt . 
Vi kom til et sted , hvor der faldt et blendende 
lysskær ud gennem åbningen af en dør , der 
sagte gled op , idet vi ville gå den forbi . Hurtigt 
slog du armen om mig og drog mig indenfor , og 
den lukkede sig efter os . 
Vi stod i en hal , så strålende lys , så tindrende 
skær , at selv den prægtigste sal i den rigeste 

kongeborg var som en fattigmandsstue i sammenligning 
med den . 
Armomslyngede , betagne af en salighed , der ikke 
havde lyd , skred vi frem , til vi kom til midten , der , 
hvor et lysvæld , som fra hundrede sole , strømmede 
ned over os . 
Da , endelig , løftede jeg øjet op imod dig og 
hviskedee : 
— hvor er vi ? 
— store , underlige barn ! Lille , fattige pige ! 
Ved du det ikke ? — i lyksalighedens land er vi , 
der , hvorhen ene min hånd kunne føre dig . Det , 
der fluks trylles frem der , hvor mand og kvinde 
mødes i elskovs fulde hengivelse ! 
Og du bøjede dit lysende ansigt ned imod mig  . 
Til Kys . 
Da slog mit hjerte så højt af fryd , at jeg 
vågnede derved . Og det var nat . — og jeg 
var ene . » 
Konrad læste det atter og atter igennem , lagde 
så papirerne sammen og gemte dem i sin tegnebog . 
Klokken gik til fem . Han slukkede lampen og 
trak gardinerne til side . Dagslyset strømmede ind 
og fyldte rummet . 
Han trådte hen til sengen , hvor Annina endnu 
lå i samme stilling og sov trygt . Sygdommen havde 
tilsyneladende ikke taget synderligt på hende . Som 
hun lå der i sin hvide natdragt , med det fme , ovale 

ansigt indrammet af den krøllede hårmasse , så 
hun yndig og mærkelig ung ud . 
Mens han stod hensunken i beskuelse af hende , 
var det , som om han først nu i en sum ret 
begreb hendes væsens mangfoldighed og elskelige 
særegenhed , forstod , hvad livet ved hendes side 
havde været i sammenligning med det øde , fortiden 
og fremtiden var . Og han betoges af en medlidenhed 
med sig selv , en harme , en fortvivlelse , så stor , at 
han måtte gøre vold på sig selv for ikke at skrige 
den ud . 
Dertil havde hans snilde altså bragt det : at 
redde hende for livet , så de snart igen kunne gå 
hver sin ensomme vej ! 
Eller hun — hvem vidste det ! — Havde han nogen 
sinde truffet på en mand , der havde set hende , 
kendt hende , og som ikke havde prist hende i høje 
toner ! 
Da faldt han højt stønnende ned der , hvor han 
stod , og med ansigtet mod hendes sengefjæl ønskede 
han så brændende , at det blev til en bøn uden ord , 
at hun dog hellere ville dø her for hans øjne , end 
at livet skulle stjæle hende fra ham igen . 
Han vågnede op af sin dumpe fortvivlelse ved , 
at hendes hånd strøg hen over hans hår . 
Hun havde rejst sig op i sengen , og der var i 
hendes ansigt et udtryk , som slog ham med rædsel . 

han greb hendes hånd , som famlede om der , hvor 
hans hoved nys havde hvilet . 
« Annina ! »  hviskedee han . 
Hun kæmpede for at tale og fik endelig fremstammet , 
mens hendes blik som gennem en tåge 
søgte hans : 
« hvorfor — biede du ikke på mig ? » 
« elskede ! — min egen ! — jeg har jo ikke 
veget fra dig den hele nat ! » 
Han mærkede , hvordan hun med et sank sammen 
i hans arme , mens hendes hoved faldt tungt 
tilbage på hans skulder , og hendes træk stivnede 
i dødens højtidelige ro . 


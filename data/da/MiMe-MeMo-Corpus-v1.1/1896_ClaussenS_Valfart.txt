Det er ikke godt at skulle begynde med 
en løgn . Og det , hvormed denne italienske 
rejse må begynde , er en kron-løgn — en 
løgn så grundig , at jeg ved en ung mand , 
som endnu blusser af skam over den og tit 
og ofte ønsker , at hans strube havde lukket 
sig for evig , efter at han første gang havde 
udtalt denne løgn . 
Thi den unge mand var i visse ting 
stolt : han var vant til at sige sandhed . 
Men det hændte ham , at han en gang 
blev revet løs fra de små , snævre mennesker , 
mellem hvilke han fandt sine daglige bekymringer 
og sit sikre udkomme , for at hensættes 
til en fri , uhyre verden , hvor solen skinnede 
rigere , og hvor det utrolige pludselig var 
muligt . Og der traf han midt under en lykkelig 
fest , i et så udvalgt selskab , at han havde 
glemt al forsigtighed — en forfængelig , ung 
kvinde . 
Det var langt borte fra det påpasselige 
Danmark , i det frie , moderne Paris , mellem 

lutter fremmede , der ikke kunne udtale hans 
simple , danske navn og derfor kaldte ham 
Silvio . —- hvad betyder det , om navnet 
klinger fremmed  ? hans genvordigheder er 
sandfærdige nok . 
Straks begyndte Silvio at lyve . 
Men det , han siden med bitter spot 
kaldte sin kron-løgn — det var den gang 
kronings-løgne . 
Bliv ikke vred på Silvio for et lille ordspil . 
Den slugvorne elsker mad , skøgen elsker 
penge , folket og folkets ordgydere elsker 
kendsgærninger , hele verden holder af det , 
man kan omfatte og nyde med sine to håndflader . 
Men Silvio , der ikke var som den 
hele verden , Silvio , der godt vidste , hvor løgnagtige 
og forgængelige alle kødelige kendsgærninger 
er , Silvio kunne kaste sin kærlighed 
på et ord , ikke som tossen , men som den , 
der har sandfærdighed kær . 

Silvio traf en forfængelig , ung kvinde , 
og da han så i hendes dybe , smigrende øjne , 
var det som hans livs kroningsfest . 
Han troede ikke mere på den ydre nødvendighed . 

i disse to øjne havde han omsider opdaget , 
at sjælen er uendelig som en stjærnehimmel , 
at rummet og tingenes hårde skal 
kun er indbildninger , tomme og letgennemtrængelige 
for den , der ejer den rette , den 
mandige indbildning . Verden er ikke mere 
krinklet , end at man kan spidde den på en 
tanke . 
Han troede pludselig , at han kunne se 
igennem et par kvindeøjne som igennem et 
klart vand . Og da han havde evnen til at 
læse rigtigt i disse dobbeltbundede øjne , 
skulle han også kunne befale over dem . 
Når han tog sit hoved mellem sine to hænder 
og begærede at huskes af hende , ville han 
til enhver tid — om hun sov eller var vågen , 

om hun var nær ham eller langt i det fjerne 
— kunne nå hende med sin tanke . 
Han så smilende på hende og sagde : 
» Jeg har bygget en himinelbro mellem 
min inderste tanke og baggrunden af disse to 
øjne . Jeg er ingen stjærnetyder eller unyttig 
poet , heller ingen dybsindig filosof . Jeg er 
kun Silvio , en ung ingeniør og brobygger , der 
ønsker at ophænge jærnbroer som dristige 
stormstiger over alle stejle afgrunde . « 
Og Silvio greb hendes hånd , der lå 
planløst foran hende på borddugen , knugede 
den så stærkt , at det gjorde ondt . 
» Må jeg tale frit ud ? «  spurgte han . 
Og altid svarede hun :  » Tal kun «  . 
Så lo han og løftede sin hånd over 
den unge , franske kvindes pande som til velsignelse . 

» Jeg vil rede deres brudeseng på en 
klode . Når jeg handler på deres vegne , 
har jeg almagt . De skal bo i himmelrummet 
og have mandoliner på alle væggene . « 

han vidste ikke helt nøjagtigt , på hvilken 
klode eller i hvilken tid , han selv befandt 
sig , om han virkelig var i Paris ved et nytårsselskab , 
eller om han var med ved et nu 
længst forglemt gæstebud i ekbatana . Her — 
sad han bænket ved gæstebudet mellem de 
viseste mænd og de sjældneste kvinder , og 
da bægrene og hjærterne var fyldte til randen 
— i det øjeblik , da festen allerede syntes 
fuldkommen — begyndte luften uventet at 
genlyde af nyt bifald , og én efter én i en 
lang rækkefølge opdukkede de forsinkede 
kongedøtre , som ikke før havde kunnet pryde 
taflet med deres nærhed . De bøjede hilsende 
hovedet og tog plads i stilhed , én efter én 
— ekbatanas kongedøtre . 
Silvio havde trukket sin stol hen til den 
unge kvinde , han sad til bords med . De 
ringeagtede begge de medindbudnes nysgærrighed , 
så at de midt for alles blikke kom hinanden 
nærmere , end hvis de havde været 
alene . De så hinanden lige i øjnene . Og 

de var så stolt og fuldt ud mennesker , at 
der var intet , de ikke kunne sige hinanden . 
» Jeg lover , at jeg altid skal tale til dem 
så hensynsløst som nu , «  sagde den unge , 
danske ingeniør , mens han med egne hænder 
dristig plantede nogle blomster i den for 
fængelige kvindes hår .  » Skønt de er den 
yndigste og jomfrueligste skabning ved denne 
fest : til dem kan jeg sige alt . En mørk og 
kølig ranke slynger sig stedse om vore ord , 
en bred , mangedobbelt ranke , som altid sætter 
tingene hver på deres plads . Gid de i 
deres liv ingensinde må vågne af denne 
aftens højmodige rus . Fra nu af skal de 
lukke portene for ædruelighedens djævel . « 
Og Silvio tænkte , da hans fod rørte ved 
hendes kyske fod og hans hånd ved hendes 
hænder , at intet kærtegn længer er uværdig 
mønt , når det er kongedøtres hænder , kongedatres 
fod , man kærtegner .  » Fra i aften 
elsker jeg kun kongedatre , «  tænkte Silvio . 
Hendes øjne samtykkede til alle hans ord . 
Og den lette berøring af deres klæder lod 
hun så upåagtet , som var deres hænder og 
fødder trolovede . 
» Vi er gudernes børn , «  sagde Silvio . 
» Mod os har djævelen på forhånd tabt 
enhver proces . Célimène , min elskede , de 
ligner en stedsegrøn myrtehæk med små , 
tætte , mangedobbelte kviste . I morgen vil 
jeg være helt smykket med usynlige myrter . 

min søster og elskerinde — du mit hjertes 
hæder — jeg omfavner dig . « 
Og idet han sagde :  » Jeg omfavner dig , « 
Flyttede han sig netop langt fra hende for på 
den måde at omfavne hende bedre . Hun 
talte ham frisk i mode og blev ham ingensinde 
svaret skyldig . 

.  .  .  . En temmelig gammel dame , der 
var mærket af tidens klør , så at hun uegeniwttig 
kunne optræde som rådgiverske for 
ulgdommen , en temmelig gammel dame sagde 
c «  samme aften til den forfængelige , unge 
pfc : 
 » Hvad vil du tale med ham for  .  .  .  . ? 
• er han egentlig så morsom  ? 
Wja han ser ganske original ud . . . . . . . . . . . . . . . . . . . . 
Y )g så er han frygtsom og fræk på 
samme tid . 
Han er naturligvis lykkelig ved at udgyde 
sig for dig . . . . . . . . .det klæder ham at være 
velopdragen  .  .  . 
Jeg må i dette tilfælde rose hans gode 
smag  .  .  . 
Til daglig nøjes han vist med mindre . « 
I den samme nat gik Silvio hjem gennem 
Parises gader , forfulgt af vinden , der trængte 
gennem marv og ben . Han standsede og 
omfavnede de iskolde træer , mens han lovede 

sig selv , at han fra nu af aldrig ville nøjes 
med mindre end den unge pige . 
En fontæne , der var behængt med et 
langt skæg af is , antog for ham hendes 
skikkelse , hendes dejlige , unge skikkelse , halvt 
af adel og halvt af guddommelig ungdom . 
Og han troede at høre hendes hjertes friskblussende 
pulsslag — som om hans veninde 
stod her i køligheden , en strømmende kilde , 
og udgræd venlighed over ham . 
Da en flok unge venner mødte ham , 
beværtede han dem i det nærmeste værtshus . 
De så med stille forundring , at han knuste 
sit glas mod marmor-bordpladen . Han havde 
drukket en hemmelig skål for den unge pige . 
Og i tavshed , imens han knuste glasset , 
sammenlignede han sig selv med dette glas  : 
han ville ikke tåle , at nogen siden skulle 
drikke deraf . 
Da han bagefter kom til Seinen , standsede 
han med  .ét og stampede i jorden ; thi han 
så for sig sin veninde som flodens gudinde 
med åkander i håret . 
» Floden seine , «  sagde han og stampede 
— seine fleuve . 
Og under en lygte , lænet til kanten af 
en bro skrev han med en blyant en nytårshilsen 
til hende  : 
så vandrer vi over årets bro 
én for én og to og to . 

har du en ven , da bi ham efter , 
stands i trængslen og bind din sko . 
Forhast dig ikke . Erfaring bekræfter : 
lykken er god mod den , som har ro 
til at binde sit skobånd , at smile , vente 
og omgås skikkelig sine bekendte . 

ved mangen fest senere stod célimène 
midt i salene og rakte ham ubekymret begge 
sine hænder . Hun så ud , som skulle hun 
synke til hans bryst , men hun lagde altid 
sine to fingre på munden og nægtede ham , 
at det var kærlighed . Alt , alt , kun ikke dette 
— det usigeligste ord . Og han beundrede 
denne rødmende , stolte mund , som ikke ville 
tilplette deres kærlighed med ord . 
Silvio smilte . 
» De elsker mig , célimène . Og jeg elsker 
dem med deres dobbeltbundede øjne og med 
al deres dobbelthed — mundens kløverblad , 
kruset og fyldigt , sødtduftende , fint og kysk 
som en dugget , nordisk morgen . Kløveren 
har kun tre blade . Men er lykken med en , 
finder man kløver med fire . Célimène , de 
er min lykkes firkløver . Gør ende på det 
skin , der endnu skiller os ad . De vil selv 
blive lykkelig . « 
Med ansigtet strålende af ømhed , men 
med panden rolig hævet rystede den unge 

pige to gange eftertænksomt sin ubetvungne 
nakke . 
» Non , non , non ! «  sagde hun  » Nej—nej ! 
Jeg tror ikke , at det ville være lykke . « 
» Du min retskafne elskede , mit hjertes 
hæder , célimène , «  sagde Silvio og lagde — 
uden at vide det — hånden mod sit bryst . 
» Jeg river dig bort fra de vinterlige steder og 
tomme glæder . Og du følger mig et sted 
hen , hvor der er forår og stille bække , 
pinsesol og myrter . « 
Og uden at vide det lagde også hun 
fingerspidserne til sit bryst og smilte ved at 
fornemme sit eget pulsslag . Men hun rystede 
hårdnakket og grublende på hovedet . 
» Nej , nej , nej . Det er desuden ikke årstiden . 
Nej , nej , nej — elskede . « 
( hun vidste slet ikke af , at hun kaldte 
ham elskede . ) 
en temmelig gammel dame , et af tiden 
tilkradset pergament , en temmelig gammel 
dame tog den uforsigtige célimène i armen  : 
» Alle mennesker lægger mærke til jer . « 
Men den unge pige så sig uforfærdet 
om i salen og sagde som et uskyldigt barn , 
helt fortrædiget af afbrydelsen  : 
» Lad os tale nu ! Ellers får vi jo ikke 
sagt det alt sammen . « 

der var ikke ende på Silvios fryd og 
ulykke . Hun vidste med alt , hvad hun foretog 
sig , at forpligte ham til at blive og elske 
hende . Men en aften blev han mistænksom 
— utålmodig efter kendsgærninger . Og den 
forfængelige , unge kvinde , som måtte stille 
ham tilfreds , mens hun et øjeblik talte med 
sine beundrere , trak sine lange handsker af 
og bad ham opbevare dem for hende . 
Den nat gik Silvio atter alene og omfavnede 
sine ufølsomme brødre , træerne , mens 
han græd céliménes lange , trøsterige handsker 
fulde af salte tårer . 
Ved en bygning med grå , middelalderlige 
mure standsede han pludselig . 
Hvilken tid at have levet i , tænkte han 
— fejdernes , klostrenes og de gamle lensherrers 
tid . At bygge broer og rejse stormstiger 
til en fæstning på en høj alp ! Med 
matematisk , guddommelig ingeniørkunst at 
skalle en sådan ørnerede ned fra klippen , 
bortføre borgfrøkenen , der ikke forlanger noget 

bedre . Men når den Borg , man belejrer , 
kun er en lille , selvstændig skønjomfru , når 
det slot , man vil bestige med blus og Brande , 
er et af tusind hensyn omringet , uindtageligt 
pigesind — hvad nytter det da at være Silvio 
— en fattig brobygger og ingeniør ( eller 
Napoleon og hanrej ) ? Her hjælper ikke sværd 
og brand , intet blændværk og intet fuskeri . 
Her skal aritmetiken være guddommelig rigtig 
— eller man dør som fortjent . 
Havde Silvio manglet den guddommelig 
rette beregning , den store sjæl , den fulde 
menneskelighed ? Havde hans tanke ikke 
gennemtrængt tingenes indvolde ? eller . . . . . . . . . . 
Han standsede og stampede i jorden . 
Eller var célimène en forfængelig kvinde , 
der ikke kunne leve uden en sukkende elsker 
ved sin dør ? Behøvede hun — for at udfylde 
sin egen klamme tomhed og sætte kronen 
på sin ørkesløshed — at en mand , hvis 
hjærte var rigere end hendes , hulkede hendes 
navn fattig og ensom og bed sig i tungen 
af skam over at være forsmået ? 

det var forbi med Silvios løgne . 
En dag skrev han til célimène og forlangte 
at elskes på menneskevis . Han , der 
havde foragtet , hvad man kan fange med sine 
to hænder , og beundret hende som en forbundsfælle 
i sin foragt , han higede nu kun 
efter noget håndgribeligt  ; han ville give alle 
høje stjærner og evige løgne for en kendsgætning . 
Men nu var det just dette , som 
célimène ikke ville . 
Det blev altså uundgåeligt  : Silvio måtte 
skifte opholdssted . Hans tanker var blevne 
ham selv uværdige . Midt i de alvorligste øjeblikke 
greb man ham i ikke at tænke på den 
skønne célimènes ærefulde slægt , hvidarmede 
uskyld og skarpsindige ånd , men at fable 
om frøken célimènes små , sorte strømper . 
Den skønne célimène var bleven ham for 
jordisk elskelig . Og når et menneske fra 
sine storslåede synsmåder og sine umådelige 
løgne falder tilbage og finder hvile og trøst 
i sin ganske dagligdags simpelhed , da må 
det menneske ud at rejse . 

straks optrådte der hos Silvio en engel 
fra himlen , i skikkelse af en tysk frue , med 
en rund sum penge og en officiel skrivelse , i 
følge hvilken han bemyndigedes til at rejse og 
studere og bagefter at skrive en afhandling , 
der skulle hedde :  » Nogle af de ældste broer 
i Italien «  . 
» Rejs til Italien , «  sagde hun .  » Nyd , adspred 
dem , og brug deres øjne . Ikke til 
Venedig . Lagunerne er så melankoliserende . 
Rejs til Florens , til rom . « 
Og den lille , forfængelige célimène kom 
dagen efter til ham og sagde opmuntrende : 
» De rejser til Italien for at se på gamle 
broer . Hvor jeg misunder dem ! Jeg havde 
selv lyst til at se Italien . « 
Altså forlod Silvio Paris og célimènes 
dobbeltbundede øjne og célimènes små , hvide 
hænder og célimènes små , sorte strømper . 
Man tror undertiden , at man for resten af 
sine dage skal slå rod ved en af livets 
rolige biveje —- en villa , en have , en svanedam 
 ! — og pludselig befinder man sig på 
verdenslandevejen i nattoget london—paris 
—rom . 
Den lille , søde løgnerske var selv på 
banegården for at sige ham farvel . Hun 
tittede nysgærrigt ind i kupéen og sagde som 
sædvanligt ord , der skulle forurolige og synes 
betydningsfulde . 
» Jeg kommer vistnok til Florens . « 

men Silvio var træt — han slog døren 
op og sagde kun  : 
» Så kom med mig ! « 
» Det turde jeg gerne , «  sagde célimène . 
Hun syntes besluttet . Men Silvio trak 
tvivlende på skuldrene . Og konduktøren 
smækkede døren i . 
» Skriv til mig , og jeg skal skrive til 
dem , «  sagde hun . 
Toget rullede bort fra lysstaden Paris , 
bort fra den skønne célimène , ud i tågen 
og mørket . De sidste lygter sprang forbi 
kupévinduet . Alle hjul snurrede og snurrede . 
» Det er dog godt , «  tænkte Silvio , som 
nu var ladt alene på hovedlandevejen , i nattoget 
london—paris—rom .  » Det er dog 
godt , at man kan gå frit om i gaderne , at 
man endnu kan føle sig som en oprører , der 
tør råbe ind ad vinduerne til folk , at de 
har bygget deres pragtfulde huse af løgn og 
spindelvæv . . . . . . . . 
Spindelvæv ! Men her sejler jeg selv som 
et spindelvæv for vinden . 
Ak , hvorfor måtte jeg ikke elske célimène ? 
Hendes alvorsminer i det hvide ansigt 
var så fromme , hendes hvide hænder så 
venlige , ja selv hendes små , sorte strømper 
så ud , som om de slet intet ondt havde gjort . 
Hvorfor måtte jeg ikke beholde célimène , 
der ville have elsket mig så meget , som hun 
kunne ? — hvorfor måtte jeg ikke have lov 
til her i livet at nøjes med célimène ? « 

Lyon  ! Lyon  ! Iltoget førte ham stadig 
længere bort over Frankrigs mørke sletter . 
» Hun vil skrive til mig . I alle byer i 
Italien skal min første vandring være til posthuset 
for at hente brevene med hendes store , 
klare skrifttræk på det silkeagtige papir . 
Hvorfor «  — tænkte Silvio —  » kunne vi ikke 
vandre sammen til alle posthusene i alle Italiens 
byer for at nedlægge brevene med min lille , 
strenge céliménes store , klare skrifttræk og 
for at modtage brevene fra hendes misundelige 
slægt  ? « 
I nattoget london—paris—rom nåde 
Silvio , ingeniøren og brobyggeren , hen ad 
morgen de svejtsiske alpelandskaber . Toget , 
der bruste frem i halvmørke , vuggede og 
skumplede , som om vognene gennem hver 
bevægelse meddelte ham pulsslaget fra den 
sovende jord — den dunkle jord , hvor hver 
busk , hvert lille dyr , hvert menneske nu 
slumrede så trygt som hans unge veninde i 
hendes rolige gade i Paris . 
Silvio tog blyant frem og nedskrev nogle 
ord til hende : 
» De skulle vide , hvor stolt midt i det 
larmende Paris og nu midt i min kære landflygtighed 
blodet strømmer igennem mit hjertes 
kamre . Mit hoved er en sølvrangle med 
lutter lystige tanker . Det er , som var jeg 
lægt for en lang , tung sygdom , hvis bly lige 
fra min fødsel har hvilet på mine lemmer . 
Bønhør mig eller ikke ! Gift dem , hvis de 

er rigtig dum  ! Men når jeg om et øjeblik 
omfavner Italiens jord og hvisker deres navn 
i ensomhed , da ved jeg , at de er min for 
alle tider , at de aldrig finder hjem før i 
landflygtigheden hos mig . « 

alpetinderne med sne i håret , alpetinderne 
som rødmende sæterpiger med hvide 
nathuer , erindrede Silvio om den franske hærs 
umådelige besvær , da general Bonaparte for 
første gang førte sine tropper over de vinterlige 
 , kamme og ene drømte om sin fjerne 
Josefine . Den ensomme Silvio havde med 
grådig hu læst de breve , som den ubekendte 
general Bonaparte tilsendte Josefine , da han 
havde efterladt sin skønne , ustadige veninde i 
Paris og som syvogtyveårig feltherre foretog 
sit allerførste felttog . Det var før alpebestigningen 
og sejrene i Italien ; alle hans tanker 
var blevne tilbage i den store hovedstad , og 
hans hjerte , fuldt af gråd og mismod , var 
ikke der , hvor han slæbte sin fod . 
» Jeg selv lever ikke i dette telt «  — 
skrev den ubekendte general —  » eller i denne 
lejr , disse rådslagninger , hvor jeg og jeg 

og jeg hvert minut må træffe afgørelser , der 
ikke angår mig . Det forundrer mig bestandig , 
at Frankrigs frelse kan afhænge deraf . Jeg 
savner indtil fortærelse aftnerne i Paris , og 
når jeg underskriver den alvorligste beslutning , 
er mine tanker hundrede mile borte . « 
I grå ligegyldighed for alt ydre lod han 
sine soldater slæbe kanonerne over bjærgene , 
og bestandig med den skønne Josefine i hjertet , 
bestandig skrivende til den skønne Josefine 
vandt han slagene ved Lodi og Marengo . 
» Om hun ikke havde indgydt ham denne 
ligegyldighed for medgang eller undergang , « 
Tænkte Silvio , —  » ville han da have vundet 
slagene ved Lodi og Marengo ? Og hvis han 
havde tænkt mere på sejrene og fjenderne 
end på Fru Josefine , mon da jeg , Silvio , ville 
have tænkt en time på Napoleon Bonaparte ? 
Men han var et menneske , som også jeg , et 
stakkels , sondersplittet menneske , der var nødt 
til at slæbe sit legeme ad lange , tomme veje , 
over sjælløse forhindringer , som han så dybt 
hadede , at han måtte overvinde dem . Om 
han havde været noget andet — noget større 
måske , et slags basun for nationens heltemod 
— jeg ville i mit allerinderste jeg have 
ringeagtet ham . Men jeg skænker ham som 
frit menneske min beundring , fordi han i intet 
var mindre menneske end jeg , fordi han , 
slæbende som en soldat på mine egne svagheder , 
dog nåde det højeste . Og derfor 

kan jeg tåle hans uopnåede storhed , derfor 
kan jeg glædes over ham  : fordi mit mod , 
min vilje , mine planer i deres udspring ikke 
er ringere end hans . Fordi også jeg er hans 
oprindelig jævnbyrdige . « 

ekbåtana . 
Jeg husker den vår , da mit hjerte i Kim 
undfangede drømmen og søgte et rim , 
hvis glans skulle synke , jeg ved ej hvorfra , 
som når solen gik ned i ekbåtana . 
En spotter gav mig med lærdom at ane , 
at vægten på ordet var ekbatåne . 
Den traurige tosse , han ved ej da , 
at hjertet det elsker ekbåtana . 
Byen med tusind henslængte terrasser , 
løngange , svimlende mure — som passer 
der bagest i Persien , hvor rosen er fra , 
begravet i minder — ekbåtana ! 
Hin fjerne vår , da min sjæl lå i Kim 
og drømte umulige roser og rim , 
er svunden , skønt luften var lys også da , 
som den sol , der forsvandt bag ekbåtana . 
Men drømmen har rejst sig en vår i Paris , 
da verden blev dyb og assyrisk og vis , 

som blødte den yppigste oldtid endda  .  .  . 
Jeg har levet en dag i ekbåtana . 
Min sjæl har flydt som en Syrings af toner , 
til solfaldet farvede parkernes kroner 
og hjertet sov ind i sin højhed — som fra 
en solnedgang over ekbåtana . 
Men folkets sæder ? den stoltes bedrift ? 
Hvad nyt og sælsomt skal levnes derfra ? 
En rædsel , et vanvid i kileskrift 
på dit dronningelegem — ekbåtana . 
Men rosen , det dyreste , verden har drømt , 
al livets vellyst — hvad var den da ? 
Et tegn kun , en blomst , som blev givet på 
skrømt 
ved en kongelig fest i ekbåtana . 
Da blev jeg tålmodig og stolt . Jeg har drømt 
en dybere lykke , end nogen har tømt . 
Lad syndflodens vande mig bære herfra 
— jeg har levet en dag i ekbåtana . 

i 
højere end Alperne — 
dybere end Middelhavet 



» Piemont i sin sneklædning «  - fortæller 
Silvio —  » lignede en kage med flødeskum , 
da jeg med iltoget fra Paris havde boret mig 
igennem mønt cenis og nu en januarmorgen  . 
Susede hen over sletterne i retning af Torino 
for at udfolde min ønskekappe i sangens og 
solens land . 
Mon sneen i Italien smælter ved en 
højere varmegrad end sneen i mere nordlige 
byer som Paris og København ? —tænkte jeg , 
thi himlen var klar , solen og luften i 
denne sneslette ganske sommerlig . De rødkalkede 
huse glødede af varmt lys som i en 
forårsdrøm , og den dunkle vin i en halmomflettet , 
let flaske med en lang Hals var 
mørkere , sødligere og fyldigere end rødvin 
ellers  : — den kyssede mig lige i hjertet som 
en ung elskerinde fra sangens og sommerens 
land med sorte øjne og varme , usvigelige 
læber . 

i denne vin , som jeg købte på den 
første station syd for Alperne , sluttede jeg 
pagt med Italien . 
Og jo længer jeg kom mod syd , des 
mere ildnedes jeg af vinen og solen , des mere 
glemte jeg vinteren bag mig . 
Å de nordlige byer , disse vinterhovedstæder , 
de ophidser og slider nerverne . Hvor 
bleg og træt hun lå , den unge englænderinde 
der på den modsatte hynde i min 
kupé . Min tilfældige rejsefælle . Hun lignede 
i sin forfrosne ungdom , indsvøbt i en piæd , 
et knippe halvvisne blomster , og det var , som 
om hun , for at leve på ny , behøvede al den 
sundhed , hjærtefylde og rødme , der sejrrig 
smilte ud fra det snedækte Italien . 
Å de nordiske byer , vinterhovedstæderne 
med deres åndelige uro , deres kunstig opvarmede 
saloner , deres hastige drosker , deres 
førsteforestillinger , dette hvirvlende , uvirkelige 
liv , med lutter blændværksværdier — de fortærer 
menneskene indvendig fra . 
De herlige , nordiske byer ! Også mig 
havde de jo givet et lille fængslende tilfælde 
af moderne selvfortærelse , kultur-nevrose , som 
var skyld i , at jeg havde boret mig igennem 
mønt cenis og på min ønskekappe suste 
hen over Lombardiets sletter . 
Den englænderinde der — var hun en 
lidelsessøster ? Hvem ved ? Og hvorfor ulejliger 
jeg mig med hende ? —thi lige fra Paris 

til Genova ulejligede jeg mig næppe med at 
se på hende ? 
Jeg havde jo mit eget  » interessante tilfælde « 
At beskæftige mig med . På den store 
banegård , hvor jeg i aftes havde taget afsked 
med et smil og to øjne , som fulgte mig 
alle vegne , bad jeg min veninde at rejse med . 
Men hun blev i Paris — Paris lumière — og 
jeg sagde spottende til hende , at jeg rejste ud 
i verden for at opsøge  » sydligere og lascivere 
folkefærd . « 
.  .  . Mens jeg nu i Lombardiet satte den 
lille , halmomflettede fogliette for munden og 
drak den italienske vin , gentog jeg for mig 
selv : at min veninde var  » sød som skyggen 
af et vintræ . « 
Men hun havde ladet mig alene med mit 
interessante tilfælde , og jeg tænkte for alvor 
på , at jeg , hellere end at rejse verden rundt 
med en naragtig , mislykket kærlighed , burde 
gå til Sicilien , hvor der var bønderopror og 
agrariske mord og slå mig sammen med 
rebellerne mod Italiens elendige førere for 
— i mangel af bedre — at møde en kugle , 
der træffer det rette sted . 
Jeg gjorde det ikke — kom aldrig til Sicilien . 
Men jeg er så skamfuld derover , at 
jeg nok gør det næste gang , når jeg har 
hjærte og lever overfyldt af forsmåelsens 
latterlige forsmædelighed . 
Å de nordiske byer , vinterens herlige 
hovedstæder , kun med et sygt hjerte river 

man sig løs fra dem . Mit hjerte havde endelig 
blomstret på ny  . . .  . Men der var 
faldet sne på alle mine roser . 
.  .  .  . Jeg ville ikke , at den sne skulle 
smælte . Men jo længer mod syd , des mere 
rødmede og blånede luften . Det var som 
om et forårshav slog sammen over mit hoved  ; 
som begravede jeg mig i bunden af et uhyre 
blomsterbæger og dér , mellem disse blå og 
rødgyldne lys , genfandt min strenge elskede , 
som kyssede mig i varm og ærlig kærlighed . 
Og Middelhavet begyndte i horisonten 
at blåne mere og mere . « 

iNitupiNit==N år maN i éN Nat har lagt fraNkrig 
bag sig , har gennemfaret norditaliens vestlige 
hjørne og på en eneste lang morgen indsuget 
alt landets lys — når man har sovet 
en nat i det stolte , gråhvide Genova , en 
storby for skippere og søfarere , i et redeligt 
hotel , der dog var et palads , har set palmer , 
der voksede i baljer , og genoveserinder , der 
sværmede gennem mængden i fantasidragter 
med maske for næsen ( thi det var sidst i 
januar og lige før karnevalsmåneden ) — når 
man med berusede lunger og øjne har fornummet 
Middelhavet , som ligger der åbent , 
forårståget og fuld af søbriser — og når 
man har købt sig en fransk-italiensk læsebog 
for at stave sig ind i det fremmede sprog , 
mens man allerede den næste dag befinder 
sig i iltoget , genova-florens — da er man , 
som Silvio , lidt fortumlet og uberegnelig . 
» Italien «  — tænkte han —  » ligner en 
uhyre ruin , alt for kostbar til at ejes af nogen , 
hvorfor man endnu tillader de stakkels sønner 

af alt for berømte forfædre at drive om i dets 
buegange og bo imellem dets øde mure . « 
Silvio kørte langs den sollyse , lunefulde , 
liguriske kyst , gennem bjærge og forbi høje 
huse , der var bemalte med billeder udvendig . 
Til højre for sig havde han stadig det forårstågede 
Middelhav som en drøm i sjælens 
baggrund — en blå horisont bag ordene i 
et digt . 
» I Italien bor alle mennesker i paladser 
og er fattige som kirkerotter . Lutter fattige 
og ædle kvinder , fattige og ædle ynglinge . 
Og jeg fattige kirkerotte «  — tænkte Silvio — 
» jeg skal nu virkelig se Italien , jeg er i Italien . 
Jeg skal i disse paladser hilse på mine 
italienske brødre og søstre — et smilende , 
ejendomsløst folkefærd , der lever fra hånden 
i munden og tror godt om sig selv og alle 
mennesker . Hvor det er smukt at tro godt 
om sig selv og om andre . Da italienerne for 
det meste er temmelig slunkne og forsultede , 
sker det endnu af og til , at de i mørke på 
en ensom vej beder en tilfældig forbirejsende 
om pengene eller livet . Ja . Men det sker 
altid under åben himmel , når lykken 
bogstavelig byder sig til af sig selv — på 
landeveje eller på afsides steder i byernes 
udkanter , hvor man ikke behøver at komme , 
hvis man ikke med overlæg vil undlives . 
» En omgang knive , «  una coltellata , således 
hedder et knivstik på deres flotte sprog . 
Men de er uskyldige , glade og gæstfri , og 

hjemme i deres private paladser hverken plyndrer 
eller myrder de . Et stuemord , det hører 
til i Nordens uhygge , i vinterhovedstæderne . 
I sangens og solens land findes kun rigtige 
stratenrøvere og politiske forbrydere . Så og 
så mange knivstik årlig og dernæst et 
attentat på crispi , på førsteministeren , som altid 
kommer godt fra det og øjeblikkelig 
kører hen i rigsdagen og forlanger nye undtagelseslove 
mod fædrelandets fjender — 
.  .  .  . Dette er virkelig Italien . « 

ude bag vinduet fløj italienske byer 
og bjærge forbi . 
Silvio tænkte  : 
» Jeg er ikke mere Silvio , der kan plages , 
mishandles , dødsdommes af en lille pige i 
Paris . Jeg er Silvio , en verdensborger , og 
skal dømmes efter romerretten . « 
Bestandig nye byer og bjærge . Å hvor 
langt bedre var det ikke at elske et helt land 
end at elske en lille kvinde ! 
Se disse italienske landskaber  : for neden 
den dyrkede jord , brun og frugtbar , for oven 
den rensende luft som et fint skønhedsslør . 
Hvor godt det hele passer sammen : de mennesker , 
der taler , og de lærker , der kvidrer i 
landet . Og der er i naturen plads til alt : 
en feltherre i spidsen for sine dragoner eller 
en lille pige i skyggen af et træ , den jordkære 
livsjubel , tryg og hjemlig som en fugletrille 
fra en græstue , og den besjælede , 
grænseløse længsel . Blot man forstår at se 
på markerne og skyerne , bjærgene og solnedgangen 

som et eneste billede ! At elske 
træer og floder og mennesker som et broderskab 
af levende . Hvilke elskere de har været : 
den ungdom , som drømte om at oprejse 
Italiens enhed derovre fra det fjerne Sardinien 
på et sejerstog gennem Milano , Florens og 
rom . Hvilke elskere det har været , de brobyggere , 
som ud fra kongeriget Sardinien og 
Piemont spændte alle Italiens splittede pontoner 
sammen til en eneste frihedsbro , så at 
de elskværdige italienere , der i mange århundreder 
havde for skik at slæbe vadsækken 
for alle mulige udlændinge , omsider en dag 
kunne træde sammen på montecitorio i rom  : 
eviva Italia ! Eviva ! — småtteri forsvinder 
overfor et sådant broderskab . Man behøver 
for eksempel ikke mere at betale told på 
grænsen af ligurien og derefter på grænsen 
af Toscana . Disse elskere og brobyggere 
gjorde ende på embedsmæssig ! Vrøvl ( vrøvl 
er altid et embede )  .  .  .  . 
Og med alt dette er italienerne den dag 
i dag så fattige som nogensinde — uhelbredelig 
fattige . 
» Hvor jeg i grunden elsker fattige folk , « 
Tænkte Silvio .  » De fryser om vinteren og 
har en evig hjemve efter solen . « 
Imidlertid gennemfør han de mange tunneler , 
der er mellem Genova og Florens i det 
allerbedste rejseselskab , sammen med den 
danske konsul i Genova og hans danske 
frue , der begge var så unge af år og dog 

så glatte og forfarne i at omgås verden 
som nogen , hvem det har været givet at befare 
hovedlandevejen mellem Paris og rom i 
laksko . 
Med høflighed havde de modtaget en 
misundelsesværdig , der kom lige fra Paris . 
Og høfligheden mod den velklædte landsmand 
var stegen til venskab , da Silvio fortalte , 
at han rejste med offenligt mandat i 
lommen for at skrive et værk om  » Nogle af 
de ældste broer i Italien «  . For at påskønne 
den nye gæst bad de ham rejse i kupé 
sammen med dem , ja mere end dette : konsulen 
gjorde ham delagtig i sin morskab over 
to medrejsende socialistførere , der også kom 
fra Genova , og som ved hele deres opførsel 
krænkede de selskabelige former . 
Med smilende og dannet opmærksomhed 
hørte konsulen og konsulinden på , hvad 
Silvio sagde , og undrede sig ærbødigt over , 
at han for at opsøge det fattige Italien havde 
forladt det stolte Paris , hvorom han fortalte 
dem så fængslende anekdoter . 
Men Silvio , der hvert øjeblik nikkede ud 
gennem togvinduet til en eller anden forbavset 
italiener , sagde : 
» Jeg holder af fattige folk . Jeg har i 
mit hjerte en rent naragtig forkærlighed for 
fattige folk . Jeg mener ikke dermed den 
luvslidte og udslidte fattigdom , den forsørgelsesberettigede 
armod , der gør sin daglige 
pligt for hver fyraften at vende hjem til en 

udhungret ægtefælle og en flok udhungrede 
børn . Jeg holder også af fattige , unge 
mænd og kvinder , jeg holder af alle fattige ; 
de har så nye og redebonne hjerter , at 
der med dem endnu kan udrettes noget i 
denne håbforladte verden . I går Morges , 
da jeg passerede Alperne , tænkte jeg på 
en sådan fattig fyr , på Napoleon som 
» lille korporal , «  der endnu ikke havde været 
i slag , endnu slet ikke udmærket sig og 
altså kun havde almindelige og tarvelige 
følelser . Han havde den tro og den bitterhed , 
som er fælles for så mange ubemærkede , 
unge mænd . Intet videre . Og det 
var det store , det var netop det guddommelige 
hos ham — forvandlingsøjeblikket ! 
— man kan sætte ære i at gå med manchetknapper , 
der er købte i den eleganteste 
butik på de store bulevarder ( Silvio smøgte 
sine ærmer lidt op og viste et par originale 
knapper ) . Man kan også sætte sin ære i , 
at man ikke vil være mindre elendig , ikke 
mindre tarvelig af hjerte og attrå , ikke 
mindre lav end den stakkels , simple menneskehed , 
at kysse den ydmyge jord , hvortil 
vi er bundne med fælles menneskelig 
nødvendighed — for en dag at kunne forvandle 
tingene , vise dem så store og skønne , 
som de virkelig er . Jeg holder af fattige 
folk . De sover nogle trappetrin nærmere 
ved guderne og de evige magter . « 

smilende hørte konsulen på Silvios 
tale og ønskede endnu en gang at se 
manchetknapperne . Silvio bad om at måtte 
forære konsulen dem . Han havde købt 
dem for at pynte sig , da han selv var gået 
glip af en stor lykke — sagde han — 
og de burde tilhøre en mand , der elskede 
lykken . 
Han sad længe tavs og stirrede ud på 
Middelhavet . Og med alvor og hemmelig 
stor pietet tyggede han nogle chokoladepastiller , 
som den tyske dame i Paris skæmtvis 
havde overbragt ham i en bonbonæske , 
hvor pengene lå gemte på bunden . 
I det første indtryks forvirrethed forekom 
Italien ham et land helt af marzipan og chokolade . 
Og han tænkte , at var der mange 
i verden som denne tyske dame , ville opopfrelse 
og store egenskaber få lov at 
blomstre , og smuds og smålighed ville uddø 
i Paris , ja selv i København . 
» Jeg er ikke Silvio , den stakkes Silvio i 
Paris «  — gentog han lykkelig —  » jeg er 
Silvio , en romersk borger . « 
. . . . . . . . . . . .konsulen var en stadig høflig 
mand . Hans private spot — på dansk 
— hindrede ham ikke i at vise de to medrejsende 
arbejderførere de mest smigrende 
hensyn på italiensk . Også da en smuk 
italienerinde skulle forlade kupéen , var 
han til rede og rakte hende hendes rejsepiæd . 

og hun nejede sirlig og takkede : 
» Grazia . « 
Dette første ord , Silvio forstod af sproget , 
havde en storslået pragt , som var takken 
højere end Alperne og dybere end middel- 
havet . 

Toscanas elever . 
På veje , månegrå , 
under de natlige pinjer , 
holà  ! der er folkeliv . 
Da strømmer den gammeldags fløjte , 
da klinger der zither til sang . 
Piberdrengen fra Florens 
og florentinerdrengen . 
Langs gaderne , hvor de gå , 
i støv står de gamle paladser , 
Florens  .  .  . Florens er død . 
Ingen er bleven tilbage 
ved alle de stores død . 
Kun piberdrengen fra Florens 
og florentinerpigen . 
En dreng , der fløjter sin takt 
for alle de øde portaler , 
en pige , der tjener sit brød 
den ene dag med sin zither , 
den anden dag med sit skød  .  .  . 
Hvor er nu i mestre fra Florens  ! 

de broer er gamle og grå , 
hvorunder den ældede Arno 
gumler på fortidens grus . 
Ved fortidspaladsernes porte 
der gnaver kun rotter og mus — 
hvor er nu i fyrster fra Florens ? 
Men midt på den gamle bro 
de byder en sang for en Soldo . 
En Soldo betaler en sang , 
som åbner de herskabsløse 
paladser endnu en gang — 
piberdrengen fra Florens 
og florentinerpigen . 
Den åbner os Strozzis port 
og kalder på fædrenes skygger : 
op , florentinere , op ! 
Toscana og kunsten lever , 
Toscana i finger og krop — 
hos piberdrengen fra Florens 
og florentinerpigen . 
» Vågn op , Michelangelo ! 
Og du , vor sjæl , Benvenuto , 
tag dine disciple i sold ! 
Vi har overlevet Toscana 
.  .  . men natten er temmelig kold 
for eders elever i Florens . 

» Vort liv er som herreløst gods 
for fremmede herrer til leje , 
vi svarer  : som Herren vil  ! 
Men kunne vi tjene Toscana , 
vi rejser os : mester , jeg vil ! 
— drengen og pigen i Florens  .  .  . « 

Italien har hundrede stæder , og i hver 
af dem findes et hotel eller gæstgiveri , som 
hedder  » Italiens hundrede byer «  — cento città 
( l’italia . Silvio boede i Florens i de hundrede 
bjer . 
Toscana ! Toscana ! Med sindet opfyldt 
af de store , vinterlige stæder kommer man , 
endnu næppe kuldslået , en aften til Florens . 
Og når man siden får lov til at tale om 
Toscana og om toscanske byer , kunne man 
fortvivle af 'lykke , blive afmægtig af glæde 
som elskeren , når han første gang føres til 
sin kyske brud . Oldtidens Etrurien , moderkilden 
til al romersk berømmelse , middelalderens 
og nutidens Toscana , hvis bønders og 
byers tungemål som et nyt forår overrislede 
latinen og med ny tale genfødte liv . 
Spredte bjærge , spredte byer — og det rigeste , 
det oprindeligste sprog i almuemund  ! 
Men den gud , som skabte Etruriens folk , 
Etruriens dyder og snille , har udskåret bogstavet 
C af etruskemes svælg . Eller er denne 

race bleven så gammel , at k-lyden er falden 
den ud af struberne ? 
» Mit hus «  hedder la mia casa , men hasa 
mia hvisker de letfærdige kvinder til den forbivandrende . 
En hæs og sælsom hvisken , omtrent 
som når stumme har lært at tale  ; og 
fejlen pletter det dejlige sprog som et skønhedsar 
eller som et kainsmærke . 
Hver dag gik Silvio til postgården for 
at hente breve fra udlandet og fyldes af 
fryd , i fald han genkendte en vis hånd fra 
de franskes hovedstad — en mild og yndig , 
streng og stor hånd , der kunne indvi ham 
til døden , om den blot ville . Men eftersom 
håndskriften ikke ville , var han vel ikke en 
slig skæbne værdig . Han følte sig mere 
fattig og ussel end den elendigste toscaner . 
Og midt i hovedpoststationens gård i Florens , 
foran lugen , hvor man afhenter de 
breve , der ligger og venter , var der en dag 
en toscanerinde med mørke øjne af fortættet 
solskin — som fik ham kær i et øjekast , og 
som slog ham om ørene med sine rosenrøde 
billetter . Han lod sig villig slå , ja vendte 
begge kinder til , og nød det som en oprejsning 
for sin landsforviste manddom , at hun 
tre gange nævnte sit hus ( casa ) med den 
udtale , som er Toscanas beskæmmelse . Først 
da rev han sig løs og sagde , at han elskede 
hende mere  » uden hus «  — senza casa . Og 
skønt han var sendt herned for at adsprede 
sig , skammede han sig som en toscaner , fordi 

han havde frydet sig ved denne barmhjærtighed 
— pietà . 
Hvad skulle han i dette Florens ? Han 
ville ikke leve med de levende . Og han gik 
på hjemvejen ind til en antikvitetshandler 
for at se på en kårde af rigt , gammelt 
arbejde . Men en kårde er kun naragtig , 
når ingen gider sende én det budskab på 
liv og død , man behøver . 
Hver morgen skrabede det ydmygt på 
Silvios dør , og en mand kom ind i dybt 
bukkende venlighed . Det var Silvios lærer 
— maestro — i det italienske sprog . Han 
var otteogtredsindstyve år og havde næsten 
ikke tænder ; men han var fuld af retsindighed 
og meget sulten . 
Og når de sad og læste om Benvenuto 
Cellini den toscaner , som listig skar halerne 
af kroværtens heste , fordi kroværten selv 
var en grov tølper og alt for stor og stærk , 
smilte den gamle italieners ansigt et kort 
sekund , som fyldtes han af forfædrenes toscanske 
list og hævnfølelse . Men når de 
stavede sig igennem en anekdote , om hvorledes 
en bedragerisk hestehandler blev afsløret 
og dadiet i dybt berettigede ord , 
mærkede Silvio , hvilket alvorligt og redeligt 
folk toscanerne er . Thi det var , som om 
otteogtredsindstyve år , henlevede i sult og 
hæderlighed , her tog hævn over den , som 
ikke havde modstået den store fristelse til 
at stjæle heste . De læste også om Napoleons 

snustobaksdåse . Silvios lærer havde et horn 
i siden på jordens mægtige ( o , republikanske 
Italien ! ) . Og hver gang de nåde til de 
ord , som en mand af det djærve folk havde 
forekastet den store kejser , dirrede maestroens 
stemme af overbevisning — som om Napoleon 
havde snydt i hestehandel . 
Silvio spiste om middagen og om aftetenen 
under de hvidkalkede hvælvinger i 
gæstgivergården  » Italiens hundrede byer «  . 
Foran ham på den skinnende dug gyngede 
- en halmomflettet fiasko i sit sølvstativ , og 
ved nabobordet spiste en fransk maler og 
hans unge ledsagerinde hver på sin side af 
en lignende fiasko i stativ . 
Hun havde dette hår , der dækker 
begge orer og gør kvinderne så dejlig døve 
midt i deres fagre uskyld . Mager med et 
par fine , mørke øjne — eneste frisure — 
lige ankommen i en stor modeæske fra 
Paris  .  .  . ( men hvad brød Silvio sig om en 
pariserinde ? han , som kom fra en stad , der 
var fuld af dem . ) i sin håropsætning mindede 
hun ham den første aften om Italiens 
søde og let syrlige vin i de halmomflettede 
flasker : — alt for megen vin i et skørt glas 
—  » sød som skyggen af et vintræ . « 
Mangen dag indbød Silvio sin hungrende 
lærer til disse måltider . Silvio skænkede 
da flittig af vinen . Den gamle , som var 
uvant med en slig glæde , fik tindrende øjne , 
hans hår strittede , han så sig om med en 

trods som en yngling , ja , gjorde sin elev 
opmærksom på en tredveårig , megettalende 
skønhed ved nabobordet . 
» Til mig ville hun være god nok , «  sagde 
den beskedne gamle med hovedet dukket , 
men med øjnene vendt mod lofthvælvingerne . 
Og Silvio smilte forstående , som kun 
ynglingen på livets tærskel kan smile til 
oldingen på gravens rand  ! Og af en 
blomstersælgerske købte han violer , hvormed 
han smykkede oldingens bryst . 

» Alle mine søstre er på deres værelser , 
alle mine brødre er i deres haver . « 
Silvio sidder i sit værelse i den gamle 
gade  » Gravene «  og gentager gang efter gang 
denne forbindelse af ord . Ved siden af 
ham sidder hans gamle lærer og retter ham . 
Og i alle værelser , på alle sale , nabo 
og genbo til ham , findes der kvinder , som 
ensomt syer , pusler , ordner hus . 
Men ude over husene med den duggklamme 
luft og de mange klokketårne og 
klokkespil — der ude , der oppe ( bagved et 
duggkøligt træ ) ligger bjærgene med de 
fjærne villaer og haver , og det er fra den 
side , at solen hver dag oversvømmer Firenze 
med forår . Haverne ligger i små kiler 
derude med varm forårsmuld midt i januar , 
med sorte cypresser og grøn vintersæd . Man 
skimter disse skråningen for enden af hver 
dyb gade i Florens . Og deroppe pusler den 
nænsomme og flittige toscaner . 
Hvilket forårsbillede fra Italiens januar : 

» Alle mine brødre er i deres haver , alle 
mine søstre er på deres værelser . « 
• » Døve entra il sole , non entra il medico ,  « 
Læser Silvio . Han oversætter :  » Hvor solen 
kommer ind , bliver lægen ude . « 
Solen trænger ind ad vinduerne med en 
magt , så at den kolde januarnat pludselig 
er glemt . Og næppe er den gamle , dybt 
bukkende lærer ude af stuen , så slår Silvio 
alle vinduer op og lægger sig midt på 
gulvet , i Italiens sol , og lader sig gennembage 
som en forfrossen ranke , som et kid i 
bjærgene . Han er kommen fra kolde egne , 
hvor der faldt sne på alle hans roser . Nu 
vælter han sig i solen , der trænger lige ind 
i hans hjerte og får ham til at længes igen , 
efter venskab — lykke  .  .  . Hvilken helbredelse 
atter at kunne længes , ønske  ! Er 
det virkelig sandt , at hvor solen går ind , 
behøves ingen anden læge ? 
For  . at komme solen endnu nærmere 
tager Silvio sin hat og går ud i Florens . 
Men  » alle søstrene er på deres værelser «  , 
og gaderne opfyldes af latterlige mænd , italienere , 
der spytter alt for meget og bærer 
klæder , som ikke er syede til dem selv . 
De fylder stræderne , de står timevis og 
driver på torvet ( uden mål og hensigt ) , 
som en stedsevarende folkeforsamling , et ting 
fra det gamle Etruriens dage , et råd , der 
til enhver tid er samlet og afgør alle anliggender 
i byen . 

hvad venter de på ? 
Stop ! Der bryder en af  » mine søstre « 
Sig vej gennem mængden . Og det er , som 
førte hun solen med sig i sine øjne , i sine 
bevægelser , i sine støvlesålers trin på de 
klassisk støvede gader . Men hun er stum 
som en urne fra de etruriske begravelser . I 
en toscanerindes tavse smil ligger alle Toscanas 
hemmeligheder gemte . Thi vid , at her 
blev elsket , og her blev slået ihjæl , at her 
blev hamret i kostbart metal og paladser 
byggede . Og her blev skrevet bøger  .  .  . og 
det er endda ikke så meget længe siden , at 
den gamle storhertug af Toscana havde forbudt 
omtrent alle bøgerne . Jeg har selv læst 
den gode , gamle forordning , hvis paragrafer 
fra den første til den sidste havde et præg 
af storhertugelig tryghed og visdom . At 
man ikke ved trykken måtte befordre sine 
sine forargelige skrifter — hvem vil forundres ? 
Nej , men indespærring , arbejde på galejerne 
til hver den , der besad en bog , som han 
ikke først havde indsendt til censurkommitéen . 
Og censurkommitéen bestod ikke af romanslugere , 
nej , den læste meget langsomt — 
for dog til syvende og sidst at lade alt opbrænde . 

ja , Toscana har sine minder . Men Toscana 
har sin almægtige sol , og en dag brød 
solen som en gudinde vej igennem den 
stumme mængde på torvene —  » Eviva Italia ! 
Leve ! leve ! « 

det er en dag fuld af helbredelse for 
Silvio ; alle hans væsens vinduer og dorè 
står åbne på vid gab . Han fyldes af en 
lykke —- højere end Alperne , dybere end 
Middelhavet . Derfor går han og nynner på 
en vise til solens ære : 
gudinden kom en formiddag 
over torvet i Firenze , 
før nogen skulle ænse , 
beskeden og i bedste mag , 
en ufordærvet formiddag . 
Men hjertet det har ingen ro i Firenze . 
Og da hun straks faldt i vor smag , 
fandt smag i os gudinden . 
Hun standsede ikke , inden 
hun havde os under sit tag . 
Vi fulgte altså gudinden . 
Men hjertet det har ingen ro i Firenze . 
Hun skænkede os sin rødvin først 
og løste sine sandaler . 
Ej synderlig ven af taler 
hun havde ej synderlig tørst . 
Gudinden havde ej tørst . 
Men hjertet det har ingen ro i Firenze . 
Nu har jeg løst for mine sko 
og for min ungdomsfylde . 
Nu er jeg på min hylde , 

men hjertet det har ingen ro . 
Gudinden var på sin hylde , 
men hjertet det har ingen ro i Firenze . 
Italien er som et tryllespejl , 
på alle kanter gudinder . 
Selv Middelhavet skinner 
af skønhed , som går under sejl , 
mens formiddagssolen rinder . 
Men hjertet det har ingen ro i Firenze . 
Da mødte han ikke mange skridt fra 
gæstgivergården  »  de hundrede byer «  uventet 
den lille pariserinde fra måltiderne . Hun 
var alene , og han blev så forskrækket , at 
han tog hatten dybt af og bad hende modtage 
de violer , han gik med i hånden . Og da 
hun stivnede og rystede på nakken , rakte 
han atter blomsterne ud imod hende . Forgæves ! 
Og han kyssede dem og kastede dem 
fra sig . Og hun bad ham skælvende dreje 
om hjørnet ind i den trange Sidegade , hvorhen 
hun selv fulgte ham , mens hun med et 
uroligt blik til alle sider forsikrede sig om at 
være ubemærket . 
Den eftermiddag spaserede de sammen i 
bobolihavens sollyse gange , der var overvævede 
med skygger af laurbærtræernes grene . 
De hørte en springvandskumme idelig strømme , 
og fuglene , som blev pludselig tavse til tider . 
De talte om Paris og foråret i Paris , om 
Boulogneskoven og champs elyse'es og om 

bekendte , som de der havde fælles . Med 
meget skælmeri nævnte hun  » min mand «  — 
mon mari — og med roligt skælmeri løftede 
Silvio den lette pariserinde op , for at hun skulle 
kaste et blik ud over Florens . Han satte 
hende atter let og varsomt ned og blev dobbelt 
hensynsfuld mod hende , fordi han med 
glæde opdagede , at en smuk pariserinde var 
ham ganske ligegyldig . 

et af tiden tilkradset pergament , en 
temmelig gammel dame , men en slægtning af 
célimène , kom en grå morgen til ejerens 
med hovedet endnu fortumlet af al den larm , 
der fandtes på alle banelinier lige fra Paris . 
Og der blev pludselig ikke til at være i 
Florens . 
Hun købte en høne i fællig med Silvio 
og spiste den med ham i en vinstue . Og 
hun fortalte ham hyggelig det nyeste fra 
Paris , om fester og om unge mænd , der var 
foretrukne af den lille célimène . Og den 
næste aften gjorde de det samme og ligeledes 
den tredje aften , imens hun stadig fortalte 
om Paris og om célimène og tilbedere af 
den lille célimène . 
Silvio skrev til célimène , at han rejste 
til Siena . Og han pakkede atter sin kuffert 
og tænkte på at drage ikke blot til det nære 
Siena , men lige ned til Sicilien for at møde 
sin skæbne . Den lille célimène , som troede , 
at Siena lå ved havet , skrev til ham på 

selve afrejsens dag , at hun var led og ked 
af Paris og allermest kunne ønske at spasere 
med ham langs  » Sienas strand «  — hvis det blot 
havde været muligt . Og hun mente , at de 
der — ved Sienas strand ( å la mere de sienne ) 
— nok skulle være blevne enige : de skulle 
begge tale rigtig ondt om kærligheden . 
» Allerhelst til Sicilien ! Allerhelst til 
Sicilien ! «  lød det inden i Silvio , da han sad 
i toget efter at have kastet et sidste blik 
på nogle af de ældste broer i Florens , og 
efter at han havde givet et sidste håndtryk 
til den temmelig gamle dame , der endnu i 
afskedsøjeblikket med en behændig hentydning 
fik hans pariserhjerte til at bløde . 
» Allerhelst til Sicilien , «  tænkte brobyggeren 
Silvio . Han sad og tegnede efter hukommelsen 
den gamle bro i Florens , og da 
broen var færdig , fandt han på at tegne en 
ildspyènde torpedo under broen , og da torpedoen 
var færdig , fandt han på at skrive 
nogle linier ved siden af : 
jeg skrev en dag en petition , 
en bøn om gunstig protektion : 
jeg ville ta'e det , som det blev . 
Gud give , jeg det aldrig skrev  ! 
Vil du med , så hæng på . 
Jeg skrev en gang et frierbrev , 
et elskovs evangelium . 
Gud give , jeg det aldrig skrev ! 

den hovne tøs blev dobbelt dum . 
Vil du med , så hæng på . 
Den gode lykke mødte mig . 
Hun bad mig at benytte sig . 
Jeg gad ej straks ; og da jeg skrev 
en anden dag , hun udeblev . 
Vil du med , så hæng på . 
Så skrev jeg himlens gud et brev . 
Og det fortrød jeg ej , jeg skrev . 
Thi brevet blev tilbagesendt 
med svar : adresse ubekendt ! 
Vil du med — 
det skulle hænde Silvio , at de samme 
to arbejderførere , som for en måned siden 
havde rejst med ham fra Genova til Florens , 
atter var med ham i en kupé fra Florens til 
Siena . Og han havde der den gode lejlighed 
til at spørge dem om vej til Sicilien og videre 
frem — hvis han ellers ville . 
Deres ansigter beskæftigede ham . Han 
havde i et arbejderblad set deres portrætter . 
Og den ene af dem bar den italienske titel 
» professore «  . Hans magre ansigt havde omkring 
læberne det samme tyndslidte smil 
som falmede primadonnaer , men et bittert 
smil , som han selv mindst ville tilgive , at 
man tog fejl af . Han ser ud , som om han 
kunne gå igennem stål  .  .  .  . 
Den anden var en mand med meget og 

mørkt skæg , et på én gang blødt og voldsomt 
ansigt — alt for rigelig kærne , alt for 
lidt skal . En af det simple folks egne og 
sikre tillidsmænd — den svajende fusentast , 
manden med begejstringen . 
Men den ubestemte titel  » Professor «  , der 
var knyttet til den tørstes navn , fik Silvio 
til at bemærke ham mest . 
Han ser ud , som han kunne gå gennem 
stål  .  .  .  . Og så er den mand tilmed en 
studeret ; ikke følelsesmennesket , der svæver 
for vindene , men teoretikeren . Ikke begejstringen , 
men forbitrelsen . Ikke blodet , men 
bogstaven . Og hvor meget længere fører 
ikke et raseri i blæk , og hvor meget giftigere 
er det ikke end et raseri i blod ! 
Thi der er dette ved en sådan teoretiker , 
at her hører mennesket og barmhjærtigheden 
op , og her begynder guddommen i 
dens medynksløshed , matematiken i dens 
ubønhørhghed . Hvis han byder : hug ned ! 
Da bruger han ikke menneskehænder , der 
hastig sløves , men maskinen  .  .  .  . den bliver 
ikke træt . 
Hug ned ! hug ned ! Spræng de gamle 
broer i luften , spræng de pralende huse , 
der er byggede på tomhed og spindelvæv . 
Silvio var i dag for alvor oplagt til at 
se på et sådant ansigt og til at sprænge 
broer hellere end til at bygge dem . Han 
havde lyst til at sige til manden med det 
tyndslidte smil :  » Vis mig , hvor vi skal begynde ; 

så skal jeg lægge en mine . «  og 
han tænkte  : 
manden med det magre ansigt bøjer sig 
kun for én ting  : for kendgærninger . Men 
at høre ham i en tarvelig sal ved et møde 
af tunge , fattige arbejdere eller høre ham 
rase foran den forsamlede rigsdag — alle 
kendsgærninger smuldrer han til snus med 
sin ubarmhjærtig tilbagevendende logik . Han 
har uimodsigelig ret . Alle livets melodier 
tager han fra én . Nej , her skal i høre musik 
— siger han med sit tynde smil — menneskeheden 
er kun et stort forbund af udsultede 
tarmkanaler  .  .  . hør tarmenes musik . 
Silvio vender langsomt og ligegyldig ansigtet 
bort fra  » Professeren «  , og hans følelser 
slår pludselig om : smil længe nok , du nødtørft-profet 
med dit marekat-smil . Jeg giver 
ikke en pibe tobak for al din tungerappe 
logik . Nej , lær menneskene at være helte 
og guder i pjalter . De simple folk er ikke 
dummere end jeg . Og de lader sig kun føre 
af den , der kan tale , så de skiftevis brænder 
og fryser derved . Du samler dem til had 
ved den dyriske nødvendigheds infami — et 
oprør af tarmkanaler ! Men lær dem at ære 
den skønne nødvendighed . Thi de simple 
folk —  » den hellige almue «  — kan nøjes 
med lidt ( de er i vanen ) , men de vandrer 
gærne til verdens ende for at høre en Melodi . 
Medlidenhed , menneskeret , broderskab , den 
blanke selvopofrelse , høj som Alperne og dyb 

som Middelhavet — det er musik . Blæs Marseillaisen , 
blæs , hvad i vil . Men før jeg anden 
gang skal høre på dine tal og cifre og lade 
mit menneskekære hjerte fordærve , langt hellere 
vil jeg straks på et eller andet Sicilien 
forbløde til fordel for en bedre retfærdighed 
i verden . Det tyvende århundredes sol skal 
aldrig komme til at lyse på dig og dine lige . 



Iii . 
Siena — rom 
løse dagbogsblade 

( Silvio havde i sine dagbøger for skik aldrig at fortsætte 
en linie , til papirets rand afbryder den meningsløst 
midt i . Hver sætning eller ordforbindelse , der 
udsprang frisk af hans tanke , var ham selv som en 
overraskelse , der måtte stå i en ny linie . Ved 
således at henkaste sin prosa syntes Silvio , at han fik 
sine rejseindtryk lettere fra hånden . ) 

ankomst til Siena 
jeg tænkte mig Siena 
som en bjærgnymfe , 
som en kildenymfe mellem de kølige bjærge , 
ville geder og blå bjærge som duggede 
toscanske druer . 
Jeg fandt ingen bjærge , 
men den "mest frugtbare højslette , 
der var rødgul — terra di Siena — som en 
solnedgang . 
Og byen , som jeg tænkte mig ung mellem de 
friske bjærge , 
var Toscanas ældste 
med tredive tusind sjæle 
og en mørkerød borgemur helt omkring 
fra århundrede otte , århundrede elleve , 
et helt omslyngende , leddelt bælte 
med porte og udfaldsbroer og mure i besynderlige 
zigzaglinier , 

som på gammeldags slagmalerier . 
Og ude under de brunrøde mure : 
solvenlige spaseregange 
og oldtidsagtige vaskerier 
for al byens vask . 
Jeg tænkte mig Siena fjældfrisk og med lave 
rønner . 
Og jeg fandt indenfor murene 
ældgamle gader , hvide af februarsol , og med 
huse i mange etager , 
paladser fra århundrede fjorten . 
En universitetsstad og rede , 
hvor Toscanas ældste , forarmede adel 
har hjem og sværmer på terrasserne , 
der er solfyldte og mægtige som Dantes 
Vers . 
Mellem paladser , gennem bugtende , lange gader 
belagte med lavasten 
lader jeg min bagage 
bringe til hotellet , albergo Toscana . 
En tiggeragtig olding fanger mig i en lille 
tværgyde 
og fortæller mig under frygtsomme gebærder 
( som en bortjaget hund ) , 
at han vil anvise mig et palads , 
hvor jeg kan bo til leje ; 
og han beder mig altid træffe ham i denne 
tværgyde efter middag  ; 

thi albergo Toscanas kelnere prygler ham , 
hvis han slikker solskin for nær hotellets 
porte . 
Og jeg ser lidt efter albergo Toscanas kelnere 
fordrive tiggeren med stokke og stenkast . 

måltider i Siena 
fem porte som fem svære jærnlåse 
aflukker det herskabelige Siena fra det kvægrige 
Toscana . 
Ad tre smalle gader , som tre lange korridorer , 
når man ind til Viktor emmanuels-pladsen , 
der er hul som en uhyre østersskal , 
og hvor rådhuset ligger med Sodomas fresker , 
og hvor der findes en berømt , gammel brønd , 
og hvor i genoprejsningens dage i halvtred 
seme 
Viktor Emmanuel 
af det enstemmige , toscanske folk 
udvalgtes til konge af Toscana . 
Jeg sidder den hele dag på torvet i Siena 
ved marmorbrønden , en gammel mesters arbejde , 
og bages af solen og taler med kvinderne , 
som kommer for at hente vand . 

og tiggeren fra før kommer til mig 
og fører mig hen i det allersidste palads , 
hvor jeg for en naragtig betaling får en hel 
etage til leje 
og udsigt over herskabets marmorterasse under 
mine vinduer 
og haverne , borgmuren , de fjerne , blå bjærge . 
Men ved aftensmåltiderne på albergo Toscana 
nyder jeg for en betaling , som ville bringe en 
parisisk tigger til latter , 
den bedste suppe , den fyldigste chianti og 
fortræffeligt oksekød 
side om side med garnisonens officerer , 
som under tårer kysser hverandre på begge 
kinder , 
når en højere ordre river dem bort til horens 
eller Milano . 
Side om side med veltalende universitetsprofessorer 
fordyber jeg mig hver aften længe på fransk 
i følelsesfulde samtaler med en ung Nobile fra 
Siena , 
en brav og fin adelsmand 
uden megen medfødt rigdom . 
Imidlertid passer Dante neso , 
den unge , toscanske kelner , 
forsyningen . 
» Kære nordiske herre , « 
Siger den toscanske adelsmand til mig . 

» Hvorfor bliver de ikke længere i byen ? 
Jeg ville indføre dem hos grevinden af Luna 
og hos hertuginde delsok . 
Skam dem ikke ved at tale italiensk til mig . 
Ved evig at tale det franske 
lærer de jo aldrig sproget  .  .  . « 
Vi taler om kærligheden og bøgerne . 
Han siger til mig : 
» Hvad skal kulturen og bøgerne ? 
Er det ikke en ulykke at tænke ? 
Når jeg er hos hertuginde delsole 
og jeg ser hende selv og ser , 
hvad hun gør , hvad der sker i hende , om 
hende , i hendes sale , 
er det da ikke en ulykke , 
at kærligheden har lukket mine øjne op 
og lært mig at tænke ? « 
Men jeg , som altid vil strides , 
siger til ham : 
» Også jeg er en mand , 
som min elskede har forsmået . 
Deres blod er sydlandsk , heftigt . 
Jeg er nordisk og flegmatisk , 
og jeg tænker  : 
er det ikke en lykke , tværtimod , 
at bøgerne har slået mine øjne op på vid gab , 
at kærligheden med blodig hånd 
har slået mit hjertes døre op på vid gab 
og lært mig at tænke ? « 

ude i gaden begynder et æsel at skryde . 
Et æsels skryden er voldsom og dog henåndet , 
henåndet og dog påståelig , 
nærmest som en pumpe , der slet ikke vil give 
vand . 
Og Dante , den toscanske yngling og opvarter , 
hjælper os begge i overfrakken 
og lover en aften at vise mig Siena . 

palmesøndag 
herre min gud , hvor vi alle er fattige ! 
Mens jeg går og længes efter min elskede , 
der har sendt mig til Italien og nu tilmed i 
to uger 
har glemt at sende mig breve — 
træffer jeg sammen med en jærnbaneinspektør , 
en gammel ungkarl , som taler et fordringsfuldt 
og dårligt fransk 
og vandrer med mig i domkirken , 
hvor han foragter alle arbejder af ham ubekendte 
mestre 
og kun nikker anerkendende til Michelangelo . 
» Est-ce que vous trouvez 9a beaur « 
Siger jærnbaneinspektøren og standser med 
katalogen i hånden , 
» Finder de det smukt ? Jeg finder ikke . « 
Moi , je ne trouve pas . 

og stadig dette sure spørgsmål :  » Finder de 
det smukt ? « 
Intet finder den gamle ungkarl smukt 
uden kvinderne , som han beundrer 
modløst og på afstand . 
» Thi en embedsmand i Italien , «  siger han til 
mig , 
» må være meget forsigtig og ikke vække 
skandale .  « 
Han bad mig vise ham de kvinder , som jeg 
ikke selv søgte . 
Det var en palmesøndag  .  .  . 
Men hvad vedkommer mig en embedsmand , 
der er bange for skandalen ? 
Å det var en palmesøndag , 
og der var meget koldt i gaderne . 
Men jeg gik ind i kirkerne , 
og alle vegne uddeltes palmegrene 
små , tørre kviste , med småt , stedsegrønt lov . 
Op hver gang jeg husker på disse palmer og 
denne palmesøndag , 
husker jeg på Siena og de unge kvinder dér . 
Smukt klædte , 
alle med en vækst som prinsesser og hertuginder 
og med mørke øjne , fulde af fare , 
knælede de ærbødigt på kirkegulvene 
og modtog af præstens hånd 
de signede grene . 

jeg har gemt et par slige palmer , 
støvede , stedsegrønne og tørre , 
og de minder mig om toscansk ungdom , 
om Sienas ranke , kvindelige ungdom , 
der med urolige øjne , urolige hjerter 
knælede for religionens stedsegrønne vidunder , 
i Siena var jeg omspændt af lare , 
allermest om søndagen ved militærmusiken , 
når toscanerinder fra byen og landet , 
hertuginder af vækst , 
med store , gule stråhatte som en flagrende glorie 
og med stolte fjed som lutter døtre af officerer , 
vandrede mig snesevis forbi . 
Musiken  ! Musiken  ! . . . 
Men mest dog løvsalsfesten , 
de støvede grene og vievandet  ! 

cento cerini 
cento cerini , cento cerini , cento cerini ! 
Lød det overalt i sværmen — i tusmørket . 
Jeg syntes godt om den lurvede gadesælgers 
ansigt 
og gik hen og spurgte ham , hvad han råbte . 
Han forstod ikke mit dårlige sprog eller mit 
simple spørgsmål , 
begreb ikke , at jeg kun ville vide navnet på 
den vare , han solgte  ; 
og straks blev han alt for elskværdig , 
trængte ind på mig med toscansk beredvillighed , 
lovede at være mig til tjeneste med alt muligt ; 
jeg skulle kun sige til . 
Og da jeg svarede , at jeg intet begærede af 
ham — 
» Jo , Herren bad mig om noget , « 

sagde han og holdt mig fast i kjolefligen som 
disciplene Herren . 
» Jeg er til Herrens tjeneste , 
sig kun frem — dica pure ! — 
vil Herren , at jeg skal vise vej i byen ? « 
Da han langt om længe begreb mig , 
blev han forbavset — skuffet  .  .  . men sagde 
tjenstligt  : 
ir cento cerini !^ 
hundrede tændstikker ! 
Jeg afkøbte min toscaner 
to hundrede tændstikker , 
og jeg lovede at anbefale ham til min ven , 
jærnbaneinspektøren , 
en embedsmand , der frygtede for skandalen . 
Og han så på mig med et bedrøvet blik 
og slap mit frakkeskøde . 
Cento cerini ! Hundrede tændstikker ! 
Armod , usselhed , vanære  .  .  . 
Det stakkels fattige Italien — 
en dag vil det tændes i lys lue . 
Hundrede tændstikker . Cento cerini ! 

protestantisk vår 
jeg levede en gang i en evig palmesøndag 
med en stedsegrøn palme plantet i mit hjerte . 
Derfor røres jeg denne blæstkolde dag i Siena 
af kirketjenesten og vievandet , 
af de støvetgrønne kviste 
og de sirlig klædte seneserinder . 
Det martskolde , tørre Siena 
på palmesøndagen , 
en håndfuld klingende kirker 
til guds ære , 
og sollyset , den barske blæst 
.  .  . det bringer mig min ungdoms 
palmesøndage tilbage : 
ud over bakkerne i Jylland 
havde efter de strenge vintre 
kornet netop begyndt at grønnes . 
Og mit protestantiske hjerte grønnedes for 
første gang . 

unge udødelige 
husker jeg rigtigt , 
er det ved den af Sienas porte , som hedder 
Porta camollia , 
på den store eksercerplads , der nu mest bruges 
til kvægmarkeder , 
at en fyrste — Frederik den anden — kongen 
af Sicilien ? — 
har efterladt en marmortavle på sin bryllupsrejse , 

da han hjemførte en fransk prinsesse . 
Jeg er ikke sikker på navnene , men jeg 
husker den store plads 
— piazza d’armi — de gule stude og marmortavlen 
 ; 
og i en af mine mest pragtfulde drømme 
har jeg ønsket , at det måtte være Frederik 
den anden , 

kongen af Sicilien , 
og hans brud  : en prinsesse fra Paris . 
For denne drøms skyld blev marmortavlen 
mig dyrebar 
og kostelig og sjælden som mit eget liv og 
min skæbne . 
Det er mig , som om to kongelige slægtninge , 
min venindes og min slægt , 
allerede i den fejreste middelalder 
havde indgået ægteskab 
og de her på en tilfældig station af deres 
bryllupsrejse 
havde rakt hinanden hånden 
over den kløft , som skiller mand og kvinde . 
Når ørnene parres , da bor menneskene indridse 
begivenheden i marmor . 
Frederik den anden var i hele kristenheden 
den ridderligste trubadur , den klogeste kætter , 
den snildeste fjende af paven . 
Ved hans syditalienske Hof 
herskede østerlands prunk og drømme . 
Og dog har jeg aldrig tænkt ham i guld og 
purpur  .  .  . 
Sorte slør , sejl af silke ! 
Lette , mørke farver 
som et sort silkesejls svulmen mod middelhavsluft . 

hvor bugner det , 

yppighedens og oprigtighedens søskendebanner , 
den uforgængelige pragt og den evige skygge : 
den sorte farve . 
Denne middelhavsfyrste måtte hjemføre 
en fransk kongedatter med hvide hænder , 
den kyskeste lilje i Frankrig og Navarra , 
den stolteste skønjomfru i det letsindige og 
stolte Paris . 
Denne tvivler under mørke cypresser , 
muhamedaner af nordisk æt 
måtte elske og hjemføre til sit Sicilien 
fra Nordens prægtige vintre 
vinterhovedstædernes 
mest forkælede blomst . 
Fordi mesterens hænder søger strengelegen , 
fordi det uopnåelig store 
vil det stridige og fine , 
fordi det uopnåelige er al kærligheds amen . 
Å , min frankiske kongedatter , du min prinsesse 
fra Paris , 
jeg er ikke Frederik af Sicilien , men mit 
hjærte elsker visdom og skygge 
og elsker dine farver som en dronning af 
Burgund . 
Og ved denne mindetavle for to slægtninge 
fra middelalderen , 

på dette sted fuld af sol og støv , hvor nu 
alle Toscanas 
gule og bredhornede stude forsamles på 
kvægmarkedsdagen , 
ville vi have rakt hinanden hånden 
og smilt som de unge udødelige . 

evangelium 
i en stald mellem okser og kvæghyrder 
kom Kristus til verden . 
Og alle underfulde mennesker i verden 
er født i en stald mellem skærekistens havre 
og de stumt gumlende kreaturer . 
På billeder af gammelflorentinske malermestre 
ser man , 
at det var en almindelig toscanerinde , 
der med modervé fødte ham 
og endnu isnet til sit livs kilder 
rolig lagde ham til brystet 
og svøbte ham i det grove linned . 
Enhver toscanerinde , 
som behørig kan svøbe sit barn 
efter almueskik , 
kan blive moder til en frelser . 
Og ethvert barn , der fødes , 
er født til at opofres rolig på korset 

for menneskenes fælles skyld , 
at dø på sin post og forløse menneskeheden 
ved sin skønne , tålmodige lidelse . 
I en krybbe mellem hyrder og hø og umælende , 
nær sin gudbenådede moder , en uvidende 
toscanerinde , 
borte han første gang minutternes løb og den 
lange stilhed , 
der giver så meget at overtænke . 
I fortroligheden med de små og ringe ting , 
med det liv , som ikke taler , næppe tænker , 
med duften af Markens alnærede afgrøde , 
urterne , kornet , 
stumme vidnesbyrd om sundhed og tilblivelse , 
opgik livets lyd og livets fryd for ham i 
ung herlighed , 
for at denne sjæl , som var skabt til det højeste , 
ikke i sig skulle savne det mindste , 
for at hans væsen skulle mættes med vellugt . 
Siden , da Marias søn blev stor og meget lærd , 
en rabbi i lange klæder , 
med rolige øjne 
i et skønt , blegt åsyn , 
hvis læber syntes at bløde — 
da hans moder ikke længer forstod ham , 
da græd han midt under palmerne og folkets 
jubel , 

over det uopnåelige 
og over det stakkels uvidende Jerusalem , 
de glemsomme mennesker og de små ting , 
der trædes under fod i livets højhed og blæst . 
Og han fyldte verden med sin vellugt , 
og han sprængte verden med sin medlidenhed . 
Ja han elskede livet og menneskene med en 
sådan kærlighed , 
at han fandt en lindring i at nagles på 
hænder og fødder 
og begærede , 
at alt det ham fjendtlige i det ufuldkomne 
menneskeliv 
skulle korsfæste ham . 
Han var ét med verden . Og verden var ham 
som én af hine kunstfærdige violiner fra 
Cremona , 
der må briste for at få den vidunderlige tone . 
Og mesteren sønderflængede verden med et 
violinstrøg , 
og den genlyder af hans bue til den yderste dag . 
Men skønt rabbien vidste dette , 
tror jeg : han ensom i den kolde nat på korset 
har sænket sit hoved og ønsket , 
at hans moder aldrig havde født ham . 

udflugt i det sencsiske landskab 
iNitupiNit==N år maN drager ud af eN af sieNas fem porte 
og det er en markedsdag , 
forstår man , at livet er så billigt 
i det kvægrige Toscana . 
På alle de bugtede og stejle veje udenfor 
murene 
møder -man toscanske , gule okser 
med umådelige horn , som næsten spærrer 
vejen , 
og som var ganske livsfarlige 
den formiddag , da jeg på en bicyklette 
ledsaget af Dante , den toscanske kelner , 
gjorde udflugt i det senesiske landskab . 
Vi havde passeret eksercerpladsen , 
hvor stude stod i tusindvis . 
Og ud over landet på dets tusinde veje 

så vi over alt de opdukkende horn af gule , 
toscanske okser , 
— en skov af bredhornede — 
som ville de erobre Siena , eksercerpladsen og 
marmortavlen 
med kong Frederiks franske elskov . 
Da vi , til sidst , kom uden om denne umådelige 
kvægdrift , 
havde vi meget høje bakker at bestige , 
meget besværlige , høje bakker , 
og så snart vi nåde den stolte top , hvor 
en enlig pinje 
lånte sin skygge til et rødt bondehus eller 
landsted , 
slap Dante i træthed pedalerne 
og suste foran mig , med fuld fart , ned gennem 
en smal , smal allé med cypresser . 
» Dante , Dante , «  råbte jeg advarende . 
Men han hørte ikke . 
Og jeg fulgte efter ham og optog hans eksempel . 
Og da vi var til ende med alléen , 
åbnede der sig , på tværs af den første , 
en ny allé nedad 
mellem smalle , smalle cypresser . 
Vi gennemfør den med løsslupne pedaler 
i susende , stedse vildere fart , 
og vi kom til en tredje 
zigzagallé 

stadig ned ad bjærget mellem cypresser . 
Dante jog nu foran som en djævel , 
der har forsaget sin kristentro 
og er glad ved at nedstyrtes til helvede . 
Men ved den fjerde 
omdrejning 
blev jeg alt mere betænkelig 
og begyndte at bremse . 
Hele den fjerde allé var bedækket med 
skærver , 
som gav sig til at rulle under hjulene  ; 
og jeg så Dantes cykle vakle som et skib i 
søgang , 
og jeg så ham pludselig styrte med panden 
lige i skærverne . 
Og jeg tænkte :  » Dante er død «  . 
Så styrede jeg min cykle 
mod åbningen mellem to cypresser 
for , tværs over grøften , at sætte ind på 
markerne 
og ikke lemlæste den sårede eller mishandle 
den døde . 
Men skønt en cypres kun er et godt kvarter 
i bredden 
og åbningen mellem to cypresser hen ad tre 
alen , 
skulle det aldeles ikke lykkes mig at træffe 
åbningen , 
men cypressen . 

og jeg styrtede mod cypressen og tænkte : 
sono morto —  » jeg er død «  . 
Den , som ikke har været nærved undergangen , 
ved ikke , hvor livet smager godt efter døden . 
Han ved ikke heller , hvor vel jeg fandt mig , 
da jeg med et lemlæstet ben og min sønderbrudte 
cykle 
bragtes op til bondens hus under den sorte 
pinje . 
Den gode Dante havde lemmerne hele , 
og hans cykle lå der ganske ubeskadiget . 
Men mig måtte en toscanerinde 
vaske og salve benet med den velgørende olie . 
Og da jeg havde nedsvælget smærten og dødsfaren , 
påkom der mig en umættelig appetit , 
og jeg spiste al bondens kød og ost , 
og jeg drak hans kostbareste vin ! 
Og mens Dante på cykle afsøgte nabolandsbyen 
efter en vogn til at hjemføre mig og mit 
ødelagte kørehjul , 
blev jeg alene med toscanerinden og en stor 
toscansk kat , 
der sad på ovnbænken hos mig foran den 
kogende gryde , 
olla paterna . 
Kære venner her i verden , 
jeg siger jer , at Toscana endnu er det rene 
Etrurien . 

jeg tror , at end ikke sproget har forandret sig . 
Jeg er vis på , at sæder og skikke er helt 
latinske , 
som i horatses dage . 
Og den latinske kvinde — etruskerinden — 
hun som lagde veddet under gryden , 
under olla paterna , 
hun var , om ikke helt tyveårig ung , 
en af de hertuginder , der med stråhatte som 
en flagrende glorie 
ses i Siena på torvedagene 
og om søndagen ved militærmusiken . 
Å hun var så fin , så klog , så stolt , 
hun , som havde salvet mit sårede knæ , 
at jeg , mens den store , toscanske kat 
snurrede og spandt ved siden af mig , 
og mens alle mine fibre efter dødsangsten 
fyldtes med livsmod , 
måtte fange hendes to hænder ind , trykke 
dem til mig 
og således meddele min lægehjælperske , 
at jeg var karsk , 
at intet af hjulene i mit indre var knust mod 
cypresserne , 
at mit hjerte bankede på ny 
i sund , sollys manddom . 
Og hun forstod mig , 
hun forstod mig , den sirlige toscanerinde . 
Skønt hun høvisk undveg min stormen , 

gav hun med sine fingre mine fingre et 
belønnende tryk , 
som den fortjener til opmuntring , 
der fra døden vender tilbage til livet . 
» Lev , «  sagde dette ømme og dog høviske 
håndtryk , 
» lev og vær en mand ! « 
I hendes solskin fik mit syge og forfulgte 
hjærte helsebod ; 
der lærte jeg barmhjærtighed af et håndtryk . 
Ja jeg drømte om altid at blive hos latinerinden 
i et rødt bondehus , 
i et vildt og smilende Toscana . 
Da Dante kom tilbage med vognen , 
fandt han mig endnu på ovnbænken 
ved siden af gryden og den toscanske kat — 
og ude ved brønden den latinske kvinde med 
1 de solbrune kinder 
rolig syslende med at drage vand op . 
Jeg så dem samtale , hende og Dante , 
to jævnbyrdige — indfødte børn af det stolte 
Toscana — 
hvor godt de forstod hinanden  ! 
Hun havde forbundet mit knæ  .  .  . 
Men hvor langt venligere hun ville have forbundet 
mig , 
hvis såret var et knivstik 

hentet under udførelsen af en toscansk hævn ! 
Hvor godt de forstod hinanden , de to ved 
brønden . 
Så vinkede jeg til Dante  :  » Lad os stige op 
på vognen ! 
. . . I morgen rejser jeg til rom . « 

et løst udkast 
enhver italienerinde er som et udkast til en 
Madonna . 
Jeg siger : enhver italienerinde , 
men kun få er det som Etruriens ranke døtre , 
dem , jeg så i Siena , palmesøndagen . 
De andre italienerinder 
er ofte kun et billigt og løst udkast . 
De er så stolte , alle italienerinder , 
så fulde af pyntelig anstand . 
Men de tåler ikke , at landets umådelige sol 
beskinner dem to timer i træk . 
Jeg måtte omsider rive mig løs fra Toscana , 
den brune jord , de gule okser , de klingende 
kirker . 
Da jeg , på afskedsmorgenen — 
efter at den toscanske kelner Dante 
længe havde trykket mig i hånden 

og bedt mig ikke glemme Dante , skønt en 
fattig yngling — 
med min bagage rullede ned gennem Sienas 
friske gader 
og for sidste gang ville trykke denne belysning 
til mit hjerte  : 
den røde borgemur , de gulhvide huse og terrasser , 

så jeg nær banegården i den unge morgen 
en rejseklædt italienerinde med piæd og taske . 
Og jeg tænkte  : det er en enkes kære og eneste 
datter . 
Hun var iført lyse farver , slank og gik rask til , 
og hendes fodtrin havde dette ærbare flik-flak , 
de gode døtres usigelige og usvigelige kendemærke . 

jeg glemte at tænke — jeg ønskede ubekymret 
og lige straks  : 
gid hun også skulle til rom  ! 
Og jeg behøvede kun at ønske . 
» En billet anden klasse . Rom . « 
Mens jeg betalte , kom hun til billetlugen  : 
» Sekunda klasse . Roma . « 
Og da toget peb og konduktøren smækkede 
kupédøren i , 
var vi ved en ny tilfældighed lukket inde 
sammen . 

enhver italienerinde er som et udkast til en 
Madonna , 
så fuld af moderhu og barmhjærtig ynde . 
Og mens det langsommelige tog fra Siena til 
rom 
i fodgang spaserede gennem det sollyse højland 
og brugte tre timer for hver mil 
( solen bagte stærkere og stærkere på rudeglasset ) , 

opofrede , næsten plyndrede den unge dame 
sig selv 
for at lette sine medrejsende besværet . 
En toscansk moder lånte hun sin piæd til 
hovedpude 
og tog selv hendes barn på skødet 
— på sit i lyse farver klædte skød — 
for at stoppe dets gråd med marzipan . 
Mig forærede hun en flaske vin og hele sin 
frokost , 
da jeg var stærkt fastende . 
Og hun lånte af mig Petrarcas sonetter 
og læste om Lauras dejlige øjne , 
til hun selv fik øjnene ganske våde . 
Jeg ville evig have beundret dette udkast til 
en Madonna , 
hvis ikke italienerinden havde været alt for 
barmhjærtig , 
altfor rørt af Petrarca , 

hvis hun , mens hun spredte glæde om sig , 
selv havde været utilgængelig for glæde , 
hvis hun ikke , da vi skiftede tog i chiusi , 
sammen med mig havde opsøgt en kupé , 
hvor vi fandt os alene lige til rom . 
Men jeg opdagede i min Madonna 
en hjertesyg tiggerske , der bortødslede sine 
slotte og korthuse 
for øjeblikkets kobbermønt , 
og som i sin blindhed tog jorden for himlen . 
Bagefter , da jeg fortalte dette til en ven i rom , 
blev jeg kaldt for en utaknemlig ! en moralsk 
nar ! 
Der ikke fortjente , at Italiens sol skinnede på 
mig . 
Thi også han havde gjort den lange dagsrejse 
fra Siena til rom , 
uden at der havde vist sig 
endog det allerløseste udkast til en Madonna . 
Men jeg blev ubøjelig ved mit : 
» De er så pyntelige som Petrarcas sonetter , « 
Sagde jeg . 
» Men de smælter , når solen skinner på dem . « 

endnu Siena 
bjærgene bringer mig ingen fylde , 
men solen fjernt ude , som svinder med gulhvide 
flager , 
forstår med sommerlig kunst at forgylde , 
mens allerede tusmørket 
slutter sig trygt om hver busk i de nærmeste 
haver . 
Jeg elsker højlandet og mit stenpalads , 
det gamle Siena og marmorterrassen , 
og herskabets damer , der vandrer langsomt 
op og ned 
under mine opmærksomme vinduer . 
Som værtinde ser jeg på terrassen 
en rødblond borgfrøken , moden kvinde . 

udækket hoved , dejlig sort silke , slankhed , 
og en hvid kniplingekrave over de skrøbelige 
skuldre . 
Der findes to andre 
— gæster , veninder fra byen — 
i mere spraglede spaseredragter , mere tilhyllede . 
Til dem bringer tjeneren blomster . 
Skønt deres hoveder er bedækkede : 
én af dem gemmer unge øjne under sløret . 
Og dem alle forråder en halvvoksen pige , 
som oftere end de andre 
vender blikket opad til mine opmærksomme 
vinduer . 
Nu bringer den sirlige tjener 
også et ringspil til herskaberne . 
Og oppe mod randen af mit åbne vindue 
banker mit hjerte i hexameter-takt  ; - 
thi 
foran paladset nu fløj , og med latter , det 
vingede ringspil , 
smidige kvinder i silke , bevæbned’ med luftlette 
træspid  ! 
Lystighed klang på terrassen , og solen gik 
ned bag Siena . 

jeg gentager , ak ! min evige lovsang og 
klage  : 
o gud , hvor er den sol skøn at bade sig i  ! 
Ak gud , hvor trænger vi alle til sol , 
de forladte kvinder dernede og jeg ensomme 
fremmede  ; 
se deres vendte ansigter , pilsnare øjne , 
alle deres bevægelser ! 
Hvor de bader sig i min sol ! 
.  .  . til solen går ned over mig og Siena . 
Og jeg husker på den store Dante og hans 
guddommelige komedie . 
Det var en sådan adelig dame fra Siena , 
fuld af letsind og flammende hævnsyge , 
om hvem han fortæller , at hun jublede , da Sienas 
tropper blev slagne , 
jublede over disse slagne landsmænd , 
—  » som en lille drossel for en smule solskin «  , 
og formastelig råbte til gud  : 
at hun aldrig ville frygte ham mere . 
Der er nu til sidst en marmorbænk 
grå af ælde 
foran mine opmærksomme vinduer — 
hvor de sidder i tusmørket og samtaler 
længe . 
Snare til glæde , raske til hævn , 
pyntelige drosler fra Siena ! 

i alle de gader og gyder , 
der snor sig palads ved palads 
rundt om den hulede plads 
i hjertet af Siena — der lyder 
nu mandssang til gylp af en mandolin 
om bjærgenes blå og den mørkrøde vin . 

tizians roser 
jeg røres af de tørre toscanerinder , 
men røres i dag mindre af tizians Venus 
med roser i det fugtige hår . 
Tizians roser ligner ræddiker . 
En dugget , dansk kløvermark 
dufter indenfor mine sanser 
og synes mig rigere og helligere end roserne . 
Hvilken stor maler tizian var bleven , 
havde han kendt en dansk kløvermark  ! 

rom 
le pape est athée . 
På alle middelalderlige mure i det ugudelige 
Paris , 
ved alle kloaker i det forhen kattolske Paris , 
havde den fløsede , fingernemme ungdom fra 
den tredje Republik 
med stor forargelse ridset : 
» Paven er atteist . « 
Da staten på sin bekostning 
har ladet friheden , ligheden og broderskabet 
indhugge på alle seinebyens kirker , 
er det kun en selvfølge , at den travle ungdom 
har efterladt sin håndskrift ved alle kloakerne  : 
» Paven er gudsfornægter . « 
Jeg forarges ikke på de unge mennesker i Paris , 
der er så dekorative . 
De lever på en kvist sammen med deres pige 
og forhåner gud og paven . 

jeg har selv min elskede i Paris , 
og jeg ved , at ville pigebarnet elske mig , 
ville hun blusse af ømhed for mig , 
men hun forlangte af mig min evige salighed 
— jeg forhånede både gud og paven . 
Jeg har set hende i pragtfulde sale , 
midt i den forundrede mængde 
stolt og rolig smile mig i møde , 
udsætte navn og rygte for min skyld . 
Jeg har tænkt : det ender vel en dag med , 
at hun midt i mængden lader de sidste omsvøb 
falde , 
at den stolte elsker mig for alles øjne — 
alt imens hun vedblivende nægter mig 
den verbale tilståelse af sin elskov . 
Og hvis dette måtte ske — jeg er beredt  ! 
Jeg er beredt til at afsværge 
min salighed — min himmel — mit alt  .  .  . 
Thi foran hendes gennemsigtige øjne 
er det , som om jeg selv fordobles , 
mit mod , min manddom , mit livs fylde , mine 
fem sanser . 
De ord , vi taler til hinanden , er ikke ord , 
og billederne er ikke billeder eller farverne 
farver , 
men ordene er selv ting , der fornemmes , 
nogle som fyldigt læder , nogle som skørt 
musselin , 

nogle helligmørke som himlene på florentinske 
malerier 
og andre duggronne , duftende som dansk kløver . 
Hun fordobler mig , når vi taler til hinanden , 
så jeg holder jordens akse og stjærnelegemerne 
i mine faste hænder . 
Og dagen derefter 
er jeg helt smykket med usynlige myrter . 
Hvis hun en gang vil tilstå mig sin elskov 
i fuldstændige ord og dertil i gærning , 
da har jeg opnået mit væsens hensigt for 
evighed , 
da kan jeg undvære guder og himle , 
jeg skaber dem selv nyere og bedre , 
jeg er beredt til at afsværge . 
Med sådanne tanker , 
og mens jeg med andagt huskede 
min i Paris efterladte veninde 
( som en lille , hvid kilde imellem myrtelunde ) , 
kom jeg en aften til den evige stad . 
I rom bor pontifex maximus , 
verdens øverste brobygger . 
Og mens jeg nu på gaderne i det store , stille , 
sollyse rom 
fra Monte pincio til kolossæum , 
fra Vatikanet til den spanske trappe , 
mødte mange kvinder 
af byens skønne , mægtige race , 
mens et langt , lydløst optog af unge gejstlige 
som en pludselig skygge fra en usynlig hånd 

af og til overskar de sommertørre torve og 
pladser , 
tænkte jeg på den alt for fiffige gadeungdom 
i Paris , 
som havde indbildt mig , at paven 
— den øverste brobygger — 
var en gudsbespotter , der ikke troede på 
sine egne madonnaer . 
Verdenshovedstædernes ungdom 
er træt af madonnaer . 
- som ethvert hus i oldtiden havde sine penater 
og larer 
og hver by sin beskyttende guddom , 
således har i den latinske verden 
hver stad , hver flække , hver landsbykirke 
og hver kunstmalermester 
sin egen Madonna . 
Fra tusinde lærreder smægter hendes hellige 
smil , 
og evig dette barn på armen , denne glorie 
om panden , 
om hun er fra det yppige Milano eller det 
havfrie Venedig , 
fra det sirlige Toscana eller det søde Neapel 
eller fra et sogn i Paris . 
Menneskefornuften vredes på den idelig gentagne 
kvinde med barnet , 
disse landsby-madonnaer , helgeninder fra de 
naive provinser , 

der synes altid at forudsætte 
en verden af bønder og skippere . — 
kun derfor har den opvakte ungdom 
skrevet det langs ad murene , 
at paven er fritænker . 
Men de smil , som min veninde havde efterladt 
i min erindring , 
var her i rom brudt op på ny 
og brændte mig som tusind , fine sår og 
rifter , 
og hendes strenge bryn forfulgte mig 
som en ren , ædel linie . 
Og da jeg nu også kom til peterskirken 
og satte mig stille på trappen 
mellem tiggere og spanske pilgrimme 
for at nyde den kongeligste udsigt i verden 
over søjleraderne og de stænkende springvande 
og over obelisken med den latinske indskrift : 
» For alt ondt i verden varer Herren sin 
almue «  — 
( den rundeligste amnesti , hvormed nogen fyrste 
på sin kroningsdag 
betryggede de fuldtro undersåtter ! ) — 
da gav jeg mig længe til at gruble over st . 
Peterspladsen , 
dens tegning og grundrids , 
disse omhyggelig dragne linjer , rent ubetydelige 
skråninger af jordsmonnet , 

der ved en nøjagtig og videnskabelig øjenforblændelse 

ændrer perspektivet , 
så man tror at stå foran jordens mægtigste 
plads . 
Og jeg tænkte : 
» Paven , den øverste brobygger , 
sidder han der bag peterskirken i Vatikanet 
og tror ikke det mindste på sine egne løgne  ? 
Og med en foliant , en passer , en punkternål , 
nogle trylleformler , cirkler og trekanter 
tager han hele den løgnagtige verden ved næsen 
og drager den ind i sine matematiske linier ? 
Eller er ikke netop den klare linie 
en åbenbaring af den hellige ånd , 
det sikre kendetegn for det guddommelige 
( som min elskedes strenge bryn ) 
den rene linie ! « 
Når man kommer tilstrækkelig langt mod syd , 
er der til sidst intet , man ikke forstår . 
Og jeg tænkte  : som jeg har min Madonna , jeg 
tror på , 
så tror paven også på sin . 
I pavens egen kirke , 
i det uhyre San Pietro i rom , 
der fandt jeg pavens Madonna  : 
i marmor af Michelangelo — gudsmoder 
med liget af den korsfæstede tværs over det 
moderlige skød . 

det er ingen florentinsk eller umbrisk landsbymoder , 
en sød uskyldighed fra Lombardiet eller Sicilien , 
men det er Italien , Italienerinden selv , 
det er modersorgen , kristenheden selv , 
som våger over den ihjælslagne — 
stivnet af vrede , der opløser sig i rolig omhu . 
Verdens fornemste kvinde . 
På det fine og mægtige skød den døde vægt . 
Men jordisk byrde trætter ikke kvindens skød . 
Legemet hos den kloge kvinde lyder nu en 
ophøjet vilje . 
Og det formørkede , endnu unge ansigt 
stirrer fremad uden glemsel , uden forklarelse , 
mens hun let løfter hånden 
for evigt — frem gennem rummet og tiderne — 
at salve den lemlæstede menneskehed . 
Jeg har siden truffet dette ansigt hos en 
levende kvinde , 
og hendes ansigt har overbevist mig , 
at med slige madonnaer 
kan man være pave 
og tro på en himmel . 

Pompeji 
i dag brænder jeg på ny 
efter det solviltre , skyggevåde Neapel 
og efter det støvede ricini , 
den sporvognsbefærdede forstad på lava fra 
oldtiden , 
hvor jeg spiste i en have 
og drak den billige lacrima christi-landvin , 
men yppede trætte med urtegårdsmanden 
om billigheds krav for salaten og hønen . 
Og efter Pompeji , det mur-omfredede , 
på hvis tærskel en fjortenårs , sortklædt 
novice 
raslende fremholdt en fattigbøsse 
og modtog min skærv med en smilen , 
da jeg indvendte ( som en nådig kardinal 
efter middag ) 
at man glemte fattigdommen over nonnens 
allerkæreste øjne ; 

— efter Pompeji , det mur-omfredede , 
det muntre og rytmisk ensomme , 
hvis Porta Marina , fordum nedgang til havet , 
ikke mere kysser det rå hav og de stærkblå , 
skyllende bølger , 
men er nabo til en milebred slette 
og ene bevogtes af brændende , dagrøde valmuer . 
Pompeji , den romersk-antike , 
halvt nedsmuldrede , helt afsluttede Søstad , 
det bredeste liv i den trangeste ramme , 
( som et digt af ovid om de eviges boliger ) 
de smalle , smalle stengader med de alenhøje 
fortove , 
hvor i oldtiden slaver alene var forspand , 
( thi man tålte ingen okse , intet trækdyr i 
byernes renlige midte )  ; 
de offenlige bades luftighed og mosaiker 
og væggenes felter , det dybrøde , venlige voks : 
fresker i rigdommens hal som i skøgernes 
kippe , 
og templerne , og vinhusene , og matronens 
Arne , og forum . 
En forsamling af templer  ! 
Tro ikke på forgængeligheden ! 
Døden er kun et slør , hvorigennem Venus 
smiler des sejrrigere , 
og en afdød Neptun , i hvis skygge jeg plukkede — 
en urt , 

sårer mit savnende hjerte med treforken , 
og jeg støder ( med forfærdelse ) foran en afbrudt 
portal 
på Jupiter , tempel-overøversten . 
Ak , forskningen med dens daglige slæng af 
æseldrivere 
besudler nu helligdommene , 
og vejen hid fra Neapel over det støvede ricini 
er ganske brolagt med de allermoderneste 
svindlere 
til udplyndring af en antik rejsende . 
Havet er sunket , jordsmonnet har hævet sig , 
over al verden kun én gud og én telegraf , 
og de evige har forladt de jordiskes boliger . 
Som en gople , som en eneste søstjerne efterladt 
ved Ebbe , 
hviler Pompeji i solen , 
en åben , forstenet hjærtemuskel 
fra den almægtige oldtid . 
Og Porta Marina , fordum trappe til havet , 
bevogtes af en sortklædt novice ( for ung 
endnu til nonne ) 
og en flok valmuer , som små , røde kardinaler . 

anden bog 



i ligur1en 
et billede på min væg , en engel i min stue , 
en røst , som fylder rummet , en blussende drue 
på bunden af mit glas , en glæde ved min dug , 
en skammel for min fod — som elsker mig i smug . 
Ja det er det , jeg ville  : på ovnen lidt flamme , 
på muren et portræt i sin rolige ramme , 
der sidder ganske fladtrykt og længes , forgår , 
men åbner som et forhæng sit udslagne hår . 



den , der er vendt tilbage fra en hvalfangst 
i Nordhavet eller fra en omflakken 
mellem ældgamle stæder i sydens sol : med 
isbjørneskind og hvaltænder eller med kaméer 
og antikviteter i sin bagage  ; med rejseluft i 
klæderne og med noget fremmed i sin tale , 
noget fremmed i sin smilen — den , der vejrbidt 
eller sommerbrændt er hjemvendt til den 
første lune stue , hyggelige Arne , hvor han 
på udrejsen dvælede nogle dage som ved 
en sidste station — han kan fortælle , han er 
forunderlig . Og den unge danske , som , efter 
et Års flakken om i Italien , med direkte 
tog fra Nizza var ankommen til Paris og nu 
en aften som i gamle dage befandt sig i de 
kendte Stuer hos en bosat , nordisk viden- _ 
skabsmand , havde foruden værten to nysgærrige , 
unge piger fra Danmark til at høre 
på sig — frygtsomme , forhippede og lattermilde . 
Hans skæg var blevet noget anderledes 
end i fjor og hans sprog mere monotont 
med besynderlige dialektbetoninger af og til . 

og de to lyttede med den ubevidste respekt , 
som alle , før de har været i rom , føler for 
den , der har set kolossæum . 
De var søskende . 
Den ene havde flygtig truffet ham forrige 
år . Hun studerede musik i Paris . Den 
anden havde blot været her et par måneder 
og kendte ham kun af søsterens omtale og 
af et portræt , hvor skægget som sagt var 
anderledes end det , han nu trak i . 
De bange , unge piger fandt ham den ene 
aften helt morsom og mærkelig : denne solbrændte 
mand , dette portræt , som var bleven 
virkeligt . 
Og de sad der så pynteligt ved siden 
af hinanden henne i værelsets mørke baggrund , 
og de klagede ham deres sorger som 
to indespærrede fugle , der flagrede mod gitret 
i længsel efter befrielse . 
For at den spillende søster ikke skulle 
være alt for overladt til sig selv i det slemme 
Paris , havde forældrene sendt den ikke spillende 
ned til hende . Det var ingenlunde det 
værste . Men for at ikke de to søstre i forening 
skulle opfinde noget skæbnesvangert , 
havde man anbragt dem i et pensionat , hvor 
der vågedes mere end moderligt over staklerne . 
De var som kædede sammen med en 
usynlig lænke og måtte aldrig skilles ad . 
Når den musikalske var til timer i konservatoriet , 
måtte den umusikalske sidde hos og 

høre på disse uendelige øvelser . Det var 
endda ikke det værste . 
Men i følge et højtideligt løfte , de havde 
aflagt til deres forældre , måtte de ikke uden 
alvorlig ledsagelse betræde den store , skandinaviske 
kafé skrås for tteatre fran^ais  ; hver 
aften klokken seks , absintens time , kredsede 
deres tanker og deres skridt om den som 
Evas om træet med den forbudne frugt . 
.  .  . Det allerværste var , at de sad her 
så friske , henrivende netop i deres indestængthed , 
så man for lutter glæde ikke kunne 
beklage de to stakler , og man priste deres 
udmærket forstandige moder , som havde lænket 
dem til hinanden ved usynlige kæder . Thi 
fandtes ikke sådanne nye sjæle , der gror i 
skyggen , for hvem skulle da den hjemvendende 
fortælle sine eventyr fra solens lande og vise 
sine skind af fældede leoparder ? 
Andre har måske set noget større og 
bedre . Men Silvio nøjedes med at fortælle , 
hvad han selv havde set . Han havde været 
i katolske lande og elsket en niece af 
en kardinal , og hun lignede Michelangelos 
Madonna i rom , så han mange gange selv 
troede , at han havde elsket pavens Madonna . 

vi boede ved Middelhavet , fortalte Silvio  : 
på den genovesiske kyst , hvor ordsproget 
siger , at der findes mænd uden ære , kvinder 
uden undseelse og et hav uden fisk . Et 
andet ordsprog påstår bjærgene så blottede 
for trær som de genovesiske kvindehjerter 
for blu . Men alt dette er overdrivelse og 
løgne , som genovesernes naboer i Toscana 
og Lombardiet har fundet på . Genoveserne 
er sømænd fra gammel tid ; deres blod og 
deres sprog er ikke videre rent , eftersom søroverske 
maurer og tyrker igennem hele 
middelalderen har hjemsøgt de liguriske bredder . 
Genoveserne er søfarere og deres koner altså 
sømænds-koner . Det forstår sig . Det sand , 
som bølgerne ved disse bredder hvirvler op , 
er sort og skidengråt . Men man støder 
meget sjælden på sandbund . Når man 
bader , er det oftest mellem solgule og sønderrevne 
klipper — gallerier ved navn — og 
klippebunden er helt spækket med søpindsvin , 
så man altid går med fødderne fulde af 

små , sorte torne . Men klipperne er ikke 
så skallede , som der siges — alle slags 
frugter , grønt og korn vælter frem ; man 
går mellem eneste haver af oliventrær med 
grøngrå blade og i pinjeskove med højt græs . 
Om solen , der brænder stærkt om somren , 
gør menneskene troløse , ved jeg ikke . Nedfaldne 
pinjenåle gør stierne glatte og farlige . 
Dybt under én strømmer det prøvede , det 
rovbegærlige hav . Folk , der har tjent penge 
i Amerika , har på højderne bygget deres 
smagløse paladser . I Genova findes der ældgamle 
kolossal-statuer som frygtelige afgudsbilleder . 
Og befolkningen i de små , sure 
kyststæder er klerikal endnu i erindring om 
en tid , da ligurien var pavelig provins , og 
da velmeriterede , gamle borgere blev puttet 
fire uger i fængsel , når de en søndag havde 
forsømt messen . Gamle far canepå i rapallo 
er en købmand og kafévært , der selv 
har afsonet denne brøde med en måned bag 
vagttårnets tykke mure . Det var i tredserne , 
før Italiens fuldkomne genfødelse . Den gamle 
knark smiler under sine grå , hæderværdige 
hår , hver gang han fortæller det ; og så 
ofte der er valg , stemmer han med de liberale 
— men der holdes faste i hans hus 
hver fredag , foruden i hele fastemåneden . 
Hans datter , den kønne og hjertensgode 
Carlotta , har selv fortalt mig det . Hun er 

en spinkel , ung pige i sin allerbedste vår  ; 
hendes ansigt har fået sit ejegode smil af 
at faste . Lidt tør , men hun har en rød mund ; 
og de varme , brune øjne i det forsagende , blege 
ansigt er så kastaniemørke , som kunne de 
næsten smitte . Men der er . ikke plet på 
denne skønjomfru , ikke en ond blodsdråbe 
i hende . På en trebenet stol sad hun så 
ret opad væggen , med en uvis mine , lidt 
forlegne hænder og svarede mig fremmede 
på mine mange spørgsmål . Når der fastes , 
får de hos fader canepå ikke vin og 
ikke kød . 
» E perché ? «  hvorfor ? spørger jeg . 
Hun åbner munden lidt for meget , så 
hun næsten gaber ved det ubestemte smil , 
der lindrer op i hende . 
» Fordi det er billigere , «  siger hun i troskyldig 
spøg , og denne kvindelige smilen , 
der pibler frem af struben , synes at fylde 
hende indvendig lige ud til fingrene og skospidserne . 

» Altså , når de faster , får de ikke 
vin og ikke kod  .  .  . Men til daglig , frøken 
Carlotta  ? « 
Den kloge , unge pige flytter sig lidt urolig 
frem og tilbage  ; hendes hænder ligger 
oven på hinanden på det venstre knæ . 
Og atter fyldes hendes strube af en lille , velsindet 
latter : 
» Ja , da får vi heller ikke vin eller 
kød . « 

» Contenta di poco «  ( fornøjet med lidt ) 
siger jeg . 
Frøken Carlotta er en dannet pige . Hun 
taler rigtig smukt og rent italiensk , mens 
hendes fader kun kan dette genovesiske — 
uforståeligt som en drukken grises grynten . 
Frøken Carlotta ejer en eneste bog  » De trolovede « 
Af manzoni — i promezzi sposi — og 
hun har lånt mig denne husbibel for 
ærbare , unge piger . Frøken Carlotta klæder 
sig under hensyn til de knebne omstændigheder 
aldeles nydeligt . En let kjole med 
grå og orange striber giver hende et skær 
af noget fremmed , afrikansk . Når man ser 
hende , venter man hvert øjeblik , at der ude 
bag buegangene , hvorunder vi sidder , skal 
komme et marokkansk sørøverskib med brede 
sejl og bortføre den unge pige , hvis magre 
ansigt og mørke øjne er et græsk oldtidsmaleri 
som de portrætter af afdøde , man har   i ægyptiske grave . 
Men der kommer ingen muhamedansk 
prins for fulde sejl og bortfører Carlotta til 
et broget Afrika . Og det bliver vel til 
syvende og sidst en rapalleser . Jeg kunne 
unde hende det bedre . — daglig afkøber 
jeg den beskedne og stolte pige nogle favne 
af de kniplinger , som hun og hendes halte 
søster forfærdiger i denne evigsamme buegang 
foran det blå , evindelige Middelhav . 
Den halte søster er den ældste af de to  . 
Unge piger og ligeså hjertensgod og forstandig 

som Carlotta . Og hende kommer da 
nok aldrig nogen muhamedaner og henter . 
Hvorfor også en muhamedaner ? 
De to søstre er gode kristne — ligesom 
padre canepà er vedbleven at være det til trods 
for fortids brøde og udstanden forfølgelse . 
Og endskønt de lever i det nye , frie Italien , 
har man endnu ingen søndag set dem mangle 
ved messen . 
De nyder ikke vin , og de spiser ikke 
kød på fastedagene — Carlotta og hendes 
halte søster . Heller ikke på ugens andre 
dage nyder de vin og kød . Men de valfarter 
— Carlotta og hendes halte søster — 
en gang om året til Madonnas hellige kilde 
på Toppen af mont'allegro ; det gør alle 
folk i rapallo ; det giver held , sundhed og 
medbør for hele året . De står en morgen 
op før solen  ; thi bjærgbestigningen varer to 
eller tre timer , og solen er slem som skærsilden . 
De er iførte deres nyeste dragter , og 
for frokost vender de tilbage som friskere og 
bedre mennesker , smykkede med blomster . 
Også jeg har valfartet til mont’ allegro 
og Madonnas forunderlige kilde . Men den 
gang var jeg ikke mere i rapallo . Jeg 
boede i en anden Søby en halv mil borte , i 
Santa Margherita . Jeg var kun en vantro , 
en muhamedaner , der gjorde denne valfart , 
som man oplever et eventyr , under anførsel 

af en ligesindet , ædelmodig romerinde , der var 
i slægt med det høje klerisi og mere kættersk 
end antikristen renan , men høflig mod Madonna 
— guds moder . I vil ikke tro mig , 
men jeg har aldrig drukket vand , der således 
læskede mig eller åndet luft , der således 
rensede mig i bunden af min sjæl . 

valfarten til mon f allegro 
strålende oprandt morgenen , 
oprandt af nattens dugg og mørkblå skygge . 
Og med Clara , en stegt høne og en halmomflettet 
fiasko mørkblå vin 
steg jeg ned ad de femoghalvfems 
marmortrappetrin 
i mit høje hus i Santa Margherita ligure , 
hvorfra jeg så ud over bjærgene og Middelhavet . 

med Clara , en flaske vin og en høne , 
trådte jeg ned i den gamle bademesters jolle , 
om morgenen før fem , 
da bølgerne endnu sov og frøs . 
Clara dækkede sin Hals med et gult silketørklæde . 

men solen drog langsomt tæpperne af jorden 
som rødmede , 
og kyssede med sin blinkende ildmund 
alverden lige i hjertet . 

i mit høje hus mellem bjærgene 
havde jeg udkastet planen 
om at sejle hen over Middelhavet til rapallo 
og besøge den blånende bjærgtop , 
som jeg hver morgen så derborte , genbo til 
mine vinduer , 
mont’allegro med Madonnas hellige kilde . 
Den gamle bademester greb altså årerne . 
Han lignede silen : på skægget 
og på de kraftig knudrede ben . 
Med Clara , hønen og vinen 
gled vi hen over Middelhavet . 
Klippekysterne , de brungule gallerier , inddrak 
dagslyset  ; 
de fine , fine bjærge var snart så morgenfriske 
og blussende 
som signora Clara , der sidder i båden 
vittig og yndig oplagt . 
Fra klippehøjderne så de adelige røverslotte 
fra en hensmuldret fortid 
ned på os med grå glemsel , 
men de smagløst-optømrede og frækt skrigende 
nye villa-paladser 
vågnede op til dagens reklame og børssvindel . 
Og Fru Clara samtalede fornøjet 
med den roende , gamle bademester 
— il vecchio bagnino — 

som fortalte hende , hvad han kunne huske 
om  » det ny Italiens «  tid , kampen , genfødelsen , 
Garibaldi , cavour og Viktor Emmanuel . 
» Ja , Viktor Emmanuel var den grimmeste mand 
i landet , « 
Sagde den gamle , rolige bademester og skar 
en grimace , 
» og han genfødte riget og erobrede Italien , 
men styg var han , og styg blev han alle sine 
dage .  « 
Den gamle bademester drog på årerne . 
» Kun de tyske damer beundrede kongen ; 
de sværmede — siges der — for hans mandige 
styrke , 
som grimheden gjorde mere fremtrædende . « 
Bådføreren tav . 
I morgenkøligheden svøbte Clara silkeklædet 
tættere om sin varme Hals , 
og med sin lette humor , fri som en ung frue , 
spurgte hun den gamle bademester , 
om Viktor Emmanuel ikke havde været 
en galant mand overfor damerne . 
» Sicuro , ch’era galante ! 
Galant var kongen . Det er sikkert , « 
Sagde den gamle bademester . 
» Når han gik på jagt i bjærgene , 
vidste alle , hvad det betød ; 

en fjær i hatten , gamasker på fødderne , 
bøssen på nakken ! 
Kongen kunne aldeles ikke skyde , 
men han gik om ibjærgene , bankede på dørene , 
fortalte , at han var vejvild  ; og han var stolt af , 
at han var Viktor Emmanuel 
og turde sove i bondehytterne om natten . « 
» I Tyskland sværmede damerne for ham , « 
Gentog vor bådfører . 
» Men hos de italienske damer hjalp det ham , 
at han var konge og kunne give anvisning 
på Italiens bank . 
På en jagtudflugt traf han en meget klog , 
ung kone , 
som straks kendte ham , men ikke turde tage 
mod så megen ære , 
før hun havde samtalt med sin ægtefælle . 
Kongen lod hende tale med manden 
og forærede ham en titusind-francs veksel . 
Manden skrev et nul til 
og gik hen og hævede hundrede tusind . « 
Den alvidende , gamle bademester trak på 
årerne . 
» Det var derfor , at den lov blev indført , « 
Sagde han , 
» at anvisninger kun er gyldige , 
når pengesummen findes angivet 
både med tal og skrevne ord . « 

Fru Clara så på det forbirindende vand , 
gøs en smule , og hendes nydelige næse krusede 
sig 
med fin , klerikal forslagenhed , 
og hun smilte som de unge dronninger 
i deres erfarings første blomst : 
» Han satte et nul til , og han var ikke narret 
— ægteper  ! 
Hvad betyder et nul , når kongen er nådig ? « 
Imidlertid oprandt solen helt . 
Vi havde sejlet næsten en time 
henover det blå Middelhav , 
mens vi samtalede om verdenshistoriens store 
mænd . 
Nu løb vi ind på bredden ved rapallo 
nær det hotel , hvor jeg en gang søgte beboelse , 
men hvis ejerinde , den unge enke , 
aldrig var kommen overens med mig . 
Hun lå netop i bølgerne foran sit gæstgiveri 
og badede sig i den meget tidlige morgen , 
og hun blev rolig liggende , 
men hun stirrede efter mig og efter Fru Clara 
med nysgærrige , lange øjne 
som én i sin havindskæring forstyrret 
koldblodig krabbe . 
Fru Clara vinkede farvel til den gamle bademester 
og Middelhavet , 
et foreløbigt farvel , 

thi da vi var steget en time i højden , med 
vor flaske vin og vor høne , 
begyndte vi atter at skimte det store , brede blå . 
Og atter skjultes det , 
mens vi ad stejle stier , mellem grønne haver , 
under oliventrær , der kun gav halv skygge , 
i en sol , der var alt for pragtfuld ved os , 
endnu steg til vejrs , steg til vejrs . 
Men Middelhavet var hemmelig fulgt efter os . 
Just som vi havde nået halvvejen , 
just som vi mærkede duften af krydrede bjærgurter 
og segnede om i skyggen af det første fyrretræ , 
skimtede vi det pludselig , uimodståeligt  : 
havbugterne , vi havde besejlet , 
alt det blå Middelhav 
uden slør om sine lemmer , i udrullet pragt , 
som havde det ligget på lur efter os og nu 
fangede os 
— solophedede , skønhedsforfulgte . 

»  M adonna santa — hellige Madonna  !  « 
Sagde Fru Clara og stirrede ned i dalen til 
rapallo og over havbugterne til bjærgene og 
vort høje hus i Santa Margherita :  » Man får 
solstik —- c’é da darsi un colpo di sole . « 
Vinen turde vi ikke drikke , fordi vi endnu 
intet havde spist , og vi ville ikke røre hønen , 
thi da fik vi aldrig kraft til at nå Toppen 
og Madonnas hellige kilde . Så samlede hun 
nyt mod og fandt på at fugte vore skosåler 
med vin , for at de skulle være mindre 
glatte . Vi satte os i bevægelse , men en gang 
imellem standsede hun : 
» Å , hvis jeg var deroppe , ville jeg være 
dronning af England . « 
På alle bjærghøjder fulgte Middelhavet 
os — som det blåeste vanvid . 
Endelig , allerøverst på det brændende 
bjærg , nåde vi en skov af ege , der lukkede 
sig svalt over vore hoveder . 
» Nu er jeg dronning af England , «  sagde 
Fru Clara og åndede dybt den milde friskhed . 

jeg følte en salig vederkvægelse og tænkte 
på Jean Jacques Rousseau , der havde skrevet : " 
» Når jeg en gang er syg til døden , da 
bring mig hen i skyggen af en eg , og jeg 
lover jer , at jeg skal gå helbredet derfra . « 
Under egene drak vi begge det kolde 
vand , der strømmede fra Madonnas kilde . 
I gæstgiveriet nær den hellige kildes 
kirke blev vor høne varmet , og der tilberedtes 
os en salat af tomater . 
Vand eller vin eller menneskelig føde 
har ikke før og siden behaget mig som sammen 
med Fru Clara på mont’allegros enemærker 
— i hellighedens skygge . Thi som katolik 
og broderdatter af en romersk kardinal vidste 
Clara på den snildeste måde at give gud , 
hvad guds er , og verden , hvad der tilkommer 
verden , at neje i kirkedøren og korse sig og 
bestænke os begge med vievand . 
Hun forstod at brede en dug , og klerikal 
opdraget gennemskuede hun den religiøse 
overtro med en kardinals skarpsindighed — 
mens hun indrettede alt på en ordenlig , 
kristen måde . 
Og når hun sagde  : 
» Nu er jeg dronning af England , «  forbavsede 
det mig slet ikke , thi hun hørte til 
de unge , uforsigtige dronningers ædelmodige 
race . 

— det tabte Paradis — 
i . 
I tidernes morgen var paradiset skabt , 
det er uhyre skade , at det siden gik tabt ; 
der var trær og grønne grene , der var springvand 
mellem stene , 
og hver morgen opgav Herren , hvad enhver 
skulle mene . 
Cikadernes lyd og bevidstheden om dyd , 
den lyse sol og sneglene , som svedte af fryd , 
Vorherres egen fejlfri og nænsomme lære , 
alt gjorde havens skygger og grønsvær mere 
kære . 
Et skærsommer-æventyr ; der var skæbnesvangre 
dyr : 
og så har en lille kvinde sat det hele over styr . 
( så ydermer det rygte spredtes ud for fire vinde , 
at det Paradis , som spildtes , nu må skabes 
ved en kvinde . ) 

il 
at den skade skulle ske  .  .  . det var slemt 
for dig og mig , 
du vandringsmand og ven , som på livets 
lange vej 
foran alle gyldne gitre med ord og penge beder 
keruben om at åbne for de tabte herligheder . 
Vi har set i Gips og maling , som vi fandt i 
nord og syd , 
en rest af paradiset — vi har anet dets lyd , 
hvor de høje broer hænger , hvor de hvide 
både krænger , 
mellem pinjerne , som svajer , telegrafernes 
stænger . 
Vi har læst de tusind bøger , og til sidst blev 
al ting klart . 
Ak vandringsmand og ven , megen uro var 
spart , 
hvis trygt og rolig anbragt ved evighedens side 
vi daglig fik forkyndt , hvad vi behøvede at vide . 

Iii . 
Men kvindens tro er frisk :  » Mit Paradis , dæk 
disk  ! « 
( en flaske vin , en høne og en ret af havets 
fisk ) 
ja , sidder vi med Tryner som ved troldhexens 
taffel , 
hun røres af vor skønhed , så hun taber kniv 
og gaffel . 
Og rent og urent blander hun på storslået vis , 
som da man bedede hjorten i det brede Paradis 
og drak den rene herlighed af guldtunge skåler , 
og det var idet himmerig , der hang ved Evas 
såler . 

Fru Clara 
så toge de møens hvide brystben , 
deraf dannede de en harpe ren , 
så toge de hendes fingre fem , 
og harpeskruer dannede de af dem . 
Så toge de hendes lange guldhår ; 
deraf sno de harpestrenge små . 
( af en folkevise ) . 
I Genova , hovedstaden for det allersimpleste 
Italien , en storby for handelsmænd 
og søfarere , opfyldt af paladser og marmor , 
blæst og støv — i Genova , i det hotel , hvor 
jeg for måneder siden havde nydt det første 
måltid italiensk brød , suppe , kød , fjærkræ , 
vin — et hotel , jeg vedblev at søge til min 
afrejse ( men da var værten for sin redeligheds 
skyld gået fallit ) — i denne hvidkalkede 
og efter landets skik nøgne gæstestue 
havde jeg gjort mit lykkeligste fund i 
Italien . 
Solen var ved at gå ned . Jeg sad dér 
og spiste af pligt og med en dårlig appetit , 
og så stadig ud af vinduet for ikke at forstyrre 
mig selv eller to damer , en ældre og 
en yngre , der spiste ved nabobordet . Hvor 

forskellig jeg følte mig fra den Silvio , der her , 
for fem måneder siden i januar , i vinterens 
hjærte , havde sat foden på italiensk jord . 
Den gang var en heftig ulykke tilstødt mig , 
en ulykke , der havde sviet og brændt mig i 
struben og gjort mig ydmyg og bange , men 
en ulykke , som jeg turde begræde med rigelige 
tårer . Jeg havde elsket min lille ulykke 
— trods alt ! Og nu var det hele opløst og 
bleven til ingenting . Jeg var kommen herind 
fra mit sommerophold i rapallo ; jeg var som 
altid alene — men uden kærlighed , uden 
tårer . Og jeg syntes , at jeg var nået til 
ende med min skæbne , og at intet mere berettigede 
mig til ubeskedent at udeblive fra 
mit fædreland . 
Da fornemmede jeg mig strejfet af et lille , 
gyldent smil . 
Og jeg vendte ansigtet fra vinduet om 
imod nabobordet og så i det lyse tusmørke 
de to damer , italienerinder , der spiste og 
stadig samtalede : den ældre , bred og godmodig , 
lad og anstændig-sur , var klædt i 
noget gult  ; den unge — livlige og fortællende 
— var mørktklædt , spinkel i livet , ret i sædet 
og bar endnu , mens hun spiste , tyggede , 
hatten og et lille , sortblomstret slør , der 
nåde hende midt ned på næsen . De førte 
en alt for alvorlig samtale . Tilfældig så jeg 
under bordet hendes kjole af en vis , sirlig 
vidde og på det grå stengulv to damestøvler , 
der var så ranke i vristen , som den 

højtidelige dame selv var hurtigtalende . Jeg 
ville halvt sukkende atter vende hovedet 
bort . Et par toner af hendes bløde og dog 
så modige stemme rislede ind i mit øre , 
og jeg fik lyst til at høre efter . Jeg hørte , 
at den unge , mørktklædte signora kaldte sin 
bordfælle med  » De «  — at hun på dette 
meddelsomme italiensk , der er så fuldt af 
hensyn og sir , fortalte en lang lidelseshistorie 
om to børn , der begge var døde på én 
vinter , og om en mand , en smuk , smuk 
officer , som var bleven uhelbredelig sindssyg , 
og som hun havde bragt på en anstalt , da 
han med sin galmands appetit næsten åd 
hende ud af huset . Igen en italienerinde , 
der fortæller sit livs skæbne  ! tænkte jeg . 
Vil det aldrig holde op med lidelser her i 
det skønne Italien ? 
Da ramtes jeg atter af et lille , gyldent 
strejf blik — et flygtigt og ligesom forundret 
vennesmil fra den mørktklædte signoras sorgomhyllede 
ansigt . Men så pludselig ungt 
og løfterigt var dette smil — som en gylden 
frugt , som en grønlig orange , bleg , næsten 
moden , der titter frem fra sit mørke løv . 
Jeg vendte hovedet bort for ikke at fornærme 
hende med min nysgærrighed . Men 
mine øren opfangede hvert ord . Jeg begyndte 
at samle og begribe . Jeg fik desuden 
den diskrete opvarter til at give mig lidt 
vejledning . 

med direkte tog nordfra , fra Milano , 
var signora Clara i går ankommen til ligurien . 
En dame , der i alt havde fulgt sit 
eget hoved ; men en eneste af Milanos 
barske vintre havde plukket hende nøgen for , 
hvad hun havde kær . Genvordighederne havde 
således gennemtrængt den muntre frue , at 
hendes læge måtte tilråde hende enhver 
anden luft end Milanos , der for hende var 
uheldsvanger . Hun pakkede sine kjoler 
sirlig og forsigtig ned som en god husmoder , 
thi hendes formuesforhold var ikke 
længer gyldne . 
I kupéen havde den venlige signora 
fra Milano truffet en hotelværtinde fra det 
italienske Svejts , en svær borgerkone , der 
stadsede i en sommerkjole af alt for skinnende 
gul farve , og som rejste til Genova for at 
træffe sin voksne son . Og den hjemløse Fru 
Clara , som af erfaring kendte verdens mange 
omskiftelser , sluttede sig beskedent sammen 
med gæstgiverkonen . 
» Man skal altid være høflig mod folk , 
man tilfældig møder , «  plejede den forhen fornemme 
dame med en vis højtidelighed at sige . 
Hun elskede svejtserindens solide dyder . 
» Det er en god og brav familiemøder «  — 
una buona e santa donna di famiglia . 
Nu havde den fyldige svejtserinde sat 
sin son stævne her i Genova uden så 
meget som at angive tiden og stedet . Hun 
gik hver dag som en høne og kaglede efter 

ham . Signora Clara fulgte hende tålmodig ; 
hun trængte selv til selskab , meddelelse , og 
åbnede sin fortroligheds sluser for denne 
tilfældige rejsekammerat mere end for den 
bedste veninde i Milano . 

min mand — il mio marito . Børnene 
— i bimbi . Den lille pige — la piccina . Jeg 
hørte hende gentage disse ord . Og pludselig 
fik hendes stemme en bristefærdig klingen . 
Hendes kinder blev svulne af gråd , og hendes 
øjne knebes til , som om en gram sorg sønderrev 
hende indvendig fra , som havde en sort , 
uhyre rovfugl taget bolig i denne fine kvindeham 
og ville sprænge sit alt for snævre hylster . 
Den ældre dame mæler nogle kølige , 
trøstende ord om ikke at fortvivle overfor det 
uoprettelige . 
Den unge frue vender hovedet bort fra 
hende og pudser larmende sin næse . I det 
samme så hun mig , som ganske glemte at 
skjule min deltagelse , mens jeg bevæget smilende 
førte mit glas til læberne . Denne ærbødige 
beundring fik hende selv til at smile . 
Duggen tørres bort fra hendes øjne . Hun 
vender mig resolut ryggen og siger straks i 
en lettere tone . 

» Det er jo virkelig en trist historie , kære 
signora . — på en eneste vinter  . . .  ! Hun 
var så yndig , min lille pige , og så klog , 
skønt hun ikke var fire år . Ja , at jeg i 
grunden ikke blev gal sammen med min 
mand ! Jeg er kun fireogtyve år , har ikke 
forældre . Min onkel , den gejstlige mand , 
testamenterede al sin formue til min yngre 
Broder og lagde sig til at dø af ærgrelse , 
fordi jeg havde giftet mig med en fattig 
officer fra Milano . Og så går den officer 
tilmed hen og taber fornuftens brug . Jeg 
har kun min kære , eneste Broder , men han 
er så purung — giovane giovane — og jeg 
fortænker ham ikke i , at han finder det morsommere 
hos de smukke damer i rom og 
Paris end hos sin stakkels , trøstesløse søster . « 
— hun smilte pludselig , og hendes smil 
fyldte hele stuen med spøg og munterhed . 
—  » Ja , og så har jeg min svigerinde , min 
mands søster , som hedder Angelica . En 
meget rettroende frøken , som aldrig forsømmer 
en messe og altid beder : fader vor , du , som 
er i himlen , gid tre hundrede og femogtresindstyve 
ulykker må ramme Clara ^la Clara ) 
hellige , fromme Madonna , gid Clara ^la Clara ) 
må dø , inden året er omme ! — jeg har 
grædt så meget se , se  .  .  . « 
Hun rev pludselig sløret op . 
» Jeg er bleven aldeles syg af at græde . 
Og jeg har fået de stygge , gule pletter på 

kinderne  .  .  . Kan man ikke se dem ? Jo , jo , 
se kun her , signora ! — lægen mente , at jeg 
måtte ned til havet , adsprede mig , tage bade . « 
Jeg har siden fået at vide , at signora 
Clara tænkte : 
» Hvad er det for en ung mand ? Han 
smiler så kønt . Hans smil trøster mig . « 
Det var en lille særegenhed , som efter 
min mening altid røber en italienerinde , hvad 
enten hun er barn af folket eller niece af 
en gejstlig : midt i tårerne , hver gang hun 
pudsede næsen og aftørrede denne alt for 
sandfærdige gråd , som gjorde ansigtet ukendeligt , 
kunne hun tilfældig komme til at se 
på mig . Og straks tørrede duggen bort fra 
hendes øjenhår . 
Hvor jeg husker denne middag , og — 
da vi havde rejst os fra bordet — denne solnedgang 
i Genova  ! 
Svejtserinden på hotellets trappe , besvarende 
min hilsen med en umærkelig hovedbøjning , 
og den sortslørede fra Milano , som 
svarede med et dybt og livfuldt nik , så at 
jeg uden for døren standsede fortumlet og 
atter ikke kunne begribe , at jeg skulle træffe 
en slig dame i selskab med denne 
svejtserkone . Svejtserinden og hendes unge 
ledsagerinde promenerende langsomt på zigzagvejen 
op til kastellet , som knejser på en 
tinde lige ovenover jærnbanestationen  ! Svejtserinden 

bestandig søgende sin søn . Og den 
unge dame , der fulgte hende , ligesom tøvende . 
Mens solen gik ned over Genova , var 
der på min himmel opgået en ny , sød og 
smilende måne . Hun syntes at gå langsommere 
som for at oppebie mig . Hun stod 
der i solnedgangen med den åbne , klare 
pande og brynenes mørke , fine linie under 
det stramme slør — så uskyldig oplagt til 
livet , så beredt til en indtagende spøg med 
mennesker , der var dannede og unge af hjerte 
som hun selv . 
Den tjenstfærdige opvarter i hotellet 
» Albergo cavour «  — ung og listig smilende , 
en sand Henrik fra Holberg — sagde til mig , da 
han den næste morgen efter befaling bragte 
min regning : 
» De skulle dog ikke tage fra Genova 
uden at have set kirkegården «  — il campo 
santo . 
» Hvor er de to damer , som boede her 
på hotellet ? «  spurgte jeg helt tilfældig . 
Og med den mest belevne alvor svarede 
Henrik : 
» På Campo Santo . « 
Jeg forsømte det første tog for at tage 
med det næste . Det småregnede , mens jeg 
flakkede om i det grå Genova . Grå luft , 
byger af blæst og fin regn  .  .  . 

jeg kunne ikke bekvemme mig til at rejse 
hjem til det lille rapallo , hvor jeg i to måhavde 
boet ensom og lidet lykkelig . 
» Du skulle dog ikke tage fra Genova 
uden at have set kirkegården  «  ( il campo santo ) , 
gentog jeg for mig selv . 
Jeg kunne ikke bestemme mig . 
Thi jeg var meget angerfuld over min 
opførsel på spasereturen i aftes , da mit 
hjærte og mine skridt blev ved at kredse om 
den sortslørede signora fra Milano , indtil den 
sortslørede og hendes uundgåelige svejtserinde 
omsider havde slået sig ned foran den 
store kafé på jærnbanepladsen . Dumdristig 
havde jeg bemægtiget mig nabobordet , mens 
jeg gjorde en mængde undskyldninger for 
min adfærd — indtil svejtserinden med en 
sur grimace erklærede , at jeg jo også havde 
ret til at trække frisk luft , og indtil den 
unge signora fra Milano , som kølede sig med 
sin vifte og pustede på sin fine næse , pludselig 
slog viften sammen med den mest fornøjede 
latter :  » Den herre får mig virkelig 
til at le «  ( ma questo signore mi fa ridere ) . 
» Jeg bliver ikke længe , «  undskyldte jeg 
atter .  » Om tre kvarter går toget til rapallo . « 
Al hendes højtidelighed var borte . Hun 
så ud som en lille , velopdragen skolepige , 
der sættes på for hård prøve . 
» Mi fa ridere . Men den herre er virkelig 
original «  ( ma questo signore è un originale ) . 

og da jeg vistnok så meget nedslået 
ud , piplede det velvilligste , og straks efter det 
mest ubarmhjærtige smil hende ud af ansigtet . 
» Hvad var det for en by , de nævnte ? « 
Hun gjorde munden stor og mælet rigtig 
tykt —  » Rapollo ? « 
Det var så åbenbart , at jeg havde et 
væsen , som hun ikke var vant til fra Milano , 
norditaliens elegante hovedstad . Og jeg 
fandt ikke andet at svare end at nævne 
hende mit eget navn og fortælle hende , at 
jeg var fremmed — hvad der gjorde hende 
alvorlig , men uden at hun øvede gengæld . 
Og pludselig lo hun igen  : mi ja ridere , mi ja 
ridere ! Og da opvarteren havde bragt kaffe 
til de to damer , blev hun overvættes lystig , 
og henvendt til svejtserinden spottede hun 
med pudsige tonefald genovesernes mål og 
deres mangel på levemåde , disse bønder 
og skippere , disse zuluer ( questi zulù ) — 
så at jeg selv ikke rigtig vidste , om jeg 
måske var en af de zuluer . Hun fandt 
Genova ækel-ækel og ville , jo før jo heller , 
rejse til et badested , til nervi , hvor hun 
havde boet for to år siden  .  .  . eller til 
— hendes hele person blev pludselig til et 
eneste smil — til rapollo ( med o ) . Hun 
spurgte mig derpå i en meget alvorlig tone , 
om søbadene ved rapallo var gode ; og 
før jeg fik givet besked , rejste hun sig op 
og sagde , at det var sent , og at hun ville 
begive sig til hotellet , hvis svejtserinden 

ville følge hende . Det blev mig nådigst tilladt 
at gelejde damerne til hotellets dør , og 
på trappens nederste afsats vendte hun sig 
om og rakte mig uventet , på en næsten festlig 
måde , sin hånd til godnat . Jeg var 
bleven stående alene og uvis med hatten i 
hånden  .  .  . 
Å hvor jeg angrede ! 

det småregnede , mens jeg nu denne 
formiddag flakkede om i det grå Genova , 
snart fuld af skam , snart opfyldt af de mest 
næsvise betragtninger angående niecer af 
kardinaler . 
Det småregnede , og jeg vinkede ad 
en drosche og sagde til mig selv for tredje 
gang : 
» Du skulle dog ikke forlade Genova 
uden at have set kirkegården — il campo 
santo . « 
Pokker tage den listig smilende Henrik 
på  » Albergo cavour «  , om han fører 
mig vild  ! Jeg vil tilnøds lade mig narre 
for at tilfredstille en kaprice hos en dame 
af den romerske gejstlighed — men en opvarters 
kaprice ! 
Næppe sad jeg i en drosche , på vej 
ud gennem Genovas gader og forstæder , 

før regnen holdt op , og vejret bedagede sig . 
Og da jeg trådte ind på kirkegården  .  .  . 
Det står for mig , som om man betaler entré 
til den kirkegård  .  .  . da jeg trådte ind 
på genovesernes Campo Santo og dér lige 
ved indgangen straks stødte på den unge 
signora og svejtserinden , dryppede formiddagssolen 
sine første smil ud over de sorgslørede 
cypresser og alt dette marmor i 
gråvejr . 
Klædt i en let kjole af dæmpet gul 
råsilke gik milaneserinden i den kolde buegang 
og lignede selv en ung morgen midt 
i gråvejret , mens hun dryppede sit formiddagssmil 
ud over alt det grå og døde , over 
gravstederne , marmoret og svejtserinden . 
Jeg gik lige hen til Fru Clara , og hendes 
solskin udstrømmede som en hel , hilsende forårsmorgen 
i gyldne bølger , der slog sammen 
om mig . Hun rakte mig hånden  : 
» Goddag , signore . « 
I hendes håndtryk var der ikke svig ! 
Men det forekom mig , at svejtserinden 
blev askeagtig helt op til hårrøderne som en 
afsjælet skygge , et tomt monument — jordslået 
og askegrå , som selve det støvede 
Genova i den rå morgen . 
Svejtserinden så ud som de mørke cypresser 
i regnvejr . Men uden at bekymre 
mig det mindste om denne tågede skygge 
smilte jeg med et vittigt ansigt , der modsagde 
mine ord  : 

» Hvilket træf at møde damerne ! « 
Men Fru Clara smilte som den klareste 
morgen , idet hun slog sin elfenbensvifte ud 
og sagde med sin ædle stemme , glad , fri 
for ironi : 
» Ja , hvilket træf , signore ! « 

denne ro og uskyld  ! Det var , som 
om en varm damp med ét slog sammen om 
mit hjerte og nu langsomt fyldte alt mit blod 
med lykke . Jeg elskede Fru Clara . 
» Ja , hvilket træf , signore ! « 
Dette barnagtige , skæbneforfulgte , dette 
sorgløse og altid oplagte , dette storslåede og 
letsindige folkefærd — det kender ikke til 
ironi  : 
» Ja , hvilket træf , signore ! « 
Det kan leve af en håndfuld bønner ; 
det kan i modgang skrumpe ind til snus og 
ingenting , sidde fastende ved den kolde Arne , 
uden kød og uden vin . Og for den første 
smule solskin svulmer modet , blusser dets 
blod , og dets sejrrige forventning gennemtrænger 
alle verdensrummets blå dybder . 
Hvorfor giver vi nordiske mennesker os 
til at le , når det indtræffer , som vi allermest 
ønskede . Vi siger med en spydig mine  : 
» Men hvilket lykketræf ! «  — fordi vi så 

latterlig godt ved , hvor meget vi selv har hjulpet 
på skæbnen , og hvor ydmygt og usseligt vi 
har tilstræbt det . 
Men Fru Clara lo ikke . Hun sagde med 
sit klareste ansigt  : 
» Ja , hvilket træf , signore ! « 
Thi det er jo dog det aller sjældneste 
træf , at hvad vi netop ville , det sker . Så 
er tingene igen i den rette gænge , mennesket 
får sin vilje , verden ligger åben og ube- 
grænset . 

jeg tænkte , mens jeg bag en pille vovede 
at trykke Fru Claras lille , bløde og nøgne 
hånd , at fra nu af skulle ingen foragtelig 
eller ukøn latter komme over mine læber . 
Det er den virkelige mand , som forstår at 
tage imod sin lykke . Hvor han end kaster 
sit garn , skal han drage de sjældneste fisk 
op af dybet .  »  hvilket træf , signore ! «  mand , 
lad dit smil være alvorligt , og endnu ét : 
mand , vær tavs  ! 
Da vi således mødtes på kirkegården 
— il campo santo — blev verden omkring os 
til lutter livløs skygge . Og mens vi beså 
epitafierne , det uforgængelige marmor , grebes 
vi af evighedslængsel og udødelig ungdom . 
Og bag ryggen af vor svejtsiske skygge måtte 
jeg bemægtige mig min kære , nye venindes 
lillefinger . Og Fru Clara bevægede sin vifte 
uforstyrret og smilte : 
» Her er smukt , signore . « 
Hendes ærmer af sommerlig råsilke havde 
rækker af små åbninger ind til den hvideste 

hud . Men ville jeg atter holde hende tilbage 
ved en pille svarede hun i yndig forlegenhed  : 
» Nej , signore ! « 
Med elfenbensviften , der blinkede i solstrålerne , 
og med den åbne pande , de fine , 
skarpe bryn , stod hun i den friske dag og 
udviftede varme af sit hjertes overflod . Men 
hun bad mig med let forvirring : 
» Husk på den svejtsiske dame , signore . 
Hun er en anstændig person , som jeg nødig 
vil have må tænke helt ondt om mig . Ja , 
signore , jeg kender hende kun fra i forgårs . 
Men jeg vil aldrig være uhøflig mod nogen . « 

fortællersken 
hvem hun end er , så har jeg aldrig 
før mødt hendes lige , tænkte jeg som en 
lykkeberuset tvivler . 
Jeg sad ved hendes side i sollyset , i en 
sporvogn . Rasktravende heste førte os gennem 
Genova tilbage til hotellet . Den massive 
svejtserinde — moderen , der forgæves ventede 
og savnede sin søn — var billigvis bleven 
hungrig og træt af at være den eneste skygge 
mellem kirkegårdens ranke cypresser . Vi 
forstod , at hun længtes efter sin frokost , og 
vi skyndte os at føje hende . 
Altså sad vi snart alle tre ved frokostbordet 
i albergo cavour . 
Jeg har i syden ofte savnet grønne , tungsindige 
Enge at se på ved et lykkeligt 
måltid , når hjertet begyndte at leve . I 
hotellet var kun de kyske mure , lutter ubeskrevne 
flader , sommerlig hvide , forgyldte af 
sol med broncerede skygger . Men signora 
Clara begyndte at tale og fortælle — snart 
strålende af klog , modig glæde , snart 

selig formørket af en erindring om udstandne 
sorger , et flygtigt ord , et minde , som uventet 
oprev hende . Og at følge hendes ansigt var 
en sødme som at se over duggede forårsenge . 
Hun talte som få , jeg havde hørt , 
talte , som en mester i violin og bue ville 
foredrage . Hendes egne ord drev hende , 
hun blussede op , levede og brød atter ud i 
en så sandfærdig klage , at jeg for at beherske 
min bevægelse stundum måtte gribe 
mit glas og løfte det beundrende imod hende . 
Hun fattede om sit eget glas , men standsede 
hånden , og da så hun på mig , som om 
hun ville sige  : 
» Drik ikke med mig i vin ! Drik mig 
til med dine øjne alene . « 
Svejtserinden spiste tavs og tapper , som 
garden , der dør , men giver sig ikke . Jeg " 
Derimod spiste svælgende hvert ord fra signora 
Claras læber og syntes , at denne fortælling 
for første gang åbnede mig Italien 
og rom . Det var ved den frokost omtrent 
min eneste føde . 
Fru Clara havde før måltidet i hast 
ombyttet sin lyse kjole med en mørk , som 
for mig gjorde hendes alvor alvorligere og 
hendes glæde end mere stærk , overraskende . 
Hun fortalte mangt og meget om rom 
og sin barndom , sin strenge , gejstlige farbroder , 
der opdrog hende og hendes unge 
Broder . Hun fortalte om sin fader — il 
buono papa — den allerlystigste og mest originale 

mand , som tilbragte sit liv på rejser , 
og som altid var lige stik imod verden , men 
særlig mod sin klerikale Broder . Når han 
besøgte rom , tog han gerne sin lille datter 
med på køreture og udflugter , viste hende 
byen og de elegante kaféer . Kardinalen sagde 
til ham , at han fordærvede sit pigebarn . Men 
faderen lo :  » Ved du hvad , bror ; der bliver 
aldrig en nonne af Clara . « 
Hun smilte let og hældte vin i sit glas . 
» Hvor jeg holdt af den fader . Når jeg 
var med papa på kafé , fik jeg mit glas 
skænket fuldt med vin  .  .  . til hverdag hos 
min rige , gejstlige onkel skulle vinen altid 
blandes med vand ; thi vand er det tjenligste 
for små katoliker . Ma io «  — hun gav sig 
sig til at læspe som en lille , forslagen skolepige 
—  » Men jeg , jeg vidste , at tjenerskabet 
lystrede mig meget mere end onkel , og jeg 
befalede , at de skulle bringe mig den vin op 
på mit værelse , som jeg ønskede . Jeg regerede 
huset fra øverst til nederst med uindskrænket 
magt . De kaldte mig den lille kardinal . 
Dog , det er ikke nær så morsomt at 
skænke i sit glas selv som at køre ud med 
sin fader og få ham til at skænke for sig . 
Og allerbedst som vi sad i en kafé , hvor 
der kun kom de fornemste signori , hentede 
papa droskekusken :  » Jeg må give ham et 
glas vin ; han har et udmærket ansigt . «  han 
ødelagde droskekuskene , som han ødelagde 
sin lille , forkælede datter . Og jeg lo ( ed io 

da ridere  ! ) . Aldrig havde jeg set de stive , 
hovmodige signori i rom drikke med en 
droskekusk . De kan tænke dem , at jeg beundrede 
papa . « 
» Nu skal de høre , «  sagde Fru Clara og 
standsede lidt , som for at snappe efter vejret 
og bortjage tanker , der var for sørgelige . 
» Min moder  .  .  . min moder var død ung , 
da min lille Broder endnu var i den spæde 
alder . Derfor blev vi opdragne hos min 
onkel — fader holdt jo mest af at rejse . 
Den stakkels , gejstlige onkel , som ikke selv 
kunne tage til ægte og få børn på kristen 
vis , holdt så meget af os små gryder , min 
lillebitte Broder og mig . Hver aften , når 
jeg havde sagt godnat , kom han listende til 
min dør for at høre , om jeg også bad min 
aftenbøn .  » Fader vor , du , som er i himlen , « 
Bad jeg med høj stemme . Men somme tider , 
når jeg var vred på onkel og ville drille 
ham , bad jeg slet ikke . Han troede da , at 
jeg sov og kom ind i værelset for at se , om 
jeg lå rigtig med armene korsvis over brystet 
og hænderne på hver sin skulder , som en 
god , lille katolik . Hvis jeg da var vågen , 
skyndte jeg mig at lægge armene forkert og 
lukkede øjnene . Han nærmede sig , tog forsigtigt 
mine hænder og lagde en på hver 
sin skulder , kyssede mig på panden og gik 
atter ud af døren  .  .  .  . 
» Den strenge onkel holdt nok af os . 
Men papa var dog papa . Jeg fandt ingen 

helt i verdenshistorien , jeg tilbad som den 
venlige , originale signore , der skænkede vin 
til droskekusken . Og da jeg var tretten år 
gammel , hørte vi , at han var død i Monaco 
— hvor han havde tabt næsten al sin formue . 
Jeg blev så fortvivlet over at miste ham , at 
jeg lå syg i tre måneder og ikke vidste af 
mig selv . Og i to år tænkte jeg kun på 
bønnebøger , klostre og selvfornægtelse . Min 
onkel ville gøre mig til nonne , et lys i 
kristenheden , med tiden forstanderinde for 
et helligt søsterskab . En uhyre ærgærrighed 
fyldte min lille , forfængelige krop  .  .  . « 
Der lagde sig et grublende mørke , en 
fanatisk eftertænksomhed over Fru Claras fine 
bryn . Så smilte hun og gav sig til at tale 
med munter , flydende hast . 
» Men da jeg blev femten år , på vej 
til seksten , var det forbi med den lille , hellige 
Clara . Det var kun , når min onkel så på 
mig , at jeg slog kors og sænkede panden . 
Jeg tænkte nu blot på at danse , spille klaver ; 
jeg var sat sammen af eneste spilopper . Jeg 
havde stadig igen på mit værelse en flaske 
vin af den kostbareste fra kælderen for at 
kunne byde til mine jævnaldrende veninder , 
der kom i besøg , når onkel var ude . Jeg 
gjorde honnør som frue i huset , vi drak 
hver et lille glas som forsigtige damer og 
førte en lang passiar \ch .iacdiierio\ , hvor vi lo 
ligesom de voksne damer i rom ad slet ingenting . 
Jeg spillede klaver for dem . Vi var 

tre eller fire veninder , som mange nætter 
stjal os hjemmefra og samledes skiftevis hos 
den ene eller anden blot for at sidde og se 
på hverandre , le og føre værdige samtaler . 
Vi tiltalte hverandre med vore virkelige titler 
— ( ja , jeg var kun signorina ! ) — og vi 
drillede højmodigt hverandre med unge mænd , 
som vi knapt havde talt med . Så blev jeg 
halv syttende år . 
En aften var jeg bedt ud til en familje , 
der ellers ikke hørte til vort selskab . De 
var ikke romere , de var fra Milano ; men de 
var rare og brave og holdt så meget af mig . 
De bad mig spille lidt for dem ; alle roste og 
beundrede mig , og jeg — jeg spillede . Der 
var kun milanesere til stede og imellem dem 
en ung sekondløjtnant — å så smuk , så 
smuk , syntes jeg , som en af himlens engle . 
Han sad uafbrudt ved klaveret og så på 
mig og på mine fingre  .  .  . og jeg , jeg 
spillede ( ed io sonava ) . Han viste mig stor 
ærbødighed og sagde til mig næsten bedrøvet , 
at jeg var så let og så glad og så gratios , 
» som et syn fra paradiset «  . Og jeg , jeg lo 
og sagde , at jeg fandt ham  » så smuk som 
en af himlens engle «  . Sådan blev vi ved 
at lovprise hinanden i ord , som forekom os 
yderst dybsindige . Og jeg spillede og lo ( ed 
io da sonare ed io da ridere ! ) . Og vi bøjede 
til afsked hovederne dybt for hinanden . 
Men da jeg kom hjem , skrev jeg samme 
nat et brev på fire sider , hvori jeg erklærede 

ham min uendelige kærlighed og bad ham 
møde mig udenfor murene på et bestemt 
angivet sted . Jeg begreb jo , at jeg som kardinalens 
niece måtte gøre det første skridt . 
» Men hvad tænker du dog på ? «  sagde mine 
veninder til mig .  » Hvad jeg tænker på ? 
Jeg vil gifte mig med ham , «  sagde jeg . Om 
jeg var forrykt : at ville gifte mig med en 
fattig sekondløjtnant fra Milano  !  » Han har 
et udmærket ansigt ,  «  sagde jeg , idet jeg 
mindedés min kære , afdøde faders ord . 
Jeg kom kørende i min onkels vogn til 
stævnemødet . Carlo var der allerede .  » Elskede , 
dejlige signorina , «  sagde han .  » Hvad vil de 
mig ? Jeg er kun en fattig officer . Og hvad 
vil det nytte mig , at jeg går til deres onkel 
og beder om dem ? «  —  » Det vil slet ikke 
nytte , signore , «  sagde jeg ;  » vi flygter til 
Svejts og gifter os . «  —  » Yndige signorina , « 
Sagde han ,  » men jeg er en fattig mand , og 
kan de også leve som en fattig officers 
kone ? «  —  » Lad mig om det ! peg sørger 
for det fornødne , «  sagde jeg . 
Jeg bestemte dagen , timen for flugten , 
pakkede mine kufferter ; og da jeg vidste , det 
ikke nyttede at bede onkel om arven efter 
min fader , gik jeg hen til hans bankier med 
en veksel , jeg selv havde skrevet i onklens 
navn . Den lød på tre tusind francs . Jeg 
tænkte : bliver min onkel vred , kan han tage 
sig betalt i min fædrenearv . 

da jeg ofte var kommen hos bankieren , 
og alle forgudede mig , fattede ingen mistanke , 
og jeg fik pengene . 
Jeg kørte til jærnbanen , havde lige købt 
billet , da én af min onkels tjenere indfandt 
sig for at standse mig . Jeg lovede at gå 
med ham , men jeg havde en smule håndbagage , 
og jeg bad ham holde den for mig 
et øjeblik , mens jeg hentede noget , jeg havde 
glemt på perronen . Jeg slap ud , smuttede 
ind i en vogn ; toget gik i det samme og 
farvel , Roma ! Jeg kom til Florens uden natlinned 
og toilettesager og to dage derefter 
til Svejts . 
Å , hvis blot min fader havde levet . 
Han havde forstået mig . 
» Der bliver aldrig nogen nonne af Clara , « 
Sagde den gode papa . 
Min onkel satte politi og diplomati i 
bevægelse ; men jeg var hinsides grænsen , og 
de ville ikke udlevere mig . Så skrev han 
breve til mig , at jeg havde gjort ham hans 
livs dybeste sorg , men at han endnu ville 
tilgive mig alt , når jeg straks vendte tilbage . 
Om jeg endda havde kastet mine øjne på 
en ung Romer , kunne han forstå mig , skrev 
han , men at jeg — Clara — ville nedlade 
mig til en sådan  » Bonde fra Milano ! «  jeg 
strøede hans breve i små stykker som sommerfugle 
ud over de svejtsiske Alper . Skønt jeg 
knapt vidste , hvad kærlighed var , elskede jeg 
denne  » Bonde fra Milano . «  og vi boede i tre 

uger som forlovede i et svejtserhotel , uden han 
tænkte på at misbruge den tillid , kardinalens 
lille Clara havde vist ham . Hver dag foretog 
vi køreture over grænsen ind i Italien . 
Alle toldbetjente kendte mig . 
» Har herskabet noget at fortolde ? « 
Jeg pegede på mig selv . 
» Ja , der er mig «  — sono lo — sagde jeg . 
Så snart de så vor vogn , kom det 
samlede toldopsyn altid til stede . 
» Har de noget at fortolde ? « 
» Sono io ! sono io , «  sagde jeg med frydefuld 
stemme . Og toldopsynet lo og lod os 
køre . Når man er sytten år , ophæver man 
alle grænser , selv toldgrænserne . Sono io , 
sono io ! Ja mig — migi  .  .  . « 
Fru Clara lo stærkt , kom til at hoste og 
måtte pludselig holde sig for hjertet . Jeg 
forstod ikke , hvorfor hun vendte ansigtet 
bort .  » Å , det er kun min hjærtebanken , « 
Sagde hun på vore ængstelige spørgsmål . 
Jeg knælede ned med hendes hånd i 
min , bedrøvet over , at jeg ikke kunne bringe 
hende lindring , påtage mig hendes smærte . 
Hun trykkede svagt min hånd med et smil , 
som ville hun sige :  » Vær ikke bedrøvet . Det 
blik , hvormed du ser på mig , er mig lægedom 
nok . «  så åndede hun atter et par 
gange dybt og langsomt , begyndte at smile 
og var pludselig helt rask . 

» Dér ser de , hvad der kommer ud af at 
slå sig for brystet og sige  : sono io «  — 
smilte hun .  » Min Broder , der forstod at omgås 
min onkel langt snedigere end jeg , har 
tit sagt : du er dum , Clara ! du er dum , Clara ! 
Min Broder gjorde også , hvad han selv ville , 
men i al hemmelighed . At høre ham tale 
onkel efter munden :  » ja , onkel ! jo , onkel ! « 
—  » som du vil , kære onkel «  — kunne få 
hårene til at rejse sig på et syndigt hovede 
og vække de døde op af gravene «  — Fru 
Clara smilte . 
» Ma io — men jeg kunne ikke hykle 
som den forslagne knægt . Umuligt , umuligt ! « 
— Fru Clara lo ad sin egen stridighed . — 
» Efter at Carlo og jeg havde boet tre uger 
i Svejts , måtte onkel samtykke i , at vi blev 
blev viede i Milano . Da min onkel døde for 
to år siden , efterlod han hele sin formue 
til min Broder . Den kære , gode Broder , den 
eneste , jeg nu har tilbage . Han gav mig dog 
altid de bedste råd : du er dum , Clara , at 
du ikke kan forsone dig med onkel  ! — umuligt , 
umuligt  ! Det var for at forsone mig 
med ham , at jeg en gang , efter at jeg var 
bleven gift , boede hos ham i rom et helt 
år , og når min mand kom i besøg , måtte 
vi finde os i at mødes på et hotel ! 
Min mand  ! . . . Jeg glemmer aldrig vor 
bryllupsrejse gennem Italiens byer . — Carlo 
var skinsyg som en sultan . En gang kom 
han med en hammer og sømmede vinduerne 

til i vort hjem i Milano , fordi han mente , at 
jeg lænede mig for meget ud , og fordi to 
unge herrer i nabolaget interesserede sig for 
mig . Jeg husker også en aften i Milano . 
Midt i et stort selskab af de mest dannede 
signori med deres dydige damer fandt en 
herre på at fortælle en skandaløs historie 
om to jøder , der havde en og samme elskerinde , 
som væddede med dem om , at det 
skulle lykkes hende trods al deres påpasselighed 
at modtage en tredje elsker ( hvad hun 
også udførte på den mest uforfærdede måde , 
mens jøderne sov ) . Alle de højtdannede 
damer og herrer lo . Jeg selv lo med . Og 
der blev fortalt værre ting . Det var , som 
om milaneserne i aften var blevne forrykte . 
Bleg af forbitrelse kom Carlo og bad mig 
køre med ham hjem .  » Clara , jeg vil ikke 
tåle , at du skal høre på den skamløse 
snak . «  han tog alene hjem i vrede , og jeg 
angrede hele aftenen , at jeg ikke havde 
føjet ham . 
Stakkels Carlo , som var så skinsyg , han havde 
den fejl , at han ikke kunne modstå kvinder . 
Han var mig utro med alle slags skønheder 
i Torino og Venezia , ja , til sidst også i Milano , 
hvor vi boede . Men hvis jeg havde holdt af 
andre end ham , ville han have taget sin død 
over det . Når jeg bebrejdede ham hans 
flygtighed , tilstod han gerne , og han spøgte : 
» Ja , søde Clara , en kaprice , ser du , slet ikke 
andet . Dig elsker jeg , lille ciarlicela , og jeg 

tåler ikke plet eller skygge på dig . Men 
de andre må jeg have , fordi jeg foragter dem , 
foragter dem alt for stærkt , ser du . «  — det 
blev nok hans ulykke , at der var for mange 
kvinder , han foragtede . Hans stakkels hoved 
kunne ikke tåle dette forhold mellem kærlighed 
og foragt  .  .  . « 
Alt dette fortalte signora Clara bedre , 
end jeg kan genfortælle . Nu standsede hun 
atter , snappede efter vejret og tog sig for 
brystet , som om hun frygtede , at hjærteondet 
skulle vende tilbage . Så rejste hun sig — 
thi måltidet var forbi — og bad om at måtte 
støtte sig ved min arm . Svejtserinden skyndte 
sig til vinduet for at spejde efter sin søn . 
Selv stod jeg hos Fru Clara en stund og 
stirrede ud . Hendes snorrette bryn , blege 
ansigt , røde mund fyldte mig med den kækkeste 
farvejubel . 

» Den talende harpe  « 
Til sanpierdareno , Genovas forstad og 
badested , førte jeg samme eftermiddag fortællerinden 
og hendes svejtsiske skygge . En 
snavset forstad , en strandbred med sort sand 
og med bølger så høje som badehuse . Fru 
Clara og jeg sad på bredden i den friske 
blæst med lykkelige øjne og hørte på den 
skurende lyd af gruset , der løftes , og gruset , 
når det atter suges i dybet . 
» Der var en gang en kvinde , «  sagde jeg 
til signora Clara  .  .  . 
» Der var en gang en ung kvinde — så 
lys og modig som nogen , for hvem gud lod 
sit hav skylle og sin sol skinne . 
Hun elskede den dejlige sol — så hun , 
trods forældrenes og søstrenes råd oftest 
gik med hovedet blottet og med det lange 
hår frit i sollyset og vinden . 
Hun elskede det larmende hav , og langs 
bredden på grænsen mellem sand og bølger 

vandrede hun uden at tænke på sine nye 
søndagssko , der blev ødelagte af saltvandet . 
Da moderen skændte på hende , gemte hun 
sine sko mellem klipperne og gik med nøgne 
fødder . Men nu blev også hendes skørt 
vådt , og alle skændte de på hende . 
Så en dag blottede hun sit hoved for 
solen , sine fødder for havet , sit bryst og 
hele sit unge legeme for vinden . 
» Lad solen og havet og vinden eje mig 
helt , «  sagde hun , og brændingen optog hende 
i sit mægtige favntag . 
» Vi havde dog advaret hende , «  sagde 
søstrene , da ingen så hende mere . 
.  .  . Da kom der en dag en ung spillemand , 
træt af byer og mennesker , til den 
ensomme bred og det evigt larmende hav . 
Å , han var så træt — så træt af alt , men 
allermest af sit eget , uforanderlige hjerte , 
sit eget , ihærdige spil — at han kastede sig 
ned som en hund på den flade strandbred 
for at lytte til jordrystelsen , vandmassernes 
vægt , når de vælter deres bredt henbrusende 
bad . 
Den unge spillemand påkaldte havets 
gud med hånlige ord : 
jordryster poseidon , du må være led og — 
ked af denne evige bugt ved rapallo , af den 
liguriske havbugt og hele denne rustne gryde , 
som man kalder Middelhavet . Siden føniciernes 
og odysseus’ dage har dine vandlegemer 
væltet sig søvnløst på det samme 

leje , siden skabelsens morgen jaget ud og 
ind af det samme skylla og karybdis og opsamlet 
alt det spildevand fra Frankrigs ublufærdige 
vaskerier , fra den helvedstensgule 
tiber og fra Nilen , dette skyllekar for sortfødte 
æthiopere , for ikke at nævne , hvorledes 
alle sømænd lige siden æneas har forhånet dig 
midt i den åbne sø . Jordryster poseidon  ! hvorfor 
slår du ikke herkules-støtterne ned , flænger 
et øre af Spanien og skyller dig ren i Atlantens 
æventyrskød ? Du gråner af ælde , 
poseidon , og dit Middelhav er ganske sort i 
maven . « 
Da tyknede det gråladne hav som i 
vrede . Og skønt spillemanden tænkte :  » Nu 
sluger det mig ,  «  flyttede han sig ikke et hårsbred , 
ligegyldig som han var for alt , selv for 
sit liv . 
Bølgerne løftede med tårnhøj kraft en 
byrde op til ham på bredden . Han så 
dem over sit hoved og rundt omkring risle 
tilbage , myge og venlige som katte , der vendte 
hovedet imod ham og tilkastede ham et sidste 
blik , før de smuttede i hul . Ingen bølge 
havde nået ham . Men på stranden hos 
hos ham , til den side , som var hjertet nærmest , 
lå der en bleg og dejlig kvinde . 
» Kun en kvinde , «  tænkte den unge 
spillemand . Og han følte sit hoved så 
træt af dejlige kvinder ( læberne er altid villige , 
men sjælen finder intet at holde sig til ) . 

dog ingen mester kan se en smuk og 
ukendt strengeleg uden med egen hånd at 
måtte prøve tonen . Altså gjorde den unge 
spillemand efter nogen tid sig selv det spørgsmål : 
hvem kan hun være ? Og idet han 
skød det lange hår , der dækkede brystets 
rigdom og den kyske lænd , nysgerrig til side 
spurgte han — mere henvendt til sig selv og 
til vindene end til kvinden  : 
» Hvorfor er dit bryst så hvidt og så 
hvalt ? « 
Hun tav , og han ville dække hende til , 
men som i tanker førte han efter en stunds 
forløb en lok af hendes lange , mørke hår 
tæt til sin kind . 
» Hvorfor er dit hår så langt og rigt ? « 
Spurgte han kort . 
Hun lå med blikket mod havet — 
intet svar . 
Langt om længe værdigede han også at 
tage hendes fingre mellem sine . 
» Hvorfor er dine fingre så glatte og 
smidige ? « 
Og dermed slap han hendes hånd og 
lagde sig på sin albue i sandet , som var 
hans nysgerrighed tilfreds uden svar . 
» Nu skal du høre , «  sagde den unge dejlige . 
Hun rettede sig halvt op med trodsig 
hævet barm og sænkede snart på ham , snart 
på havet sine øjne fulde af skygge . 
» Mit bryst det er så hvalt og hvidt , 
fordi det er intet bryst mere , men en harpe  .  .  . 

» Mit hår det er så rigt og langt , fordi 
det er intet hår mere , men en harpes 
strenge  .  .  .  . 
» Mine fingre er så smidige og glatte , 
fordi de er ikke mere fingre , men harpens 
skruer  .  .  .  . 
» Bølgerne har  . slået mit bryst . Slå 
selv her under mit hjerte og frygt ikke for 
at gøre mig ondt , skal du høre , hvor det 
klinger  .  .  .  . 
» Vinden har flænset mit lange hår . Knyt 
selv din hånd i mit hår — uden medlidenhed 
— skal du høre , hvor det klager  .  .  .  . 
» Jeg klemte mine fingre mellem klippestene , 
alle mine strenge spændtes derved . 
Knug selv mine fingre , knug dem til blods ! 
Mit bryst synger af smærte  .  .  .  . 
» Jeg var et menneske og led . 
» Frygt ikke mere for at gøre mig ondt . 
Jeg er nu mere end en kvinde . Jeg er en 
tonende lutt . Jeg er en talende harpe . Hør 
på mig . Jeg kan det , som ingen anden kan : 
» Jeg kan fortælle . « 
Da greb han fast om hendes hænder , 
da greb han hårdt i hendes hår , da trykkede 
han med vold den dejlige til sit hjerte . 
Og han hørte det synge og klage som en 
vidunderlig harpe . 
Men han smilte : 

» Kvinde ! Hvorfor er din mund så mørk 
og rød ? « 
Hun rystede på hovedet : 
» Jeg er ikke kvinde . Min mund er 
mørk og rød — ikke af Kys , men fordi 
ordene , jeg taler , brænder min læbe . Som 
kysset er kærlighedens besegling , således 
er ordet tingenes fuldkommengørelse . Min 
mund rødmer af farveglæde over mine 
ord . « 
Men han drog hende til sig og tålte 
aldeles ikke modsigelse . 
» De læber , der kun er læber , «  sagde 
den unge spillemand ,  » er der ikke stort 
ved . Og de lokker og fingre , der ganske 
dumt er lokker og fingre , dem har jeg for 
min del fået nok af . Vil du være min 
kvinde  ? Det må være velgørende en gang 
at hvile sit bryst ved et bryst , der tillige er 
harpe . På dine læber vil jeg i et Kys tilbede 
ordet . På disse læber vil jeg kysse 
farveglæden . « 

på sanpierdarenos sorte strand , hvor 
bølgerne går høje som badehuse og pludselig 
hvirvler damer og herrer mange alen 
i vejret , fortalte jeg dette til signora Clara , 
mens jeg efter badet lå i sandet og tørrede 
mig i min badekappe . Hun havde af skræk 
for det oprørske hav ikke selv taget bad . 
Men hun havde fulgt min kamp med havet . 
Og nu drog hun mig hen til en lidt 
afsides bænk . Med hjærterne fyldte af 
ung farveglæde sad vi sødt omfavnede , og 
‘ hun rakte mig sine første Kys . Trods den 
sirlige silkekjole , min unge veninde bar , 
anede jeg hende selv så varm og dunblød 
og silkeglat . 
Den overflødige svejtserinde havde for 
en stund gjort sig usynlig . Men endnu en 
halv dag måtte vi slæbe hende efter os alle 
vegne . 
Da endelig , efter aftensmåltidet i  » Albergo 
cavour «  , opdagede hun fra vinduet sin søn . — 
han lignede mere en tysker og nordbo end 

en italiener , denne unge gartner fra det 
italienske Svejts , og syntes at eje alle de 
små , protestantiske dyder : flid , sparsommelighed , 
rolig omsigt , praktisk snille . Jeg ville 
under andre forhold have glædet mig ved at 
møde ham her . 
Men medens han hilste på sin moder , 
flygtede Fru Clara for mig op og ned ad 
trapper og igennem korridorer som en svale . 
Jeg fangede hende til sidst , som hun stod 
ved et trappegelænder og stirrede ned med 
håret halvt opløst . Jeg ville løfte hende 
op på min arm — dunblød og silkeglat  .  .  . 
Dette unge legeme , der som en syttenårigs 
hjærte var en dampende herlighed . Hun 
blev stående , vendte ikke ansigtet om til mig . 
Fru Clara tilhørte de unge dronningers 
vittige og uforsigtige race : 
» Hellige Madonna , jeg har allerede haft 
én gal mand , og nu elsker jeg én til . Skal 
jeg da kun elske folk , der er gale ? « 
Jeg bar min veninde ind på mit værelse . 

en lykkelig brobygger 
Silvio har videre fortalt : 
i flere dage havde ingen kat og intet 
menneske i rapallo set noget til Silvio , ikke 
naboen , den grove Slagter , og ikke hans fine 
datter , der altid stod tavs på sin tærskel , 
ikke madammen på torvet , hvor han plejede 
at drikke sin vermut , ikke værten og værtinden 
i gæstgivergården , hvor han spiste , 
eller Carlotta i sin buegang , eller sømanden 
Vesco , som til daglig roede ham ud på 
bugten og fyldte ham med skipperløgne . De 
tænkte vel — som rimeligt var — at han 
adspredte sig i Genova . 
Da han vendte tilbage i en solstrålende 
middagstime på den fjerde dag , var den 
ensomme brobygger ikke mere alene . Og 
han steg ud allerede ved Santa Margherita —en 
ligurisk fisker- og badeby — kun en halv 
mil borte fra rapallo , hvis man vil følge 
den gamle landevej langs med havet og 
klipperne . 

på det mest solide gæstgiveri i den lille , 
nærsomme by måtte konen og hendes opvarter , 
der begge før havde beværtet ham , 
skynde sig at skaffe ham og hans selskab 
en ret af havets fisk , to fortræffelige koteletter 
og en salat , som den person , der var 
med Silvio , nøje undersøgte og forlangte at 
tillave med sine egne hænder . 
Dertil forlangte den samme person den 
bedste vin , som huset formåede , smagte forstandig 
på de forskellige prøver , spurgte 
også om priserne og valgte med god , økonomisk 
omsigt det allerbedste . 
Ja , hun var straks bleven som en beskyttende 
veninde for alle i gæstgiveriet , 
fra ejerinden til den mindste af tyendet . 
Og de var lige ivrige efter at lystre hendes 
vink . Midt i disse tilberedelser spurgte hun 
også , om hun og Silvio i fisker- og badebyen 
Santa Margherita kunne finde et smukt 
og anstændigt sommerophold .  » Intet er lettere , « 
Svarer den flinke , tjenstvillige kelner 
og retter fisken an . 
Og signoraen satte sig overfor Silvio ved 
det lille bord , fyldte hans tallerken og hældte 
vin i hans glas . 
Hvorefter hun sagde : 
» Spis , min elskede ! «  ( mangia , amante mio ! ) 
hun havde selv slet ingen appetit . 
Hun skød mæt tallerkenen fra sig efter 

de to allerførste bidder , slog sin vifte ud og 
forsikrede ham , at det var hendes lyst kun 
at se ham spise . Med øjnene ville hun 
nyde hver bid , hvormed han gjorde sig til 
gode . Og det ville styrke hende selv , det 
ville gøre hende glad , at måltidet blot 
smagte ham . 
Bagefter viste man dem huset , hvor 
de kunne bo . Det var femoghalvfemsindstyve 
marmortrappetrin i vejret ; hvidkalkede sale 
og røde tremmeskodder til at lukke for vinduerne . 
Og Silvios ledsagerske undersøgte 
med omhu forstuen , salen og sovekamret , 
køkkentøjet og køknet , slog sin vifte ud og 
så på Silvio : 
» E che ti piace — synes du om det ? — 
amante mio ! « 
Og Silvio , som fra køkkenvinduet så 
ud over haverne , cypresserne og bjærgene , 
fra salsvinduet ud over havnen og skibene 
og havet , løftede pludselig den fremmede 
dame højt på sin arm : 
» Alt , som du vil , min elskede . « 
Men italienerinden rystede stærkt , meget 
stærkt på hovedet : 
» Nej — nej ! som du vil ! « 
De betalte straks huslejen og sagde , at 
de ville flytte ind om to dage . 
Og for at forudføle kommende dages 
fryd , for sammen at nyde den rene luft 
og det kølige Middelhav , tog de den brændende 

solskinseftermiddag et bad . Men i 
det våde element og klædt i en mørkgul 
svømmedragt havde den unge signora 
pludselig tabt hele sit mod og sin altbeherskende 
sikkerhed : 
» Jeg drukner , jeg drukner , min elskede ! « 
Råbte hun forfærdet og måtte kærlig omfavnes 
og understøttes her i det kolde element , 
mens den godlidende befolkning fra 
Santa Margherita ligure stod på badehusbroen 
og så til . 
Om aftenen kom den fremmede signora 
vandrende med Silvio ad vejen langs stranden 
til rapallo . Træt af den lange vej støttede 
hun sig til ham . Og i gæstgiveriets store 
løvhytte , hvor han ellers plejede at gruble 
alene over en flaske vin , satte de sig for at 
nyde aftensmåltidet . Henne fra kirketårnet 
lød det middelalderlige klokkespil som en 
stivbenet ridderdans i jærn og plade . 
Og værtinden i huset , en flink familiemøder , 
der altid havde beværtet Silvio med 
omhu , gjorde sig i aften yderligere flid med 
anretningen , da hun nu ikke havde én men 
to fremmede gæster . 
De to nyankomne var ikke bleven færdige 
med måltidet og vinen , før de begyndte 
at tale og tale igen , som de havde gjort hele 
dagen , og rakte hinanden hænderne tværs 
over bordet og blev således siddende , 

skønt løvhytten var fuld af myg , der drog 
ud på aftenæventyr , ophidsede ved at lugte 
varmt menneskeblod . Men til sidst måtte 
de flygte og bestilte kaffen til deres værelse , 
som lå med døren åben ud til en terrasse 
og til en raslende poppellund . Den fremmede 
signora trak sine sko af og flakkede 
halvpåklædt om på terrassen for at nyde 
køligheden . 
Så løste hun sit hår og iførte sig en 
hvid natdragt . 
» Hvor længe er det , du har kendt mig , 
Silvio caro ? «  sagde hun pludselig , mens hun 
sad der på stolen lige overfor ham . 
» Tre dage , «  sagde Silvio . 
Hun rystede på hovedet : 
» Tre dage  . .  . det er ikke muligt . Husk 
dog på , at jeg er en anstændig kvinde . Du 
fornærmer mig , amante mio . « 
Silvio lagde sig på knæ foran hende : 
» Jeg vil aldrig fornærme dig  .  .  . aldrig  .  .  . « 
Men hun rynkede brynene fanatisk . 
» Men fortæl mig da : hvem er jeg , Silvio 
mio ? Jeg , som sidder her , skønt du kun har 
kendt mig tre dage . « 
Han smilte  : 
» Du er Clara , fireogtyve år , en officersenke 
fra Milano . « 
Hun rystede på hovedet og kyssede 
ham  : 
» Jeg er Clara , den mest egensindige kvinde 

i rom og Milano , som vil ofre sig , dø for 
dig , Silvio mio . « 
Og henne fra kirketårnet lød atter det 
middelalderlige klokkespil som en stivbenet 
ridderdans i jærn og plade . 

hvad mere er der at fortælle ? 
Der var en stum forundring i rapalios 
gader den næste , sollyse formiddag over at 
se den fremmede Silvio med en stolt og statelig 
dame , der hængte ved hans arm , iført 
en mat rosenrød kjole , og købte ferskener , 
druer og figener hos konerne i buegangene , 
uddelte kobbermønter til småbørn og fattige 
gamle . 
» Lad os ikke gå gennem den gade , 
hvor Carlotta bor , «  sagde Silvio . 
» Hvem er Carlotta , amante mio ? «  sagde 
damen og slog smilende sin vifte ud . 
» Carlotta er en fattig , ung pige , som jeg 
nødig vil bedrøve . « 
» Så vil vi ikke bedrøve hende , amante 
mio . « 
Og de drejede om ad en gade , og de 
kom over en tørlagt bæk , ud mellem haver 
og ind i en lund , hvor græsset voksede grønt 
og frodigt . 

mens de gik , svingede hun sin vifte og 
nynnede en lille , pudsig vise i milanesisk 
dialekt :  » Silvio søde — jeg dig elsker — 
elsker dig — så jeg gerne — gerne ville — 
dø for dig . « 
» Her er grønt og skyggefuldt , «  sagde hun 
pludselig ,  » her vil jeg sidde . « 
Og hun satte sig ned i græsset , og hun 
samlede i et øjebliks frygt for slanger sin 
kjole forsigtigt om sine fødder . 
» Sæt dig der , Silvio mio , lidt borte , så 
at jeg kan se dit ansigt , dine smukke og 
elskede øjne  .  .  . Hvor du er smuk , Silvio ! « 
Og lidt efter  : 
» Silvio , ved du , hvad jeg har drømt 
denne morgenstund ? Nu skal du høre ( tu 
stai a mi sentire ) . Tænk dig : jeg drømte , at 
jeg endnu var i Milano , at jeg spadserede 
med min veninde Sofia , og pludselig befandt 
vi os i en stor , mørk kirke , domkirken , som 
var ganske mennesketom . Vi knælede begge 
to ned ved skriftestolen . 
Og da hørte jeg lige bagved mit øre 
en dyb , mumlende stemme — jeg hører den 
endnu — 
» Va vesti ti da rosa ! va vesti ti da rosa ! « 
» Klæd dig i rosenrødt «  ( va vesti ti da 
rosa ) — sagde jeg forundret til min veninde . 
» Men det er der jo ingen mening i . Og hvem 
er den stemme , som taler ? Hvem kan det 
være , som siger til mig  : klæd dig i rosenrødt . « 
Men Sofia strakte hånden ud og lo : 

» Det er jo sommerfuglen . Ser du da ikke 
sommerfuglen , som kredser om dig . Der , der 
lige ved dit øre . « 
Og sommerfuglen hviskedee til mig  : 
» Følg efter mig . Klæd dig i rosenrødt ! « 
Det er forunderligt , at jeg slet ikke blev 
bange for sommerfuglen . Men dens stemme 
lød så venligt , næsten som kunne det være 
min Broder eller min kære , afdøde fader . 
» Skal jeg ikke følge med ? «  spurgte min 
veninde . 
» Nej , ikke du —kun Clara ! «  sagde den . 
Og jeg rejste mig og fulgte efter den fra 
den mørke , kølige domkirke ud i det klare , 
strålende dagslys i Milano . Og den blev 
ved at flyve og flyve og gentage de samme 
ord :  » Klæd dig i rosenrødt . « 
Men med ét fandt jeg det påfaldende 
at løbe der efter en sommerfugl . Og jeg 
standsede rask , og jeg vrængede ad den :  » Va 
vesti ti da rosa ! Va vesti ti da rosa ! «  men 
hvem er så egentlig du med dit  » Klæd dig i 
rosenrødt  ? « 
Men sommerfuglen sagde :  » Klæd dig i 
rosenrødt . Jeg er døden ! « 
.  .  .  » Ser du , Silvio — sagde Fru Clara 
og rejste sig pludselig — det var det , jeg 
drømte denne morgenstund , da du hørte mig 
tale i søvne . Jeg ville strække hånden ud 
efter sommerfuglen  ; da vågnede jeg op og 

fandt ikke døden , men dig ved min side . 
Til ære for dig sprang jeg op og iførte mig 
den lyserøde kjole , som jeg ellers ville have 
skånet . Jeg elsker dig , Silvio caro , og festklædt 
vil jeg vandre lige ind i døden , hvis 
du forlanger det af mig , «  — hun omfavnede 
ham . 
» Men nu skal du give mig din arm 
og føre mig til jærnbanen . Jeg vil straks 
til Genova for at hente min bagage , som 
jeg lod stå på albergo cavour . I aften 
kommer jeg tilbage med toget til Santa 
Margherita , og der vil vi blive i vort eget 
hus . « 
De begav sig til jærnbanestationen . 
Under vejs bad hun ham gå op i hotellet 
og hente tredje del af den guddommelige 
komedie ,  » Paradiset «  , som han havde i pyntelig 
udgave særlig indbunden . Hun ville 
fore noget af hans med sig til Genova , 
sagde hun . 
Skønt hun lod en lille vadsæk med en 
kjole og natlinned stå på hotellet , blev 
han ganske angst for , at hun ville sige ham 
det sidste farvel her på perronen i rapallo 
— efterlade ham ussel og alene i rapallo . 
Hun smilte , gættende hans frygt . 
» Farvel , elskede Silvio ! « 
Hun børstede nogle støvgran af hans 
frakke , strøg hans hår fra panden :  » Du 
skal være smuk , også når jeg er borte . « 

i døren til kupéen vendte hun sig , tog 
noget frem af sit rosenrøde kjolebryst . 
» Gem dem for mig , amante mio . Jeg 
kunne tabe dem , og det er foreløbig omtrent 
alt , hvad jeg ejer . « 
» Det var to Sedler , hver på hundrede 
lire — af dem , Italiens bank udsteder : 
rosenrøde som kærlighedsbilletter eller som 
de sommerfugle , Clara så i drømme . Hun 
havde fået dem af sin rige Broder , da hun 
ikke med egne midler kunne bestride det 
middelhavsophold , som lægen havde befalet 
nu gemte hun omhyggelig Dantes  » Paradiset « 
På det samme sted , hvor sedlerne 
havde hvilet . 
» På gensyn , elskede Silvio  ! «  toget gled . 
.  .  .  . Det var den fjerde dag af deres 
bekendtskab . Og skønt han — som sagt — 
i sit værelse havde hendes kjole , natdragt 
og mange små ting , der tilhørte hende , 
og skønt han i lommen stadig følte hendes 
lille pengetaske , blev han for hver time , som 
gik , mere overbevist om sin egen uværdighed . 
Han antog , at den højmodige signora havde 
ladet både penge og ejendele i stikken blot 
for at kunne skilles fra ham i skønt venskab , 
og han havde næsten opgivet håbet om et 
gensyn , da toget omsider peb , og hun 
i den lyse aften virkelig steg ud under 
de grønne plataner ved Santa Margheritas 
station — så uroskælvende som han selv : 

» Silvio caro , ja , nu må du beholde 
mig til efteråret , når min Broder kommer 
hjem fra Frankrig . Han har bedt mig holde 
hus for ham i rom . Og da skal du blive 
fri for mig . « 

et kapitel om farveglade 
om den tomme tid , som fulgte efter 
Silvios uheldige lidenskab for célimène , har 
han fortalt følgende  : 
jeg kom fra Neapel og rom gennem 
syvogtredive tunneler , brændt af solen , sværtet 
af kulrøgen — ulykkelig og skønhedsforfulgt . 
Assai , assai ! Det er nok . Jeg faldt ud på 
rapalios station sort som en skorstensfejer . 
Og her hørte jeg endelig det rolige , velsignede 
Middelhav , befriende som pulsslaget af et stort , 
åbent hjerte . Rapallo med dens billedsmykte 
huse , dens femtusind liguriske sjæle 
- og dens bro , som Hannibal har vandret over , 
lignede den junidag en by på kysten af 
paradiset , på den sommergrønne sydside af 
alle bjærge . Ingen nordenvind kunne trænge 
ind i dens skovomplantede lukke . I  » Hotel 
Europas «  omnibus , hvor jeg satte mig , havde 
jeg , sodet og skamfuld som jeg var , den ære 
at køre sammen med en vært i sportssko og 
lys sommerdress uden dadel og med hans 
smukke kone , en høj italienerinde af den 

smæltende Art , så statelig og honningsød . 
Assai — det er mere end nok . Og vognen 
var knapt sat i gang , før den holdt ved 
» Hotel Europa «   ; bag en hvidgruset og stedsemørkegrøn 
have badede det sin storhed i 
blå middelhavsudsigter . Inde i hotellets 
polerede stilhed og skygge hang en grøn 
papegøje i bur og blinkede med hemmelige 
øjne i retning af det lukaf , hvor værten 
udfærdigede sine regninger . Og i al denne 
fornemhed var de eneste gæster to gamle , 
skotske damer ; hvoraf den ene med et 
sværmeri fra ungdommens år berømmede 
Norge og ved middagen forsikrede mig , at 
hun elskede at  » tale bredt norsk . «  hun var 
så rar og venlig , og det var alt det norsk , 
hun kunne . 
Højadelige turister af forskellige tungemål 
havde i rejsebogen i dette hotel på 
kysten af paradiset tilkendegivet deres yderlige 
tilfredshed . Og den første nat — til 
bølgeledsagelse fra Middelhavet — drømte jeg 
selv , at jeg sad ved hotelbogen og digtede  : 
» Der råder i det lyse hotel 
en fred som i et kloster . 
Man spørger ej her , hvad det koster  ; 
thi værten vil gæsternes vel . « 
Assai  ! Jeg bad om morgenen om min 
regning , advaret af min drøm , og jeg gik ud 
i rapallo for at søge om hus . Smalle gader 

af lavasten , skurede hvide af solen og hav 
vinden alene , hule fliser , genlydende afbølgehvisken 
nedefra og af en ung badelæges rastløse 
sportssko . Huse , der lukkede for synet 
ud til havet , men mellem husene atter åbninger 
med lave , brede mure , hvor man kunne 
sætte sig foran det blå og overtænke et 
uendeligt problem . På kryds og tværs 
gennemskares byen af lavvandede bække , 
ad hvis brede leje man tørskoet , hoppende 
fra sten til sten , kunne gå halvvejs op i 
bjærgene , forbi haver , huse , oliventrær og 
barbenede kvinder , der skyllede tøj . Den 
første beruselse var endnu i mig . Og når 
jeg kom ud fra det store hotel Europa , stod 
den unge enke , der ejer det mindre og billigere 
hotel skrås overfor , i sin trappedør 
og så på mig , fuld af forbehold og nysgærrighed , 
med et fastnaglende blik . Drukken , 
ikke af vin , men som den mand , der først 
på anden dag befinder sig i paradiset , 
falder jeg straks med døren ind i enkens 
hotel . Hun trækker sig så meget til side , 
at jeg kan komme forbi . 
Jeg har værten i  » Europa «  mistænkt for 
at være en dyr hund — siger jeg ligefrem 
— men jeg vil blive evig , evig i rapallo . 
Det behager mig , mi piace . Om hun har 
en lille bekvemmelighed efter mine forhold  ? 
Men fred — fred vil jeg have ; thi jeg vil 
arbejde som herkuies , som syv onde ånder , 
som Michelangelo i det sixtinske — på 

et værk om de ældste broer i Italien . 
Et borgerligt husly , måltider og lidt hygge , 
det er alt , hvad jeg forlanger . Sig straks til ! 
Den fastnaglede , undrende enke løsner 
sig omsider fra sin tærskel og får travlt 
med at vise den indstormende , utålmodige 
gæst vejen  .  . . . nej stop , hun fortryder 
— fortryder sin pludselige travlhed , kalder 
på et hustyende og lader hende føre mig 
op og ned ad trapper , åbne for Stuer og 
bekvemmeligheder . Tjenerinden ved selv , at 
hun ikke ser ringere ud end madmoderen . 
Hun er tysk , ganske uventet — die nixe . 
Vi to nordboer taler tysk . I sit eget værelse 
i en velhavende stol venter værtinden på 
os . Aftalerne begynder . Tjenestepigen udjævner 
alle stridsspørgsmål . Vi bliver enige . 
Da hører værtinden , la locandiere , at jeg og 
hendes tjenestetyende forstår hinanden på 
tysk , og pludselig gør hun mig opmærksom 
på , at jeg skal betale min vin ekstra . Aldrig 
i evighed , siger jeg og forlader under muntre 
beklagelser husets tærskel . 
Nu kender jeg mine rapallesere , den 
udadlelige vært i hotel Europa og den forstenede 
enke med det hæftende blik . Ikke en 
fodsbred viger de . Og deres venlighed  .  .  . 
Ja , som edderkoppen er venlig mod fluen . 
Da foretrækker jeg Toscana , de fattige ynglinge , 
den stolte , redebonne race . 
Men hvor larmede havet dejligt udenfor 
den enkes hotel  ! Hver dag kom jeg 

strandværts derhen , satte mig på trappestenen 
bag hotellet , forlangte en halv flaske vin og 
gav mig til at overtænke . Kokken gik med 
nøgne ben og sankede muslinger i strandkanten 
 ; det samme gjorde den tyske tjenestekvinde 
med højt opkitlet kjole og hvide 
fødder , der lyste i solblinket . Hun råbte 
» Guten tag «  og smilte på en egen , germansk 
måde , som vidste hun godt , hvorfor jeg sad 
der . Ude blinkede alt det Middelhav . Og 
jeg tænkte : hvor den muslingesamlerske er 
dum , og hvor hendes madmoder , den fossilie , 
er dum , hvis de tror , at jeg sidder her for 
deres skyld . Og hvor denne kok , som er 
lovformelig gift med de tyske smalben , er 
dum , hvis han tror , at germanske sympatier 
med disse smalben hidkalder mig . Nej , hvis 
Middelhavet havde fødder , ville jeg kysse 
dem  ! — sank jere muslinger , i rapallesere , 
vask eders linned i bækkene , i barfodede 
kvinder af rapallo . Det er en fryd for mine 
øjne . Bryd jer ikke om mig . Jeg trænger 
kun til farveglæde  ; thi jeg vil arbejde — 
arbejde gigantisk på et værk om de ældste 
bror i Italien . 
Ak ! Næppe var jeg fra hotel Europa 
flyttet ud at bo hos private folk , før rapallo 
mer og mere gik op for mig som en sur , skinhellig 
by , hvor alle trapper lugtede af katte . 
Og en aftenstund oplevede jeg noget , der tillod 
mig at trænge dybt ind i disse figureres 
sjæle og næsten føle had til rapallo . 

» Assai , assai — det er nok , det er nok 
— assai , basta «  — hvilket skærende råb . 
Jeg borte det en aften ved en bryder-forestilling 
i byens rådhus . På borde og 
bænke stod den dårligklædte , italienske befolkning 
i en belysning , der gjorde det hele 
endnu mere skummelt , fattigt , forglemt og 
ligu risk . 
» Assai , assai , basta ! « 
Bryderen lenau lå på tribunen med 
en stor kampesten tværs over det nøgne 
bryst , mens to mænd med svære smedehamre 
søgte at kløve stenen . Befolkningen iagttog 
i dump forventning . Rolig havde den set 
stenen lægges på lenaus bryst ; rolig fulgte 
den hammerslagene . Men hver gang en 
stenflis brast , gik der et lidelsens skrig gennem 
sværmen . 
» Det er nok «  — assai . 
Hvorpå der opstod ny stilhed og forventning . 

da langt om længe stenen er flækket , 
rejser bryderen lenau sig op og bukker for 
publikum . En jammerlig , høj , nøgen mand i 
badebukser , med ranglede arme , knoklede , 
uskønne ben . Nu brydes han med en Slagter 
fra rapallo , en korthalset , bredskuldret tyr i 
menneskekrop . Og syv gange segner bryderen 
lenau , og syv gange rejser han sig igen med 
en høflig hilsende armbevægelse ud til geno- 
veseme . 

assai , assai . Besindig lader man sine 
nerver fylde af disse rædsler , indtil det menneskelige 
mål er nået og dette angstråb 
af sig selv presses frem af kvindebarme og 
barnestruber . Men straks skriger man " » più , 
più «  ( mere , mere ! ) . Og  » Bryderen lenau «  , 
der ser ud til evig at have ligget under , 
løfter til sidst sin røst og lover at gentage 
forestillingen på næste søndag . 
Det afskyelige ligurien ! Er det sært , at 
genoveserne har navn for grusomhed ? Men 
hvilken vild skønhed i det medynkende skrig  ! 
Mon de hedenske romerinder således har 
råbt assai fra deres marmorsæder ved gladiatorlegene ? 
De , som råber her , er de mon 
afkommet af Hannibals soldater på gennemrejse ? 
Eller står jeg i en glemt krog af 
det gamle romerrige ? Og genlød kolossæums 
marmormasser af det selvsamme assa-i , assa-i , 
mens oprakte eller nedadvendte tommelfingre 
bestemte en slaves liv og død ? Var det 
nydelsen ved festen at pine og pines så 
længe , til det befriende barmhjærtighedsråb 
rislede igennem rummet , som ville det sprænge 
mure og flænge tagets purpursejl ? 
Ja , hvor ved jeg , om de skrålte således 
af grumt hedenskab eller af kristen barmhjærtighed , 
de ligurer ? Men der stod en 
kristen ven ved siden af mig , og han råbte 
endnu højere end de andre , da han så den 

stakkels lenau falde for syvende gang . Det 
dejlige rapallo blev mig med et til en sur , 
skinhellig by . Denne lyst til at opsøge 
lidelse , denne fælles ynkelighed , dette hang 
til selvplageri  .  .  . det er dog den mest plebejiske 
af alle religioner . 
Jeg er ikke forfalden til at have syner 
og åbenbaringer . Men natten efter mit besøg 
på mont’allegro sammen med Fru Clara , 
drømte jeg , at menneskeheden selv lå med 
en mægtig sten tværs over brystet . Og en 
halvhellig mand med et sødsurt ansigt trådte 
hen til menneskeheden og sagde i en fidel 
tone : 
» Stakkels , stakkels lenau ! Gør det nu 
rigtig ondt ? Vil du ikke have en størresten ? « 
Og den halvhellige hjalp til at ombytte 
stenen med en større sten og en større sten 
endnu , mens han stadig spurgte : 
» Stakkels lenau , gør det snart rigtig 
ondt ? « 
Og da nu smedehamrene huggede til , 
knyttede den halvhellige hænderne , skar tænder 
og skreg af medlidenhed : 
» Å , det er forfærdeligt  .  .  . «  ( men henvendt 
til smedene )  » Hug til ! « 
Og således skiftevis  : 
» Å , det er forfærdeligt  .  .  . Hug-til ! « 
.  .  . Det er sjælden , jeg drømmer så 
ligurisk , men jeg blev ved at drømme , og 
synet forandrede sig på den ubarmhjærtigste 
måde . Det var nu ikke længer den stakkels 

menneskehed , heller ikke var det atleten 
iNitupiNit==leNau , meN det var miN veN , asketeN N . N . , 
der lå med brystet klemt fladt under en ligurisk 
kampesten og omgivet af en forsamling , 
der var mig ubehagelig københavnsk . 
På væggen læste jeg en plakat : 
» Søndag den 24 . ds . lader jeg mig offenlig 
piNe i N . N . Lokale . 
INitupiNit==ærbødigst N . N . « 
I yderste harme sprang jeg op på et 
bord og råbte i søvne så højt , at jeg 
vågnede derved  : 
» Hej du mand . Dette er dig uværdigt . 
Rejs med mig til syden . Vi vil se på tyrefægtninger 
og drikke vin . « 
— det kan være , at de bjærgurter , som 
signora Clara i går bragte hjem fra mont' 
allegro , berusede mig i søvne . Hun var 
vågnet meget tidlig , havde slået de tunge , 
røde skodder op for morgenfriskheden og for 
bruset af Middelhavet dernede . Hun havde 
løst sin store buket blomster og strøet dem 
ud på mit bryst og mit hovedgærde . Jeg 
følte om mig samme Duft , som der var i 
mosset under bjærgets ege . Imidlertid , var 
hun selv gået på torvet for at købe ind 
til vor lille husholdning , kød , grøntsager , 
frugter , som hun egenhændig tilberedte i en 
blændende hvid køkkendragt og med en 
grublende tavshed på de fine bryn . Pavens 

køkken har ikke været bedre betjent . Altid 
ny overraskelser for de billigste midler ; i 
går Morges var det kødet af et ungt gedekid , 
i går aftes var det en fugl uden dansk 
navn . Nu i dag har koralfiskere , som vender 
tilbage fra Sardinien , i rum sø fanget nogle 
prægtige fisk , som hun hjembringer . Hun 
klæder sig i sin hvide dragt , men mangler 
vandet , som vor bydreng skal bære op ad 
de mange trapper . Jeg er forbitret på den 
lille ligurer , der altid lader Clara vente . Og 
når fyren endelig kommer , tager han ikke 
en gang hatten af for hende .  » Tag hatten 
af , Luigi ! «  siger jeg noget for barsk . Da 
vender Fru Clara sig , mens hun rører i en 
gryde , nikker mildt til den lille , trodsige 
knægt og siger moderlig :  » Tag hatten af , 
Luigi ! «  det hjælper på ham . Jeg beundrer 
kvindens takt . 
Hvis mad og drikke kan gøre noget til 
sagen , står jeg ikke tilbage for de homeriske 
helte . 
Indtil solen sig bjærgede og mulm udbredte sig vide , 
sad vi og nøde fortræffelig kød og vin , som var liflig . 
Fru Clara skænker i mit glas . Og med 
udsigt over Homers vinblå Middelhav eller 
over en stenruin , hvor slyngplanter hænger 
ned i lange frynser , hører jeg hende fortælle 
æventyr fra Italiens hundrede byer . 
Den heroiske tid er oprunden . 

uden frygt for slanger strækker jeg mig 
efter frokost ved Fru Claras side i den høje 
skov mellem bjærgene , hvor græsset er grønt 
og langt . Jeg , som i min første ungdom havde 
en syg frygt for slanger , og , når jeg havde 
forladt min unge , yndige veninde , hver nat 
drømte , at min seng var omspændt af hugorme 
 .  .  .  . jeg elsker , omfavner den store 
natur uden frygt . Mit hjerte var gennemhullet 
af spot og ironi som en gammel ruin 
af snogehuller . Og nu er jeg som en nyfødt ; 
jeg tror på alt . Det nittende århundrede 
med dets snævre tvivl — denne videnskabelige 
pogeskole — er for mig afsluttet . Leve 
det tyvende  ! Guder besjæler atter jorden og 
luften og havet . Og ubeængstet nyder jeg 
jorden , luften , havet , som jeg elsker de 
retter , Fru Clara sætter på sin dug . Leve 
den heroiske tid . 
Til mange ting trænger den menneskelige 
sjæl som det menneskelige legeme . 
Den gode , italienske vin indeholder svovl 
og jærn , som styrker blodet . Det brød , jeg 
spiser , den luft , jeg ånder , forsyner mig med 
kvælstof , ilt og meget andet , som de lærde 
bedre end jeg ved at nævne . Søvnen bringer 
mig ozon  .  .  .  . 
Jeg hviler stundum på et lille klippeskær , 
der på tre sider omgives af Middelhav som 
af en blå , stedse smældende fanedug . Jeg 
lægger hænderne under min nakke og bygger 
broer ind i den blegblå himmel , hvor hvide 

skyer hen ad aften drager stærkere og stærkere 
af sted . Mine nerver , der har været pinlig 
optagne af et trættende dagværk , dulmer jeg 
ved synet af denne luft og skydannelserne , 
som af sig selv formes til malerier af Rafael , 
af Giulio Romano . Billeder , jeg har set i 
rom og glemt , men som nu genskabes med 
alle deres farver , fødte af min erindring . 
Engle og serafer , tilbedende kvinder ved den 
hellige grav , hele Michelangelos loft i det 
sixtinske kapel — tårner sig i den sildige 
dags opstormende skyer  .  .  . Min sjæl indtager 
ozon , ligesom legemet , når det sover . 
Alt det små nærværende forsvinder . Jeg er 
ikke mere -----------endskønt jeg blev 
født som et barn af dette søvnløse , nittende 
århundrede . 
Fru Clara holder ikke af , at den ene 
dag ligner den anden . Og altså sejler eller 
spaserer vi en dag til portofine , en lille havn , 
der ser ud , som var den udhugget af kykloper 
i en dyb bjærggryde . Et gammelt hotel , 
aldrig besøgt af nogen , breder sig mellem 
husene på den smalle bred i grydens bund , 
og en hotelejerenke , moder til to halvvoksne , 
udæskende døtre , bredte sig i hotellet , og lo 
med et stillestående , ligurisk eller kyklopisk 
smil . Da vi spurgte , hvilke seværdigheder 
og adspredelser byen havde at byde , svarede 
hun med sin siedskende elskværdighed :  » ingen «  , 
og trak på skuldrene :  » Hvad vil to unge 
folk som de med adspredelser  .  .  . Komediespil , 

koncerter  .  .  . man er sig selv selskab 
nok . «  og hun udtrykte sig endnu tydeligere . 
Derefter lod hun os se sine værelser , lovede 
de billigste betingelser , hvis vi ville blive i 
portofine , og lod sin tolvårige datter bringe 
roser til os begge . Datteren var meget smuk . 
» Hun sælger alt . Hun sælger datteren 
med , «  sagde signora Clara , da vi stod udenfor . 
Vi skyndte os at klatre op ad bjærget 
fra denne liguriske ravnekrog til en villa , 
—som den syge kejser Friedrich af Tyskland 
havde bygget på de stejle gallerier højt over 
havet . Vi svimlede næsten på de bratte 
gange , under disse fyrrer , hvor solen bagte 
— men vore hjerter bankede højt , og vi 
kastede med foragt ligurerindens roser ud i 
havet . Ingen boede i villaen , og Fru Clara 
behandlede haven som sin egen med en 
suveræn ligegyldighed for de love og vedtægter , 
der bekymrede mig . Hun plukkede 
den døde kejsers druer og gav også mig 
deraf  : 
» Spis , min elskede . « 
Til sidst bandt hun en vinranke om 
sit hår . 
Jeg satte mig på en skyggefuld bænk 
og beundrede hende . Og jeg tænkte halvt 
med vemod på en mindre lykkelig ven af 
mig , der nu befandt sig i et toscansk kloster , 
hvor han søgte den ozon , man forgæves 
søger efter på al verdens smudsige gæstgiverier . 
Vi havde knyttet os til hinanden i 

ungdommens første brobyggerdrømme , i den 
unge farveglæde , som opløser alle problemer , 
stoltelig frikender hele menneskeheden . Og 
så havde jeg efter tre Års adskillelse genset 
ham her i ligurien . Men da havde livskampen 
med sin slagterhånd plantet kniven 
i nakken på hans unge farveglæde , og det 
viste sig straks , at når jeg talte i vest , talte 
han i nordøst , og når jeg en dag fortalte 
ham noget om verdenshovedstaden Paris , 
korsede han sig i smug foran landsbykirkens 
dør . Han havde taget visse antydninger i 
mine breve alt for bogstaveligt , og jeg til 
gengæld havde ikke taget hans breve nær 
bogstaveligt nok . Jeg kunne for eksempel i 
en oprømt stund erklære hele verden for et 
vidunder , en æventyrbog  ; han derimod forlangte 
bogstavelig et vidunder af verden . Og 
jeg , der hader og afskyr mirakler (  » blinde se , 
halte gå , spedalske renses «  osv . ) , jeg , der 
anser dem for dilettanteri og taskenspillerkunst 
( stoddere med uhumske sår , der pludselig 
helbredes ) , jeg , der tror på en slags 
åndelig verdensorden , hvor det naturlige , 
dagligdags tilfælde indeholder langt større 
vidundere : sjæle knyttes til sjæle , tråde , 
der synes sammenfiltrede , delte , redes pludselig 
og viser sig som et eneste stykke — jeg 
protesterede mod min ven som mod en voldsmand . 
Jeg hadede , at han ville tro på 
mere , end han kunne tro . Og så ofte vi 
talte , blev vi hinanden fjendtlige som ilden 

og vandet , som muhamedaneren og munken , 
som protestanten og papisten . Ville han bevise 
mig , at en himmelsk magt virkelig fik de 
døde til at stå op , sagde jeg  : det er ingen 
ting (  » de døde står op «  ) , nej , bring mig et 
stort , skønt budskab (  » Evangelium prædikes 
for de fattige «  ) . Tal til mig som en ven . 
Tænd en himlens ild i mig . 
Men netop dette , at han tog alt så alvorligt , 
at han stod ganske ny i det fremmede 
land og ikke var tilfreds , med mindre himlen 
og stjærnerne ville falde ned over ham — 
just dette var det lyse og stolte ved ham . 
Og her kendte jeg igen min ungdomsven . 
Han mindede mig om Toscanas fattige og 
gode ynglinge , trofaste tjenere , der også 
tager alt så bogstaveligt . 
.  .  . Vi skiltes fra hinanden som følge 
af en ufrugtbar trætte . 
Hver gang jeg kommer til rapallo , sidder 
der i en buegang en ung pige , som ville 
have holdt af ham , hvis han havde været 
lidt tålmodigere . Havde han da været lykkeligere ? 
Ja , hvem ved ? Enhver har sin egen , 
sære lykke . 
Nu sidder han på sit kloster . Jeg 
havde lyst til at råbe efter ham : se , kære 
ven , hvad jeg sagde dig , er i alt fald sket 
med mig selv . Tråde knyttes til tråde , og 
der er sket mig et vidunder , uden at nogen 
naturlov blev krænket derved . Også jeg 
troede mere , end jeg kunne tro på , og det 

gik i opfyldelse . Mens jeg ser over Homers 
vinblå hav og over en ruin , hvor slyngplanter 
hænger i lange frynser , klatrer mine 
tanker op og ned ad deres egne tråde ligesom 
edderkopper . Jeg erindrer saligt mine 
stolte brobyggerdrømme , da jeg elskede en 
skønjomfru fra Paris med dejlige , dobbeltbundede 
øjne som frossent vand . Mine løgne 
højere end Alperne , dybere end Middelhavet 
— mit livs paradokser og stormstiger . Gærne 
ville jeg have blottet mit bryst for at forbløde 
i en stolt stund . Og rolig som en feltherre 
beundrede , anerkendte jeg , da jeg gennemfør 
Alperne , den store Napoleon , fordi han havde 
været et skrøbeligt menneske som også jeg . 
Ja , jeg følte en skrøbelighed selv og en sød 
medlidenhed med al verden , så jeg mente , 
at man måtte være fattig , arm , ussel for at 
kunne ophøje masserne . Jeg troede at forstå 
Kristus . Jeg forstod også paven . Selv det 
hellige paradoks er en stormstige , der fører de 
ihærdige til en høj , klar himmel  .  .  . Nu tror 
jeg på alle de løgne , der fortælles mig , blot 
de fortælles mig af en sandfærdig mund . 
Alligevel — for ikke at fortabe mig længer 
( ville jeg sige til min ven ) — hør da , hvilket 
vidunder der er hændt mig : alle mine paradokser 
og stormstiger , mine fortvivlede beslutninger 
og stundum dybsindige meninger , der 
tog deres begyndelse , da jeg ulykkelig elskede 
den lille célimène , de er nu som blæste bort , 
fordi en ung italienerinde , der er célimènes 

jævnlige , elsker mig fuld af hengivenhed og 
med en opofrelse højere end Alperne , dybere 
end Middelhavet . 
Det eneste , der præcis blev tilbage , er 
følelsen af en uhyre og ubetalelig taknemlighedsgæld . 

jeg føler , som skulle jeg betale den . 
Jeg føler , at den heroiske tid er oprunden . 
Men jeg ved ikke , mod hvilket troja jeg skal 
anlægge mine stormbroer . I denne uvished 
har jeg skrevet et bedrøvet gravvers over 
mig selv : 
og dør jeg snart , jeg har dog intet gjort , 
kun gjort min vilje villig til alt stort . 
Sat sapienti ! 

epilog 
i Paris havde jeg en ven , om hvem vi 
skæmtvis sagde , at han var så fattig , at han 
ikke længer kunne være bekendt at modtage 
noget af andre — kun at give ud  .  .  . 
Han var glad , når han havde et pengestykke 
i lommen , men når han ikke længer 
havde det , var han dobbelt tilfreds — fordi 
han altså , efter evne , havde betalt venskabsog 
gæld . 
Han skyldte til gud og hver mand , og 
han var anarkist . 
» Hvad har man i dette århundrede 
at holde sig til ? «  sagde han . 
» Sund og solbrændt kommer vor gode lykke 
til os , rolig trædende sit hjul  ; farten 
sagtner ; et øjebliks holdt ; hjertet svulmer 
af uforgængelig lykke ; hun rækker os sine 
læber — og før vi har haft tid til at takke 
hende , tid til at fremtage en saks og stjæle 
hendes skygge ( min ven kendte æventyret 
om schlemihl , der sælger sin skygge ) , er hunalt 
oppe , skjult , forsvunden ved en omdrejning 

af vejen  .  .  . Hver morgen sner det 
med aviser . De mest afsides kroge stoppes 
til med afskyelige aviser  : sidste efterretninger 
fra peking , telegram fra kandahar  .  .  . de 
endevender pr . Tråd den stakkels , lille jord 
for titusende gang  .  .  . Jeg ønsker midt i 
verden en krog , hvor jeg kan leve sammen 
^med mine venner , i fred for Indiens krige 
og de afrikanske mord . « 
Han ville afskaffe politi , love og alle 
bytteværdier . 
Jeg spurgte ham tit , hvorledes sådan et 
samfund skulle kunne eksistere . Jeg spurgte 
ham , hvorledes man skulle kunne bygge et 
hus uden penge . 
Han smilte med sit lykkeligste smil  : 
» Ikke sandt , «  sagde han ,  » det kunne blive 
udmærket . Når jeg ville bygge et hus , 
sendte jeg blot bud til mine venner . Billedhuggeren 
rousseaud kom med en trillebør 
sten . Hans Broder , den lille rousseaud — 
billedskæreren — kom med stolper , døre og 
træværk . Maleren , den lange crébassat , skulle 
bagefter komme og male det hele . Ikke sandt ? 
Det kunne blive yndigt . « 
» Ja , men jeg ville ikke bo i det hus , « 
Sagde jeg . 
.  .  . En aften , mens signora Clara i vort 
hus i Santa Margherita som sædvanlig søgte 
lidt adspredelse ved at læse en kedsommelig , 
genovesisk Avis , der i rig mængde indeholdt 

telegrammer om afrikanske krige og udenlandske 
mord , udbryder hun  : 
» Hanno ammazzato carnot . « 
Så har da en anarkist dræbt carnot . _ 
præsidenten for den franske Republik . 
Forunderligt  ! Dette fredlyste og velindhegnede , 
nittende århundrede , hvor videnskab 
og lidenskabsløs indsigt er trængt til bunds i 
alle lag af folkene , det vil en gang i historien 
være brændemærket af en ganske særegen 
og ellers ukendt Art forbrydelser . Og 
det er anarkisterne , fjenderne af mord og 
krige , som rolig sprænger huse i luften — 
rolig tilintetgør betydelige menneskeliv i overbevisning 
om at tjene en evig retfærdighed . 
De bærer sig ad som vagabonden , der stak 
ild i en hytte , satte sig til at vente på 
rettens folk og sagde til dem , at han havde 
antændt ilden for at bringe et takoffer . Og 
min ven i Paris , ham , der hadede erobrere 
og voldsmænd og ikke selv kunne dræbe en 
flue — jeg ved , at han har smilt med sit 
lykkelige , uskyldige smil og sagt , at det , der 
skete med carnot , skete til ære for menneskeheden 
 .  .  . 
Da camots morder var en italiener , blev 
der i alle Italiens store kirker holdt sørgemesser 
for den afdøde præsident . Signora 
Clara og jeg tog til Genova og overværede 
messen i domkirken der . Lange sørgeflor 
alle vegne og mange mænd i strålende uni- 
former . 

alle den slags forestillinger ligner hverandre . 
Og da vi besværedes af varmen i den 
store kirke , gik signora Clara og jeg udenfor 
i den rige , sollyse formiddag . 
Formiddag og sol i gader og parker . 
Formiddag og sol i Genova og alverden . 
Formiddag og sol også i den grønne 
allé af plataner , hvor jeg og signora Clara 
langsomt vandrede og inde fra en villa hørte 
en fejende flygelmusik — bakkantisk næsten 
under denne ætherblå , ubesmittede himmel . 
Flygelmusik — og endnu er vi fastende ! 
Flygelmusik — som et brusende vandspring ! 
Indviet til guderne er denne dag  .  .  . 
Men midt i denne sol og formiddag 
griber signora Clara mig om hånden og gør 
mig opmærksom på et mærkeligt par , der 
ligesom vi vandrer i alléen under de grønne 
plataner . 
Hun er , efter sin klædedragt og måde 
at føre sig , sikkert en fornem dame . Hun er 
slank og smuk , med et udtryk halvt af godhed 
og halvt af overbærenhed . Det er nok 
ikke hver dag , at hun spaserer her med ham . 
Han er også smuk med to nøddebrune 
øjne i et blegt , lidenskabeligt ansigt . Hans 
holdning , væsen , røber en født signore , en 
eneste søn , der gennem hele sin opvækst er 
bleven forkælet af rige forældre . Men hans 
dragt er næsten lurvet og hænger på hans 
spinkle skikkelse , som havde han ikke tid til 
at tænke på den , hans sko er meget medtagne 

— og hans hat  .  .  . De spaserer , samtaler , 
spaserer ; og han taler stadig , gestikulerer 
hæftig , mens han ser på hende med ydmyg 
tilbedende og lydige øjne . 
Det er altså gået tilbage for ham her 
i verden . Hun har dog ikke sluppet ham ; 
hun tilstår ham endnu et sjældent møde — 
af medlidenhed . 
Han ønsker at skænke sin højmodige 
veninde en blomst . Hun ryster afværgende 
på hovedet . Men vi ser ham standse , med 
øjnene vendt mod blomsterboden på den 
den anden side af gaden . Han gennemsøger 
febrilsk alle sine lommer efter et par soldi , 
to gange , tre gange , fra de yderste til de 
inderste , vender dem  .  .  . og viser sine magre , 
tomme hænder . Han har det sky , hastige 
blik som en af livets betalingsudygtige , men 
beredte skyldnere . 
Hun ryster på hovedet — intet holder 
ham tilbage . Jeg ser hende urolig ventende 
trække sig om bag et træ , mens han med 
knyttede , rystende hænder går over gaden , 
som ville han plyndre blomsterboden  .  .  . 

hjemfart 
skibene ligger på Genovas red  ; 
men skyerne tårnes til slotte . 
Dagene flyver , september er nær . 
Gør bådene flotte 
til nordiske storme , stridere vejr ! 
I nord , på den lave bred , 
hvor tusmørket evig har hjemme , 
vil vi drømme en efterårsnat under blygrå skyr . 
I de dyndede byer , som gemme 
vandrotter , sluser og indfødte dyr . 
Nu svinder i syden vort hus , 
det høje med skoddernes røde , 
der lånte os sommerlig skygge og hvil . 
Byger og bølger vi møde , 
bølger og byger ! Vor smakke har i . 

jeg frygter ej udyr og slud . 
Min moder vil lysene tænde , 
en tindrende fest for den hjemkomne søn . 
Og min gode søster vil kende 
en Broder , hvis vilje har vokset sig skøn . 


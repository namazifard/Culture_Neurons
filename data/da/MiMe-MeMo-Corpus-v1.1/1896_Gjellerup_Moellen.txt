I . 
Uet begyndte at blive dunkelt på kværnloftet . 
Møllersvenden havde allerede ondt ved at se at læse . Som han sad der på en af sækkene , med den rynkede pande dukket ned over bogens blade , sugende den ene kind ind mellem tænderne , mens han af og til så tilveirs og missede med de anstrengte øjne , kunne han måske have bragt en tilfældig tilskuer på den tanke , at han havde et geni for sig , der som så mange genier var kommet af fattige forældre og nu anvendte hvert minut , som han kunne afvinde det åndløse trælle-arbeide , til at slukke sin medfødte ubetvingelige kundskabstørst . Men dette ville have været en misforståelse . Den brave Jørgen var ikke skabt for bog og pen , og det værk , som han med så megen anspændelse havde fordybet sig i , var en illustreret folkealmanak . 

dette pragtstykke var Jørgens kæreste ejendel — og det med god grund : thi han havde fået det til jul af Lise , den smukke tjenestepige i møllen . På den hellige aften , just da de skulle ind til æbleskiverne , havde hun i smug stukket ham bogen i hånden , og han kunne aldrig tage den frem uden på ny at føle den liflige gysen , der var gået igennem ham ved denne overvættes og uventede gunstbevisning ; derfor tog han den meget ofte frem . I vintermånederne gjennemstuderede han dens alvorlige og nyttige del , såsom en nøjagtig opførelse af kornpriserne i de tre sidste år , der overbeviste ham om , at hvis det blev ved at gå sådan ned ad bakke , kunne det snart ikke længer betale sig at være Møller , så det var ikke været at stræbe efter mere end at blive en brugbar svend — samt veiroversigten , der godtgjorde at møllen ville have bedst vind i vingerne om efteråret og foråret og være mest i bekneb i barfrost og hundedage , hvilket han til sin stolthed kunne bekræfte af egen erfaring . Dens morsomme del , bestående af anekdoter og småhistorier , havde forslået til at udfylde forårstiden og nu , midt i Mai , havde han vovet sig i kast med fortællingen  » Den røde ridder på holmborg «  — ikke uden en del hjertebeklemmelse , da dette hovedstykke indtog over tredsindstyve tættrykte sider ; men det var jo 

umuligt at lade så stor en del af det dyrebare værk ligge brak . 
Han fandt imidlertid sit mod rigelig belønnet ; det han fik at læse var så overordentligt , at han blot ønskede , der havde været en gang så meget til . Her omgikkes han med gæve riddere , der altid stolprede om i jernrustninger , som levende kakkelovne , og havde øvet de eventyrligste bedrifter , navnlig i det hellige land , hvor de plejede at spalte saracener ned til tænderne , ja , når de var særlig oplagte , til saddelbommen . Sligt talte de om , mens de gyldne bægere tømtes så lidt , at man blev helt tørstig ved at læse om det — ved det sidste havde de allerede foden i stigbøjlen , hvorpå de satte guldsporer i siderne på ædle gangere , af hvilke den ædleste var en arabisk hingst , korsridderens bytte , der lod jorden forsvinde under sine fire guldskoede hove : — Jørgen havde aldrig anet , at der var så meget guld til i verden . Og hvad damerne angår , så kom de raslende i lyst silke eller steg til hest i farvemættet fløjl , men hverken silke eller fløjl nænnede helt at skjule brystets snehvide dobbelthøie ; og så tindrede det om dem af ædelstene og Perler som i en skov efter regn . Kun en ting forstyrrede den ærlige svend : det var de ganske simple og dagligdags navne ; at 

tænke sig at hovedpersonen hed Mette , jomfru Mette ! Dette gav ham nogen mistillid til forfatteren , som om denne dog måske ikke var så helt fortrolig med den tid , han skildrede . Jørgen ville trøstig have svoret på araberens guldsko , men ingen skulle få ham til at tro , at en fin adelsdame hed jomfru Mette . 
Bortset fra det anstødelige navn var det iøvrig denne person , der frem for alt andet tog ham fangen ved læsningen . For det var umiskendeligt , at hun lignede Lise til punkt og prikke . En smålig kritik kunne ganske vist have indvendt , at Mettes fletninger vare  » sorte som ravnens fjedre «  , og at hendes mørke , sammengroede øjenbryn  » buede sig som en svævende ørns vinger «  , medens Lise havde gult hår , der spillede en kende i det grønlige , som fugtigt hø , og man slet ikke lagde synderlig mærke til de lyse og tynde bryn ; ligeledes at den ridderlige jomfru var i besiddelse af en  » yndefuld men energisk bøjet næse «  , medens dette organ hos møllerpigen snarere viste sin energi ved et let opadgående sving , der iøvrig heller ikke var uden ynde , samt at hendes kraftige mund , hvis overlæbe fulgte næsen lidt på vej og derved lod et par store , sunde tænder skimtes , ikke godt kunne beskrives som  » påfaldende lille med smalle , tæt sammensluttende læber «  . Jørgen ville med nogen 

overraskelse have indrømmet berrettigelsen af en sådan indvending , men den kunne ikke omstøde den kjendsgjerning , at han ikke kunne læse om den slet døbte jomfru Mette uden at tænke på Lise . Hovedsagen var at alt hvad der fandtes af mandkøn i bogen var forelsket i Mette , ligesom her i møllen både husbond , han selv , anden svend Christian , ja om det så var det smule fæ , drengen Lars , så var de alle som om de var forrykte efter Lise . Og det kunne jo også nok passe — desværre  ! — at ingen rigtig vidste , hvor de havde hende , end sige hvor de andre havde hende . For han turde ikke sværge nogen meget stor ed på at ikke Lars med sin barnemund , der ikke havde så meget dun at melstøvet kunne hænge sig fast deri , havde i et gunstigt øjeblik snappet det Kys , som han selv så længe forgæves havde spidset sine læber på , skønt den øverste var prydet af en meget ordentlig knebelsbart : — ganske således som fortællingen godtgjorde , at jomfru Mette , da hun for at afsvale sig efter dansen var trådt ud på den mørke balkon , havde Kysset den forglem-migeiblå page , som bragte hende vin — og det umiddelbart efter at hun havde bragt de prægtigste riddere til fortvivlelse ved sin kulde . 
Intet under altså at den ellers lidet læsende Jørgen var bleven rent forfalden til at efterspore den 

skønne jomfru Mettes snedige kvindeveie , medens han passede — eller glemte at passe de arbejdende kværne . Da han ikke kunne overkomme mere end et par sider ad gangen , var han foreløbig rigelig forsynet , så meget mere som han kun læste på kværnloftet . I sin fritid havde han andet at gøre — fornemlig at efterspore den smukke Lises ikke mindre snedige kvindeveie . Og når han syslede nede på broloftet var der så megen forstyrrelse ; — sække skulle hejses op og ned , tages fra mel-tuget eller bindes under det , vejes og skrives ind i bogen . Heroppe var der ganske anderledes ; med en lille håndsrækning af og til klarede værket selv for sig , og hvis håndsrækningen blev glemt , så var det ikke værre end at stenene i nogen tid malede den tomme luft — male gjorde de i hvert fald . Så forskelligt som dette arbejdsomme opholdsted end var fra de pragtfulde borgsale , i hvilke jomfru Mette sagdes at bevæge sig , så var det dog som om det hørte med til historien , og i dets fade , mættende mellugt blandede der sig en ubestemmelig Duft af riddertid og borgvæsen . Med sin ejendommelige symmetri af de seks aksler , der gik op i loftet som slanke piller — med de fire døre mod hvert sit verdenshjørne , af hvilke snart den ene og snart den anden stod åben ud til galleriet — med sine lemme som hemmelige fald 

døre og med de loftløse åbninger til begge sider , gennem hvilke man kunne se helt op i hatten som op i et par tårne — måtte kværnloftet forestille det pillebårne høienloft med sin svale , og var måske endda i al sin prunkløse udstyrelse af melstøvet træværk ikke så fjernt derfra , som Jørgen ,  » den velvillige læser «  , måtte tro ; ligesom også Lise i sin hvergarnsdragt sandsynligvis havde mere lighed med en virkelig jomfru Mette fra korstogstiden , end man skulle ane efter den romantiske forfatters blomstrende afskildring  . . . . 
Det var en jævn blæst . Kværnene vare  .afstillede , og der arbejdedes på denne aften kun med den ene spidsesten og med sortérsigten , der utrættelig lod sit lille drivhjul hvirvle lige ved den åbne dør , medens dens regelmæssige , savende lyd blandede sig med den vandfaldsagtige susen af kornet nede i spidsestenen , hvis voldsomt snurrende og rystende Aksel larmede med afbrudt rumlen og af og til klirrede med sit jernbeslag — nu og da gav den også en høj piben fra sig , ligesom en fårekylling . Dump brusen af vingerne og dæmpet knirken af hjulværkene på de tre øvre Lotte ledsagede og samlede disse spredte og påtrængende lyde fra kværnloftet . 
Jørgen sad tankeløst og lyttede — i mangel af anden beskæftigelse ; for han havde opgivet at læse , 

skjøndt nødtvungent . Forgæves var han flyttet fra sæk"’’ til sæk henimod døren : hans langsynede øje kunne ikke længer skelne bogstaverne i det usikre aftenlys . Det var såre ærgerligt ; for han måtte bryde af lige på det frygtelig spændende punkt , da jomfru Mette havde heldt gift i det guldbæger , der skulle bringes til den dydsirede jomfru Karen , der røde ridders trolovede . Med ham ville Mette gifte sig , ikke fordi hun elskede ham , men fordi han var den rigeste og mægtigste mand på egnen ; og man kunne skimte , at hun ikke havde noget imod at blive af med ham på lignende måde , når hun først sad fast som frue på holmborg — ganske tydelig skimtedes dette af den røde ridder hans væbner , som netop var den , der overbragte jomfru Karen den skæbnesvangre drik . 
Denne forbryderiske vending , som fortællingen så uventet tog , satte Jørgen i et stærkt sindsoprør , navnlig ved hjælp af de paralleller , som han uvilkårlig havde draget . Lise — mon hun også var i stand til så frygtelig en gerning ! En anelse om det dæmoniske i kvindenaturen rystede ham med en rædsel , der ikke var uden tillokkelse . Men det værste var næsten , at væbneren betød ham selv : — for længst havde han tilegnet sig hans folderige gule støvler med de klingrende sølvsporer , silkekoften og den lille fløilskappe bræmmet med 

mårskind samt hans velklingende navn Hjalmar , og i denne egenskab havde han nylig med bankende hjerte holdt stigbøjlen for Lise — vil sige jomfru Mette , da hun besteg sin mælkehvide jagthoppe . Og da man efter solnedgang lejrede sig i den grønn ? Skov og tændte bål for at tilberede byttet , lod han sig af sin herre skikke med et bæger vin til jomfru Karen , der træt af ridtet hvilede afsides på et løvleie , omgivet af sine veninder . Da var det , at en skikkelse løsnede sig fra skyggen af en bøgestamme og gled hen til ham , og denne skikkelse var jomfru Mette ; og han lod hende drysse det hvide pulver i bægeret for at drikken kunne blive ret beroligende ; og hvad det betød forstod han godt , men endnu bedre , hvad hun mente med at det skulle ikke blive til hans skade , når hun blev frue på holmborg , og hvorfor hun smilede så sært og så sødt i det røde lys , der fra bålene flakkede ind mellem stammerne , hvor de stod  .  .  . Hvor gerne havde han . ikke læst videre og set , om han dog ikke , inden han nåde hen til jomfru Karen , sørgede for at snuble over en af bøgerødderne og spilde den frygtelige drik ! Men tænke derover turde han ikke — det var til at blive helt uhyggelig over . 
Og så sad han da blot med bogen i hånden og lyttede — hørte hvordan det rumlede og klirrede , 


knirkede og snurrede og peb , og lod disse velkendte møllelyde føre et prosaisk men velgørende sprog til ham om det daglige arbejde , om at passe sine sager og ikke falde i staver  . . . . 
Jørgen stod op og lagde almanakken på kværnkassen efter at have renset en tilstrækkelig plads for den med sit frakkeærme . Så trak han den flade jernspand op af hullet , rystede den , og stirrede prøvende på kornet ; det var imidlertid ikke muligt at se , om det var tilstrækkelig renset , men så vidt han kunne huske , havde det været temmelig længe i spidsestenen . Han kom det uden videre på sortermaskinen , øste et par skuffer korn ned i den tragtagtige trækasse og åbnede for slusen , så det lød som om vandfaldet med dobbelt magt bruste ned igennem møllen , medens han atter satte spanden ned i hullet og med hælen stampede det lange jernhåndtag fast mod randen . Så fandt han sin snadde på en af kværnene og forsøgte at få en svovlstik til at tænde i den sammenpressede Aske , som han håbede endnu dækkede over noget tobak . Gennem en dør , der stod på klem bag sortérmaskinen , flagrede spurve ind og ud , kvidrende og pippende , idet de gjorde sig til gode med de spildte korn . Jørgen syntes , at de gjorde nar af ham , der måtte stå der og passe møllen , for at de kunne leve højt . Men især 

ærgrede han sig , da i det samme akslen tog på at rumle , som om den var rasende , og hjulet at snurre som besat , og mel hvirvlede ud af sprækkerne i sigte og melkar og samlet til en hvid sky ligesom damp slog ud af døren ; det var som om møllen sagde :  » Se så , nu skal vi rigtig til at Tage fat ! «  Tage fat ? Fanden heller ! På den tid af døgnet ! Hele dagen igennem havde han slidt som et bæst ; for nu , da konen lå syg , tog husbond sig jo ikke af nogen ting , og der var så meget at gøre , så man næppe fik tid til at stoppe sin pibe . Først for en times tid siden havde han kunnet Tage sin bog lidt frem , og den herlighed havde ikke varet længe . Det var rigtignok en halv time før de plejede at holde fyraften , og egentlig skulle der være spidset noget mere korn til i morgen , — men Pokker stå i det , om han kunne arbejde mere — han kunne ikke holde tankerne sammen ! For eksempel , om han allerede en gang havde set på det korn , der nu var i spidsestenen ? hvad vidste han ! forresten kunne man jo ikke længer se på det , uden man rendte helt ud på omgangen med spanden . Der var dog ingen mening i at man skulle slide sig op ! 
Derimod var der megen mening i på denne tid at slå en passiar af sammen med Lise , når hun gjorde i stand i karlekamret ; Christian var 

ude med vognen , og Lars , den tovelige dreng , skulle han nok give andet at bestille . 
Den omstændighed at asken i pibehovedet hårdnakket nægtede at brænde , og at hans kardus tobak ikke var til at finde — den måtte vist være nede i kamret — bestyrkede ham yderligere i den overbevisning , at der var arbejdet nok for i dag . 
Og Jørgen slentrede ud på omgangen for at se , om husbond var i farvandet , eller om alt så roligt nok ud , til at han kunne stille møllen af . 

i . 
Hans lunge , der mange timer itræk kun havde indåndet møllens beklemmende og vamle atmosfære fyldtes pludselig af frisk søluft , som blev drevet imod ham af en ret livlig nordost , så snart han gik lidt frem på omgangen og kom udenfor mølleskrogets læstrøg . Den riflede sundet , der skinnede som anløbet metal , og udover himlen havde den spredt vifteformige tåger og sammenrullede småskyer , der sejlede og svævede imellem hinanden , de fleste med solrøstets glød over sig , nogle allerede solforladte , blegnende i grønlig grånen , enkelte , som aftenrøden endnu ikke var nået op til , lysende med det farveløse dagskær . Hvor solen var gået ned , lå et dunkel-violet skybjerg . 
Det var mod denne himmel at Jørgens møllerøie straks instinktmæssig rettede sig for at se , om dens fysiognomi ikke frembød tegn , af hvilke hans erfaring , der nu var rustet med hele almanakkens 


meteorologiske lærdom , kunne drage slutninger for den følgende dag . Men de eneste veirmærker , som virkelig kunne have frydet ham , nemlig sådanne der spåede vindstille , så man kunne drive den ordentlig af , de vare åbenbart ikke tilstede : tværtimod , ikke blot  » en hat fuld «  — nej , en hel møllehat fuld vind lovede himlen , og møllerblikket , der ikke tilhørte nogen mester , vendte sig uden taknemlighed fra den  . . . . 
Mellem det skinnende sund og den lysende himmel lå den sjællandske kyst som en uhyre langstrakt banke ; dens skove og marker flød sammen bag et varmt purpurslør , som udslettede alle enkeltheder — kun en højtliggende kirke løsnede sig hvidlig ud fra denne masse og så meget nærmere ud , omtrent som om en af de måger , der kredsede over sundet , var bleven hængende i luften , fasttryllet på et punkt . På denne side sundet bredte sig det falsterske landskab , der var så overskueligt , fordi man her oppe på mølleomgangen befandt sig på det højeste punkt i hele den synlige omegn — fraregnet trætoppene . At sige , ikke de trætoppe , som der var flest af , de storbladede popler , der i kuglekronet dvergeskikkelse i forbund med brune risgjerder indhegnede alle marker , indtil deres krydsende rækker fik overhånd over de adskillende flader og strimler af 

skærgrøn rug og hvede og de olivenfarvede strøg af den spirende vårsæd , og flød sammen som kål-hoveder i en uhyre køkkenhave . Nej , dem var man hævet over ; men så var der skovene , der overalt dukkede op af poppelplantagen , de nærmeste iklædt den friske , bløde farve af ungt bøgeløv , som selv det skumrende aftenlys ikke kunne udslette , — de fjernere blegere og blegere , fortonende sig i violette striber . 
Jørgens blik svævede med behag hen over dette velkendte landskab og uddrog ubevidst af dets åbne slettelinier en kvægelse , som hans langsynethed nok kunne trænge til efter hele dagen at have været indespærret i møllerummet , som en fugl i et bur , og den sidste times tid endogså tøjret på læsningsafstand til bogen som til en pind ; men bestandig slog det på ny ned i møllegården , som det sted , hvor lokkemaden befandt sig . Straks , da han kom ud , havde han set , at doktorens enspændervogn holdt for døren , og han overvejede , om det under disse omstændigheder var klogt at standse møllen . Han kom til det resultat , at det ikke var det , og gav sig til at lede efter et eller andet spor af Lise — for at hun hverken var ved brønden , hos hønsene eller i køkkenhaven havde han snart overbevist sig om . I huset kunne hun ganske vist kun ses , 

når hun var helt henne ved vinduerne , men der gaves visse tegn  : -— hvis hun havde været inde i værelserne , måtte hendes træsko have stået forrest i gangen , som døren stod åben til ; for rigtignok var det knastørt , men hendes sko var henne at blive forsålede — den slags personalia var Jørgen stedse vel underrettet om , de kunne altid få betydning . I køkkenet var Lise aldrig forladt af sin yndling , den tykke , hvide kat  » Pilatus «  , der nu promenerede mellem de golde blomsterbede i forhaven , hvis pyntelige hvide stakit dannede ind-kjørslen . Den af Pilatus fornemt foragtede pudel trofast , endnu lidt af en hvalp , lå i den halvåbne dør til kostalden , hvad den ikke havde gjort , hvis hun havde været derinde ; thi den skyede hende ængstelig på grund af mange modtagne spark . Men hun kunne have noget at gøre i bageriet ; denne lille bygning var klinet umiddelbart op til møllens høje stensokkel , og da vinden kom fra gårdsiden , måtte Jørgen , for at udspejde denne del af fæstningen , smalle sig hen under vingerne , der gik hvirvlende forbi ham med stiv susen og små muntre smæld af sejlene . Døren til bageriet var lukket , og da det var Lises skødesløse vane at lade den stå på klem efter sig , syntes hun heller ikke at være der . 

da Jørgen vendte tilbage fra denne excursion , så han doktoren hale sin Kavai på i gangen , hjulpet af Mølleren , og straks efter trådte de begge ud til vognen . Den temmelig høje Møller bøjede sig for at tale sagte med den lille tykke doktor , der bestandig skuttede sig og strakte armene for at få Kavaien til at sidde ordentlig . Det undgik ikke Jørgens skarpe blik , at Mølleren var i stærk bevægelse  ; hans hånd rystede , og for at skjule det pillede han snart nerveust ved sit korte , brune skæg , snart klaskede han den brune hest på krydset ; han havde stort besvær med at få overlæderet knappet , og da det var gjort , blev han stående med højre hånd klemt fast om rygstødet , som for at hindre doktoren i at køre , og syntes bestandig at gøre flere spørgsmål . Men ulige mere tildrog det sig Jørgens opmærksomhed , at et lyst pigehoved kom til syne i det åbne fadebursvindue lidt til venstre for dem  : — altså der var hun  ! hun var endnu ikke kommen til karlekamret , og han havde for så vidt ikke forsømt noget . 
Det ærgrede ham derfor mindre , end det ellers ville have gjort , at mølleren , efter at doktoren endelig var rullet bort , blev ved at gå frem og tilbage i gården , der med sin ene side åbnede sig mod landevejen ; henne ved hjørnet af det 

hvide stakit blev han så stående og så ned ad vejen . 
Jørgen ville just gå ind for endnu en gang at fylde på spidsestenen , da mølleren vendte sig og råbte : — 
— å , Jørgen ! Kan du ikke deroppefra se noget til vognen — ude ad stinderup til . 
Jørgen for sammen ; han havde ikke troet , at husbonden havde lagt mærke til ham . 
Et godt stykke borte , hvor kun poplerne røbede vejen , for en sky frem med en lille fast hvid kerne foran og med en stor komethale , der oppe over træerne lyste som en langstrakt guld-tåge . 
— ja , der kommer nogen , meldte Jørgen ned ; — men de kører da ellers skrappere end som de brune plejer van at løbe . 
Med hurtige skridt gik mølleren ind i huset . 
Så smilede Jørgen tilfreds og gav sig til at løsne den jernkjede , der holdt persebommen nede . Næsten øjeblikkelig blev vingerne stående . Men da han gik over kværnloftet , snurrede en løs jernring på spidsestensgaflen rundt med en arrig klirren , som om den protesterede mod denne utidige standsning af værket . . . . . . . . . . 
På broloftet nedenunder var det allerede mørkt , da dette rum ingen dør havde ud til den frie luft , 

og desuden to af de små vinduer næsten vare forsvundne bag barrikader af sække . Sække fyldte overhovedet op overalt , stillede i række , opstablede på hinanden eller væltede på gulvet ; og på en af de sidste var drengen Lars for en halv times tid siden falden i søvn . Han drømte , at Lises yndling , katten Pilatus , der ellers aldrig viste sig i møllen , kom listende ind og satte sig midt på gulvet , som om den ville tage stedet i besiddelse ; efterhånden svulmede den op , til den blev så stor som den pantter , han en gang havde set på et marked , og så spandt den med en tilsvarende styrke , til man ikke længer kunne høre møllens larm , men kun den alene , og stirrede på ham med glødende øjne og slikkede sig om munden . Han var frygtelig angst , men syntes dog , at det måtte være det dejligste i verden at turde stryge med hånden hen over dens glindsende Pels . Pludselig holdt den op at spinde og gabede , som om den ville sluge ham , så at kæberne formelig knagede på den . Af skræk vågnede han og bemærkede straks , at møllen ikke længer gik , samt at der kom nogen ned ad den knagende stige . I en fart var han på benene og nåde just at få en sæk væltet om på børen , da Jørgen viste sig . Denne tilkastede drengen det sædvanlige strenge og misbilligende blik , som han mente var bedst egnet til at 

opretholde hans værdighed og markere afstanden . Heldigvis for Lars var der ikke lyst nok , til at hans forsovede og opskræmmede udseende kunne røbe ham . 
Jørgen trådte hen til vinduet mod vest , gennem hvis smudsige ruder der endnu faldt lidt aftenlys på regnskabsbogen , som lå opslået på en lille pult . Langsomt gav han sig til at blade i den — ikke fordi der var noget han ville se efter , men dels af vane , fordi han mente , at denne beskæftigede gav ham et vist principal-præg , og hovedsagelig for at få et påskud til at dvæle på denne udkigspost . Han var nemlig nysgerrig efter at se , hvad Christian kom så hurtig kørende med ; og samtidig ville han gerne høre , hvis et par træsko skulle give sig til at klapre på brolægningen i underkjørslen , hvilket ikke kunne undgå ham , da lemmen ned til den befandt sig et par skridt bagved ham . Det skulle da være , at den dumme dreng netop rumsterede alt for meget med sin bør — for det ville ingen ende tage med denne trillen sække over gulvet . 
Han betydede derfor Lars , at det ville være ønskeligt , om han forlagde sin virksomhed et stokværk højere op , hvor han gav ham det ene og det andet at bestille . På Lars’ beskedne spørgsmål , om det ikke kunne vente til i morgen , svarede han 

spydig :  » eller til næste år , hvad ? «  — og da Lars endnu mente , at det vel var bedst , at han først gjorde i orden her , bad han ham i mindelighed , ikke evig og altid at gøre vrøvl . Følgende dette fortræffelige råd tog Lars en lille bliklampe uden glas ned fra en stolpe , tændte den og begav sig ovenpå . 
I det samme kørte vognen forbi . 
Å hal det var altså præsten , som var bleven hentet . 
Neppe fem minutter senere hørte han træsko-klapren , og da han kiggede ned gennem den brede sprække i lemmen , så han et skørt svinge forbi . 
Hurtig kravlede han ned ad den bælgmørke trappe , stødte døren op til underkjørslen og stak i næste øjeblik sit hoved ind i karlekamret . 

Lise var ganske rigtig derinde . 
Hun havde favnen fuld af en dyne , som hun stod og boltrede med , og kun hendes tilbagebøjede ryg og nakken viste sig tydelig mod det svage lys , der kom ind ad det lille vindue mod øst . Midt på gulvet mødtes det med en smule dag-skær fra den åbne dør ud til underkjørslen ; men til begge sider flød rummet ud i tusmørke , og skønt det ikke var synderlig stort , dæmrede kalkvæggene kun mat om utydelige , dunkle masser — senge , kister , et skab og ophængte klædningsstykker . 
— nå , du er her ! udbrød Jørgen , endnu i døren , med et forsøg på at give den overraskede . 
Lise drejede hovedet , snarere fordi dynen truede med at slå sammen om næsen på hende , end for at se på Jørgen . 

— ja jeg er såmænd , sagde hun , og uden at tage videre notits af hans nærværelse kastede hun dynen ned på sengen og gav sig til at be-arbeide den med kraftige håndkladsk . 
Jørgen satte sig på en stol , som hun havde skubbet ud midt på gulvet . 
— ved du hvem det var , der kom kørende ? spurgte han , da dynen havde antaget sin form og larmen sagtnede . 
— nej , jeg var henne å gi’e grisen , da Christian kom , og siden har jeg ikke set ham ; jeg tænker han er inde å få mad . 
Jørgen ønskede i sit stille sind , at den måtte smage ham længe . 
Lise gik hen og hentede en pude , der var kastet hen på sengen ved den anden væg ; på vejen blev hun stående lidt og så ud ad vinduet , over mod huset . 
— jeg så de brune stod inde i stalden og dampede som et par kedler ; han må have haft et farligt jav , bemærkede hun . 
— å ja , det kan jo være rimeligt nok . 
Lise lagde puden på sin plads , trak lagnet hen over den og stoppede det ned rundt om — alt sammen med en vis lad omhyggelighed , imens hun ventede på , at Jørgen skulle gå videre i teksten . Men Jørgen var hårdnakket , som en , 

der sidder inde med en trumf , den han ikke vil spille ud , før der er godt stik . 
— ved du kanske , hvad han har været efter ? spurgte hun endelig . 
— ja , det er præsten , der er derinde . 
— jøsses da ! hviskedee hun i en forskrækket tone og vendte sig helt om . 
Der lød en sagte miaven , og noget hvidligt bevægede sig nede i skyggen . Det var Pilatus , som Jørgen ikke havde bemærket , da den havde siddet halvt inde under sengen . Den gnubbede sig op ad hendes skørt og strakte Hals med en kælen knurren , så at dens bredkjæbede hoved , der i dunkelheden lignede et uhyre slangehoved , næsten nåde til hendes knæ ; de gule pupiller syntes at blive større og skinne stærkere . Jørgen fik en følelse af uhygge overfor dette stilfærdige , snigende væsen , der syntes at høre med til hendes person ligesom det dyr , der tillægges en gudinde . Det var , som om den med et uforklarligt instinkt sporede , at der var noget vigtigt på færde , at dens herskerinde var i begreb med at stige , og derfor så meget ivrigere søgte at indsmigre sig hos hende , der stod der og åndede ganske kort af sindsbevægelse , med en behagelig kildrende fornemmelse af den varme , pelsklædte dyrekrop , som gned sig op ad hendes ben . 

— ja , så er der vel ikke langt igen , sagde han . 
— nej , det er der — vel ikke , fremstødte hun , uhyggelig berørt ved at han udtalte hendes tanke . 
— hvad sagde ellers han — doktoren ? 
Lise bøjede sig ned , ligesom givende efter for kattens kærtegn , og klappede den . 
— det ved jeg ikke . 
— jo , for du stod og lyttede , sagde Jørgen tørt . 
— jeg ? du er vel ikke rigtig klog ! 
— jo , inde i fadeburet . 
— jeg havde noget at gøre der . 
— henne ved vinduet — ? 
— ja netop henne ved vinduet ? Du skal også altid stå et eller andet sted og glo . 
Jørgen lo drilsk . 
— lyttede , vedblev hun i en ærgerlig tone . Hvad skulle jeg lytte efter ? Kommer det kanske mig ved , om konen lever eller dør ? 
Hun stod endnu bøjet ned over katten , der havde væltet sig om på ryggen af velbehag og med sine kløer hagede sig fast i ærmet , medens hendes fingre begravede sig i bugens tykke Pels . Hendes nakkehår var næsten henne ved Jørgens knæ . Han bøjede sig frem og hviskedee hende ind i øret : 

— det er som man tager det , Lise . 
Lise rettede sig pludselig op og lo med en kort , fræk latter : 
— er jeg da så kær af hende ? 
Der opstod en pause , i hvilken man hørte katten ryste sig . 
— nå , hvad sagde så doktoren ? spurgte Jørgen hårdnakket . 
— å , han sagde , at der var ikke meget håb — men at man skulle ikke fortvivle  .  .  . Alt stod jo i guds hånd — og sådan noget  .  .  . hvad han nu sådan kunne sige . 
— ja , det tænkte jeg jo nok . 
— trofast har hylet i nat  . . . og kedlen tudede for lig i morges , bemærkede Lise hemmelighedsfuldt . 
Nej — ? Jørgen stirrede på hende med overtroisk skræk i de opspilede øjne . Hun nikkede betydningsfuldt : 
— og så — nu er jo også præsten der . 
Lise overvejede ikke , at der var gået bud efter præsten , før doktoren havde været der , og at det altså ikke føjede noget nyt til ; for hende var præstens komme prikken over i-et : — nu måtte hun da til det . 
— det tog nok svært på mølleren hvad doktoren sagde , fortsatte Jørgen , hvis tanker vare vendte tilbage til den gruppe , han havde set oppe fra om 

gangen . — jeg kunne ordentlig se , hvordan hænderne rystede på ham — ja , du var jo lige ved dem — — 
— hans stemme var så aparte , jeg tror han var lige ved at græde . 
— ja , det er dog underligt ! 
— nå , det er jo da hans kone . 
— jo , det er rigtig nok , men at — — jeg synes ligegodt , når man sådan altid løber efter en anden og er ligesom man var besat , kan jeg gerne sige — — man skulle jo snart tro , at han helst måtte ville være af med hende . 
— fy da ! være af med hende ! 
Den moralske indignation , der skulle vise sig i dette udbrud , lod ikke til at gøre indtryk på Jørgen . Han rejste sig , satte det ene knæ op på stolesædet , støttede albuen på ryglænet og så fast på pigen : 
— du , Lise ! når hun nu dør , så ved jeg nok , hvem der bliver møllerkone . 
— å , du skal også altid komme med så megen løs snak . 
— ja , det er nu lige meget  . . . jeg ved nok hvad jeg ved , og der er også andre , der ved det , og du selv ved det nok aller bedst . 
— nå , man ved jo aldrig , hvordan det kan 

føje sig , indrømmede Lise . Ville du da så nødig have mig til madmoder ? 
— å , jeg ved såmænd ikke hvad jeg ville , det er ikke så lige at svare på  .  .  . For der er jo det ved det , at hvis hun her havde levet , eller hvis der kom en anden , så kunne hun jo blive uens med dig og jage dig bort . 
— ville det gøre dig ondt , Jørgen ? 
Hun spurgte i en indsmigrende , øm tone , og trods dunkelheden kunne han mærke , at hun så på ham med meget gode øjne . Tanken om , at hun kunne blive sendt bort , havde allerede næsten taget vejret fra ham ; den bløde stemme med det fortrolige  » Jørgen «  løb ham ligesom kildrende ned over ryggen , og under dette blik følte han , at alt blodet steg ham til hovedet , og at det begyndte at løbe rundt for ham . 
—• jo , det ville da være det værste , stammede han . 
— ja , da kan du tage gift på , Jørgen , at hvis hun derinde kom sig , så måtte jeg snart løbe om med min skudsmålsbog . 
Hun sagde dette halvt hviskende og i en meget indtrængende tone , som om det var af yderste vigtighed at han overbeviste sig om , hvor nødvendigt det var for dem begge , at møllerkonen døde ; hendes stemme rystede endogså lidt og fik 

kun stødvis ordene frem — det var ligesom hun frygtede , at ved at håbe anderledes end hun kunne han ødelægge spillet for hende ; som om et ønske eller en bøn kunne holde en døende i live ! For det var jo muligt , at skinsyge på mølleren kunne bringe ham til den dumhed . Var det ikke det , der lå i hans ord  » så ved jeg nok , hvem der bliver møllerkone «   ? 
Jørgen betænkte sig et øjeblik . 
— ja men , jeg kan jo altid blive sendt bort , hvis husbond skulle finde på at ville være af med mig , og så er det jo lige galt — — for mig da . 
— nej , Jørgen , svarede Lise ganske beroliget , — når jeg først er blevet kone i huset , så kommer jeg vel nok til at tale et ord med , og der skal ikke være tale om andet , end at du kan blive her , så længe du bare vil , og jeg skal såmænd sørge godt for dig  . . . og jeg synes nu , vi kunne have det godt alle sammen . 
Hun dvælede lidt på de sidste ord og tog så pludselig Pilatus , der igen var begyndt at gnide sig op ad hende , løftede den op i sin favn og trykkede den til sit bryst som et barn :  » Ja , vi skulle få det så godt sammen , alle sammen , ikke sandt , Pilatus ? «  — kælede hun i en syngende tone , og katten svarede med en salig knurren , mens den med usigeligt velbehag rullede sig tilrette i denne 

bløde rede af en kraftig kvindes bryster og arme — hvorfra dens store , gule dæmoniske øjne stirrede på Jørgen ; og lidt ovenover dem kunne han se at Lises ansigt smilede til ham — tændernes emaille skinnede , og øjnenes glandslys blev ligesom mere tindrende . 
Og Jørgen mindedes jomfru Mette og væbneren i den natlige bøgeskov , hvor jagtbålenes skær flakkede om hendes smilende mund og glimtede på bægeret , som hun dryssede gift i . 
Pludselig trådte han helt hen til Lise . 
— hør , når jeg nu havde en mølle — sådan en som stubbemøllen ovre i Utterslev — — ville du så lade hende derinde leve ? 
1 sin forskrækkelse over dette spørgsmål lod hun armene synke slapt ned . Pilatus , der var vant til sådanne bratte overgange , plumpede blødt ned på gulvet , rystede sig og gik et par skridt bort fra de alt for urolige menneskebørn . 
— hvad er det for noget snak ? Jeg slår hende da ikke ihjel 1 
— nej , det er vist nok , sådan var det da heller ikke ment . Jeg mente blot , om du så ikke heller ville være møllerkone på min mølle . 
— når det nu kun var en stubbemølle , hvorfor skulle jeg så ikke heller tage en hollandsk ? 

denne praktiske betragtning afvæbnede næsten Jørgen . 
— nej , det er jo meget rigtig , men — jeg troede lige godt ikke , at du brød dig så farlig om ham mølleren . 
— tror du da , jeg bryder mig så farlig om dig ? lo hun ham op i ansigtet . 
Jørgen tav ganske betuttet . 
— og så skulle jeg vel sidde og vente , til du havde lagt penge op af din løn til at købe sådan en stubbemølle , sagde hun alvorligere . 
— å , det behøvedes slet ikke , man kan også købe en mølle uden penge . 
— købe uden penge ? du har det nok ikke godt i aften ! 
Denne gang lo hun rigtig af hjertet , så det klukkede . 
— ja , det lyder jo kunstig nok , men det kan da ligegodt lade sig gøre , sagde Jørgen . For sådan er det gået ovre på lund mølle . Mølleren havde ikke lyst til at drive møllen længer , han syntes han havde nok med avlsbruget , og så overtog første svend møllen . Han betaler tusind kroner af om året på købesummen , og det går meget godt , jeg hørte selv mølleren sige til husbond , at det skulle nok gå , — han var flink nok , svenden , sagde han . 

— tror du da , nogen ville give dig en mølle på den måde ? 
•— nej , måske ikke sådan straks . 
— og det skulle man gå og vente på — nej du — ! 
Jørgen sukkede — resigneret , men med en vis hemmelig lettelse . Han var nemlig bleven noget urolig ved den positive vending , samtalen havde taget . I grunden havde han kun villet aflokke hende en ømhedserklæring , og hvis Lise havde taget ham på ordet og givet ham hånd og hjerte som forskud på hans improviserede mesterskab , ville så stor en lykke have sat ham i alvorlig forlegenhed . •— han havde nu taget sin træpibe i vindueskarmen og ville lukke vinduet op for at kradse den ud , da en rasende hvæsen fik ham til at vende sig om . 
Lars stod i døren ; ved hans fødder lå en lille Klump med et par lysende pletter , og midt på gulvet krummede Pilatus ryg : — det var de to fjendtlige husånder , der var mødtes i et grændse-land , til hvilket hver af dem havde en vis ret som hørende til dens domaine . 
Møllekatten var et magert , gråstribet dyr . Den levede næsten udelukkende i selve møllen , hvor den fandt overflod af mus og undertiden , i de højere regioner , endog kunne snappe sig en 

spurv . Tidligere havde Pilatus haft denne post , men kort efter at Lise var kommen , blev den møllen utro og installerede sig i køkkenet . En fælleds sympatti forbandt den med pigen ; i hendes pleje blev fed og lad , og der var ikke gået mange måneder , før en mus med nogenlunde tryghed kunne have løbet forbi den i et par favnes afstand . Så indfandt den gråstribede hankat sig på møllen og tog den i besiddelse , uden at nogen vidste , hvorfra den kom . Den var af en selvstændig , uomgængelig natur , lod ingen hånd røre sig eller række den noget . Derfor lød den heller ikke noget menneskeligt navn — som Pilatus i så udpræget grad nød godt af — men man kaldte den simpelthen med dens artsnavn  » Kis «  . Pilatus afskyede den med det instinktive had , som det ville dyr , der nærer sig flittig og ofte kummerlig af sit jagtbytte , har til det tæmmede , som fornedrer slægten ved at tage sit foder af menneskets nåde ; og Pilatus på sin side så ned på Kiss fra sit magelige velvære som på en ynkelig proletar , der levede fra hånden i munden . Forresten mødtes de sjælden og da næsten altid i dette Kammer . Da det lå i selve møllebygningen , lige overfor magasinet , hvor Kiss havde sit allerbedste Revier , og da det heller ikke altid selv var frit for besøg af mus , kunne Kiss med rette regne det til sit territorium ; men 

Pilatus havde også noget for sig , når den mente , at da dens herskerinde daglig havde sin gang og sit arbejde der , så kunne den også betræde det , ja at det som beboelsesrum overhovedet ikke egentlig faldt ind under begrebet  » Mølle «  — et begreb , som den iøvrig fuldt ud respekterede . For selv når Lise gik op med mad til møllersvendene , fulgte den aldrig med ; her derimod formente den endnu at være på sin Boldgade . 
— nej , se de to bæster igen , som de skaber sig ! udbrød Lise . 
Neppe havde hun sagt det , før de var faret i hinanden . Lise skreg op og huggede efter det rasende hvirvel-par med en skråmadrads , som hun rev fra en uredt seng — åbenbart et håbløst foretagende . Men pludselig havde Lars fået Kiss i nakken og slængte den ud ad den åbne dør , og da modstanderen var fjernet , gav Pilatus efter for skråmadradsens påvirkning og krøb ind under sengen . 
— men gud , at du turde ! de kunne jo have kradset dig frygtelig , sagde Lise . 
— Kiss kunne have revet et øje ud på Pilatus , og så var du bleven vred på mig , svarede Lars troskyldig . 
— det var flinkt af dig , at du turde tage 

ham — tak skal du have  . . . Fy du slemme Pilatus ! skam sig ! 
— er du færdig deroppe ? spurgte Jørgen . 
— ja- 
— både på kværnloftet og på broloftet ? 
- ja- 
— nå , jeg skal nok komme op og se efter , brummede Jørgen mistroisk . 
Men Lars var så stolt af sin dåd og af den Ros , som Lise havde ydet ham , at svendens overlegenhed gled fuldstændig af på ham . Han stak hænderne i bukselommerne og lænede sig til dørkarmen  :  » Ja , du ville nok gerne være af med mig , men her står jeg , «  — tænkte han .  » Du tror nu at du er den eneste , Lise bryder sig om ; men har du måske vovet dit skind for at få kattene skilte ? « 
Jørgen tilkastede ham et rasende blik , der dog ville have været ganske frugtesløst , selv om det ikke var gået tabt undervejs i dunkelheden . Men det blik , som Lise , der nu havde givet sig i lag med den anden seng , sendte Lars over skuldren , syntes han at han kunne opfange med alt dets indhold :  » Nu ser hun på mig ! Han er ikke bange af sig , tænker hun . Måske tænker hun også :  » Jeg kunne gerne kysse ham for det . «  han følte at han blev helt rød i hovedet , og han for sammen , da Lise talte til ham . 


—- Lars , det er sandt , jeg har sat en rundtenom med ost og noget øl af til dig , hvis du har lyst ; det står inde i borgestuen . 
— tak skal du have , Lise , sagde Lars og traskede af , overordentlig rørt over denne opmærksomhed .  » Den har ærgret Jørgen ! det kan nok være , jeg er i kridthuset hos hende . « 
— så blev vi dog af med ham , lo Jørgen .  » Hvor snildt hun har udtænkt det i forvejen , for at vi kunne være alene , «  tænkte han . 
Men i virkeligheden var det et stykke smørrebrød , som hun selv ikke havde kunnet spise , og øllet var ved at blive surt . 
Medens Lars i borgestuen med andagt nød dette kjærlighedsmåltid og kom i snak med Christian , der havde fået sin grød tillivs men ikke gad rejse sig , sad Jørgen ved vinduet , dampende af sin pibe , og fortalte Lise om den dejlige historie , som han læste i almanakken . Lise havde sat sig på sengekanten og hørte forundret efter ; af og til afbrød hun ham med et naivt udbrud af sin forbavselse over at han havde læst alt det og kunne huske det alt sammen . 
— og hvad så mere ? spurgte hun spændt . 
— ja videre kom jeg ikke , for jeg kunne ikke se længer . 
— det var da et fælt fruentimmer ! 

•— å ja , vist så , men ellers er hun da grumme indtagende sådan at læse om . 
» Indtagende «  var et ord , som han havde mærket sig fra sin lekture . Lise studsede i sit stille sind over ordet , men fandt det smukt og mente , at det måske kunne passe på hende selv . 
— ja men , det kommer man da i helvede for , sagde hun . 
— ja—a  .  .  . 
Jørgen havde aldrig tænkt synderlig på helvede , men han forestillede sig uvilkårlig dets kvindelige beboere som gamle hæslige kjærlinger , lutter eventyr-hexe , og det var ham en overraskende og såre frygtelig tanke , at så skønt og fint et væsen som jomfru Mette skulle opholde sig der . 
— men det var vel kun den gang , at folk kunne være så onde , sagde hun sagte og trippede med fødderne på gulvet . 
— nej , det slår ikke til Lise . Har du ikke hørt om hende , der blev rettet ovre i Tostrup præsteskov ; det er jo lige ved jert ? 
— ja jeg har nok hørt der er sådan en , som man siger spøger der om natten . 
— ja , det er da vist , for min fader så hende selv en måneskinsnat , da han måtte gennem skoven — — 

— han var vel ude på krybskytteri ? spurgte den forfarne Lise . 
— ja , jeg tror nok , det var en lille buk han var ude efter . Og han beskrev hende lyslevende som hans fader havde set hende , da hun blev rettet , hun var så deilig'at de alle sammen måtte græde , sagde han . 
— hvad havde hun da gjort ? 
— hun tog livet af sin kjærreste , præsten — med forgiftede pandekager . 
— så tror du vel også , jeg har givet hende derovre forgiftede pandekager . 
— nej kors da , Lise ! sig dog ikke sådan noget ! det er helt fælt at høre på , især sådan i mørke . 
Lise lo . Det var en kort og hård latter . 
Hun stod op , stillede sig ved siden af ham og så ud ad vinduet . Det var et lille vindue og sad lavt , og for bekvemmere at kunne se ud bøjede hun sig helt ned over ham , så hendes hage næsten berørte hans pande , og armen , der holdt sig fast ved stoleryggen , lå om hans skulder . Aldrig havde hun været ham så nær , men hvad det så havde gældt , havde han i dette øjeblik ikke turdet røre ved hende med det mindste kærtegn . For han var bange for hende , og hun vidste det , og han følte , at hun vidste det . De stirrede begge 

over mod huset . I forhaven smuttede et par spinkle stråler tæt ved hinanden fra gren til gren mellem buskene , overstregede gangstien og flød sammen i et vagt skær på plainens græs ; de måtte komme fra et vindue på gavlsiden , hvor rullegardinet var rullet ned . Derinde lå den syge , den døende . 
Nej , hun havde ikke dræbt hende . For en måneds tid siden , da møllerkonen pludselig syntes at komme til kræfter og at ville få bugt med feberen , da havde hun rigtignok tænkt noget derover , om man ikke kunne hjælpe lidt til — med en lille tilsætning i hendes suppe eller the . Men det var netop vanskeligheden med denne tilsætning ; det eneste , hun kunne få fat i , var rottegift , og det blev nok så let opdaget . Hun havde ikke gjort det , gud ske lov ! For det havde jo ikke været nødvendigt . Det skete alligevel — nu ganske sikkert ! Præsten var kommen , og hun lå derinde , hvor strålerne kom fra , og tog afsked med verden . Nej , hun havde ikke forgivet hendes legeme ! Om hun havde forgiftet hendes liv , og om der derved var blevet banet vej for døden — ja , hvem kunne sige det , hvem kunne beskylde en for sådan noget ?  .  .  . Og det kom man vel heller ikke sådan uden videre i helvede for ! 

det var de tanker , der gik gennem hendes hoved , mens hun stirrede over mod strålerne fra et nedbrændende livslys . 
Af og til , med regelmæssige mellemrum , afbrødes disse stråler midt på gangstien for et øjeblik af et mørkt legeme , og en skygge gled hen over græsset — nu frem imod dem — nu bort fra dem : — det var mølleren , hendes bytte , som gik derude . 
Dreven af en ængstelig nysgerrighed efter at se hende , der stod sådan lige over ham , strøg Jørgen en tændstik af — ligesom for at tænde sin pibe , der længst var gået ud . Det pludselige skær slog op imod den brede underhage med dens atlaskglatte hud , glimtede streifvis på hjørnetandens emaille , lyste purpurrødt op i det store udbuede næseboer og gjennemglødede dets ydervæg , der dirrede som på en vejrende hund . Skyggen af det fremspringende kindben lod tindingen falde ind og øjet skjule sig helt i sin sorte hule , over hvilken de ellers næsten usynlige bynhår gnistrede som et lille gyldent gærde . Denne belysning fra neden fremhævede alle de flader , som ellers skjulte sig , og svøbte dem i skygge , der plejede at have det stærkeste lys ; den gav så at sige et omvendt billede og viste ham et ansigt , som han ikke kunne finde sig tilrette i , ved sin fortrolige fremmethed 

på en gang frastødende og hemmelighedsfuldt tiltrækkende . Når man hos en bekendt pludselig opdager nye egenskaber og tilmed sådanne , der synes at være i strid med dem , som man længst har anerkendt , så virker dette i ethvert tilfælde foruroligende , men denne foruroligelse kan være af tilskyndende Art . Således var det , at Jørgen påvirkedes af dette Lises nye ansigt — især nu , da det på en underlig gjækkende måde snArt næsten forsvandt , snArt dukkede frem igen , men bestandig utydeligere , mere og mere visionært , fremmanet og udslettet af det flakkende skær fra svovlstikken , der uden at tænde hans pibe var faldet ned på gulvet . 
— Jørgen , hviskedee hun , tror du det er muligt at se inde fra stuen , hvor hun ligger , og her over i møllen ? 
— hvad mener du ? Der er jo vægge imellem . — eller høre ? 
— på den afstand ! 
— mølleren siger , at hun derovre kan det . 
— er du gal at tro sådan noget ! 
— jo , den gang mølleren kyssede mig , da vidste hun det , og hun var lige ved at dø af det — for hun tåler ikke megen sindsbevægelse , så svag som hun er . 
— har mølleren kysset dig ? 

— jo vel har han det . 
— er det længe siden ? 
— å ikke så meget længe . 
— var det kanske i forrige måned ? 
— du vil vel skrive det op i din kalender , lo hun . 
De tav begge i nogle minutter . 
Forestillingen om dette Kys ophidsede Jørgen , og det irriterede ham , at hun fortalte ham det udenvidere , som om der ingen ting var i vejen . Men ligefrem utålelig var den foragtelige sikkerhed , hvormed hun blev ved at stå der over ham , som om han var en gammel kjærling og ikke en ung Karl , der elskede hende . Hvad mølleren tillod sig — hvorfor skulle det være ham nægtet ? Og idet han med støvlehælen slukkede den sidste glød af en ny tændstik , besluttede han at tage sig sammen for at bryde den tvang , som hun havde vidst at lægge over ham , slå armene om hende og brydes med hende , hvis hun vægrede sig ved hans kærtegn . 
I det samme lød der en stemme ude i haven — en barnestemme : —  » Far ! «  råbte den . 
Lise for sammen , rettede sig op , og trådte et par skridt tilbage . 
Det gunstige øjeblik var gået tabt , men Jørgen følte ingen skuffelse — tværtimod : lettelse . Den umiddelbare nærhed af hendes letterne i dette 

mørke , der næppe lod ham skelne det , så at han kun følte det som et lufttryk , den havde virket på ham som en mare , der giver feberblod . Han åndede op ; men samtidig betoges han af en vag angst ; den havde sneget sig ind med hin barnestemme , hvis ynkelige , forgrædte klang endnu genlød i hans øre og virkede på hans stemning som en lille ugles skrig om natten mod ondt vejr . 
— det er ligegodt synd for hans , ytrede han pludselig . 
— hvad er synd ? 
— jeg mener blot , at hans moder nu skal dø for ham . 
— ja , herregud ! sådan et sølle barn græder nogle dage , og så er det glemt . 
— det er underligt nok , Lise , men jeg synes ikke at hans kan lide dig . 
— hvorfor skulle han ikke kunne lide mig ? spurgte Lise i en irriteret tone . Jeg har da ved gud ikke gjort ham noget ondt . 
— nej det er rigtig nok — men hans er ligegodt så underlig . Ved du , hvad jeg har lagt mærke til ? 
— nå ? 
— i begyndelsen , da trofast var kommen her , så gav hans sig ikke synderlig af med ham . Men en gang , da du bankede trofast ud af køkkenet 

med et kosteskaft , kælede han for ham og legede med ham hele dagen , og fra den tid af render de altid efter hinanden  .  .  . 
— det er et par dumme unger begge to . 
— hør , hvorfor kan du egentlig ikke lide trofast ? han er da ellers en meget ordentligt hund . 
— den køter ! han vælter alt , hvad han kommer i nærheden af , og så er han fuld af lopper . 
— ja , lopper har han jo nok svært mange af , indrømmede Jørgen ; men det kan han jo ikke gøre for , og det andet retter sig vel med tiden . 
— nej , Pilatus og jeg vi kan slet ikke lide trofast — vel Pilatus ? nej det kan vi ikke , sagde Lise og rullede med foden katten rundt på gulvet . 
Jørgen strøg atter en tændstik af , denne gang for at tænde sin pibe for alvor og smøge sig ind i dybe tanker om de politiske forviklinger i møllestaten , hvis resultat samlede sig i følgende betragtning : 
» Ja , hvis hans var seksten år i stedet for at han kun er seks , så skulle det jo ikke fejle , at Lise kunne få krammet på ham lige så let som hun kan binde sit strømpebånd , — men nu tror jeg ligegodt ikke det er fri for , at hun er lidt bange for ham . 

Iv . 
Mølleren gik ikke længer frem og tilbage forbi gavlen . Han havde sat sig på en lille havehøi ud imod Marken , og hans , der så ængstelig havde råbt efter ham , stod nogenlunde beroliget hos ham , støttede sine albuer på hans knæ og så op mod hans ansigt , der bestræbte sig for at bære et ubekymret udtryk til skue . 
— fader , sagde hans — når præsten kommer til folk , så er de meget syge , ikke sandt ? 
— hvorfor skulle de være det ? Præsten er jo også før kommet og har set til moder . 
— var moder den gang da ikke så meget syg ? 
Den fintfølende faderkærlighed , der var betænkt på så længe som muligt at holde sorgen borte fra dette barnehjerte , var årvågen nok til at forhindre , at mølleren gik i den fælde , som hans med den ængstedes ubevidste snedighed havde stillet med dette spørgsmål . 

— moder er heller ikke nu så meget syg , svarede han . Præsten holder meget af moder , fordi hun er god og from ; derfor ser han gerne ind til hende . 
— men så er præsten kommen gående eller også med sin egen vogn , bemærkede hans efter en kort tavshed , idet han hårdnakket sammenlignede præstens tidligere besøg med det nuværende . 
Faderen klappede ham på hovedet , uden at finde noget svar . 
— fader , begyndte hans igen , når præsten går , skal vi så bede ham , om han vil bede Vorherre , at han lader være med at tage moder fra os ? 
— det gør præsten i morgen i kirken , og så beder hele menigheden med . 
— vil du så tage mig med i kirke ? 
— ja , min dreng . 
Drengen lagde sit hoved i faderens skød og tav længe . Imidlertid overvejede mølleren , hvad han bedst kunne adsprede og glæde hans med . 
— ved du hvad , hans , når vi så har været i kirke , så vil vi køre om ad nørre sundskov og tage ind til skovfogdens — de er nok også i kirke , så vi kan køre dem hjem  .  .  . Kan du nok huske den rare tante Hanne , som du holdt så meget af , da hun var her og legede med dig ? hun bager sådan lækre små kager ; og de boer 

midt i skoven , som er så smuk nu , og der skal du også få det lille rådyr at se , som jeg har fortalt dig om , der kommer , når hun kalder på det  .  .  . 
Hans gav ikke noget tegn på glæde . Faderen bøjede sig ned over ham . Han var falden i søvn . 
Det var en mild vårnat . Blæsten havde lagt sig , som om den var gået til hvile , da der ingen mølle mere var at drive . Den stod der med sine ubevægelige vinger , sit tunge skrog , krøistyverets trekant og bommen med sin kæde som en uhyre silhouet mod aftenhimlen , hvor det gule lys med grønlig modulation gled over i det bløde , dæmpede natteblå ; her , lige ved den højeste vingespids , tindrede en stjerne . Under møllekappen , bag grenenes maskenet , trak huslængen sig hen som en fast , bælgmørk vold , men helt forneden kom der lys igen , et rødere og heftigere lys , der i et ensomt stråle-par snoede sig frem mellem frugttræernes krogede stammer og nåde helt hen til hans fod . Det var dog ikke det samme strålepar , som Lise og Jørgen havde set ham bryde med sin rastløse gang ; men det kom fra samme kilde : — sygeværelset lå i hjørnet af huset og syntes at have et lysøie ude efter ham , enten han vandrede i forhaven med dens små buske eller skjulte sig i frugthaven , at forfølge ham med et brændende feberblik , som 

det , der havde ramt ham , da han forlod værelset for at lade hende være ene med præsten , og jaget ham blodet til hovedet med sit stumme spørgsmål :  » Går du nu til hende ? « 
Han havde rødmet under dette blik , og dog var det ikke kommet ham i sinde at gå til Lise . Kunne hint blik have trængt ind i hans hjerte , ville det have set , hvor lidt han i dette øjeblik længtes efter hende ; — og dog — ville det have været bedre for det at se , hvorledes han frygtede hende ? Havde en sådan frygt husret i en mands hjerte , hvis hustru lå for døden og næppe ville overleve denne nat — hvad han næsten var overbevist om , fordi den syge selv havde en forud-følelse deraf . Var det kærlighedens fortvivlelse overfor det tilstundende tab , der drev ham frem og tilbage udenfor sygeværelset som en usalig ånd ? — var det den , der fik hans hænder til at ryste , gjorde hans stemme hæs og lagde på hans tunge de hjelpeløse barnlige spørgsmål og udbrud : —•  » hun må ikke dø for mig ! ikke sandt , doktor , hun vil ikke dø ? — de må redde hende — — ! «  i alt dette var der ægtemandens kærlighed , ganske vist ; men endnu mere var der hans anger og skyldbevidsthed — erindringen om de mange gange , da blikkets spørgsmål  » Går du nu til hende ? «  ikke havde været så uretfærdigt som nu , tanken 

om den skinsygens kval , som hun stedse var sunket dybere i , indtil hun var nået til at anse ham for skyldigere overfor hende , end han i virkeligheden var , og den frygtelige formodning , at denne stedse nagende sindsbevægelse havde været hendes hjertesygdom en dæmonisk forbundsfælle og hjulpet den i det mindste til en tidligere sejr , end den ellers kunne have tilsneget sig . Men frem for alt var det angst for , hvad der skulle blive af ham selv . Det var ham , som om den gode husånd tog afsked og lod ham blive ene og værgeløs tilbage som trold-tøiets sikre bytte . Han vidste hvilken magt Lise havde over ham , og instinktmæssig følte han , at den ville ikke blive til hans bedste . Så længe hans hustru var i live , var der endnu et hold på ham ; han kunne begå fejltrin , selv uoprettelige fejltrin — han ville vistnok komme til at begå dem — men han var ikke opgivet , ikke helt og holden i skæbnens vold . Således så han i denne svage livstråd , hvis fibre minutvis brast en for en , det eneste ankertov — og , når det sprang , et ubekendt , lunefuldt hav for sig , hvor han var prisgiven til alle lidenskabens storme . 
Et nødanker blev dog endnu tilbage , for svagt til at ride en storm af på , men dog i stand til foreløbig at yde nogen betryggelse . Når han mistede hustruen , så beholdt han drengen ; hun 

efterlod ham som en del af sig selv , der mindede enkemanden om , at familiepligterne ikke vare faldne bort . Jørgen havde ganske rigtig følt , at Lise frygtede hans , der ved sin uskyldige barnealder var unddraget hendes magtområde og måske i enkelte øjeblikke — muligvis afgørende — kunne unddrage faderen fra det : den eneste fare for hendes ellers så sikre spil . Og mølleren , der frygtede hende , nød derfor , uden selv at gøre sig det klart , en velgørende tryghed i barnets selskab — som han også nu træt hengav sig til , vågende over dets søvn . 
Men hans begyndte at ånde urolig og at klynke . Faderens hånd gled kærtegnende over barnehovedet ; drengen gned sine øjne , åndede dybt og så op mod stjernerne , der blinkede over trækronerne . 
— hvad er der , Hansemand ? Du gav dig sådan i søvne ? 
— den store hund var efter mig . 
— du må i seng , sagde mølleren og rejste sig . Kom , skal vi kalde på Lise , at hun kan lægge dig i seng . 
— nej — ikke Lise — 
— du er så søvnig . 
— jeg kan godt selv , jeg er slet ikke så søvnig , råbte hans og rettede sig , idet han forsøgte 

at ryste søvndøsen af sig . Lise må ikke , tilføjede han trodsig . 
Mølleren så forundret på ham . Det var første gang , at barnets uvilje mod Lise slog ham , og med glæde anede han , at det i ham , der frygtede , det havde her fundet en tapper , en urokkelig lille skytsengel . 
Han tog drengen i sine arme og kyssede ham . 
— far skal selv bringe dig i seng , min egen dreng , sagde han og bar ham hen imod huset , idet han forsigtig bøjede sig for at de duggede blade ikke skulle slå den sovende i ansigtet . For barnehovedet var næsten straks sunket søvntungt ned på hans skulder , og det rolige åndepust berettede om en tryg slummer , som heller ikke lod sig forstyrre , da faderen klædte ham af og lagde ham i seng . 
Først da det var gjort , faldt det ham ind , hvad det dog var for en uorden , at drengen ikke for længe siden var kommen i seng . Sådan gik det , når der ingen kone var i huset ! Og han sukkede , med en mismodig forudfølelse af en enkemands hjelpeløshed . Han selv var i denne tid også kun lidet oplagt til at passe på og holde alt i trit . Hvor var folkene nu ? Oppe i møllen varder slukket . Christian gjorde sig vel rede til at køre præsten hjem , men Jørgen ? og Lise — ? 

der var lys i karlekamret . 
Tøvende gik han gennem gården hen til indkørslen mellem møllen og forhaven . Han blev stående rådvild et øjeblik og gik så ud på vejen — for at se om det var dunkelt for Christian at køre — eller om de skyer , der vare komne op i vest , så truende ud — han ville i alt fald give præsten en paraply med . Og så ærgrede han sig over , hvordan han løj for sig selv . Han længtes jo ikke efter Lise , han ville ikke gå til hende , helst slet ikke se hende 1 men kunne han da ikke tåle , at hun var sammen med Jørgen derinde ? For hun var der sikkert , og ham så man ikke drive om noget steds . 
En lugt af simpel bondetobak strøg ham forbi gennem den friske Duft fra græsmarkerne . Det trak køligt fra møllens underkjørsel , som han var kommen lige ud for . I den buede ramme af den lille tunnel tegnede sig mod den blege nordhimmel skyggebilledet af et par heste , hinsides gårdspladsen og lige ved staldgavlen , hvis åbne dør skjulte bagparten af den ene . Midt i under-kjørslen kom der til højre et rødligt lys fra karlekamret , og lyset var at se til som en jaget røg . 
Med en hurtig beslutning gik mølleren derhen . 
Et tællelys , der stod på en træstol , kastede en uformelig skygge af Lise op ad væggens smudsige 

kalk og med en barok omknækning ind på det lave loft . Hun havde lige bredt et rent lagen over en seng , hvor det endnu posede sig op ; — hele rummet var et Chaos af hvirvlende røgtåger . Jørgen stod hos hende , lænet til sengens fodstykke , og dampede af sin pibe . Han for lidt sammen , da mølleren trådte frem i døråbningen , i alt fald forekom det hans husbond sådan . 
— Lise , sagde mølleren , det er vel bedst , du sørger for lidt the til præsten — jeg ser , at Christian er i lag med at spænde for . 
— præsten plejer jo ikke at drikke the . 
— ja men — det kan dog være — i aften  .  .  . det er lidt koldt for præsten  .  .  . så er det da altid godt at få lidt at varme sig på  .  .  . Det her kan jo da vente . 
— ja , ja da ! sagde Lise ligegyldig og beredvillig , lod alt ligge , som det lå , og gik . 
Mølleren slentrede langsomt bagefter . Han ærgrede sig over'sig selv . Hvor det var dumt , at han ikke først havde ladet hende gøre værelset færdigt , de to senge var jo redt ! — nu måtte hun derhen siden , og så kunne han dog ikke igen snuse om der og passe på , hvor længe hun blev der eller hvad hun og Jørgen tog sig for .  » Snuse om «  — det var netop udtrykket ! med det ville de gøre sig lystige over ham . For det var det 

værste , at de begge havde gennemskuet ham — derfor var han bleven helt forlegen og havde stammet . Jørgen havde hostet , som om det havde været nødvendigt netop i det øjeblik at få røgen i den gale Hals ; i Lises ligegyldighed lå der dårlig skjult ringeagt , og om det så var Pilatus , der listede i hælene på sin herskerinde , så syntes den at håne ham med den bløde bøjning af sin hale — et stort hvidt spørgsmålstegn , der gik foran ham i mørket . 

v . 
Præsten var kørt bort , og mølleren stod ved indkørslen og så efter vognen . 
Det var næppe muligt at skelne den mere , men han blev stående og stirrede ned ad vejen , skønt regnen allerede var bleven ret livlig . Den knipsede på de store poppelblade , trommede oppe på møllens omgang og susede blødt og jevnt ned over den tykke stråkappe . 
Han følte endnu præstens trøstende håndtryk , så hans bekymrede blik . 
Hvad mon Christine har sagt om mig ? Ak , gud ja , hun har grund til klage ! Jeg har ikke været hende den ægtemand , som jeg burde — i det sidste halve årstid ikke . Lise har helt for-hexet mig — jeg ved ikke , hvordan det er gået til  . . . Jeg har stor skyld imod hende , og nu dør hun fra mig , og det er ikke til at gøre godt igen  .  .  . 

endelig vendte han sig og gik tøvende ind i huset . Han frygtede for at gå ind til sin kone og længtes dog efter at se hende , ængstelig for , hvordan hun havde det . Blot den lange samtale med præsten ikke havde revet for stærkt op i hende ! 
Fra den mørke dagligstue stod døren åben ind til sygeværelset . Man så kun en stribe belyst tapetpapir — et af disse urolige tapeter , der synes bestemte til at et feberhedt blik i syge-leiets langsommelige timer kan forvilde sig i det og opspore vekslende billeder i dets væv : et fantastisk dyrehoved med skæg og horn , uhyre blomster , en mennesketorso , geometriske figurer — og han frygtede det blik , der ville vende sig fra denne tomme , lidenskabsløse sysselsættelse og fæste sig på ham med det samme evige spørgsmål :  » Kommer du nu fra hende ? « 
Og hvorledes skulle han møde det , uden at bekræfte hendes mistanke og forbitre disse timer for hende — måske hendes sidste ! 
Men han tog fejl . Det blik , der modtog ham , var roligt og ikke forskende ; mildt og ligesom renset kom det fra de klare øjne , der vare sygelig indfattede i violette ringe . De lå i skyggen : lampen var omhyggelig stillet bagved en stor vand 


kande , for at lyset ikke skulle skære den syge i øjnene . 
Mølleren nikkede smilende til hende . Det var ligesom en svær byrde var taget fra ham . 
Han satte sig ved sengen og greb hendes venstre hånd , der lå på den blåstribede dyne , som doktoren forgæves havde demonstreret imod . Skønt hun havde feber , og der ikke længer var synderlig nattekulde , ville møllerkonen have troet at ligge for lud og koldt vand , når hun ikke havde en retskaffen dyne over sig . Denne hånd havde for et årstid siden været kraftig og lidt rød og ru ; nu var den mager og hvid , med glat og gennemsigtig hud — alt for fin en hånd for en møllerkone . 
— regner det ? spurgte den syge , — din trøje er jo helt våd . 
— ja , det er begyndt , og det ser ud til at blive dygtig regn . Præsten kan let blive våd , inden han når hjem , men jeg gav ham da ellers en paraply med . 
— nu kan jeg også høre det . Ja , lad det blot regne , det er godt for sæden . 
Godt for sæden ! Før vårsæden skød aks , før vintersæden dræede , ville vel hendes legeme være opløst i den jord , som al sæd spirer af — og dog havde hun tanker for høsten . Hvor meget 

mere måtte hun da ikke tænke på de efterlevende og gøre sig bekymringer om , hvordan det ville gå dem , når hun ikke var der mere . Han følte , at tårerne begyndte at fylde hans øjne og gjorde vold på sig , at de ikke skulle løbe ned ad hans kind og røbe hans tanker . 
—• hvordan har du det nu , Christine ? spurgte han . 
— tak , nu har jeg det så godt . 
— jeg var bange , at det skulle tage på dig at tale med præsten — så længe , tilføjede han for at lade , som om han kun tænkte på anstrengelsen ved at tale — som om indholdet ikke havde været anderledes end ved hvilkensomhelst almindelig samtale med præsten . 
— å nej , det har gjort mig godt , rigtig godt . 
— så har du vel heller ikke smerterne mere ? 
— å jo , smerterne —• de er der nok endnu , især her i siden  .  .  . Men det er alligevel ikke 
som før  .  .  . det er lige som de ingen magt havde 
over mig . —- det er , når man har taget afsked med verden og helt har vendt sine tanker til Vorherre og til den herlighed , han har beredt for os — for os alle , blot vi holder os til Christus og til hans ord — så bryder man sig ikke så meget mere om , hvordan legemet har det — undertiden er det også , som om man ikke følte det rigtig  .  .  . Og sådan er det også med livet  .  .  . det er 

ligesom det blev så lille og ikke havde så meget at sige — det dårlige da  . . .  . hvad der kan være gået en imod og har gjort ondt , det gør ikke mere ondt , når man skal til at dø , Jakob . 
» Hvad der har gjort en ondt «  — mølleren vidste kun alt for vel , hvad hun tænkte på . Angeren over hans skyld imod hende , det rørende i hendes ord , der i al deres enfoldighed allerede syntes ham at komme fra en forklaret , og angsten for at miste hende bragte ham helt ud af sig selv . Han kastede sig over sengen — tårerne styrtede ham ud af øjnene og vædede hendes hænder , som han knugede mellem sine og kyssede . 
— nej , nej , Christine ! du må ikke dø  .  .  . du skal se , du kommer dig —• det er derfor , du ikke føler smerterne så meget  . . . du skal se , du er ved at komme dig  .  .  . Det skal blive så godt for os alle sammen , vi skal have det så rart ! 
Han troede næsten selv på hvad han sagde . Var ikke mange folk kommet sig igen , der havde været endnu mere syge  ? og det var jo alt , hvad der behøvedes ! Det andet skulle nok ordne sig ! Hvad var Lise ham i dette øjeblik ? Han ville sende hende bort , straks , så snart han kunne få en anden betjening . Alene med sin gode kone og med den lille hans — hvad behøvede han mere ! 
Men den syge rystede på hovedet : 

— sådan må du ikke tage det , Jakob 1 det kan jo ikke nytte at tage på vej , og det sker jo alt sammen efter guds villie , det ved vi jo . Det er meget bedre at se på det , som det er , og at kunne tale rolig sammen om det . 
Men netop denne tanke gjorde manden angst . 
— nej , du skulle slet ikke tale om det , ivrede han . Det sagde doktoren også . Lad hende bare ikke sætte sig i hovedet , at hun skal dø , sagde han , det er det aller værste i hendes tilstand  .  .  . Sådan en fiks idé er i stand til at slå 
hende ihjel , selv om hun ellers kunne have levet , sagde han  .  .  . Nej , du skal slet ikke tænke på døden  .  .  . Jeg siger ikke noget til , at du talte med præsten , det kan jo være rigtig nok , og det har jo også gjort dig godt , siger du  .  .  . Men nu skal du ikke tænke på det længer ! tænk heller på alt , hvad der er at gøre , når du kommer så vidt , at du kan tage lidt fat igen . 
Christine smilede overbærende , sådan som man smiler ad et egensindigt barn , hvem man dog må føje en smule . 
— lad os da tale om , hvis jeg nu skulle bort — det kan jo dog være , og du så gifter dig igjen------- 
mølleren for op — det var netop dette emne , han ganske hemmelig havde frygtet . 

en eller anden konge har i samme situation hulkende udråbt :  » Oh non , non — jamais ! je prendrais une maitresse ! «  — mølleren indskrænkede sig til hovedrysten , afværgende håndbevægelser og en forpint stønnen , der tilkendegav , hvor langt han var fra at tænke på at give sit møllerige en ny dronning . At elskerinden og  » Herskerinden «  ikke var fjern vidste han kun alt for vel , og hans hustru med , og det var derfor , hun hårdnakket holdt fast ved dette ttema , idet hun atter betragtede ham med hint overbærende blik , som der dog nu blandede sig et stænk af ironisk bekymring i . 
— vist så , Jakob — såmænd vil du gifte dig igen  . . . du er jo ung endnu  . . . og der må jo da også en kone i møllen — et hus , som der ingen kone er i , det går jo da aldrig ordentlig  .  .  . det kommer nok  .  .  . Men det var det jeg ville sige , når du nu gifter dig , så se dog til at få en kone , som du kan være tjent 
med — i alle måder — også som moder for 
lille hans , for det har jo dog meget at sige for 
sådan et stakkels barn  .  .  . Når der er en pige , 
som du synes om , og du mærker , at hans ikke kan lide hende , så slå hende heller straks af tankerne — herregud , der er jo nok , du kan få , 

og du behøver jo ikke at se så meget på pengene eller hvad hun ellers kan bringe med — en enkemand , det er jo ikke som en ungkarl , han er jo da forsynet . 
Mølleren nikkede mekanisk . Han tvivlede ikke om , at hans hustru for længst havde bemærket den uvilje , som hans åbenbart havde mod Lise — måske havde hun selv bevidst indpodet den i ham , eller den var ved sympatti gået over fra moder til barn . Det var altså mod hende , at dette var rettet , Christine var bange for , at han skulle tage Lise til kone — og denne tanke overraskede og forfærdede ham ved et nyt perspektiv . — at han ville komme til at gifte sig med Lise , det havde han , underlig nok , aldrig tænkt sig : — kun at han ville blive mere og mere betagen af sin lidenskab , at hun ville få ham helt i sin magt og blive . den , der egentlig regerede på møllen , og at det hverken ville blive en værdig eller en behagelig tilstand . 
Men netop for at forhindre den var det , at hans hustru tillige ville sørge for , at der kom en kone i huset , som var værdig til at være det . For hun blev ved at tale om hans nye giftermål , som om en afgjort sag , og lagde ham særlig på sinde også at se på , at den pige , han valgte , 

havde et fromt , christeligt gemyt og holdt sig til kirken ; det gav den bedste borgen for , at alt blev som det skulle være ; for sådan en ville også være nøjeregnende med sine pligter og al sin huslige gerning . Og i den henseende var det bedre , at der blev gjort for meget end for lidt , for der var jo dem , der overdrev — også med det religiøse , og næsten var noget for strenge af sig ; det kunne måske være lidt ubekvemt i det daglige liv , men det var dog bedre end det modsatte . Og måske havde de i grunden ret , for der gik megen synd og letfærdighed i svang . 
Alt imens hun talte om dette , forekom det manden , som om hun havde en bestemt i sigte , nemlig skovfogdens søster Hanne . Begge søskende hørte til den indre missions retning , og navnlig han , der var et par år yngre end mølleren , kunne ikke siges fri for et lidt fanatisk anstrøg . I begyndelsen havde dette stødt mølleren noget tilbage , da han for et par år siden lærte ham at kende , men Christine havde straks været for denne  » dannede omgang «  . Boglig dannelse havde skovfoged Christensen rigtignok næsten endnu mindre af end mølleren , for han læste aldrig andet end opbyggelige traktater ; men en streng pietistisk religiøsitet , der er al højere åndsdannelse så fjendsk , er i alt fald gunstig for en vis primitiv sjælelig 

dannelse og hæver ved sin blotte tilstedeværelse sin besidder over dem , der kun have materielle interesser og kun søge kødelige fornøjelser , — så at den brave møllerkone dog ikke havde så helt uret . Og hvad søsteren angik , så havde hun i København , hvor hun et par år havde opholdt sig hos slægtninge , fået smag også for verdslig lekture , når den da ellers havde en køn og god ånd , ja hun havde endogså lært at spille lidt , og kunne på det tarvelige gaver i skovfogedhuset foredrage ikke blot psalmer og folkemelodier men også hele små musikstykker . Ja , det kunne ikke nægtes , Hanne var en pige , som han frem for alle andre der på egnen kunne være tjent med at føre hjem , — tilmed da hun havde et smukt ansigt , i hvis beskedne træk hele hendes venlige og fromme natur afspejlede sig , og — for den sags skyld — også en nydelig lille figur . 
Da hun nu til sidst med indtrængende alvor spurgte ham :  » Vil du love mig det , Jakob ? «  og han med et håndtryk svarede  » Ja , Christine  !  «  — forekom det ham , skønt ingen navne vare udtalte , som om han ikke blot havde afsvoret Lise , men tillige trolovet sig med Hanne i skovfogedhuset , og trods det afdæmpet højtidelige ved situationen — skønt den stilhedsbringende skygge af døden allerede syntes at sænke sig ned over dem , 

følte han sig underlig urolig , som en for hvem pludselig helt nye livsudsigter åbne sig . 
Den syge derimod var åbenbart beroligt . Hun sank dybere ned i lejet og lukkede øjnene , træt af samtalen . Straks efter bad hun ham om at læse højt for hende af det nye testament , bjergprædikenen efter Matthæus . Mølleren gav sig til at læse så godt han kunne ; men hans tanker vare kun halvt ved de hellige ord . Netop deres forening af religiøs sagtmodighed og religiøs strenghed manede Hannes billede , der jo allerede spøgede i nærheden , helt levende frem : — hun burde læse dette for , hun alene ville kunne sige det sådan , at det fik den rette hjerteklang 1 og idet han fordybede sig ' i denne forestilling , agtede han mere på hendes stemme end på de ord , hun skulle have sagt , og som nu kom tørt og skoledrengeagtig nok fra hans læber . 
Men pludselig vendte disse ord sig mod ham selv og trængte ind på ham med en dommers uafviselighed . Han læste : 
» I have hørt , at der er sagt til de gamle : du skal ikke bedrive hor . Men jeg siger eder , at hver den , som ser på en kvinde for at begære hende , har allerede bedrevet hor med hende i sit hjerte . « 
Hans tunge standsede ; det var ham ikke muligt at få et ord mere frem — hvor gerne han end ville . Thi han følte , at han ved denne 

tavshed anklagede sig selv , og turde ikke se på hende . Så fik han pludselig trang til at tale rent ud om det , de så omhyggelig havde fortiet , tilstå at dette Herrens ord kendte ham skyldig , skrifte hele sin tåbelige og syndige lidenskab for hende og bede om hendes tilgivelse , den hun jo ville give med åben hånd . Han tog mod til sig og så på hende , idet hans mund allerede åbnede sig til et udbrud — men hendes øjne , som han syntes han følte hvile forskende på sig , vare lukkede , og hendes ansigtsudtryk var fraværende . Han bøjede sig ned og lyttede ; hendes åndedrag vidnede om , at hun var falden i en rolig søvn . Men han vidste ikke selv , om han følte en befrielse derved , eller om han beklagede , at den gunstige lejlighed var gået tabt . 

vi . 
Mølleren blev siddende ubevægelig og betragtede den sovende . 
For et årstid siden havde hendes ansigt været noget afmagret . Men under sygdommen var det svulmet op , navnlig i de sidste par måneder . Derved mindede det ham om hendes ansigt som ung pige , så meget mere som det usunde i denne fylde , hudens violette skær og de mørke ringe om øjnene , ikke var påfaldende , som det lå der på den hvide pude i skygge for lampen . Der var også et smil om munden fra den gang . Ja også hendes barneansigt fandt han igen i disse træk — man skulle tro , at en lykkelig drøm førte hende tilbage til hine uskyldens og fredens dage , og at hendes åsyn ligesom var fulgt med den . 
Han havde kendt hende så længe , han kunne huske . De var omtrent på samme alder , havde gået i skole og til præsten sammen . Hendes 

forældres statelige hjem ,  » Dragegården «  , lå kun fem minutters gang fra denne mølle , hvor han var barnefødt , og deres fædre vare ungdomsvenner ; — der var lejlighed nok til at ses , og hver af dem havde sin verden at lukke op for den anden . Især var møllen med sine mange afdelinger og underlige indretninger et sandt Underland for den lille Christine , og Jakob måtte vise hende om og forklare hende alt , indtil hun var som hjemme i alle møllens seks stokværker , lige fra magasinet , hvis store åbne kasser til begge sider vare fulde af det hvide hvedemel , der var så behageligt og køligt at dykke hænderne ned i — og op til hatten , hvor den mægtige , skrånende egeaxle , som vingerne vare befæstede på , drejede sig knagende og med sit store hjul satte hele mølleværket i bevægelse . 
Møllehatten var afgjort børnenes yndlingsopholdssted  ; de foretrak endogså dette lille afsluttede rum for det åbne kværnloft med omgangen udenfor , hvor det dog var så morsomt at løbe om , og med de fire kværnkasser , som man prægtig kunne lege imellem , medens man heroppe næppe kunne røre sig . Men på kværnloftet var der altid en svend , hvorimod man heroppe var helt for sig selv , gemt bort fra den øvrige verden ; desuden , når man først var der , kunne man ikke komme 

højere ; følgelig blev man der — i hatten . Egentlig burde det slet ikke hedde hatten , men huen — det var de enige om . Møllen ovre i Sundby , den havde ganske rigtig ligesom en rundpullet hat , og den i sengeløse endogså en grumme regelmæssig hjelm med en dup foroven , men de var også begge spåntækkede .  » Høimøllen «  derimod var af strå , som hist og her var mosset og havde en olivenbrun farve ; og dens top , der ved et dybt indsnit var skilt fra den store kappe , så ud som en gammel bonde-pelshue . Men indefra lignede den en uhyre omvendt fuglerede ; og rundt i den var der et utal af rigtige små fuglereder skjult — det var en kvidren og piben , en flyven ind og ud , en flagren om , der mangen gang gjorde Christine helt ellevild af glæde . 
Men det mest tiltrækkende ved hatten var måske , at de i grunden ikke havde lov at være der — da det ikke var absolut farefrit for et par unger at kravle om deroppe . Men svenden så igennem fingre med det , og han kaldte dem altid ned , når møllevingerne skulle drejes . Undtagen en gang — da fik de udtrykkelig lov til at blive deroppe , efter at de vare blevne stillede på et sted , som de dyrt og helligt måtte love ikke at forlade — skønt der på hele den side af akslen ikke var den ringeste fare ; men sikrest er altid 

sikrest . Så stod de da der med armene om hinandens liv , i spændt forventning ; — pludselig blev det så underlig rundt om dem  : — indtil i højde med deres skuldre var alt ubevægeligt ; men derfra opefter drejede det sig langsomt og med små ryk . Uhyggelig var især den mægtige persebom , om hvilken Jakob allerede lidt havde fortalt Christine , at når man nede på omgangen løsnede jern-kjeden op til den lange Stang , der stak ud af hattehullet , så trykkede bommen perseringen fast om hattehjulet , og møllen stod straks stille . Denne vældige bjælke rykkede til siden med en truende , uimodståelig bevægelse . 
— hvis vi stod derovre , så ville den slå os ihjel , sagde Christine gysende . 
— å , vi kunne jo flytte os , svarede Jakob . Det var ikke andet end vigtighed af Jens , at vi skulle love at blive her . 
— ja men , hvis vi nu ikke kunne komme bort , hvis den klemte os mod skråbjælken der •— vedblev Christine med barnets og kvindens forenede nervøse lyst ved det gyselige . 
Men alt stod allerede stille . Det var kun en lille drejning , der var foretagen . Den var imidlertid kendelig , når man kiggede ud af hattehullet ; — det havde før været rettet mod dragegården , 

man kunne se lige ned i svinestien ; —• nu så man over til Lars persens . 
Dette hattehul , hvorfra man havde den videste udsigt , som kunne findes i egnen , var overhovedet børnenes yndling . Ganske vist var den vide udsigt hver gang begrænset til en enkelt himmelegn , men så vekslede til gengæld denne himmelegn . Den ene dag så man ind over landet og kunne tælle tolv kirker og nitten Møller . Den følgende , da det var slået om til landvind , bredte sundet sig til begge sider med sine jagter og skonnerter , der langsomt flyttede sig forbi med hvidt skum foran stevnen ; og hinsides vandet gled blikket ind over det bakkede Sjælland , som over en anden verdensdel med fremmed natur . Det var som en stor kigkasse , der tilhørte dem . 
En dag gav hun ham den gåde : —  » Hvad er det for et vindue , som altid står åbent , og som det dog aldrig blæser ind ad ? «  han pinte sig forgæves , og hun blev ved at ægge ham : det var virkelig for dumt af ham , han kunne slet ikke lade være med at gætte den . Da hun endelig løste den for ham , var han højst forbavset og ville først slet ikke tro , at hun selv havde lavet den . Det var den første gang , at han følte beundring for hendes overlegne forstand . 

en bondegård er ganske vist ikke på langt nær sådan en herlighed som en mølle , men Christines hjem havde dog også nok sit at byde på for en dreng fra høimøllen , der ikke som så mange andre havde synderligt avlsbrug . At køre hjem sammen på svingende hølæs , at binde neg op , at bringe mellemmaden ud til høstfolkene og dele den med dem , at lave sig reder i stakkehavens gyldne , duftende halm — med sådanne glæder kunne hans veninde til nød betale fornøjelserne fra kværnloft og hat . 
Efter konfirmationen var der kun sjælden lejlighed til at træffes . Men da han var bleven svend , sås de regelmæssig , om end kun kort ad gangen . To dage om ugen kom han kørende med møllevognen , og det var altid hende , der tog imod de varme , duftende rugbrød . Så gjorde hun ham vel også et eller andet spørgsmål , om hvordan han havde det , eller hvordan det gik de gamle ; og det hændtes også , at han berettede om en eller anden vigtig begivenhed på møllen : såsom at hvedesigten måtte have nyt betræk af silke , som blev lavet helt nede i Italien og kostede sine fyrretyve kroner . Men meget fandt han ikke på at sige , og disse samtaler blev aldrig lange ; det var der jo heller ikke tid til — de havde begge nok at gøre . 

da Jakob var fem og tyve år , døde faderen og han arvede møllen ; så faldt det af sig selv , at han friede til Christine og fik hende . Det ville være vanskeligt at sige , når deres barnevenskab var gået over til at blive forelskelse , eller om det i det hele havde gjort dette skridt . Men der var ingen af deres slægtninge eller naboer , der tvivlede om , at de skulle have hinanden , og så gjorde de selv det heller ikke . Forholdet imellem dem lignede mest af alt det mellem en Prinds og en Prindsesse i et par nabostater , hvis politik og traditioner anbefale en familieforbindelse , og hvor der tilmed er nogen gensidig tilbøjelighed at bygge på . Møllen var god , og hendes medgift var god , og gård og mølle lå så bekvemt som mulig for hinanden , hvis de en  gang skulle arves sammen . Jakob var net at se til , og det ville være forgæves at søge efter en solidere fyr der på egnen , det var en velbekendt sag . Hvad Christine angår , så var hun vel ingen dejlighed , men det var en vel-voxen pige med et behageligt ansigt ; ingen talte andet end godt om hende , og hun var flink i husholdningen . Altså — hvad vil man mere ? Han i alt fald ville ikke mere , og hun heller ikke . Og som deres giftermål var den naturligste ting af verden , således blev deres ægteskab også naturligt og godt . En lille pige døde fra dem efter et par 

Års forløb , men imens var hans kommen , og ham beholdt de . Men da hun var et par og tredive begyndte hun at plages af åndenød , pludselige ængstelser og mathed ; hendes figur tabte sig , ansigtsfarven , der endnu havde beholdt en kraftig friskhed , grånede og fik undertiden et anstrøg af Violet . 
Muligt , at dette bidrog til at gøre mølleren modtageligere for Lises blomstrende ungdom . 
Han kunne iøvrig ikke huske at hun straks , da hun ved høstens tid tiltrådte sin tjeneste , havde gjort synderlig indtryk på ham . Hele formiddagen var han sammen med hende i bageriet . Christian stod imellem dem ; han slog den deig op , som hun havde vejet af , og mølleren gav brødet den endelige form . Der blev hverken set til siden eller vekslet ord , men der var ligesom lidt mere humeur i arbejdet , end mens den forrige pige var der , en klodset lollik . Nærmest kom hun ham , når hun tog imod brødet , som han langede ud af ovnen . Så lagde han mærke til , at hendes arme vare smukke , og at der var noget eget klædeligt ved alle hendes bevægelser . 
Det første øjeblik , der var ham påfaldende , når han — som nu — i tankerne gennemgik denne tid , det var juleaften . Han så , hvordan hun , lige da de skulle ind at spise , vinkede ad 

Jørgen , der gik forbi køkkendøren , og i smug stak noget til ham — det var den kalender , som endnu satte møllersvenden i så mange sindsbevægelser . Den tanke , at der kunne være noget mellem de to , pinte ham frygtelig . Han var en streng og nøjeregnende husbond ; i hans hus havde der altid været gudsfrygt og tugtig anstand , der burde ikke finde noget sted , som ikke var rigtigt , ingen lyssky letfærdighed skulle have plads der , — og det kunne ikke nægtes , at der var noget ved hende , noget som det ikke var muligt sådan at få fat på , men som lod en ane , at hun vel var i stand til sligt  .  .  . Om imidlertid denne husbond-bekymring var tilstrækkelig til at gøre regnskab for hans uvilje ? sikkert er det , at han vedblev at være i et humeur , som man ikke burde give rum for på en helligaften . 
Hvor underlige er ikke vore stemninger og deres årsager ! Hvis han den gang havde anet , at det var den sidste juleaften , han skulle fejre sammen med sin gode , trofaste hustru — han havde sandelig haft grund nok til at være i en sørgmodig stemning ; og så var den virkelige grund den , at en tjenestepige havde givet en svend en almanak ! 
Der var ikke gået mange uger af det nye år , før Christine følte sig syg , og snart måtte hendes tapre natur give efter ; sygelejet begyndte 

og blev temmelig langvarigt ; benene hovnede op , pulsen var uregelmæssig . Nu måtte der gøres anstalter for at få en anden pige , da husmoderens hånd savnedes overalt . Men Lise påtog sig at gøre fyldest ; foruden at hjelpe i bageriet passede hun køkkenet og besørgede husgerningen ; — man spiste lidt senere , maden var måske en kende ringere og rengøringerne næppe de grundigste , men det gik dog . Mølleren var fuld af beundring og lovtaler , og Christine , der som dygtig husmoder vidste , hvad det ville sige at få så meget fra hånden , kunne ikke nægte hende sin anerkendelse . Hun ydede den ganske vist med vrangvillie , for hun havde hele tiden ikke haft meget tilovers for Lise . Der var først og fremmest hint  » Noget «  i hendes væsen , som ikke behagede hende . Det vil ikke vare længe , før der bliver jav mellem hende og karlene , mente hun . Men desuden fandt hun , at Lise havde hang til ladhed og ikke just tog det nøje med sine pligter . Så meget mere overraskende var det altså , at hun i husmoderens sygetid havde gjort langt mere end sin pligt og slet ikke forlangte noget vederlag derfor — ja endogså slog det hen , når man bragte det på tale .  » Man må jo hjelpes ad i et hus , når der kommer sygdom på , «  sagde hun så— » hvem vil regne sådan noget ? «  — denne høimodighed var 

møllerkonen en gåde , indtil hun faldt på den tanke , at Lise ville gøre sig uundværlig ; hun havde sikkert mærket , at hendes madmoder ikke var tilfreds med hende og måske nok ved lejlighed ville se at blive af med hende , og nu havde hun på forhånd afpareret ethvert angreb . Thi det var virkelig lykkedes hende : man kunne foreløbig slet ikke undvære hende . Fru Christine var ingenlunde ligegyldig for den frygtede løn til en anden pige , som nu blev sparet — der gik allerede således nok med til læge og medicin ; men selv om hun ville have foretrukket en sådan udgift , så lod det sig ikke længer gøre at afskedige Lise — i alt fald ikke før Christine var kommen sig sådan , at der ikke for det første var nogen fare for et tilbagefald ; og det havde lange udsigter . 
Utålmodigheden efter at trænge Lise ud af hendes dominerende stilling drev Christine til at afkorte sin reconvalescentferie og hurtigere , end det var tilrådeligt , tage fat i husholdningen . Hun iagttog nu alt med skærpet sands , og snart troede hun at bemærke en forandring hos manden . Der var noget uroligt over ham , lidt var han åndsfraværende — over for hende var han ofte fuld af omsorg , men der var ligesom kommet noget fremmed ind i hans ømhed ; og til andre tider syntes han helt at have glemt , at hun ikke 

var ganske rask . Påfaldende var det , hvor oplivet han var ved middagstid , når han kom fra bageriet , og det var denne iagttagelse , der bragte hende til at sætte alt dette i forbindelse med Lise . Hvorfor tog han det også så heftig , når hun gjorde en eller anden nedsættende bemærkning om dette tyende ?  » Det er sært , så du altid skal være efter den stakkels pige , hed det så — hvordan skulle det være gået os uden hende ? «  Christine vidste meget vel , at der var noget sandt deri ; men just fordi der i hendes egne angreb på Lise var mindre saglig begrundelse end uvilje , kunne hun mærke , at hans heftige forsvar heller ikke udsprang af pur , kølig retfærdighedsfølelse . Hun begyndte at stikle — undertiden bittert nok — på hans forkærlighed for Lise og frembragte derved en virkning , som hun ikke havde ventet . 
Først ved disse stiklerier blev nemlig mølleren opmærksom på sin egen tilstand . Christine havde ret : — denne pige havde bragt noget nyt og ukendt ind i hans tilværelse , og medens hun havde gjort sig uundværlig i hans husvæsen , havde hun forstået at gøre sig endnu uundværligere i hans følelsesliv — han turde slet ikke tænke sig hende bort . Ja , hans hustru havde grund til at hade hende , for han — med eller uden grund — han elskede hende . 

at blive opmærksom på faren er ikke altid det første skridt til at undgå den ; det kan være det modsatte . Ligesom en sovende vækkes ved den magnetiske følelse af et blik , der vogter på ham , således vækkes undertiden faren af opmærksomheden og tager sig hurtig sammen for at kaste sig over sit bytte , inden den vagtsomme undflyer . Møllerens følelse for Lise , der i sit ubevidste liv havde været en vag stemning væsentlig af lys natur , ligesom en let prikkende rus , den blev nu en rugende , uimodståelig lidenskab . 
Det varede ikke længe , før hans hustrus helbred atter blev betænkeligt ; — det var åbenbart , at et tilbagefald truede . Hun stred imod med en heroisk villiesanstrengelse — hun ville ikke give noget arbejde ud af hænderne . Han bønfaldt hende om at skåne sig .  » Ja , dig var det vel rettest , at Lise erstattede mig overalt , «  svarede hun — og han så med forfærdelse , at hendes klarsyn over forholdene gav hende den fortvivlede styrke , som truede med helt at oprive hende . 
Endelig måtte hun give efter . Da hun så lå der , bunden til sygelejet , hvilken borende angst var hun da ikke givet til pris for ! —  » Hvad foregår der nu , hvor jeg ikke er ? «  og i sin hjelpe-løshed fødte hun sig nye evner , overnaturlige sandser , hvormed hun forfulgte dem overalt til de 

fjerneste kroge : den syges sensitivitet , der allerede er en dæmring af somnambulens fjernsyn , samlede utrættelig stof , som skinsygens geniale combinations-evne formede og udsmykkede — og undertiden bemægtigede feberen sig disse billeder , fantaserede dem vildere og monstrøsere ud , levendegjorde dem og lod dem svulme kæmpemæssig op i det grelle lys af sin tryllelygte . Men selv i deres forvrængning og overdrivelse vare de måske ikke helt uden sandhed — om end sandheden var af symbolsk og profetisk natur . 
Thi det der imens foregik mellem de på-gjældende , var så godt som intet , og havde for en nøgtern betragtning vanskelig kunnet afgive motiv til slige billeder . Det lå ikke i møllerens natur at gå hurtig til værks , og han havde endnu ikke med et ord givet Lise sin kærlighed at forstå , om end han ikke tvivlede om at hun vidste , hvorledes det stod sig med ham , og troede at hun var ham god — undtagen til tider , når han pintes af en mistanke om at hun foretrak Jørgen — eller måske Christian . Den dødsskygge , der mere og mere sænkede sig over gården , betog også hans lidenskab al sandselig levelyst og gjorde den snarere til en urolig angst , en skæbnesvanger betagethed — og når den af og til blussede op , så holdtes den i tømme af en mystisk bevidsthed 

om at være iagttaget — iagttaget overalt . Det blik , der fulgte ham ud af sygestuen og modtog ham , når han trådte derind — han følte det fæstet på sig , hvor han gik og stod , men især når han var sammen med Lise . 
Og han var overbevist om , at det ikke blot var en ide af ham . 
Stiklerier og bitre bemærkninger kom ikke længer fra den syges læber . Hendes spørgsmål syntes kun dikterede af husmoderens interesse : hun ville gerne følge med og overbevise sig om , at alt gik sin vante gang . Men med forundring mærkede han på disse spørgsmål , at hun på en ubegribelig måde var underrettet om meget af hvad der foregik . En dag vidste hun således , at han havde hjulpet Lise med at tage tøj fra blegen , og dog var det næppe muligt at høre stemmer fra blegepladsen , og drengen havde ikke i mellemtiden været hos hende . I alt fald var det da umuligt at se fra sengen op i møllehatten , hvor han så godt som aldrig havde ærind op ; men en dag var der noget i vejen med krondrevet , og han havde været oppe at gøre det i stand . Da han så kom ned til Christine , spurgte hun ham , om der endnu var ligeså mange spurvereder oppe i hatten som den gang , da de legede der som børn ; hun var kommen til at tænke på det , sagde hun , og så 

var det hende ligesom om han måtte være deroppe . 
Men der var især en lejlighed , ved hvilken han havde overbevist sig om denne hendes gådefulde evne ; det var den eneste gang , da han havde forglemt sig . 
Han havde været inde i magasinet og ville gå op i møllen , da kom Lise netop ned ad den stejle trappe op til broloftet ; hun havde bragt mad op til svendene . Da hun så ham stå der , vendte hun sig , for ikke som sædvanlig at gå baglængs ned . Med højre hånd støttede hun sig til muren , og for ikke at hænge fast , løftede hun kjolen op med den venstre , så at et kraftigt , smukt formet ben viste sig næsten op til knæet . Foden , i strømpesok , famlede efter trinnet og krummede sig om det som en hånd ; i hele hendes ligevægtsøgende legeme var der en blød , kattesmidig bevægelse , og et ængsteligt smil , der klædte hende nydelig , fuldendte møllerens fortryllelse . Da hun endelig hoppede de sidste par trin ned , greb han hende i sine arme og kyssede hende — med et forsøg på at give dette erotiske anfald det muntre , friskfyragtige præg af et stykke almindeligt kraftigt courmageri — men det lykkedes ikke helt , hans latter klang ikke naturlig . Pigebarnet stirrede underlig på ham , idet hun smilede med sine 

skinnende tænder , så snoede hun sig løs og smuttede ud ad døren . 
Han steg op i møllen , hvor han blev omtrent et kvarter , og gik så over i huset . Da han kom ind i sygestuen , traf han sin svigermoder i stor angst . For et kvarters tid siden var Christine faret op i et heftigt anfald af åndenød — stirrende ud for sig , uden at se moderen . Hun havde indtil det øjeblik ligget stille hen , og det var overhovedet en tid , i hvilken det syntes at gå fremad med hende . Hele aftenen var hun fra sig selv og fantaserede , og af enkelte udbrud sluttede mølleren , at hun ligesom havde været vidne til hin scene ved broloftstigen . Det forekom ham heller ikke mindre muligt end så mange træk af fjern-sandsning , som han i den sidste tid mente at have oplevet med hende . 
Men fra den dag af daterede sig den betænkeligere vending , som hendes sygdom havde taget . — — mølleren sad ubevægelig og tænkte på alt dette , der stod om ham ligesom i en cirkel , det ene ikke fjernere fra ham end det andet . Det var som om det var i går , at han kom kørende ind i i bondegården og hun kom ud og tog imod de dampende brød . Og det var ikke længer siden , syntes han , at de stod deroppe i hatten , da møllen blev drejet ; — endnu i går , havde hun mindet ham så 

levende derom , da hun midt under en urolig febersøvn råbte :  » De bliver knust — hold op — persebommen knuser dem . «  han syntes , at han så det lyslevende for sig , hendes barneansigt fra den gang , med det silkeglindsende hår , der lokkede sig ned om kvinden , de store opspilede øjne og et forskræmt udtryk ved munden ; og nu han så det ansigt , der lå der på den hvide pude , genfandt han så meget deraf — navnlig hint udtryk ved den ene mundvig , der var trukket lidt ned . Det ville ikke ind i hans hoved at dette menneskeliv , der endnu syntes sit udspring så nær , og hvis synlige form endnu ikke helt havde aflagt sine barnetræk , allerede skulle være ved sit udløb , og at deres samliv , der lå udbredt for ham som et enkelt døgn , var ved at dø bort . 
Hendes ord faldt ham ind : når man skal til at dø , synes livet en så lille . — var det den døendes synsmåde der var gået over i ham ?  .  .  .  . 
Pludselig følte han tørst — eller i alt fald en pinlig tør fornemmelse i halsen . Da han intet vand fandt i karaffen , gik han gennem storstuen over i sit sovekammer . Døren til sygeværelset lod han stå på klem efter sig . 
Derovre var der lys . Lise stod ved hans seng . — er du oppe endnu ? spurgte han forundret . — der var så meget at gøre . 

— men du behøvede da ikke at rede min seng . 
— jeg tænkte dog måske husbond ville sove lidt i nat . 
Mølleren sov i denne tid om dagen , mens svigermoderen var der , og vågede om natten hos sin kone . 
— når jeg har sovet nogle timer , kunne jeg godt våge lidt derinde , tilføjede Lise . 
— vist ikke ! hvad er det for noget snak , svarede han uvillig . 
Det gav formelig et Gys i ham ved tanken om , at den syge skulle vågne op og se Lise sidde ved sin seng . 
Lise , der stod med ryggen til ham , smilede underfundig . 
I det samme begyndte hans at klynke sagte og kaste sig i sin seng . Faderen trådte hen til ham , lagde puden og dynen tilrette og klappede ham varsomt på hovedet . Straks blev barnet stille og syntes at falde i en dybere søvn , som under et magnetisk strøg . 
Mølleren så sig rådvild om : — han kunne slet ikke huske , hvorfor han befandt sig her . — rigtig : vand ! 
Han gik hen til vadskebordet og heldte af en lerkrukke vand i et glas . 

— vandet er frisk , jeg har lige hentet det fra brønden , bemærkede Lise . 
Han tømte glasset i lange , dybe drag . Den kølige væske læskede ham — legemlig og sjælelig . Det var som om den skyllede alt sygestuestøv bort og bragte styrkende bud fra naturens levende , friske kildespring . 
Han så over glasset hen på Lise . Det forekom ham så underligt dette : — derinde lå den syge , og her stod den sunde og redte hans seng . Hun var ligesom sundheden selv , og lufttrækket af hendes kraftige bevægelser , medens hun tumlede med madrads og lagen , pude og dyne syntes at omvifte ham med selve livets frodige atmosfære . 
Just som han satte glasset fra sig igen , gjorde Lise et skridt til siden henimod ham , men var så heldig at træde fejl — foden knækkede om , og hun ville være falden , hvis han ikke havde grebet hende . Et undertrykt skrig vidnede rørende om hendes smerte og om hendes selvbeherskelse : — hun frygtede for at vække den syge . Hendes legem hang tungt og hjelpe-løst i hans arm , hovedet hvilede på hans skulder ; han følte , hvordan hendes opskræmte hjerte bankede . 
Det var ham ikke ukært , at hun i nogle sekunder overgav sig til den behagelighed at blive understøttet eller snarere båren . 

så trådte hun fast op på den højre fod , drejede hovedet om imod ham og hviskedee blidt : 
— tak ! 
Der var intet gran af skjelmeri i hendes ansigtsudtryk ; det var taknemmeligt og godt , som hos et tillidsfuldt barn . Han havde aldrig fundet hende elskeligere . 
— foden er da ikke kommen til skade ? spurgte han bekymret . 
— å nej , jeg kan næsten allerede støtte på den . 
— lad blot være . Kom , sæt dig her på på sengen . 
— det er en skam , jeg gør den helt uredt igen , bemærkede hun smilende , da han havde bragt hende til sæde på sengekanten . 
— Hys ! hviskedee han forskrækket . 
Han hørte en underlig , uhyggelig lyd noget borte . 
Døren stod på klem ind til storstuen . Han gik derhen . 
Lise rejste sig med anstrengelse og gjorde et par hinkende skridt for at følge efter og give en håndsrækning , om det gjordes fornødent . Han vinkede heftig afværgende og gik . 
Christine sad oprejst i sengen , med den venstre hånd presset ind under brystet , stønnende og gispende efter luft . Hendes opspærrede øjne så 

ham ikke , og det rystende legeme syntes uden sandsning at lade sig understøtte af ham . Overkroppen slappedes ; den sank tilbage i hans arm , og hovedet faldt forover . 
— Christine 1 kaldte han flere gange fortvivlet , idet han bragte hende til leje på puderne . 
Men intet tydede på , at nogen menneskelig stemme kunne nå til hende . 
Åndedraget gik trangt , med stærk rallen . 
Og denne lyd trængte ind til Lise , der stod i sovekamret , et par skridt fra den halvåbne dør , og lyttede med et triumferende smil . 

anden bog 



i . 
Onsdagen derefter var der begravelsesselskab i møllen . 
Foruden de nærmeste — moderen og broderen , der tillige var møllerens naboer — var der kun skovfogdens , præst og skolelærer , samt et pat-bondefamilier , fjernere slægtninge , som vare komne milevidt borte fra til begravelsen , og som man dog ikke ville lade køre hjem , uden at de havde fået noget at styrke sig på . 
Det var en travl dag for Lise — men også en stolt dag , som ret skulle stille hendes dygtighed til skue , ja for alles øjne lade hende fremtræde som husmoder — om ikke beklædt med den ydre værdighed så dog i alt fald virkende med den indre myndighed . Hovedsagen var , at gæsterne , når de tog bort — skade , at de ikke var langt flere ! — strømmede over af lovtaler : det var rigtignok en pige , som mølleren kunne være tjent 

med ! det var da synd at sige , at man mærkede noget til , at der ingen kone var i huset ! 
Giv stunder , godtfolk ! det kan komme — kommer alt sammen , hver ting til sin tid . Denne dag har nu denne opgave , som nok er værd , at man gør sig det lidt surt for den . Derfor havde hun heller ikke villet høre på husbonds forslag om koldt aftensbord — det ville rigtignok være net , om der skulle siges på hende , at hun ikke kunne overkomme en varm steg ! 
Såsnart derfor kaffen var tagen ud , efter at have givet de af begravelsen højtidelig nedstemte gemytter en første vederkvægelse , stillede altså den omtalte steg — en kolossal kalvesteg — sine despotiske fordringer ; og Lise var ret tilfreds med at skovfogedens søster Hanne , der allerede havde hjulpet hende med kaffetøiet , spurgte , om hun ikke kunne give hende en håndsrækning med et og andet . Hun var velkommen som spinathakkerske . 
Derimod var det slet ikke efter Lises recept , da et kvarters tid efter selve -svigermoder i hele sin bondekone-bredde indfandt sig i køkkenet med et nådigt :  » Nå , lille Lise , hvordan går det ? kan du komme ud af det ? « 
» Hvad kommer det dig ved , dit gamle høved «  , tænkte Lise , idet hun mumlede noget , der skulle være en tak for gunstig forespørgsel . 

hun stod ved ovnen og havde just trukket stegen ud og strøede salt på den . Dette stykke kød vakte madammens beundring —• hun bøjede sig helt ned over pigen : 
— nå det må jeg sige — vi kommer da ikke til at sulte i dag . 
— å nej , jeg tror ikke at gårdejeren plejer van at spise den bedre . 
Gårdejeren — det var hendes søn , som var bekendt for ikke at bryde sig om andet end om bordets glæder ; det havde Lise ofte hørt madam Andersen klage over til datteren , når hun ikke tænkte på , at Lises lange øren kunne nå dem . Spydigheden var diskret ; ingen kunne beskylde hende for at have sat den skyldige ærbødighed til side , — men den ramte . 
— ja , der har du såmænd været heldig , min pige , sagde bondekonen i en spids tone — den kan såmænd sagtens stege sig . 
—• nå heldig , bemærkede Lise , den er jo ikke falden ned fra himlen til mig . 
— du står dig vel godt med Slagter Hendriksen ? han er jo en pigernes Jens . 
Det var grovt skyts — men Lise besad et videre rækkende . 
— Hendriksen ? sagde hun overlegent . Nej , jeg lod såmænd Christian køre ind til byen . 

dette  » jeg lod Christian køre ind «  smagte sødt på tungen , så meget mere som det ikke var nogen overdrivelse . Mølleren havde givet hende frie hænder , og hun havde ved forberedelserne til dette selskab ganske handlet efter eget skøn . 
På bondekonen gjorde denne bemærkning den forventede og tilsigtede irriterende virkning : — ah ha ! man lader allerede spænde for — man spiller madamme her på møllen ! Se , se ! jo , du kan såmænd blive god , når du bliver gemt , min pige , hvis man ikke ser sig for i tide ! 
Hun drejede sig brat om , og den nedarvede , hundredårige silke raslede hen over køkkenets ikke alt for rene murstensgulv , medens dens ejerinde gav sig til at inspicere hvad der stod på hylder og diske og hang på væggene . Lise kastede over skuldren et veltalende blik efter hende :  » Nå skal du nu blive ved at snuse om herude ? Ja , spejl du bare dit fjæs i alle kedler og gryder , det bliver sgu ikke kønnere for det . «  det blev i virkeligheden ikke kønnere , dette ansigt , der ikke i og for sig udmærkede sig ved skønhed : her blev det af en messingmaskine halet i længden , som et billede på idiotisk skuffelse , der tværede en kobber-kjedels brune bug det ud i bredden , som om der blev trukken af al magt i begge øren — men bortset fra disse forvrængninger , lod spejlbillederne 

adskillig tilbage at ønske i retning af tydelighed . Imidlertid , Niels Andersens enke regerede ganske vist selv i et rummeligt , vel indrettet og godt forsynet landligt køkken , men det hørte ikke til hin sjældne , af idyl-forfattere yndede Art , hvor der ikke hviler et støvgran på den skurede disk og hvor tintøi og kobbersager blinke , som om de aldrig havde været brugte — ja i et sådant ville hun endog have været ilde til mode , hun ville pinlig have savnet det tilsmudsedes fordringsløshed , en vis fedtet fortrolighed og den diskretion , der ligger i tilsløringen af metallisk glans . Så gerne hun ville have fundet noget at udsætte , så var det hende derfor ikke muligt . 
Inden hun endnu var nået til dette uvelkomne resultat , blev døren ved siden af hende , der førte ind til borgestuen , stødt så kraftig op , at hånd-taget kom i en ublid berøring med hendes ryg . 
— nå , Lise ! nu skal vi da rigtig--------------------- « 
Videre kom den indstormende Jørgen ikke , da et irettesættende blik fra Lise , i forbindelse med en fornemmelse af at døren var stødt mod noget , fik ham til at se til siden og opdage — først skovfogdens Hanne , hvis stilfærdige skikkelse allerede var egnet til at lægge en dæmper på hans op-rømthed , og dernæst selve husbonds svigermoder , der med en meget  » stødt «  ryg gjorde det af med 

den sidste rest af hans ungdommelige overmod . Han fremstammede en undskyldning , det ikke blev alt for nådig optagen , og erindrede , at han egentlig var kommen for at få ild til sin pibe , da der ikke var flere tændstikker i borgestuen . 
Denne mangel blev afhjulpet . Men Jørgen var endnu så forfjamsket , at han ikke fik døren lukket rigtig efter sig , da han skamfuld forsvandt . Man hørte inde fra folkestuen  » det sølle fjog «  Lars med en gennemtrængende overgangsstemme give sit besyv : 
— jeg vil være fordømt , om husbond ikke gifter sig , inden året er omme — og jeg ved også nok med hvem . 
— det var som fanden ! brummede Christian . 
— ja , og hun er ikke langt borte . 
Lise skyndte sig at slå døren i , med den forklarende bemærkning :  » Den ækle tobaksrøg skal vi dog betakke os for at få herind i køkkenet . «  — det ville jo rigtignok have været nydeligt , når den drage af en madamme og det hængehoved af en bedesøster skulle høre al disse tølperes snak om hendes planer og udsigter til at blive møllerkone ! Og hun kastede et hurtigt blik til siden for at se , om yttringen i borgstuen havde vakt opmærksomhed . Men  » Dragen af en madamme «  , som hun frygtede mest , syntes fordybet i et af sine humoristiske 

spejlbilleder og rettede just til Hanne et eller andet ligegyldigt spørgsmål , som fandt den unge pige i en tilstand af åndsfraværelse , måtte gentages og endelig besvaredes med åbenbar forvirring . Dette var Lise påfaldende : hun syntes at  » Hængehovedet af en bedesøster «  havde udseende af i dette øjeblik at være et bytte for verdslige sindsbevægelser , og et af de pludselig situationsforklarende strejflys , som en kvindehjernes fosfor er så flinkt til at brænde af , satte disse sindsbevægelser i forbindelse med borgestuen , fra hvilken der endnu lød stemmer som af en heftig strid , hvis ord man heldigvis ikke kunne høre . Hurtig greb Lise en bakke med kager , som vare blevne tilovers fra kaffen , og gik derind . 
Hun glemte ikke at lukke døren efter sig . 
— —  » så underlig husbond så på hende ved kirkegårdsporten , da — — « 
Det var Lars , der ved Lises pludselige indtrædelse brød af i denne sætning , som en skoledreng , der af læreren overraskes i et skjelmstykke . Rød i hovedet gav han sig til at tromme på bordet og forsøgte at kaste et ligegyldigt blik ud i gården . Christian holdt inde midt i et interesseret samstemmende nik , endnu med noget et et tvivlende smil om læben , hidrørende fra hans rolle i disputen . Men Jørgen smøgede rolig og overlegen , med piben 

hængende i den ene foragtelig sænkede mundvig . Han morede sig over at se de andre på vildspor og følte sig som den , der er indviet i de intimeste forhold ’— og ud fra denne følelse blinkede han smilende til Lise . 
Også Lise var tilfreds : hun var trådt ind i et heldigt øjeblik . Selv var hun jo for lutter husflid ikke gået med på kirkegården . Hvem skulle det være andre end Hanne , som husbond havde set så underlig på ?  .  .  . Nå , sådan ! 
— i er nogen rare nogen , sagde hun spydig , idet hun satte bakken på bordet . Her kommer jeg med kager , som jeg har sat til side til jer , og så sidder i kun og tænker på at få en ny madmoder — i er vel ikke tilfreds , som i har det ? 
— jo , det ved gud ! bedyrede Lars , grædefærdig over at den tilbedte Lise slyngede en så ubillig beskyldning imod ham . — vi har heller ikke — det var slet ikke det — 
men den afskyelige Jørgen afbrød ham leende : — — tør du bande på det , lille Lars ? 
Lille Lars turde ikke bande , han tav overvældet , skulede uhyggelig og knuste en ærgrelses-tåre . 
Men opmærksomheden blev ledet bort fra ham af Christian , der koldblodig erklærede , at han ganske vist slet ikke var tilfreds og heller end 

gerne så , at der kom en kone her på møllen igen , og det jo før jo heller . 
Lise stirrede målløs på den rødhårede yngling med det fregnede ansigt , stirrede forbavset og næsten forfærdet over dette åbenbare oprør . Og medens hun fikserede ham forfra , var han fra begge sider udsat for en krydsild fra drengens og Jørgens blikke , der kom uforstående fra opspilede øjne : —  » Han er jo gal ! «  men den forvovne svend syntes at befinde sig ypperlig i denne gennemborede situation , han strakte benene længere ud og gravede næverne dybere ned i bukselommerne : 
— ja , det er nu min mening , sagde han endelig i sin drævende tone . Ligner det kanske noget , at du skal gå her og sjove i køkkenet ? .  .  . Det var da ganske anderledes i førstningen , da vi havde dig ovre i bageriet — hvad Lise ? — og han smiskede lunt ved tanken . — når jeg slog de brød op , du vejede af til mig , det var noget jeg kunne lide . 
Jørgen bøjede sig forover og  » bakkede «  voldsomt , tilslørende sin ærgrelse under tobakskyer . Disse morgener i bageriet , hvor Christian stod ved siden af Lise og hele tiden var i berøring med hende , havde altid været ham en torn i øjet . Men Lise , der straks var bleven forsonet ved Christians forklaring , nød inderlig Jørgens harme — hvor 

kvalmende end dens udtryk var . Intet kildrede hende mere , end når hun med den ene kunne vippe den anden ud af ligevægt . 
— du vil vel jage en væk , med den ækle røg , sagde hun under megen Hosten og slog med hånden ad tobakskyen . Da Jørgen derved for-anledigedes til at se op på hende og mumle noget undskyldende , lod hun et ømt , megetsigende smil glide over til Christian , som om hendes tanke kærtegnede mange gode fælleds erindringer . 
— ja , vi havde det såmænd nok så rart derovre  . . . Jeg skal ikke sige andet , end at det var morsommere end at stå sådan muttersalene i køkkenet — med Pilatus , men han er jo kun et umælende . 
— ja men , det er en mageløs kat , indskød Lars behændig — han er meget bedre end Kiss . 
Lise belønnede hans loyale tilkendegivelse med et meget nådigt nik . 
— forresten har i mig da endnu af og til ovre i bageriet , tilføjede hun for at trøste Christian men navnlig for at ærgre Jørgen . 
— ja sådan i ny og næ , og så er der netop så travlt , at der dog ikke kommer nogen rigtig gemytlighed ud af det  .  .  . Nej , det var rigtignok noget andet den gang : hver evige dag , hele den udslagne morgen sammen med Lise : hun 

vejer af , jeg slår op — sådan skal det være ! Skal vi drikke på det , at vi skal have det sådan igen 1 
han heldte resten af den flaske vin , som Lises gunst havde forsynet borgestuen med , i sit glas , drak det halvt ud og rakte det til pigen , der tømte det med et smil til dem alle tre . 
— ja , lad os drikke på at vi alle får det godt sammen . Og hvis mølleren vil gifte sig , så har jeg såmænd ikke noget imod det — tværtimod . 
Jørgen , der ligesom Lars højtidelig tømte sit bæger — ihukommende de guldbægere , fyldte med malvasier , af hvilke hans almanakriddere drak deres elskedes skål — opfangede et betydningsfuldt blik , der understregede det sidste ord , og følte sig atter hævet over de andre i sin bevidsthed som den eneste indviede , hendes medsammensvorne ; medens Christian i dette  » tværtimod «  hørte en forsikring om hendes længsel efter atter daglig at gå ham til hånde i bageriet . Men Lars alene vidste , hvor ømt hun ved ordet  » Alle «  havde set på ham — med en hemmelig antydning af at det ikke blot var de to store vigtigpeere , hun brød sig om — tværtimod ! 
Da Lise trådte ind i køkkenet , så hun til sin glæde , at madam Andersen havde fjernet sig . 

hun var alene med Hanne og betragtede nu med ganske ny interesse denne formentlige medbei-lerske , der stod så trolig og hakkede spinat for hende . Netop at se  » Frøkenen «  ved dette huslige ^arbeide mishagede i dette øjeblik Lise høflig : — hun lod nok allerede som om hun var hjemme 1 hun spillede allerede husmoder ! — 
den sorte uldne kjole , der blånede i de belyste omrids , stillede den unge piges skikkelse noget finere og slankere , end den ellers viste sig , frem imod det skarpe forårslys , der strømmede ind ad vinduet ; hendes hoved var fremadbøiet , og nakkeknudens rand glindsede helt gyldent foroven . Det brune forhår var strøget glat tilbage , og denne frisure vakte Lises ringeagt , da hun selv et par gange om ugen lavede sig kruset pandehår med et brændejern . Et blik i den nærmeste kasserolle overtydede hende netop om , hvor fikst og forvovent det flammede sig — ganske som på damerne i købstaden . På dette punkt i al fald var hun sig sin overlegenhed bevidst . Men iøvrig sagde en ubehagelig , uafviselig følelse hende , at om hun så havde kigget ind i et eventyrligt skjønhedsspeil i stedet for i det forvrængende køkkenredskab , så ville det ansigt , der selvtilfreds havde smilet hende i møde , dog være kommen tilkort i sammenligning med det , som derhenne med udtryksløs ro var 

bøjet over det daglige arbejde ; — der ville i den mest idealiserede afbildning af hendes eget kønne ansigt have manglet noget — en ynde , som ingen ydre glans af trylleslebne facetter kan meddele , re-flexen af en indre slibning , mere til at ane end til at se .< 
denne dunkle følelse satte hende ikke just i fortrinligt humør , og det var ikke langt fra at den havde udøst sin bitterhed over yndlingen Pilatus . Den  » mageløse kat «  havde så længe madam Andersen huserede i køkkenet holdt sig ganske for sig selv i sit hjørne bag komfuret . Nu mindede den om sin tilværelse , idet den kom og gnubbede sig op ad Lises arm , da hun lå på knæ og over-gjød den stormægtige kalvesteg med saft . Et par gange blev den ublidt skubbet til side . Hanne , der havde ondt af den , lokkede ad den og ville trøste den med et stykke flesk ; men ikke så meget som at den så hen til hende , den nærmede sig atter med indsmigrende halebugtninger til sine lunefulde herskerinde . Hun blev så pludselig greben af rørelse over det trofaste dyr — eller rettere over sig selv , hvem det var trofast imod : —  » Ja , du er en god ven , du holder dig til mig — lad hende lokke så meget hun vil , du tager ikke noget af hende —• ikke sandt , Pilatus ! Og hvis hun sætter sig fast her og driver mig ud , så bliver du ikke her og tigger hos hende , nej , du 

går med mig , gør du ikke det , min egen Pilatus — — ? «  hun var næsten grædefærdig , så tydelig så hun sig selv , jaget fra hus og hjem , fra denne mølle , som hun havde erhvervet sig ret til — fordreven af en fremmed , vandrende ud i den vide verden ad kolde veje , med en bylt under armen . Og da Pilatus flere gange med en kærlig miaven besvarede denne uhørlige tiltale , fandt hun en sjat kaffe i kanden , heldte den i en stor underkop og kom fløde med tykt skind deri . Så satte hun sig på en træskammel , med koppen på skødet : og Pilatus gjorde lang ryg , steg med forpoterne op på hendes knæ og labede behagelig den kostelige drik med spidsen af sin rosenrøde tunge , medens den af og til slog sine ravgule øjne op til hende . Hun på sin side betragtede den ikke mindre ømt gennem tårer , som selvmedlidenhed og harme havde fyldt hendes øjne med — ja af hendes blik lyste der en slags overtroisk andagt som ovenfor et højere beskyttende væsen , hendes genius , der var skjult i denne dyre-ham . Man skulle tro at man så et helligt dyr , der fik sit offer bragt af præstinden . 
— holder de meget af dyr ? spurgte Hanne deltagende . 
— Pilatus holder jeg ' af , svarede Lise af 

visende — den rettroende præstinde , der  » ikke haver andre guder «  . 
— Pilatus ? hedder den sådan ? 
— ja , ved de ikke det ? spurgte Lise tilbage , oprigtig forundret over en sådan vankundighed . 
— hvem har dog kaldt katten sådan  ? 
— jeg ved ikke — den har altid hedt Pilatus . 
— jeg ville give den et andet navn . Det er ikke rigtigt at kalde et dyr med et navn af den hellige historie . 
Lise smilede foragtelig . 
— min Broder har sådan en yndig jagthund , den hedder Hektor , og jeg har det sødeste rådyr — Jenny hedder det . 
— hunde kan jeg ikke lide , men rådyr kan jeg godt lide — når de er stegt  . . . . Det var rart , hvis deres Broder ville sende os et til efteråret . 
— det ville han vist gerne , men dyrene er jo ikke hans . 
» Å et mere eller mindre — det mærker herskabet såmænd ikke noget til «  var Lise lige ved plumpe ud , men hun betænkte sig i tide : man skal ikke røbe sig . Hvor hun var rasende på denne Hanne ! sådan en hyklerske 1 for de havde naturligvis hvert øjeblik en dyreryg på bordet i skovfogedhuset . 

— så ? Ja , det forstår jeg mig jo ikke på , sagde Lise rolig , iført al sin enfoldige uskyld — i egenskab af medlem af en gammel krybskyttefamilie . 
Samtalen var gået istå , og det var dumt . Hendes uvilje mod Hanne havde måske endog været kendelig ; i alt fald syntes den unge pige ikke at føle sig opfordret til at fortsætte . Hvad havde hun nu ud af det ? — langt fornuftigere havde det været at få hende til at snakke løs og mulig forsnakke sig . Fremfør alt se at komme på sporet af hendes hensigter med mølleren , hvis hun virkelig havde sådanne — for det var jo endnu muligt , at det hele var blind allarm . Eller om hun måske skulle have en kæreste ; det måtte man med lidt snedighed kunne få hende — ikke til at tilstå , men måske nok til uforvarende at tabe en stump antydning deraf — en eller anden bisag , der syntes at vedrøre noget helt andet : f . Eks . at hun gik ene ud om aftenen ( hvad skulle hun gøre det for , uden for at træffe ham ? ) eller at hun skrev mange breve — for det sandsynligste var , at hun havde en forbindelse i København , hvor hun havde været til for et Års tid siden . Noget skjult kæresteri havde hun sikkert nok , siden hun skabede sig så hellig . — og hvor vigtigt var det ikke at være i besiddelse af sådan en hemmelig 

hed , hvis mølleren virkelig skulle kaste sine tanker på hende . 
Lise stillede sig ved siden af Hanne , og mens hun begyndte at slibe knive , åbnede hun samtalen med spørgsmål om , hvordan det var gået til på kirkegården , om der havde været mange , om hvad præsten havde sagt og hvilke psalmer der var blevet sunget — selv havde hun jo ikke kunnet være med , der var så meget at gøre i huset . Nå , præsten havde talt så kønt over hende ? ja , det havde hun såmænd fortjent , hendes kære madmoder — hun havde lidt så tålmodig ! Og det var heller ikke mere end rimelig , at alle der fra egnen havde givet møde — det havde også nok gjort mølleren godt , sådan almindelig deltagelse — om den også ikke trøstede , men herregud , man så det jo dog gerne . Ja , han var svært nedtrykt , mølleren , det kunne jo ikke være andet ! Men forresten var man jo sådan lidt efter lidt bleven forberedt på det : og egentlig var det jo godt , at der så snart var blevet løst op for hende , for helbredelse havde der nok ikke kunnet være håb om , og så var der så mange , der gik og droges med den sygdom i flere år . Også for møllerens skyld var det godt , når det dog skulle være ; endnu var han jo i sine bedste år , og når sorgen havde sat sig , så var det jo slet 

ikke for sent til at se sig om efter en kone —• og en kone måtte der jo helst være der i møllen . 
Hanne var i begyndelsen meget beredvillig gået ind på alt . Hun havde fortalt vidtløftig om hele begravelseshøitideligheden , for at den gode pige , der så gerne havde fulgt sin madmoder til hendes sidste hvilested , dog kunne få lidt begreb derom ; og siden spurgte hun om sygdommens forløb , om den afdøde havde lidt meget i de sidste dage , om hvordan mølleren havde taget det , og om det stakkels barn . Men da samtalen tog denne sidste vending , forstummede hun mere og mere . Det var hende så pinligt , at næppe var en hustru under jorden , før man tænkte på at få den tomme plads udfyldt af en ny . Hvor lidt var dog et menneske , hvor hurtig var dets spor forsvundet ! og hvor elendigt , at hensynet til husvæsnet og bedriften , den smålige materielle bekymring her på landet ikke engang havde agtelse for sorgen og ikke gav den savnende troskab lov til at leve ! For hun havde set sig nok om i andre forhold til at vide , at i byerne var det anderledes . Men her på landet — alt var her så jordbundet ! en trist tanke ! Dog , det var ikke den alene , der foruroligede hende . Hun havde meget godt før hørt lars’ bemærkning , at den , der skulle blive den nye møllerkone , ikke var langt borte — og det havde 

virkelig givet et stød i hende ved disse ord . Hvem kunne han mene  ? dog vel ikke hende ! men hvem ellers ? der var jo ingen anden — kun et par gifte koner ; på Lise tænkte hun ikke . Hvor faldt han da på det ? Skulle mølleren virkelig holde af hende , og andre også have bemærket det ? Forresten var det syndigt blot at tænke sådan noget , på en sådan dag ! Om hun selv i sit stille sind havde noget tilovers for denne alvorlige , lidt tunge mand , der havde set så underlig højtidelig på hende , da han trykkede hendes hånd ved kirkegårdsporten : det ville hun i alt fald ikke tænke på . — så var det hende da dobbelt pinligt , at dette møllerens fremtidige giftermål igen kom på bane . Og det kunne hos en så umiddelbar natur ikke være andet , end at denne følelse ytrede sig i knapheden af hendes svar , i stemmeklangen , i miner , , ja endogså i bevægelser . Hvor langt var hun ikke fra at ane , at den , hun talte med , lurede på sådanne tegn med den yderste anspændelse af sin iagttagelsesevne og trolig noterede dem alle , alt imens hun med tilsyneladende ganske uskyldig snakkesalighed fordybede sig mere og mere i sagen . 
Mølleren var , efter hendes mening , slet ikke for gammel til at gifte sig — når han da ikke netop ville tage en ganske ung pige . Men en 

enke f . Eks . : det var han jo også allerbedst tjent med for husholdningens skyld og så som stif-moder for den lille hans — at sige når hun da selv ingen børn havde . Der var nu blandt andre en sadelmagerenke inde i byen , som han kendte godt og lidt havde rost  . . . . 
Lise fandt denne vending af samtalen overordentlig vellykket og nød formelig sin egen snedighed . For det første afvendte den forud al mistanke fra hende selv . Hanne var jo så godtroende 1 thi skønt Lise , når det gjaldt om at formode en eller anden skjult last eller i alt fald skrøbelighed , betragtede denne unge pige som en udspekuleret hyklerske , der  » stillede sig så hellig an «  men i grunden nok snarere var værre end bedre end andre — så hindrede dette hende dog ikke i med besynderlig inconseqvens at se ned på hende i almindelighed , som på et tossegodt guds ord fra landet , hvem man kunne binde alt muligt på ærmet . Når der nu senere kom snak mellem folk der på egnen om at Lise nok tragtede efter at blive møllerkone , så ville Hanne sige imod . Og for det andet — — 
— nej , en enke — hvorfor det ? Mølleren er da slet ikke for gammel til en ung pige heller — når han da ellers vil gifte sig — — 

a ha ! der var det ! Det var netop for sådan et udbrud at hun havde stillet sin fælde . 
Det ville ikke have været Hanne muligt at gøre sig rede for , hvorfor det var hende så ganske særlig ubehageligt at høre mølleren blive smeddet sammen med en enke . Muligvis blot fordi hun undte ham det bedste — noget kønt , umiddelbart , friskt — en varm , åben kærlighed , og i sin naive indskrænkethed forudsatte , at alt dette ikke kunne findes hos en enke . Egen interesse havde hun ikke , ganske vist ikke — og derfor faldt det hende slet ikke ind at lægge skjul på sin mening — hun , der altid havde hjertet på læben . 
— synes de ? spurgte Lise forundret . Virkelig ? 
— ja , hvorfor da ikke ? 
— han har dog allerede grå hår ved tindingen . 
— det klæder ham netop meget godt . 
— og undertiden har han så dybe rynker i panden , så han ser helt gammel ud . 
— det kommer blot af , at han er en tænksom mand . Det er da ikke noget at være bange for . 
— ja , måske  .  .  . Det kan såmænd gerne hænd’s  . . . . Jeg synes nu alligevel , at en enke passsede nok så godt . 
Lise havde opnået alt , hvad hun ville og kunne nå ved en sådan samtale , og da Hanne nu 

skrabede den færdig hakkede spinat sammen og spurgte , om der var mere , hun kunne hjælpe hende med , svarede hun , at hun takkede frøkenen så mange gange , nu kunne hun godt komme ud af det alene — det gik heller ikke an , at frøkenen blev længer borte fra selskabet , hvor hun vist blev savnet .  » Mølleren savner dem vist , «  havde hun en brændende lyst til at tilføje , men hun dyede sig — ikke vise tænder i utide , som en dum hund , men i det rette øjeblik sætte kloen sikkert i — ikke sandt , Pilatus ? 

i . 
Da Hanne trådte ind i storstuen , var selskabet opløst i grupper . Mølleren var ikke derinde . Han talte foran i haven med skovfogden eller med skolelæreren og en eller anden af bønderkonerne , som alle havde søgt ud i det i fri — undtagen madam Andersen , der lod sig trøste af pastoren i det lille hjørneværelse , hvor datteren var død . Alle spor af sygestue vare udslettede ; der stod kun en komode , et lille bord og et par stole i dette Kammer , som sædvanlig ikke benyttedes . Døren var åben ind til storstuen , hvor gårdejerne havde taget plads om divansbordet , og som de havde fyldt med blålig tobaksdamp , hvis forskellige lag vare i roterende bevægelse henimod eller bort fra den åbne havedør . 
Overalt hvilede trykket af en vis indre modsigelse  : det var en selskabelig sammenkomst , og en sådan må være livlig og munter ; på den anden 

side var anledningen død og begravelse , følgelig burde man være trist og højtidelig . På landet ved man sædvanlig ganske godt at løse denne modsigelse til fordel for det første hensyn , men her var der noget vist trykket og uroligt over værtens væsen , som hindrede den ved sådanne lejligheder normale tone i at indfinde sig . Mest af alle led den afdødes Broder under denne dobbelthed . 
Henrik Andersen , i sin egenskab af drage-gårdens ejer efter falstersk skik almindeligvis kaldet dragen , var en blond mand i trediveårs alderen , blussende rødmusset og med begyndende fedme . I og for sig var han tilbøjelig til ikke at betragte sagen fra den aller sorteste side : han havde gennemsnitlig set sin søster en gang om fjerdingåret , og når han nu i resten af livet en gang mindre om fjerdingåret nød denne lykke , så forekom det ham egentlig ikke , at der deri lå nogen grund til at hænge med næbet . Dertil kom at både kaffe og kager , portvin og cigar smagte ham fortræffelig , samt at hans håb i retning af aftensmaden var blevet oplivet ved et ord , som hans moder i forbigående havde ladet falde om en lækker kalvesteg . Og endelig havde han selv sin rundelige del af den følelse , der hovedsagelig besjælede denne stærkt kropslige gruppe , at man nu , efter at have givet døden hvad dens var , 

også skyldte livet hvad dets var , understøttet af den kontrastforhøiede bevidsthed om at man selv var ganske dygtig i live og næppe så snart ville give anledning til et begravelsesgilde . Over alt dette glemte han dog heller ikke helt sin stilling som en af  » de sørgende efterladte «  . — heraf resulterede nu temmelig bratte omslag — således netop i dette øjeblik , da han lige havde skyllet et nyt glas portvin ned og smaskede let med de bredt smilende læber , men ved at se Hanne træde ind pludselig sænkede mundvigen , trak pandehuden tilveirs og lod det velbehagelige  » A—hal «  , der var på vej for at rose den fortræffelige drik , fortone sig i et dybt sukkende åndedrag : — den sørgende efterladte . 
Som om det ikke var nok med at en enkelt af disse gav sig tilkende , lø<j i det samme fra sideværelset en grådfuld stemme , der knækkede over i det højeste jammerregister . 
Madam Andersen , der i køkkenet havde været så sundt optagen af praktiske tanker , var aldrig så snart kommen i nærheden af præsten , før hun følte trækninger i ansigtet og stedse tiltagende fugtighed i næse og øjne , der gjorde brug af det kammerdugs lommetørklæde nødvendig — reflex-virkninger , fremkaldte ved mindelsen om det øjeblik , da pastoren havde henledt forsamlingens opmærksomhed på den dybt sørgende moder . Da nu 

præsten , for uforstyrret af det øvrige selskab at tale et par hjertelige ord , førte hende ind i hjørneværelset , så overvældede stedet hende med dets erindringer om så mange timer ved sygelejet . Hvor meget kamret end havde forandret sig , var det dog den samme udsigt : til den ene side forhaven med blomsterbedene , den klippede tjørnehæk , der begyndte at tyndes for neden , og markerne med deres poppelhegn — til den anden side frugttræerne med deres knudrede grene og mossede stammer . Og hun begyndte at græde lydelig og jamre sig , dels af sindsbevægelse , endnu mere fordi hun syntes at det passede sig . 
Præsten , en forlig mand med tykke læber , en stor , bred næse og kruset gråt hår , sagde mangt et trøstens ord , og da det ikke hjalp , talte han hende også strengelig til . Det var ikke ret , det var især ikke christelig at tage det sådan . Snarere skulle vi misunde — skønt misunde ikke er ordet — de afdøde , der er hensovede i Herren og nu smage hans salighed . Derved var han selv kommen over tabet af sin salig hustru , og daglig bad han om at han snart måtte forenes med hende . Således havde de første Christne fejret dødsdagen som den salige sjæls fødselsdag , ja endog nogle af oldtidens hedningefolk havde været gennemtrængte af en anelse herom , idet man hos dem fandt den samme skik . 

— ja , det har såmænd pastoren ret i , klynkede gårdmandskonen — det er ikke andet end slid og slæb det hele liv igennem , det ved den gode gud , det ikke er . 
De trådte atter ind i storstuen , hvor dragen hilste dem ved at sænke mundvigen en streg og rynke panden op . 
— en dråbe vin vil gøre dem godt , skal de se , kære madam Andersen , mente præsten . 
Han trådte hen til bordet , skænkede et glas halvt fuldt til hende og gav et andet en lille bunddækker til selv — thi han fandt ikke møllerens portvin så god , som dragen fandt den . 
— lad os tømme vort glas , henvendte han sig til dem alle , — med det ønske , at vor kære ven her i møllen må få nåde til at han ikke  .  .  . at—t  .  .  . hans store sorg må forklares  .  .  . 
Alle løftede glassene med en dump , koragtig bifaldsmumlen , og Henrik følte sig opfordret til som korfører at give denne mumlen udtryk : 
— å jo , det vil jo da nok klare sig — med guds hjælp — hr . Pastor — det vil det jo da . 
— gud velsigne pastoren for de smukke ord , tilføjede madam Andersen og stødte sit glas mod præstens . 
Det gav en bedrøvelig mat klang , gennemskåret af en underlig lyd — som om en nisse hikkede . 

og hvis dette havde været tilfældet , kunne madam Andersen dog næppe have sat et mere forfærdet ansigt op . Hun stirrede med store øjne på præstens glas — hvorhen også hele koret vendte sine blikke , med en uvilkårlig betænkelig mumlen , mens det glemte at drikke . 
Også præsten glemte det — også hans blik var fasttryllet til glasset , som han endnu holdt med halvt udstrakt arm : det havde en lysende revne fra randen helt ned i bunden . Han var ganske hvid i ansigtet , og hånden rystede så stærkt , at den gode vin ville være bleven spildt — hvis den havde været bedre . 
Endelig fattede han sig , skyllede drikken ned med en mine , som om han drak gift — hvilket iøvrig åbenbart intet havde med dens kvalitet at skaffe — så sig om og sagde med spæd stemme og et usikkert smil : 
— nå , vi er jo ikke overtroiske . 
Sandheden var imidlertid , at han hørte til en familie , der roste sig af at være synsk , og hvor allehånde anelser og varsler grasserede ; så at han i dette øjeblik følte sig forvisset om , at den salighed , han lige havde prist , snart ville gøre sine fordringer på ham som borger af en bedre verden gældende , og hans daglige bøn blive opfyldt 

inden året var omme . Den gang hans salig hustru var død , havde de været tretten til bords ! 
Midt under denne rystelse mere følte end sandsede han , at et blik hvilte på ham , der ikke hørte til denne kreds . Han havde ikke bemærket , at skovfogden var trådt hen til bordet for at tage en cigar . Dette skovmenneske havde , som næsten alle , der er i stadig berøring med naturen , en svulmende mystisk åre ; han troede måske mere end alle de andre tilsammen på varsler , og var straks klar over situationen . Da præsten så op , mødte han det gennemtrængende blik fra de klare og kolde blå øjne under de buskede bryn ; han vidste at denne pietist havde ham mistænkt for verdslighed — en lhombrepræst — som om det var en synd at spille lidt kort en gang imellem ! Han læste i dette blik en åbenbar foragt for den dødsangst , som ordets mand ikke mægtede at skjule . Det er endda godt , tænkte han , at han ikke hørte mig tale før med madam Andersen , skønt han burde vide af skriften , at ånden er vel redebon , men kødet er skrøbeligt . 
Præsten følte sig ubehagelig til mode i denne kreds og navnlig i denne mands nærværelse — han trådte ud i haven . Ah — hvor velgørende , efter stuens tætte cigarrøg , der ingenlunde var et produkt af Havanna , at ånde denne milde , fugtige 

vårluft , der havde blandet et stænk af søens skarpe friskhed i sin Duft af markernes grøde . Om han end var en  » feig «  mand — endnu levede han og åndede af fulde lunger denne jammerdals luft . 
Hans velærværdighed så sig om med et smil , der lyste velsignelse over de tilstedeværende , og fik gårdmandskonerne , som sad til højre på en lang bænk , som høns på en pind , til at tie i ærefrygtsom forlegenhed . Herved foranledigedes præsten til at træde hen til dem og fordybe sig i en praktisk og for hans sindsligevægt højst velgørende samtale om de vedkommende gårdes bedrift , om udsigterne for sæden og om præste-gårds-forpagtningen , der snart var udløben . Kun et øjeblik fik han en forstyrrelse , da skovfogden trådte ud og strejfede ham med sit blik . Men denne sluttede sig til sin søster og mølleren , og de gik sammen længer ind i haven , mellem de gamle frugttræer . På bænken lige overfor blev kun skolelæreren og den lille hans tilbage , et par ligeså harmløse skabninger som pudlen trofast , der sad på gruset foran dem og kilede sin snude ind imellem dem , betragtende dem vexelvis . 
Drengen havde grædt stride tårer på kirkegården  ; men efterhånden havde de mange fremmede , der gav sig så meget af med ham , adspredt hans tanker , og kaffen og kagen havde også virket 

opmuntrende . Nu var han i bedre hænder end før , da kvindfolkene reves om ham og kappedes om at forkæle ham ; skolelæreren havde mandig befriet ham fra hans skjørtefængsel og selv ganske helliget sig til ham . Det var en meget ung , bleg og noget sygelig mand , børneven mere af raisonnement end af natur , opfyldt af en endnu usvækket kærlighed til sit  » Kald «  som lærer for den næste generation og af en naiv tro på opdragelsens magt . Han bestræbte sig nu trolig for at opbinde denne lille plante , der var tilbøjelig til at hænge med Toppen , og udmalede , hvordan hans til næste år hver dag skulle gå i skole og lære at læse bogstaver og at skrive med en griffel på en tavle . Og da det misundelsesværdige ved sådanne sysselsættelser ikke syntes at være umiddelbart indlysende for drengen , føjede han til , at hans skulle klatre op ad stænger , hvoraf nogle stod lige op som en flagstang , medens andre gik på skrå , og dem hang man i både med hænder og fødder ligesom en abekat . Dette morede hans så meget , at han løb ind for at hente en billedbog og vise læreren den morsomme abekat i træet ; og da det blev ham klart , at der i skolen var mange andre drenge og småpiger , og at han også kunne lege med dem , følte han sig ret tilfredsstillet ved skoleudsigten 

og indrettede sig i denne fremtid ved hjælp af mange indgående spørgsmål  .  .  . 
Imidlertid havde mølleren med sin ven os' hans søster flere gange gennemvandret haven og var standset i et hjørne , hvor hyldebuske ludede over en smule dam . To hvide ænder bevægede sig lysende i skyggen , og det mørke vand blinkede med en række ringbølger ; hist og her vippede en lille krum brystfjer , som et alfeskib . — samtalen var gået istå ; mølleren selv var for urolig bevæget til at kunne holde den i gang , og på sødskende-parrets side var det , som om noget ville frem , der hidtil ikke havde fundet lejlighed eller haft mod . 
Dette sted vart bortgemt og dets sortegrønne vand havde en mystisk glans ; det var tavst og opfordrede til at tale . 
— Jakob , begyndte skovfogden sagte og med en stemme , der lød anderledes end sædvanlig , ved du bestemt , på hvad klokkeslet din kone døde ? 
— jo , det ved jeg da nok , svarede mølleren efter et øjebliks betænkning — for jeg hørte klokken slå tolv , da holdt jeg hende endnu i mine arme . 
Hanne og broderen vekslede et betydningsfuldt blik , men mølleren bemærkede det ikke , da han stod og stirrede ned i vandet . 
— ja , det kunne vi jo da også nok tænke . 


mølleren så forundret op : 
— hvad mener du ? hvordan kunne i tænke det ? 
— jo , det blev da ligesom kundgjort os . Men det kan jo ellers Hanne bedre fortælle end jeg . 
Søsteren blev rød i hovedet og så til siden , bort fra det sælsomme , lidt ængstelige blik , der rettede sig spørgende mod hende . 
— hvad var det da , der — — hvordan , frøken Hanne ? 
Hun knugede hænderne nervøst sammen og stirrede hårdnakket efter en af de små hvide fjer , der sejlede tværs over den mørke dam . 
— det var blot , at den samme nat , så var jeg gået i seng til sædvanlig tid — sådan klokken ti — og med et vågnede jeg op og var pludselig helt vågen ; og så var det , at det bankede på ruden . 
— hvem bankede ? spurgte mølleren . Han var bleven ganske bleg og havde grebet hende i armen , som han dog øjeblikkelig slap igen i stor forlegenhed . 
— der var vist ingen , der bankede , det lød blot sådan . 
— ligesom når en banker på med knoen , supplerede broderen . 
— men så de da ikke efter ? 

— ikke straks  . . . Jeg blev lidt forskrækket , men så vendte jeg mig om for at sove ind igen  .  .  . Jeg troede dog , at jeg måtte have taget fejl . Så hørte jeg ganske tydelig at det bankede , ligesom før . Jeg sprang ud af sengen og løb hen til vinduet , men der var ingen . Det var temmelig lyst , for månen stod oppe over granerne , og man kunne se meget tydelig hen til hvor deres skygge begyndte , men der var ingen . 
— ingen — ? men var de da ikke frygtelig angst ? 
— nej , jeg var slet ikke angst , men så underlig højtidelig til mode . Jeg tog så straks min kjole på og gik ind til Vilhelm ; han sad endnu i dagligstuen . 
— jeg havde nemlig et regnskab , der skulle afleveres til skovrideren om søndagen , og jeg havde lige set på mit ur , at klokken var straks tolv , og jeg syntes , at det var lige sent nok at sidde og rode med det — så var det at Hanne kom ind •— hun så ikke angst eller forskræmt ud , men nok sådan lidt underlig , ligesom hun selv siger . Og aldrig så snart havde hun fortalt mig det , så siger jeg — uden egentlig at tænke over det , det var ligesom det faldt af sig selv : —  » Ja , så er nok møllerkonen død «  siger jeg . 

— så var det så underligt , at da Vilhelm sagde det , så var det mig , ligesom jeg selv havde tænkt det samme — hele tiden , skønt jeg da ikke ved af , at jeg havde gjort mig bestemte tanker om , hvad det kunne have at betyde . 
— så foldede vi vore hænder og bad stille for hendes sjæl  .  .  . 
Skovfogden mumlede dette og slog blikket ned under indflydelse af den religiøse blufærdighed , som bevirker at selv den frommeste bliver skamfuld ved at overraskes i bønnen og heller ikke uden en vis overvindelse kan tale om den . 
— det var kønt af jer ! det var godt at i bad for Christine , sagde mølleren stærkt bevæget — trykket af den bevidsthed , at han selv , hvem det nærmest tilkom , ikke havde gjort det ; hans sind havde været optaget af verdslig sindsbevægelse og kødelig angst . 
— ja egentlig tror jeg ikke just , at sådan en bøn kan nytte noget , svarede skovfogden . For hvad kan en andens bøn have at sige ? Enhver må jo dømmes efter sit eget liv og sin tro . Men når bønnen ikke kan gavne den afdøde , så kan den jo da gavne en selv  .  .  . Så tændte jeg da forresten en lygte , og vi gik ud sammen og så efter , for det er jo da det rigtigste at undersøge 

sådan noget nøjagtig , om ikke andet så for andre folks skyld  .  .  . Og det er vist , at der havde ingen været ved vinduet , for der var ingen spor at se , og jorden var så blød , at vore egne fodtrin de var kendelige nok . 
— hm . Mølleren stirrede ned for sig og rystede langsomt på hovedet , snarere betænksomt end tvivlende . Imidlertid syntes skovfogden at opfatte bevægelsen på den sidste måde . 
— hvem skulle også have fundet på det ? tilføjede han efter en kort tavshed  .  .  . Nej , det var nok ingen menneskehånd , der bankede der , Jakob . 
Hanne , der i sin egenskab af medium — om end kun ved denne lejlighed — følte sig noget krænket ved møllerens formentlige skepsis , vendte sig imod ham : 
— det har man da også nok hørt om før , at sjælen har sådan underlige kræfter , især når den skiller sig fra legemet — hos døende — — 
— der var det ved Christine , at hun havde sådanne kræfter allerede ilive , mumlede mølleren . 
— så ? virkelig ? hvordan det ? spurgte de to søskende , stærkt interesserede . 
— jo  . . . at sige , det kom først under hendes sygdom . 

— ja , når legemet falder sammen , så rører sjælen vingerne , det er dens udødelighed , der viser sig , udbrød Hanne med lysende øjne . 
— hvad var da det for kræfter , Jakob ? 
— jo , hun så og hørte mere end det var muligt med det legemlige øje og øren — alt hvad der foregik her på møllen , mens hun lå til sengs , det kendte hun til , hvad hun brød sig om at vide , det vidste hun , ja mænd gjorde hun det . 
— ja , se så er det jo da heller ikke så underligt , mente skovfogden . 
— det kan jo være , at hun da døden nærmede sig har tænkt på sine venner , og så har hun vel også tænkt på os , bemærkede Hanne . 
— ja , det har hun , udbrød mølleren . Nej hun har tænkt på dem ganske særlig , det ved jeg — tænkt helt anderledes på dem end på andre , sådan rigtig — ja netop så det kunne — drage hendes sjæl til dem — for med sin sidste villie — ligesom at give dem en arv — — 
han stødte ordene frem med en ophidset , indtrængende stemme og så Hanne ind i øjnene med et underligt blik — det højtidelige blik fra kirkegårdsporten , kun ligesom mere mystisk uddybet . Hun blev ganske forvirret , så meget mere som hun ikke forstod , hvad han sagde : hvad skulle det være for en arv — og hvordan kunne hun 

komme til at optage møllerkonens tanker i hendes dødstime ? — så nær havde de da ikke stået hinanden . Det havde været hende en kær tanke , at en døende således havde taget afsked med hende , ja der var en udmærkelse deri , som endogså smigrede hendes fromme forfængelighed ; — men mølleren tog det på en sådan måde , at der næsten faldt en skygge af noget dæmonisk over det , som foruroligede hende . Hun følte sit hjerte banke heftig . 
— nå så talte hun altså om Hanne  ? spurgte broderen . 
— ja — det vil sige — nej , ikke ligefrem , hun nævnte hende slet ikke  .  .  . Men hun tænkte på hende — hun gik helt op i tanken om hende , det var ligesom hun klyngede sig til den  .  .  . 
— hm  .  .  . Hvordan ytrede det sig da ? 
— ja , det kan jeg ikke sådan — det er ikke så lige at forklare . 
— nå ja — det er blot fordi — man vil jo gerne  .  .  . Det er sådan et eget tilfælde , og man træffer jo nu så mange vantro , der lader hånt om alt den slags — hvad de ikke ligefrem kan tage og føle på — materialisterne , som de kalder dem  . . . Når man så ligefrem kan pege på det og påvise sådan og sådan  . . . Jeg synes man skulle samle på alt den slags — — 

— ja en anden gang — jeg skal nok sige dig hvordan det — ytrede sig — senere  .  .  . når tiden dertil er kommet . 
Møllerens hemmelighedsfulde forlegenhed meddelte sig til Hanne , der vendte sig og gik henimod huset . De to mænd fulgte langsomt efter , hver tavs fordybet i sine egne tanker . Og møllerens blik veg ikke fra den jomfruelige skikkelse forude , som han nu ikke blot følte sig knyttet til ved et løfte , givet til en døende hustru , men trylleagtig forbunden med ved en usynlig åndehånd . 
Da de nærmede sig til siddepladsen foran havestuedøren , løb hans henimod dem — glad ved at slippe fri for skolelæreren , hvis velmente bestræbelser kedede ham så småt . Han mindede faderen om , at denne havde lovet ham , at de snart skulle besøge  » Tante Hanne og onkel Vilhelm «  i skoven . Derved kom han til at tænke på , at faderen havde talt derom den aften på højen , da moderen levede endnu og de den næste dag ville gå i kirke og bede for hende , ogtårene brød frem igen . Hanne satte sig på bænken med drengen på skødet , og det lykkedes hende nogenlunde at stille gråden ved udmalingen af skovherligheden , der snart ville forsødes af jordbær og hindbær , og ved at fortælle om Hektor og Jenny og de to brune ponyer . Med 

stigende tilfredshed så mølleren , hvor instinktmæssig hun forudgreb den moderlige rolle , som hun sikkert ikke anede var hende tildelt af forsynet , og ikke mindre glædede det ham , at drengen af sig selv med barnlig tillid sluttede sig til hende . 
Men skolelæreren , der med uvilje så at aldrig så snart var drengen kommen i fruen-timmerhænder , før den begrædelige stemning havde indfundet sig , søgte at oprejse den sunkne ånd hos den unge statsborger ved udsigt til mandlig syslen med bog og pen og legemlige øvelser , idet han højrøstet talte om skolen og dens krav — ja endogså kaldte præsten til hjælp : 
— ikke sandt , hr . Pastor ! til næste år-------------- 
det gav et ryk i pastoren — han hørte en mat klang og en spinkel lyd , som om en nisse hikkede — — næste år ! 
I dette øjeblik trådte Lise ud fra storstuen for at hente nogle tallerkener og kopper , der stod på et havebord . 
A ha ! allerede drengen på skødet ! ja hun forstod at slå ind på de gjenneste veje , denne udspekulerede hyklerske ! Og hvor han hængte op ad hende , dette afskum af en muggen dreng , som hun selv forgæves lokkede for . Der stod mølleren — det var altså sådan han så på hende —  » så underlig «  , som Lars sagde . Hvilket rørende familie 

billede ! Og præst og skolelærer var også med , som om de allerede skulle klappes sammen ! 
Hele hendes legeme dirrede af forbittrelse . En smuk forgyldt kop trillede hen ad gruset og knustes mod stentrinnet . 
Alles øjne vendte sig imod hende . 
Men inden hun havde fundet den sønderknuste mine og holdning , der sømmer sig for et samvittighedsfuldt tyende , som kommer til at slå et familiestykke itu , var der undfløiet hende et blik , som kun mølleren opfangede . 
Og over hans ansigt gik der en skygge , der næppe kunne skrives på regning af den ituslagne kop . 

Iii . 
Med jomfru Mette og væbneren tog det da en ende med forskrækkelse . 
Det var midt inde i August . Møllen stod enten helt stille eller gik trægt med en enkelt kværn . Udenfor flimrede luften rødlig over den hvidgule rug , på kværnloftet var der tiltrods for det tykke strådække altid en lummer hede , og her arbejdede Jørgen sig i sit ansigts sved gennem almanakfortællingens slutning — faldt også undertiden i søvn på en sæk og havde da underlige drømme , mareagtig sammenhobede af al den læste rædsel . 
Jomfru Mette havde nået sit mål : hun var bleven den røde ridders viv , sad som frue på holmborg og nød , når hendes husbond var borte , sin forbryderiske kærlighed i væbneren Hjalmars arme . Allerede var der imellem de to truffet anstalter for at bringe ridderen af dage — da indfandt 

sig uformodet hans onkel , den gode biskop Otto . For denne fromme mand havde den lumskelig myrdede jomfru Karen åbenbaret sig , ikke for at hævne sig selv men for at frelse den elskede fra den samme skæbne , der så tidlig havde bortrevet hende . Fru Mettes gemmer blev undersøgte , og man fandt mistænkelige pulvere samt uhyggelige kabbalistiske opskrifter . Lænket sammen med sin elsker blev hun kørt til byen , hvor de kastedes i tårnet , og da de ikke godvillig bekendte , gradvis underkastedes pinligt forhør efter alle kunstens regler . 
Sandsynligvis havde forfatteren en gang besøgt martertårnet i nurnbergs Borg eller et lignende velforsynet rustkammer for den opfindsomme menneskelige grumhed , thi han forsømte ikke med den pinligste detaillering at følge gangen i Fru Mettes forhør , og med ubarmhjertig anskuelighed skildrede han hvert eneste redskab og lod det vise sig i virksomhed overfor det bestandig mere blottede skønne corpus delicti — thi medens en folkeforfatters velanstændighed havde forbudt ham på et tidligere stadium at lade usynlige amoriner afsløre Fru Mettes sidste ynder , så fandt han ingen retsgrund , der kunne hindre håndfaste bøddelknægte i at gøre det , og pinebænken var et leje , på 

hvilket læseren uden at rødme kunne se hende ligge nøgen . 
På Jørgens naive og derfor stærke og letbevægelige fantasi virkede alt dette så eftertrykkelig , at han under læsningen bogstavelig talt befandt sig bestandig mere værkbruden , lemmevreden og radbrækket . Men heller ikke , når han længst havde lukket bogen og lagt den fra sig , var han derved kommen udenfor disse rædslers råderum : de havde på den uhyggeligste måde indlogeret sig i hans daglige omgivelser og rigtig lagt sig til borge-leie i møllen . Denne , der i begyndelsen af fortællingen havde været selve borgen med dens svale og høienloft , den blev nu — og i en langt virkeligere form — helt og holdent martertårn , hvor man fra loft til loft steg op til bestandig mere udsøgte pinsler . Med alt sit klodsede , tykt tilstøvede og spindelvævs-behængte bjælkeværk lignede hvert af disse møllelofte , navnlig i skumringstunden , de uhyggelige skumle tårnrum , som han havde læst om . Og navnlig sent om aftenen , når en ussel smule lampe midt på loftet spredte en lille lyskreds , brudt af svære slagskygger , medens udenfor denne kreds det tilbagetrængte mørke syntes at samle sig så meget tættere : — så var det ligesom om alt var forberedt til et forhør , og den utydelig skimtede store sigte var grangivelig en pinebænk , der ventede på 

sit offer . Hver gang tridseværket begyndte at nibe oppe på lorisloftet , og en sæk hejsedes op fra underkjørselen , måtte han tænke på sit andet romantiske jeg , Hjalmar , som blev hejset op i tommelfingrene . Når han lagde hånden på gangspillet for at dreje møllen , gøs han ved at mindes  » Jernjomfruen «  , der just ved hjælp af et sådant gangspil lukkede sig om sit offer , borende sine dolke ind i det og knusende det . Men værst var dog selve mølleværket , som han bestandig — når det ikke netop var vindstille —• hørte dreje sig deroppe med en tøvende , gnaven knagen ; det forekom ham som en uhyre , sammensat henrettelsesmaskine , hvis hjul vare af den Art , der er i com-pagniskab med stejlen — hjul , som man  » flettedes over «  ( han vidste så lidt som andre , hvad dette betød , men forestille sig det vel med rette som en lidet bekvem stilling ) — hjul , der med hver svingning knuste en knokkel — tandjul , der med deres tænder flængede kødet af . Der manglede ikke meget i at han ventede at se alt rødt deroppe og at høre blodet dryppe fra stokværk til stokværk . 
Men i samme grad som møllen formørkedes til martertårn , forklaredes den også til erotisk helligdom . Under den uhyggelige skygge , som disse rædsler bredte , dæmrede glandsen af utilsløret kvinde-skjønhed , og i hans ræddelige gysen blandede 

sig en lysten ved anelsen om hint stolte og syndige legeme , der gaves til pris som foder for marterredskaberne — en vag og forknyt anelse , ganske vist , som den måtte være det hos en ungersvend , hvis landlige opdragelse aldrig havde ladet ham se en statue eller blot et billede af skøn legemlighed . Hans fantasi , der længst havde beklædt Lise med jomfru Mettes rolle , foregøglede ham i middagshedens træge , ledige timer mangfoldige halvvågne drømme , der fik hans hjerte til at banke pinlig og sødt , hans puls til at jage og ofte efterlod ham i gråd , uden at han vidste , hvorfor tårerne flød , kun at han havde en urimelig følelse af ærgrelse over intet og alt og af bundløs kedsomhed og var rørt over sin egen forladthed ; men undertiden fremkaldte de også en åbenbar og ganske febrilsk længsel efter Lise . 
» Længsel «  — for det var ham , som om hun var langt borte . Så nær som hun havde været ham den mørkningstime i kamret — som møllerkonen døde om natten — var hun aldrig siden kommen ham , ja det var overhovedet sidste gang , de havde været ene og fortrolig sammen . Tidt lukkede han øjnene for at se hendes sælsomme ansigt fra den gang ,  , belyst franeden af svovlstikken , og når det lykkedes at få det frem — 

for det ville ikke altid komme — så satte det ham i en stærk og varig bevægelse . 
I en sådan befandt han sig en aften , da Lise kom op til ham på kværnloftet med nadvergrøden . Sædvanlig sendte hun Lars op med den , og intet ærind gik denne brave dreng heller , da det jo tydelig viste , hvor lidt Lise brød sig om den storsnudede Jørgen . Imidlertid var det dog heller ikke noget helt usædvanligt , at hun selv bragte den op , men vel at hun ikke øjeblikkelig pilede af igen , uden at det var muligt at holde på hende . Denne gang var det ikke engang nødvendigt ; hun satte sig selvbuden på en sæk , pustede lidt af hede og så på Jørgen , der var ganske forbløffet ved denne uventede lykke . Han kom imidlertid snart til sund besindelse : — da han for lidt siden havde været ude på omgangen , havde han set mølleren med lille hans gå over til svigermoderens — det var jo en sjælden lejlighed : nu skulle hun sandelig heller ikke slippe bort så let igen . 
— lad være med sådan at sluge mig med øjnene , spis du bare heller din grød . 
Jørgen tog fat . 
— det er godt , du engang kan lade lidt ro falde på dig , sagde han med munden fuld — ellers har du da et farligt bisselæder i sålerne . 

—• ja , jeg skulle også synes , her er nok at gøre for mig her på møllen , og jeg får være om mig . Men i aften er er jeg doven — det er også så varmt . 
Hun gabede hjertelig . 
Jørgen skrævede langt ud —• hen til lemmen og lukkede den forsigtig op for at kigge ned på broloftet . 
— nej , jeg har sendt ham ned i haven at plukke stikkelsbær . 
— Lise i 
— nå , hvad går der nu — — 
hun fik ikke talt ud . Jublende ved den tanke , at Lise således havde forberedt et uforstyrreligt stevnemøde havde Jørgen allerede omfavnet hende , hun stred tappert imod ; men snart slappedes hendes modstand , ja et øjeblik forekom det Jørgen , som om hun idet hun bøjede sig ned ligesom for at undgå hans Kys , knugede sig tæt ind til ham . Han var ude af sig selv , ør af seirslykke . Men næppe havde hans knebelsbart rørt ved hendes kind , så fik hun snoet sig fra ham på en ubegribelig måde , stødte ham omkuld på en sæk — og stod så henne ved trappen . 
— sikke nu noget ! udbrød hun i en ærgerlig tone  .  .  . Jeg kommer her for at snakke lidt med 

dig — i al skikkelighed — og så  .  .  . Du må rigtig skamme dig ! 
Han skammede sig virkelig — men kun over at være kommen tilkort . 
— å , du behøvede slet ikke at være så knibsk . — du er da ikke møllerkone endnu ! 
— netop derfor . 
Hun så på ham med et underligt blik , der helt forvirrede ham . 
— hvad mener du med det ? 
— jeg mener , at du er en dum dreng , og nu kan du have det så godt . 
Hun vendte sig , som for at gå ned . 
— du har jo selv fortalt mig , at mølleren har kysset dig , sagde Jørgen mut og grædefærdig . 
— ja mølleren , — det er en hel anden sag . 
— hvorfor er det en anden sag ? 
— det ved du da nok !  .  .  . Han skal jo være min mand . 
— den gang da ikke , for da levede konen . 
— ja , stakkel ! det kunne man jo nok se , at hun ikke ville leve længe  .  .  . Så kan en mand jo da have lov til at se sig om i tide . 
— har han da sagt , at han ville gifte sig med dig ? spurgte Jørgen — og anslog pludselig en hel anden , stærkt interesseret tone . 

— ja se , det kunne man jo snakke om — både om det og om meget andet — når du ville være fornuftig  .  .  . derfor kom jeg jo herop — og så skal du straks skabe dig så tovelig ! 
— sæt dig nu blot igen  .  .  . jeg skal nok  .  .  . du kan jo få det , ligesom du vil have det . 
Lise nedlod sig atter på sækken . 
— se nu , der står din grød og bliver helt kold  .  .  . det er vel derfor man skynder sig sådan op med den ! 
— den er slet ikke kold endnu — blot sådan at man ikke behøver at blæse på den , sagde Jørgen , der igen gav sig ilag med grøden , og det med god appetit . 
— nej , så vidt er vi ikke , at han har sagt det , begyndte Lise efter en pause . — du tror nu også , at det går sådan en , to , tre . 
— å , det er da et godt skub siden konen blev begravet . 
— kan du huske den dag hvad i snakkede om inde i borgestuen — om hende skovfogdens søster ? 
— det var jo bare Lars , det sølle fjog . 
— fjog ? nå , den gang var han da ellers klogere end du . 
— hvad skal det sige ? udbrød Jørgen og stirrede forfærdet på Lise — husbond vil da ikke gifte sig med hende ? 

— nå , lyst for dem er der jo ikke , men det bliver da ikke hendes skyld , hvis det ikke sker — og broderens heller ikke . 
— ja men — hvad ved du da derom , Lise ? 
— å , han er jo hvert øjeblik ude i skoven hos dem , og så skammer han sig , når han været der — for mig — han vil ikke være ved det , han taler ikke om det , men ungen sladrer jo — om  » Tante Hanne «  og om Jenny —  » den søde Jenny «  — 
— hvem er det — Jenny ? 
— det er et tamt rådyr , som hun har — hvor jeg hader det bæst !  .  .  . Og så plager ungen ham jo bestandig —• nu er det en halv måned siden de har været derude  .  . - ja , hun er ikke dummere end som så — skovfogedtøsen ; hun begyndte straks med at lokke for ungen . 
— ja , det var nok det jeg tænkte , at det kunne blive lige vanskeligt nok for dig med hans — for han holder nu lige godt ikke af dig . 
Lise tilkastede ham et ikke særlig venligt blik ; hun yndede ikke at blive mindet om denne modstander . 
— nå , men hvordan er det da med husbond ? 
— ja hvad — ! han går i skoven med broderen og hende , og så sidder han i deres dagligstue og lader hende spille for sig , for hun 

kan også spille på et klaver — jo , hun er en rigtig fin dame , frøken Christensen ! 
— nå sådan — ja . Men er han da ellers — — forlibt i hende ? 
Lise lo hånlig : — 
— i hende ! —• nej , hvad det angår — — men , ser du , kan vil jo nok giftes med hende — på en måde da , tror jeg — fordi at så blev han jo fri for mig . 
Jørgen stirrede ganske uforstående på hende : — 
— fri for dig ? ja men jeg troede — — er han da ikke mere — vil han ikke gerne — — ? 
— kæresten — og sådan noget — jo vel . Men han vil da nødig gifte sig med mig — over det at ungen ikke kan lide mig , tænker jeg — så mener han vel , at jeg bliver en dårlig stedmoder  . . . Og så det med hende derovre , det er jo da noget andet — sådan en frøken , der kan spille klaver — end som en stakkels tjenestetøs , der ikke kan andet end gå og sjove i husholdningen . 
Hun tav og så ned for sig , med fortænderne sat fast i underlæben , idet hun overlod sig til den medynk med hende selv , som ofte overvældede hende og i alt fald vidnede om , at hun var begavet med nogen fantasi . 
Man hørte i nogle øjeblikke kun træskeen skrabe mod tallerkenen , rumlen af akslen og 

en dump brusen og knirken . Jørgen rejste sig og gav sig til at øse korn i spidsestens-tragten . 
— ja , det er jo galt , hvad skal det da blive til , Lise ? 
Med pludselig kjækhed overfor Jørgens mismod kastede hun hovedet tilbage og lo , så tænderne lyste . 
— å , jeg har da tag i ham endnu . 
Derpå så hun igen ned og gav sig til at rode med tåen i melstøvet . 
— det værste er ligegodt ungen . For det er som Pokker står i det , altid skal han have den dreng rendende i hælene på sig , så man ikke kan få fat i ham . Og så gloer han på en med sådan store mugne øjne  .  .  . Og jeg har købt brystsukker til ham og strikket ham sokker — ulden har jeg såmænd betalt af min egen løn — og når jeg bager pandekager , kalder jeg altid på ham og giver ham en eller to varme lige fra panden — hvad skal jeg da hitte på for at få ham god ! 
Jørgen kastede skuffen hen på korndyngen , stak hænderne i lommen og indtog en meget vigtig , belærende stilling og mine i betragtning af det raisonnements dybsindighed , som han nu agtede at fremføre , og den menneskekundskab det vidnede om . 

— nej , ser du , Lise ! det nytter ikke noget med ham —• ham får du ikke krammet på  .  .  . For jeg skal sige dig noget : hvis at han var ti år ældre , så kunne du sgu fordreje hovedet på ham lige så let som —• — som på os andre — men hans , ham kan du ikke få fat i —- nej du kan ikke . 
Lise rystede på hovedet med en sagte latter , der indrømmede rigtigheden af Jørgens bemærkning ; og i hendes ærgrelse over således at vide drengen unddragen fra hendes magtområde blandede der sig en smigrende kildren ved at se sit herredømme over alt modent mandkøn ubetinget anerkendt . 
— sådan noget dumt vrøvl ! udbrød hun . — du skulle heller hjelpe mig og se at tænke dig om . — — for noget må der da være , tilføjede hun , gennemtrængt af den bevidsthed , at enhver havde en pris , som han kunne købes for , når man blot kendte den . 
— ja , jeg ved sgu ikke — det eneste skulle være •— nej — — det er naturligvis dumt — 
— ja , det er det vel nok , sagde Lise , idet hun støttet på begge hænder hoppede længer tilbage på sækken og spjættede med fødderne , som stak i blå bomuldsstrømper : — dumt er det nok , men sig det alligevel . 

Jørgen skævede til de to fødder , der krummede sig i luften med en myg bevægelse og syntes at kærtegne hinanden ; han ville inderlig gerne give hende et godt råd . 
— det er blot — det faldt mig bare sådan ind , at hans holder jo svært meget af trofast — 
— a ha ! og så mener du , jeg skulle give mig til at logre for køteren ! 
— ja , jeg tænkte blot — men det er naturligvis dumt — — 
— nej gu er det ikke dumt ; det er rigtig nok  .  .  . 
Hun nikkede flere gange betænksomt . 
Jørgen , der var behagelig overrasket ved denne anerkendelse , satte sig på sin sæk og gav sig til at fløjte , mens han kradsede sin snadde ud på gulvet og stoppede den . 
— lad være med den fløjten ! kan du da ikke være lidt stille ? udbrød Lise . Selv pressede hun læberne sammen og rynkede panden , med et komisk udtryk af såre dyb eftertanke . 
— og ved du hvad , Jørgen ! sagde hun endelig med befriet mine som en , der har løst et vanskeligt problem — så vil jeg få min Broder Peer til at skyde Jenny . 
Jørgen stirrede på hende med store , dumme øjne og gav sig så til at le af fuld Hals , da han 

mente , at dette måtte være en overmåde morsom spøg . 
— hvad skal du nu grine så tovelig ad ? 
— ja men , hvad mener du da ? spurgte Jørgen befippet . Hvad kan det hjelpe dig , at det sølle kræ bliver skudt ? 
Lise så flygtig forbi ham ud ad døren og satte en foragtelig trutmund op — andet svar værdigede hun ham ikke , så meget mere som det virkelig var vanskeligt at give noget . Hvorledes skulle hun forklare denne knøs , at der i hendes ville , uoptugtede kvindefantasi , der ikke hindredes af nogen som helst fornuftskranke eller nogen lænke af logisk sammenknytning , med en vis mytheskabende urkraft havde dannet sig forestillingen om en hemmelighedsfuld forbindelse mellem rådyret Jenny og dets herskerinde — en forbindelse der medførte , at hun kunne rammes i det , at dets drab betød et brud på den magt , som hun udøvede over mølleren . For det forholdt sig ikke ganske som hun havde sagt til Jørgen , at mølleren efter hendes mening blot ville gifte sig med Hanne for at slippe fri for hende selv ; og om hun end ikke troede at han just var forelsket i den anden , så frygtede hun dog for alvor sin medbeilerske og betragtede mølleren som stående under hendes magt , idet hun anede en Art fortryllelse , modsat 

den der udgik fra hende selv , — en betagende trolddom af den slags som de gamle kaldte hvid magi , medens hendes egen tydelig nok hørte til den sorte , med den spinnende , glødøiede kat til spiritus liaris . Men nu skulle den andens skytsånd , det fromme , frygtsomme skovdyr med den friske græs-duft i sin Pels og med løvtykningens skygge over kæret i sit dybe blik — den skulle nu bort , og så ville vi få at se 1  .  .  . så måske  .  . . 
De sad begge tavse : Lise fordybende sig i en forestillingsrække , som hun ikke ville kunne have meddelt i ord ; Jørgen forgæves pinende sin arme hjerne for at udfinde , hvad i al verden det kunne nytte Lise , at Jenny blev skudt . Han glemte helt at tænde sin pibe , og lang tid hengik uden anden lyd end den almindelige møllelarm , der i aften var så dæmpet , at de ikke havde behøvet at hæve deres stemmer synderlig , da de talte sammen . 
— hun har et halsbånd — beslået med nysølv — det blinker i månelyset , og en lille klokke ringer — sagde Lise , og så tav hun . 
Jørgen skottede hen til hende , uhyggelig til mode overfor denne uforstyrrelige tankegang , som han absolut ikke forstod . Han så , at hun var smuk — ikke sådan som ellers : der var noget fremmed og overlegent ved hende , ligesom et åndigere 

præg og navnlig var hun mere ond at se til : — jomfru Mette ! 
Han kunne ikke vende øjnene fra hende . 
Rummet fyldtes mere og mere af rødt aftenlys , gjennemkredset af de regelmæssige vingeskygger , der også for ned over hendes ansigt : — det blev i lyset stedse varmere og mere tillokkende , i den hurtige skygge bestandig mere truende . Det lille stykke himmel , der kunne ses gennem den åbne dør , stejlt oprejst over hvide rugtraver og et blinkende poppelhegn , var blygråt . På omgangens faste melstøvs-lag spredte sig sorte pletter med en let smælden — som af insekter , der slog ned . 
Lise så ud og rejste sig hurtig . 
— jeg tænkte nok , det skulle regne i aften  . .  . Se nu bare sådan du har redt mig til ! vedblev hun , idet hun kiggede ned ad sig ; — går jeg sådan ud i regnen , så er da det tøj ødelagt . 
Jørgen stod op og gav sig til at børste hendes kjole med hænderne — som hun dog straks slog ham over . 
— det skal nok også nytte stort ! Nej , vi må virkelig have en børste . 
— børsten ligger nede i kamret . 
— nå , så kom da ! hun tog talerkenen , der stod på randen af spidsestenstragten og gik ned , fulgt af Jørgen . 

ovre i karlekamret børstede Jørgen hende af med stor omhu og stod så og betragtede prøvende sit værk , om der endnu et eller andet steds skulle have skjult sig et melet minde om hans dumdristige omfavnelsesforsøg . Pludselig for hendes hoved frem og kyssede ham lige på munden . 
Jørgen stod som en støtte — dels af overraskelse , dels vovede han heller ikke at slå armene om hende , for ikke igen at mele hende til og på-drage sig hendes vrede . 
— se så ! nu er du lige så vidt som mølleren — og videre , sagde hun og sprang ud i under-kjørslen , hvor hun nær var bleven kørt over af en vogn , der kom ind med fuld fart . 
Christian havde sin nød med at få hestene standsede , da Lise kom som skudt ud af en kanon og med et skrig trykkede sig op ad muren , idet hun trak kjolen ind om sig , for at den ikke skulle blive revet itu af svinglen . 
— halløj ! det var Pokker til hast , du havde 1 råbte Christian . 
— jeg har altid hast  .  .  . Hvis jeg var kusk , skulle de tykke brune få lov til at løbe anderledes . 
— å , nu synes jeg dog , de løb godt nok . 
— ja fordi du ikke kan holde dem , når de vil i stald . En dejlig kusk ! 

— ja , du ville vel nok køre med dem , ligesom med husbond og Jørgen . 
— hvordan kører jeg da med dem ? 
— nå , sådan — i ring , som man siger . 
— så ? og med dig kanske ikke ? 
— nå , med mig ved du nok , med mig er det nu en anden sag , lille Lise . 
Lise bed sig i læben og stirrede trodsig op på det røde , fregnede ansigt , der grinede ned til hende fra vognen . Hun vidste nok , at Christian egentlig var ligeså tosset forlibt i hende som mølleren og Jørgen , men hans friskfyrsvæsen forstod altid at give ham et overlegent præg og antyde , at det var hende der lagde sig efter ham , og det ærgrede hende — især i dette øjeblik , da Jørgen stod derinde og hørte hvert ord . 
— vigtigpeer ! lad mig nu blot komme ud . 
Hun stod virkelig fangen der . Hestene vare komne så langt til højre i porten , at svinglen næsten berørte muren . Bagud var passagen rigtignok fri ; men skulle hun løbe en omvej , i den regn og det søle , det allerede var blevet ? 
Hun stampede med foden : 
— ryk dog bæsterne til side , jeg vil ud . 
Men Christian bare grinede : 
— kom du heller op og hjælp mig med at få de sække hejset op . 

— jeg ! du tror vel ikke , jeg har andet at bestille ? 
— det går en , to , tre  . . . Du skal bare sætte krogen fast i sækkene , det er da let nok . 
— ja , ja — så skynd dig da . 
Hun satte foden på hammelen og entrede med katteagtig smidighed op i vognen uden at modtage nogen håndsrækning af Christian , der på hendes utålmodige  » afsted med dig «  sprang ned på den anden side og gik ind i møllen . 
Aldrig så snart var døren slået i efter ham , før hun greb tøjlerne og gav hestene et slag med pisken , så de i et Spring satte ud af gjennem-kjørslen og styrede ligeover mod stalden . Men hun sled i tøjlerne og tvang dem i et noget ukunstmæssigt sving til højre over til køkkendøren , hvor hun sprang af . 
Christian var stormet så ivrig op ad trappen , at han intet havde hørt , og blev meget forbavset , da han lukkede broloftslemmen op og lod heiserebet gå ned men kun så den bare stenbro under sig . 
— hvad fanden ! — han bøjede sig ned og så hverken vogn eller Lise men derimod Jørgen , der med et bredt grin om læberne og strygende sin lille melpudrede knebelsbart stod i døren til karlekamret . 

— gå du heller ned og kør vognen tilbage , Christian ! så skal jeg hjælpe dig at hejse de sække op , det passer sig vel nok så godt . 
— tak for køreturen , Christian ! råbte Lise ; så slap jeg tørskoet over gården . 
Christian blev så rød i hovedet , som om det skulle sprænges — ikke blot fordi han var bleven holdt for nar i vidners overværelse , men endnu mere fordi han så , at Jørgen havde været inde i kamret , som hun var kommen så hovedkuls ud fra , så at der vistnok var forefaldet noget mellem de to . 

Iv . 
Imidlertid sad mølleren og lille hans ved aftensbordet i dragegården . 
Værelset havde som sædvanlig i de falsterske gårde intet bondepræg men så ud som en stor , jævnt kedelig udstyret kjøbstadstue . Den stormægtige husfrue gjorde det heller ikke skam ved noget som helst landligt humør i sin påklædning , der godt kunne have tilhyllet en købmandskones yndigheder , og hvad hendes søn gårdejeren angår — for ikke at smigre hans hemmeligste ambition ved at kalde ham proprietæren — så havde han nedfaldende flip og blå kravatte på , ja , han havde endogså tænkt på at lade et par manchetter dingle om sine håndled men dog opgivet denne ubekvemmellghed . Den eneste fremmede i denne familiekreds endelig , en gårdmandskone der fra egnen , var ikke mindre moderne klædt : hun havde endogså et livligt bed af tøiblomster på 

sin hat , som hun hårdnakket havde beholdt på , enten nu dette åbenbart ganske nye stykke var hende så kært , at hun ikke kunne beslutte sig til at lægge det fra sig , eller hun trods alle opfordringer fandt at det ville være alt for familiært . Hun havde kun løsnet båndene , til åbenbar Lise for hendes dobbelthage , der endnu bar mærker af deres tvang . Trods denne nedre korpulence var ansigtet temmelig magert , spidsnæset og stærkt rynket . Denne lille uanselige bondekone kaldtes almindeligvis hareenken , fordi hendes gård i mands minde havde hedt haregården . 
Madam Andersen havde allerede for flere timer siden modtaget besøg af hareenken . Denne ville søge råd hos den ansete  » Gårdeierske «  i anledning af datteren Ane , der nu skulle ud at tjene og som det galdt om at få anbragt på et godt sted . Om madam Andersen vidste noget om at præstens stuepige var bleven sagt op til oktober ? 
Dette kom som et fingerpeg fra himlen til madammen : — hvorfor skulle Ane , der var en flink pige af anstændig , endogså god familie — hvorfor skulle hun ikke tjene på møllen hos hendes svigersøn ? — allerede længe havde hun så småt forsøgt at virke for at få Lises eneherredømme på møllen indskrænket — thi at få hende styrtet 

og jaget bort , det så hun nok var der ikke megen udsigt til . Atter og atter havde hun pirret ved Jakob , at han måtte dog tænke på at få en pige til , det kunne dog ikke blive ved at gå sådan ; men det var bleven ved lidt snak frem og tilbage i al almindelighed : nu havde hun en bestemt at foreslå : — hare-ane var pigen . 
Jo , hvad det angik , så havde hun nok hørt , at præstens Trine skulle bort . Men hvad ville hun tænke på det for ? Der i præstegården , det var slet ikke noget behageligt ; især om sommeren , så rykkede det ind med familie , og alle de gjæste-værelser der så var at gøre rent !  .  . Nej , da havde hun rigtignok noget ganske andet for hende : ovre på møllen hos Jakob , se det var en plads for Ane . 
Ja på møllen — når Ane kunne komme til at tjene der , det var jo så meget dejligt . Hareenken havde ellers troet , at den plads var optagen . Men så skulle Lise krybskytte vel sagtens bort ? 
Nej desværre , hun skulle ikke bort sådan straks da — men der kunne jo da nok være brug for et par hænder til . 
Å jo . Hareenken havde blot hørt , at Lise var så flink , at hun besørgede hele husholdningen og bageriet med . 

jo , hun besørgede det alt sammen , gud bedre ! men det måtte nu have en ende , for det var ikke til det gode den redelighed med skyttelise ovre på møllen . 
Hareenken trak panden helt op under håret og pressede dobbelthagen sådan ind , at underlaget vældede frem ; — hun mimrede med munden , og havde hendes øren været så bevægelige , som de ifølge navnet burde have været , så ville det venstre have lagt sig helt hen imod madam Andersen , der bøjede sig frem imod hende med megetsigende hovedrysten og blinken . 
Ellers var madammen ikke særlig meddelsom , og i familieanliggender vidste hun at holde tand for tunge ; men overfor hareenken havde hun fra gammel tid en vis nedladende fortrolighed , og nu da det gjaldt så vigtig en sag , betænkte hun sig ikke på at afsløre for hende det træske spil som Lise drev ovre på møllen , og havde drevet allerede før hendes Christine var død . Ja , hvis ikke drengen havde været der , så havde hun måske allerede fået Jakob til at give hende ægteskabsløfte , men over det at han havde ansvar for barnet , så skammede han sig jo ved at give det sådan en skarnstøs til moder . Det var såmænd helt underligt at se på , lidt var det ligesom om han søgte tilflugt hos barnet ; så ville han bestandig have det om 

sig , især på den sidste tid — og deraf kunne hun se at det måtte være rent galt fat igen , for der var en gang , da hun troede , at det var ved at give sig . Og derfor kom det netop så tilpas med Ane ; for hun ville jo ikke sådan have den første , den bedste ind i de forhold , men Ane var jo en god og forstandig pige . Og når blot Lise ikke længer var ene om det derovre , så ville alt nok komme i en anden gænge , og til sidst ville måske utysket fortrække af sig selv . 
Hareenken havde med megen beklagende grynten hørt om redeligheden ovre på møllen , og imidlertid overvejet , at når Lise var i færd med at stige fra tjenestepige til møllerkone , hvorfor skulle så ikke hendes Ane kunne gøre det samme , hvis det lykkedes at få den anden sat ud af spillet ? Hun befandtes derfor meget villig til at gå ind på mølleplAnen og opgive præstegårds-udsigten , der selv i den gunstigste belysning ikke havde en sådan stigning i baggrunden . 
For altså at smede , mens jernet var varmt , blev der afsendt en staffet til møllen i skikkelse af en vogterdreng . Mølleren tøvede ikke med at indfinde sig med lille hans ved hånden  . . . . 
Så sad de da nu om aftensbordet , og da den første madlyst var stillet , rykkede madam Andersen frem med sit forslag og anbefalede ivrig Ane som 

en pige , med hvem han kunne være tjent . Sønnen fandt sig foranlediget til at tiltræde dette skudsmål med en gumlende brummen , og hareenken forsikrede med klynkende stemme , at Ane nok skulle gøre sit bedste , og at hun jo aldrig ville kunne få en bedre plads end der på møllen . 
Skjøndt mølleren ved nik og småbemærk-ninger havde ydet hareanes fortræffelighed fuld anerkendelse , var han ikke overdreven ivrig efter at gå ind på forslaget . Han lod de andre snakke så længe de lystede og lidt til , tav hårdnakket og stirrede ned på sin tallerken , mens han med tankeløs omhyggelighed skar et stykke smørrebrød itu i små tærninger . 
Hans stemning var yderst pinlig . Dette var et angreb på Lise . Der havde været mange små-udfald , men nu drejede det sig om et afgørende , vel forberedt angreb . — gav han efter for det , så ville han få en fremmed person ind på møllen som beskikket lagttagerske , og denne tanke gjorde ham allerede ganske hed i ryggen . På den anden side havde han stor respekt for den , der rettede dette angreb : det var salig Christines moder og lille hans’ bedstemoder ; hun havde myndighed til at tale et ord med , og i grunden havde hun vistnok ret . 

der opstod en pause , som blev afbrudt af hans , der med strålende øjne havde set fra den ene til den anden . 
— så skal Lise bort , når Ane kommer ? 
Madam Andersen og hareenken vekslede et forstående blik , der yderligere irriterede og foruroligede mølleren . Men dragen , der som sædvanlig befandt sig i en salig tilstand af isolerende sløvhed , gav sig godmodig til at yde barnet den formentlige trøst : han skulle ikke være bange for det , Lise ville nok blive , Ane ville vel næppe heller påtage sig hele møllen — hvilket sidste bekræftedes af hareenken , der mente , at det vel nok , i alt fald i begyndelsen , ville blive temmelig meget , skønt Ane da ellers var en stærk og flink pige . 
Drengen stirrede på dem begge med store øjne , der var blanke af skuffelsens opstigende tårer . 
— men herregud , tud nu da ikke straks , hans ! du hører jo , hun bliver  .  .  . Lise skal ikke bort , hun bliver på møllen — bestandig , hører du . 
Hans hørte det og gav sig til at tudbrøle : — 
— ja , men jeg vil jo ikke have , at hun skal blive ; — Ane skal komme . 
Denne uventede protest mod trøsten satte onklen i en sådan forbavselse , at han lagde sig 

helt tilbage i stolen og betragtede sin Neveu med opspilede øjne : 
— det er det underligste barn i verden  .  .  . Nu vil han pludselig ikke vide noget af Lise , og før græd han , fordi hun skulle bort  . . . En besynderlig dreng  .  .  . Å , moder , giv ham dog noget af rødgrøden , så måske det går over . 
Medens dette husråd efterfulgtes med ret god virkning , erklærede mølleren endelig , at han egentlig ikke rigtig indså , hvorfor han skulle lønne og føde to piger , når han havde en , der besørgede det alt sammen meget godt . 
Hans svoger fandt denne bemærkning så indlysende , at han blot undrede sig over , at han ikke selv havde gjort den straks . Han lagde kniven fra sig og slog med håndfladen på bordet : 
— nej , det har du da nok ret i , Jakob , nej det skulle da Pokker gøre ! 
Men straks sendte moderen ham et straffende blik , der underrettede ham om , at han havde sagt en dumhed og overhovedet ikke var med på noderne . Han tav beskæmmet , skyllede sin forlegenhed ned med en snaps og nødte mølleren til atter at lade sit glas fylde : der var ingen ting så godt som en snaps dansk kornbrændevin — en med fuset , der rigtig kradsede , Pokker hente deres 

akvavit — og dertil en bid rugbrød med kommenost : og ingen lavede sådan ost som moder . 
— ja , du siger nok , at det bliver besørget alt sammen af en pige , — gik madam Andersen videre i teksten — men det er jo da et spørgsmål , om det ikke kunne gøres noget bedre alligevel . Den gang da salig Christine havde sin hånd med i køkken og kælder ( her sukkede dragen dybt , og hareane svingede med hovedet ) da så det måske dog anderledes ud i sømmene  .  .  . Og der er da heller ingen til at tage sig lidt af drengen , for til Lise har han nu en gang ingen fortrolighed , og du kan jo da ikke altid hænge over ham . Den smule kost og løn behøver du jo gud ske lov ikke at se så nøje på , og når der kom bedre orden og pasning af alting — se , det er jo også penge værd . 
— ja , det er sgu vist , udbrød dragen , der gerne ville gøre sin forseelse god igen ; det kan man ikke sige andet , der er meget i hvad moder siger der  .  .  . Du skulle dog tænke over det , Jakob . 
— ja , nu er der en lejlighed , vedblev moderen , det er slet ikke hver dag man kan få en pige , som man kan være tjent med . 
— ja , det kan de med Ane , hun vil gøre sit bedste . 

— nej , det er da sikkert , det er ikke så lige at fæste tyende nuomstunder , bedyrede sønnen . 
— ja , nu skal jeg tale med Lise om det . Det kan jo være , at hun selv også nok vil have nogen hjælp , når jeg tilbyder hende det . 
— jeg ved slet ikke , hvad Lise skal spørges om det for , indvendte madammen skarpt . — og hvad hun vil , det ved vi jo nok . 
Mølleren blev lidt rød i hovedet ved denne direkte hentydning , og skottede hurtig under brynene hen til de andre . Hareenken satte en diskret intetanende mine op , men svogeren nikkede betydningsfuldt medvidende :  » ja det ved vi jo nok «  — alt imens han dumpt og håbløst overvejede , hvad mor vel mente med det , og hvad Pokker egentlig Lise skulle ville . Thi moderen betragtede Henrik som et alfor utilforladeligt vrøvlehoved , til at hun skulle betro ham sine bekymringer om tilstanden på møllen . 
Madam Andersen gjorde endnu et forsøg , men mølleren blev ved det , at han måtte tale med Lise om det , og hvis hun fremdeles ville være ene om det , så skulle hun også have lov til det . 
Så rejste han sig , han ville hjem . Det var blevet overtrukket , og regnen slog mod ruderne , men han ville ikke vente . Den næste morgen skulle han tidlig op , der var meget at gøre . 

drengen var falden i søvn med sit hoved i bedstemoderens skød . 
— så lad da hans blive her , han sover så sødt . 
— nej , jeg vil da helst have drengen med mig . 
— hvad skal han nu ud for i den regn , så søvnig som han er ? 
— å , han er jo da ikke af sukker , han smelter vel ikke på det stykke vej .  .  . Hans ! 
Drengen , der var halvvågen og havde opfattet de sidste ord , gned sine øjne og sagde , at han ville gerne blive hos bedstemoder . Mølleren pillede nervøst i sit skæg og hentede sin hat og barnets hue , der lå på en stol . 
— nej , kom nu , hans ; det er bedre , du går hjem med mig  .  .  . 
De stod alle tre ved vinduet og så efter faderen og sønnen , da de gik ned gennem rønnebær-alleen . Møllerens høje skikkelse syntes at dingle lidt , i holdning og gang var der noget villieløst . Drengen , som han holdt ved hånden , traskede muntert afsted og lod snarere til at føre ham end til at blive ført : — en gang trak han faderen udenom en stor pyt . Efterhånden udviskedes deres skikkelser i regntågen . 
Madam Andersen nikkede dybsindig : — 

— der kan de selv se ! han turde ikke — nej , han må have barnet om sig . 
— ja , det er tydelig nok  .  .  . Han er ligegodt bange , svarede hareenken med et nik , mens hun atter lagde dobbelthagen i hattebåndenes tvang . 
— å jo , å jo  . . . . . det er jo sådan — Jakob har jo altid været noget ængstelig af sig  .  .  . det kender vi jo nok , indrømmede dragen — uanset at det var ham den sorteste gåde , hvad de to gamle fruentimmer egentlig vrøvlede sammen der . 
De to gamle fruentimmer vrøvlede imidlertid ikke , de havde ret . Han var bange for Lise og endnu mere for sig selv : for den lidenskabelige uro , den begærende kærlighed til Lise , som han i den sidste ugestid havde følt ulme stærkere og stærkere i sig . Han havde jo troet , at den allerede var udstukket . Ufravendt havde han sit blik rettet mod det fremtidige ægteskab med skovfoged-hanne , dette ægteskab der stod for ham som en afgjort sag — som forudbestemt , allerede knyttet ved løftet til en døende og indvarslet af en åndehånd . Havde ikke Christines ånd friet for ham i skovfogedhuset ? De derude kunne ganske vist næppe ane noget om denne hemmelige betydning af hint dødsvarsel , for han havde endnu ikke sagt dem , hvorledes Christine 

havde tænkt på Hanne i sin sidste time . Men han havde på følelsen , at Hanne var ham venlig sindet og han troede også , at de betragtede dette ægteskab næsten som en selvfølgelighed , om de end aldrig havde talt sammen derom eller blot hver for sig gjort sig det klart . Derfor nød han også ude i det venlige , skovhegnede lille hus en velgørende fred , en søndagsstilhed , som det gjorde godt at hvile ud i og var forjættende at have udsigt til som til et ufortabeligt eje , et velerhvervet grundstykke , på hvilket der kunne bygges et sundt hjem for ham selv , og som kunne opdyrkes til en frugtbringende arvelod for hans søn . Desværre var alt dette kun en fantasi , og tilmed en fantasi af hans ydre villie , af hans pligtbevidsthed og opdragne fornuft ; og medens den med samvittighedsfuld flid digtede sig længer og længer frem i denne ensformige idyl af from huslighed , drømte hans inderste naturvillie sig stedse dybere ind i ville vanhellige drømme om et heftig bevæget elskovsliv , kastet ind mellem tvivl og håb , ansporet af skinsyge , fuldt af bratte skuffelser og lykkelige overraskelser og med urolig hvile i vellystens sødeste feberrus . For der var i ham — ubrugt og først lige netop vakt til anende selvbevidsthed — et stykke kraftigt erotik , der ikke nøjsom lod sig affinde med at der for anden gang bødes den et 

andet for det ene : en fuldt færdig ægteskabs lykke , lige til at trække på som en solid bekvem husdragt , i stedet for den fjederham , som den be-gjærede for at vove en farefuld flugt . 
Og møllen begyndte at gøre oprør imod skovfogedhuset . 
Det lå derude lavt og lunt gemt af den store skov , der omgav det med uigennemtrængelig løvmasse på tre sider og imod nord skød et læbælte frem på stranden . Og dette vand , der hist og her skinnede mellem slanke bøgestammer og som en åbning i krattet førte ligeud til , det var ikke det lunefulde åbne hav , men et fredeligt sund , hvor aldrig nogen smakke var strandet og ikke engang en sejlbåd kæntret . Alt syntes derude mere livsaligt — vinteren mere festlig krystalglin-sende , våren grønnere , høsten rigere broget , og solnedgangen — strålende mellem stammer , glimtende gennem løv og gjenspeilet i vandet — mere tindrende gylden , mere luende blank . Men når stormen gik over landet , så fornemmede man den der dog kun som en tung brusen af trætoppenes uendelighed og et ensformigt kog af bølgeskum på sand . 
Således skovfogedhuset derude . 
Og her stod møllen på bar mark og tilmed på det højeste punkt , som vejen skrånede så 

småt op imod og sænkede sig fra — høimøllen kaldte den sig . Op over træerne hævede den sig og bredte sine fire arme ud mod himmelrummet : det eneste den bad om , vind og vejr , det eneste den frygtede — vindstille ! Og møllen — det var Lise : — den var gennemtrængt af hende lige fra hendes eget Kammer i stuehusets gavl — modsat det værelse , hvori Christine var død — til møllehatten , hvor hun selv aldrig havde været , men som hendes tanker havde besøgt og taget i besiddelse . For det var ikke blot alle de små erindringer om hende , der var strøet om i hus og mølle , i bageriet , på gårdsplads «  ! og i haven : endnu mere var det hendes villie at ville eje det alt sammen og ikke tåle nogen ved siden af sig , skulle det end kræve et ligeså utrætteligt arbejde , som det kværne , spidsestene og sigter forrettede — det var den , der besjælede møllen og ligesom gjorde den til hende selv . 
Når han da sent på aftenen kom hjem fra et besøg hos skovfogdens , og møllen dukkede ud af skumringen , som han nu så den i regntågen : så syntes den at vente på ham med noget truende og vredladent i sin mørke skikkelse , som man modtager en , der har været ude på forbudne veje . 
Så var det ham velgørende at føle barnets hånd i sin som en levende amulett . Det var 

kød og blod og knogler af den hånd , som han havde trykket med et højtideligt løfte om ikke at gøre Lise til sin søns stifmoder , og det var ligesom en materialisation af den ulegemlige hånd , der manende havde banket på ruden i skovløberhuset . Og han krystede den så stærkt , at hans forundret så op på ham og kun af drengestolthed lod være med at ømme sig . 
Udtrykket i faderens ansigt forundrede ham , og han var lige ved at spørge :  » hvad er der , fader ? «  men tav og følte sig beklemt . 
Ja , mølleren var i aften sælsomt bevæget og turde mindre end nogensinde undvære sin amulett . Skulle han virkelig have en anden pige i huset ? Skulle den smukke lejlighed til at være uforstyrret sammen med Lise , som han længe samvittighedsfuldt havde undgået at nyde godt af — skulle den nu pludselig være til ende ? Da hans svigermoder foreslog , at hans skulle blive hos dem , var det fristelsen , der så ham lige i ansigtet og fik hans stærke legeme til at ryste som med et febergys . Umuligt kunne han gå alene hjem til møllen og overnatte ene under tag med hende , væg om væg , med en dør imellem dem . 

v . 
Da de trådte ind i huset , så de Lise stå i køkkenet , travlt virksom med at rense trofast , der tålmodig og skjæbnehengiven lod sæbe , børste og kam husere i sin sølle Pels . Den vovede ikke at røre sig eller hæve sin røst , men hilste kun ved at blinke fiffig og vifte så småt med halen ; og pigen syntes selv så grundig fordybet i sit arbejde , at hun først bemærkede dem , da de fra den dunkle gang trådte ind i køkkenet , der var belyst af en bliklampe . 
— hvad er der i vejen med trofast ? spurgte mølleren - forbavset . 
— å , det er blot — jeg har såmænd længe tænkt på at vaske trofast — han er så plaget af lopper , stakkels kræ , og nu har jeg endelig en gang fået tid til det . 
— det er virkelig for meget — du har 

allerede nok at gøre — alt for meget  .  .  . men det kan vi nu tale om siden . 
— å , man får tid til alting , når man tager det efterhånden . 
Hans var fuld af interesse trådt hen til vådske-gruppen og stirrede nysgerrig ned i den lille ballie , hvis snavsede vand yderligere sortnedes af en mængde levende- punkter — et vidnesbyrd om , at hendes barmhjertighedsgjerning allerede bar frugt . Den lille mand undrede sig : — hvorfor havde han aldrig fundet på det ? han syntes , arbejdet så ikke ud til at være vanskeligere , end at han måtte kunne overkomme det . Og han holdt dog så meget af trofast , der på sin side formelig tilbad ham , medens Lise egentlig ikke kunne lide hunden — og dog gjorde hun det . Således var hun også altid venlig imod ham og ville gøre ham alt optænkeligt godt , skønt han var muggen imod hende og ikke kunne lide hende — hvorfor egentlig ? 
Pludselig kastede Lise børsten fra sig og slog hænderne sammen : 
— jøsses da , hvordan er det , du ser ud , barn ! — vandet driver jo af dig . 
Hun sprang op , løb ud og kom straks ind igen med møllerens og hans’ husdragter . Mølleren gik ind i dagligstuen og lod døren stå efter sig . Hun trak selv jakken af drengen og forvissede sig om 

at væden ikke var trængt igennem til skjorteærmerne — at han endelig ikke gik hen og for-kjølede sig !  .  .  . Om hun ikke skulle lave lidt the  ? Det behøvedes ikke , mente mølleren — hvad hans angik , skulle han jo straks i seng . 
— nej , se den pæne nye trøje , som den er bleven pjasket til ! 
Først nu faldt det drengen ind , at det var hans stadsdragt , som han kun havde haft på et par gange . Den så rigtignok sørgelig ud : navnlig på ydersiden af det højre ærme var det grå tøj helt sort , og bukserne vare tilstænkede forneden . Og han opløftede sin røst og græd . Lise trøstede ham på det bedste ; hun hængte trøjen op på kjøkken-stolen som på et stativ , så at de våde folder ikke kom til at berøre hinanden , så ville den være som ny i morgen ; og når bukserne vare tørre , skulle hun børste dem , så der ikke var en plet at opdage . Trøstet ved denne udsigt holdt han op at græde højt , men snøftede endnu så småt , overvældet af følelsen af sin egen uværdighed til så megen deltagelse . Og det hjalp ikke at trofast , der nu efter den vel overståede renselsesfest var gengivet til hvalpelivets munterhed , sprang op ad ham og slikkede hans hænder , ja til sidst endogså hans ansigt : — tværtimod , den våde hund mindede han om , hvad de begge skyldte den miskendte Lise . 

endelig , da faderens stemme inde fra dagligstuen ærgerlig bød ham holde op at flæbe , mandede han sig op og ville gå i seng . Men på denne mærkelige aften fandt han sig villig , ja taknemlig i at Lise hjalp ham med afklædningen og puslede ham ; og da hun nu også fromt mindede ham om at bede sin aftenbøn , inden han lagde sig til at sove , slyngede han sin arm om hendes nakke og kyssede hende til godnat . 
Imidlertid sad mølleren inde i dagligstuen , til hvilken der tværs over gangen strømmede et svagt lys ind fra køkkenet . Han grublede hen for sig , med hovedet i sine hænder . Hvad kunne hun ikke alt sammen få fra hånden , denne mærkelige pige ! Dette med trofast var rent ud prikken over i-et . Og hvor langt hun var fra at gøre noget væsen ud af det ! så frejdig og frisk , som om det hele ingenting var . Og alligevel skulle det være nødvendigt at tage en anden pige , der formodentlig ville bringe alskens ufred og bryderi med sig ind i den fredelige møllegård  ? De to piger ville naturligvis ikke kunne forliges — ikke at tale om at svigermoderen jo stod bagved den anden . Men det var jo også muligt , at Lise påtog sig mere end hun kunne tåle , og som husbond havde han ansvaret for sin husstand ; så var det hans pligt at sørge for at hun fik hjelp . 


der er ingen tvivl om , at høimølleren ville have vist sig som en modig mand , hvis han var bleven stillet op på en skandse med bestemte ordrer at lystre . Han ville vist have været en løve på valpladsen , men han var — som man siger — ingen hund efter at komme op at mundhugges , og allermindst efter at geråde i en af disse pinlige redegørelser med en kvindelig modpart , hvor ikke blot spidse og bitre antydninger , men bebreidendé blikke , suk og klynkende tonefald er hvad der hører sig til , og tårer , ja selv hysterisk hulken ikke alt for fjerne muligheder . Meget uvillig havde han begivet sig på vej til svigermoderen , for da der sådan kom bud efter ham , kunne han nok tænke , at der var noget i gære mod hans ro ; og nu skulle han allerede levere et nyt slag ! 
Det var derfor med et tungt hjerte at han gik ud i køkkenet , da han hørte , at Lise var kommen ind igen og gav sig til at rydde op . 
Han begyndte meget forsigtig med at betone sit ansvar som husbond — for denne side af sagen havde særlig tiltalt ham , da den ikke havde noget med de virkelige bevæggrunde at gøre . Han måtte frygte for , at hun dog måske efterhånden påtog sig mere , end der var sundt for hende , og nu var der sådan en god lejlighed til at få en medhjelperske . — der kom ikke noget af alt det , 

han havde ventet , men Lise svarede ganske sagtmodig , at det kunne jo gerne være , at det var det rigtigste ; husbond vidste jo bedst , hvordan det skulle være . 
— ja , ja ; vi behøver jo ikke at tage nogen bestemmelse om det sådan på stående fod . Jeg ville blot sige det til dig , at du kunne tænke over det . 
— ja , det må husbond gøre ganske ligesom husbond selv synes , svarede Lise og blev ved at skure på et fad . 
— nå , ja , ja  . . . nu kan vi jo altid  .  .  . God nat , Lise . 
— god nat , husbond . 
Mølleren gik ind i sit sovekammer , ganske forvirret ved den uventede måde , hvorpå Lise havde taget sagen . Denne fromme føielighed var det værste , der kunne have mødt ham , fordi den kastede hele afgørelsen over på ham selv . Og desuden : når hun ikke bestemt ville sætte sig imod det , hvad skulle han så sige til svigermoderen  ? Så kom det jo uundgåeligt , dette med den fremmede pige i huset  .  .  . Og hvor kunne det også være , at Lise var så ligegyldig ved det hele ? så brød hun sig vel ikke længer så meget om ham , siden hun intet havde imod , at der kom et par fremmede øjne på udkig efter dem og 

så snakkede han sig for , at det var jo også bedst sådan : så faldt de ikke i fristelse , og når han — måske til foråret — giftede sig med Hanne , så måtte Lise dog bort , og så var det godt , at der var en anden pige , som var sat ind i det hele . 
Et par dage gik , uden at enten Lise eller mølleren berørte sagen . Hver aften ventede han at se svigermoderen komme anstigende , og hver nat lagde han sig til sengs med et befrielsessuk , fordi også den dag var gået til ende i fred og uden nogen afgørelse . 
Så betroede hans ham en formiddag bekymret , at stakkels Lise vist havde tandpine ; han havde set hende gå med lommetørklædet for munden . Mølleren gik ud i haven , hvor hun var ved at plukke solbær af , og spurgte hende , om hun havde ondt i tænderne , så var det da bedst , at hun straks kom til doktoren . 
Nej , hun fejlede ikke noget ; hun var blot så bedrøvet . For hun havde troet , at hun havde gjort alt så godt , men nu mærkede hun , at husbond ikke var tilfreds , siden han ville have en anden pige foruden hende . 
Forgæves søgte mølleren at gøre hende begribeligt , at han ikke havde noget at ønske anderledes , at det blot kom an på hende selv ; men hun måtte også tænke over , om det ikke i længden 

blev for meget for hende . Hun blev ved i sin køre : det var jo så rimeligt , at der kom en pige til , når husbond ikke syntes , at det var godt nok , som det var . Men ellers var de da nu over den travleste tid , nu høsten snart var forbi : — i efteråret og om vinteren var der jo ikke så meget at gøre i bageriet , så når hun var kommen ud af det hidtil , så ville hun vel også nok kunne komme vinteren over  .  .  . men naturligvis — — 
—• men så vær dog fornuftig , Lise ! afbrød mølleren hende endelig . Jeg har jo sagt dig , at du kan få det akkurat , som du selv vil have det . Når du tror , at dine kræfter slår til — — 
— mine kræfter ! Lise lo pludselig muntert , og med et hurtigt greb strøg hun ærmerne højt op over albuerne og strakte armene ud til begge sider : — jeg skulle mene , her var noget at tage fat med ! 
Det var et par mægtige kvindearme , hvis blødt rundede muskelflader skinnede så gyldent i augustsolen , medens den lette , gennembrudte skygge af et frugttræ kastede et dæmpet grøngult skær over hendes friske ansigt , der lo strålende med blanke øjne og tænder . 
— ser jeg måske ud til at slide mig op ! Synes husbond , at jeg er magret af i år ? Trives jeg kanske ikke på høimøllen ? 

hun holdt endnu armene i den udstrakte stilling , hvorved hendes figur viste sig frit i levende linier , der holdtes i en rytmisk bølgen af hendes ånde , som hun drog dybt gennem den halvtåbne mund , medens hun vedblev at le til ham med de bestandig mere tindrende øjne . Hele hendes skikkelse udstrømmede en frugtagtig sundhed , og i hendes miner lyste en triumfal bevidsthed om kraft . 
Mølleren følte denne sundhedsbølge slå over i ham selv og gjennemrisle de inderste fibre , så de dirrede med en anelse om ny overvældende livslyst , og for kraften i dette blik slog han sit eget ned — beskæmmet . For midt i dette lys af glæde funklede der en gnist af spot : — du tør jo ikke engang ! det hele var jo vrøvl ! du tør ikke lade den anden komme , og du tør heller ikke tage mig , som jeg står her og gør dine sandser forrykte . Du tør intet ! men jeg tør , når jeg vil ! 
— ja , ja , Lise ! så taler vi ikke mere om det , mumlede han i skægget og gik hurtig ind i stuen . 
Den aften sveiede madam Andersen virkelig ind i møllegården . Men hun kom for sent . Med hareanes kandidatur var det forbi . 



tredie bog 



i . 
— Jenny , Jenny , Jenny , Jenny , Jenny — iii—le jen—ny ! 
Det var Hanne , der kaldte på sin yndling . 
Hun stod sammen med mølleren forrest i en lund af højstammede graner , næppe hundrede skridt fra skovfogedhuset . Derhenne ved brønd-truget vandede hans et par små stridmankede ponyer , fra hvis brune rygge og kryds der hvirvlede gylden damp op i sollyset , som tåge fra en eng ; og fra den ene mule , der løftede sig op af truget , faldt dråberne ned som gnister . Men i den dybe , brune skygge af staldrummet , der befandt sig i selve beboelseshuset , lyste skovfogdens skjorteærme , medens han lige henne ved døren hængte seletøjet op . Mellem gavlen og et tæt hasselkrat , som unge ege , lodne af nye skud , groede op af , førte en markvej ned til stranden langs en lille jordlod ; næsten helt hen til det kullede poppelhegn var den 

fløielsbrun af frisk pløjning , og en plov , der stod på held lige ved grøften , viste , hvor de små heste for nylig havde standset deres arbejde . Et par hvide skyer kastede deres speilstøtter hen over det blanke sund . I de brunt anløbne bøgekroner over mostaget spillede septembersolens stråler med urolig glimren , medens dens lys i brede , rolige striber skød sig ind her mellem granstammerne . 
— Jenny , Jenny — — ! 
Hun havde en ejendommelig måde at udslynge sit lokkeråb på , en lille kontant Melodi . De første fem-sex  » Jennyer «  kom crescendo i rivende fart efter hinanden på samme tone , så , efter en lille pause , sprang stemmen en oktav op og gik i halve toner ned på slutningen :  » lille Jenny «  , idet den delte ordene og gav hver af de fremstødte stavelser et særligt smeld , så de skingrede vidt igennem skoven . Der var noget underligt indsmigrende , lokkende og kærtegnende i dette råb , og mølleren holdt af at lytte til det som til en musik fuld af frisk skovstemning —• og dog så helt anderledes end den , der vibrerer i et valdhorns klang , hvor der lurer noget af jagtgrumhedens æggende vildskab , medens denne var from og beskyttende , en mild skovfes besværgelse . 
— i dag vil den nok ikke komme , sagde han 

og håbede , at dens tøven måtte få hende til at råbe mange gange endnu . 
— å , hvis den blot kan høre mig . Måske de andre har jaget efter den . 
—• hvilke andre ? 
— dens kammerater . Mange af dem kan ikke lide den , fordi den holder til her ; måske også fordi den har halsbånd på . 
— er det muligt ? 
— ja , og i går så skovløberens dreng , at der var tre rådyr der var efter den . Men Jenny løber hurtig . 
De vare langsomt gået gennem den smalle Granlund og stod ved en skoveng , der næsten lå helt i skygge . 
Ligefor dem hævede bøgeskoven sig i det stærke Sollys . Det åndede et skær af forgyldning over kronernes farve af grønt anløbet bronce , der hist og her lod en hvid sky skinne igennem , og midtvejs tegnede det alle de slanke grå stammer , idet det ligesom lokkede enkelte frem dybt inde fra tykningen , hvor de ville skjule sig ; medens forneden hasselbuske , tjørn og ung bøgeopvæxt , uberørte af årstiden , lod deres grønt fryde sig i glandsen med sommerlig friskhed og fylde . 
Over deres hoveder løb af og til en blød susen af grannåle , og et frisk harpixduftende vindpust strøg 

dem forbi og blæste et par silkeglindsende hår frem over hendes kind . Hun havde en marineblå kjole på , der faldt løst og frit og samledes om livet af et læderbælte . På hovedet sad nok så kækt en grå , flad hue af strikket uldgarn , og denne halvt drengeagtige hovedbedækning gav hendes ellers så rolige ansigt en vis skjelmsk ynde . 
Hun råbte igen , denne gang med en lille variation . 
— hvad er det dog de siger ? spurgte mølleren med et godmodigt smil . 
Hanne blev rød i hovedet og strøg håret tilrette bag øret : 
— jeg sagde  » Lamsebenet «  — det er dens kælenavn . Den var jo kun et lille lam , da jeg fik den , og nu kalder jeg den sådan endnu . 
Der lød hurtige små skridt bagved dem ; det var hans , der kom løbende , fulgt af Hektor , en hvid og brunplettet jagthund , der gav sig til at pringe op ad mølleren , dens gode ven . 
— vil Jenny ikke komme ? spurgte hans åndeløs . 
— den må være løbet langt ind i skoven i dag , svarede Hanne . Vi kan gå over og råbe ad den anden kant til , skønt jeg troede rigtignok at den var her . 

hun satte hånden for munden og råbte så højt hun kunne . 
— men de må da ikke anstrenge deres stemme sådan for vores skyld , sagde mølleren — de kan jo blive helt hæs . 
— å nej , for den sags skyld kunne jeg stå og råbe en hel time , og hans vil da også så gerne se Jenny . 
— å ja , tante Hanne ! det ville jeg rigtignok gerne , sagde drengen med et bønligt blik . Når han havde været på besøg i skovfogedhuset , havde Jenny enten været lige ved huset eller i stalden — eller også var den slet ikke kommen , så han var uhyre spændt på at opleve det eventyrlige at  » Tanten «  således kaldte dyret ud af den vildene skov ; og han havde næppe kunnet holde ud på sin post ved vandingstruget så længe til ponyerne havde drukket og gav sig til at traske hen mod stalddøren . 
I det samme løftede Hektor hovedet og gav sig til at gø kort og skarpt . De lyttede alle spændt , og snart hørte de en fjern og fin klang af en lille klokke , der hurtig blev stærkere . Pludselig smuttede noget ud under bladene derovre ; et rødbrunt rå-dyr satte i lange , elegante Spring tversover engen og styrede lige hen mod Hanne , der råbte  » Jenny «  , og klappede i hænderne , strålende som et barn . 

i fuld fart borede det sin spidse snude ind mellem hendes hænder og gav sig til at gnubbe sit hoved mod hendes hofte og hengive sig til hendes kærtegn . De andres derimod tog den så kort som mulig imod , og navnlig når hans ville klappe den på ryggen , unddrog den sig derfra ved pludselig at dukke sig og smutte afsted . Den tog heller ikke synderlig notits af Hektor , der sprang om den for at lege . 
De gik tilbage henimod huset , hvor skovfogden var i færd med at gnide ponyerne af med en halmvisk . På en af de yderste graner hang et nylig skudt rådyr ; mellem rødderne var der en plet af størknet blod . Det berørte mølleren underligt , at se Jenny sorgløst løbe hen under sin dræbte kammerat , medens Hektor blev stående og snuste til blodet . 
— gør det dem ikke ondt , når deres Broder går ud for at skyde sådan et dyr ? 
•—jo , det gør det da rigtignok . I begyndelsen kunne jeg slet ikke finde mig deri , men nu ønsker jeg blot , at han må træffe godt , så at de dør straks  .  .  . Men han er jo da en dygtig Skytte , og han giver såmænd heller ikke ild , før han er kommen nær nok . Han går heller ud en gang til , end han gør et usikkert skud . 

— nå ja , bemærkede mølleren , en gang må dyret jo alligevel dø — af alder eller sygdom , og så er det dog meget bedre sådan — hurtig og uventet — man kunne såmænd misunde det sådan en død . 
— å nej ! for et dyr kan det nok være , det er det bedste — men ikke for et menneske . 
—• hvorfor da ikke også for et menneske ? 
— nej , jeg ville ikke gerne gå bort på den måde . Jeg ville helst have tid til at forberede mig på døden og til at tage afsked med mine og med verden — og især til at samle min sjæl  . . . for evigheden . 
Mølleren var bleven stående , da samtalen tog en så alvorlig vending og så med beundring på den unge pige . Hvor hun er klog ! tænkte han . Andre tænker ikke over sådan noget , og dog er det så sandt — jeg ville heller ikke ønske at blive revet pludselig bort .  .  . måske midt i de verdsligste tanker . Hun er from og klog . Sammen med hende måtte man blive et bedre menneske ! Hvor Christine dog har haft rigtigt blik for det , og hvor det er en lykke for mig , at hun døde en rolig død og kunne tale med mig , som hun gjorde ; for af mig selv var jeg vel næppe falden på det . 
Hanne fandt den taushed , der var indtrådt , lidt pinlig . Hun frygtede for at tanken om Christines 

død kunne sætte deres gæst i en vedvarende sørgmodig stemning , og ønskede derfor ikke samtalen fortsat . Med en pludselig bevægelse vendte hun sig til broderen : — 
— nå , er i så blevet færdig i dag , Vilhelm ? 
— nej , helt blev vi det ikke . 
— ja men , du er da ikke holdt tidligere op , fordi jeg kom ? spurgte mølleren — det ville da være en skam . 
— å nej , de var blevet lovlig trætte . Det er jo lige drøjt nok for de små at gå for plov — især for den nærmer ; det er jo den yngste . Men den er ellers skrap nok til at løbe . 
Den nærmer stod virkelig noget mismodig der , med sit hoved lagt over den andens mankeknude og med krydset hængende til den ene side . Hanne strøg den med begge hænder over mulen , der var våd endnu efter vandingen , og mumlede den ind i næseborene , som om det var dens øren : 
— er bamsemanden bleven ked af det ? Hvad ? Skal han have rugbrød , kan han lide det ? 
Bamsemanden blinkede fiffig , dirrede med sin studsede manke , som om den blev kildet , og baskede med halestumpen . 
— du forkælet ham rent for mig , ytrede broderen ; men et fornøjet smil viste , at hans pædagogiske bekymring ikke sad synderlig dybt . Snart 

vil den også have kage ligesom Jenny . Se , hvor hun kan skabe sig ! 
Jenny  » skabede sig «  virkelig . Den trykkede sig så fast op til Hanne , at hun havde ondt ved at holde sin stilling . Men Hektor havde sat sig ; den trippede med forpoterne og klynkede bebrejdende , fordi ingen gav sig af med den . 
— det er sandt , udbrød skovfogden , idet han kastede halmvisken fra sig — jeg skulle jo hen at tale med gamle Ole . 
— så går jeg med dig . Jeg vil gerne røre mig lidt , sagde mølleren . 
— ja men så gå kun straks , at det ikke skal trække for længe ud med aftensmaden , påmindede Hanne . — jeg skal nok sørge for de små . 
Hun lukkede døren helt op til stalden , og  » de små «  traskede villig nok derind . Mølleren ville hjælpe hende , men blev spøgende afvist : han troede vel ikke , at hun selv kunne klare for sig ! Egentlig var det ham ikke helt ukært ; for det morede ham nok så meget at stå der , lænet til den underste halvdør , og se hendes skikkelse så flinkt bevæge sig derinde i halvmørket , som undertiden kun lod hendes venlige ansigt lyse i bløde omrids , alt imedens hun spændte grimerne om de urolige ponyhoveder — mere hindret end hjulpet af den lille hans , der satte hende i dødelig skræk 

ved at smutte ind under bamsemandens bug og rykke i dens forben , som havde plantet sin hov på spiltovet . De små var ikke ondskabsfulde , men det var jo dog kun et par tosser , der ikke altid tænkte på , hvor de sparkede hen , så han måtte se sig for ! Da hun så havde skuffet hakkelse i krybberne og kom ind i den fjermers bås med havrekassen , var det lille bæst så hidsig efter at få dette kjærnefoder , at hun måtte tage fat af al magt for at trænge dets hoved til side ; men under denne kamp stak bamsemand sit hoved ind over bommen , så at hun pludselig havde dens prustende næsebor lige i nakken og udstødte et forskrækket hvin . Og nu istemte de alle tre en hjertelig latter , understøttet af ponyernes vrinsken og af jublende glam fra Hektor , der sad i entredøren og hørte sin herre ruste sig til sin skovvandring : — indtil endelig Hanne efter et par dygtige puf og et kraftigt klask på hesteboven reddede sig ud — med tab af huen , og noget oversavlet på kjoleryggen . Men det gjorde ikke noget ; kjolen var nok temmelig ny , men den kunne tåle det . Og huen erobrede hans igen med nogenlunde lethed , da bamsemand ikke fandt den så smagfuld som havre og hakkelse . 
Sådan havde mølleren ikke let i år og dag — og hvad var det ikke for en velsignet god og sund 

munterhed — en kvægende , kildefrisk latter , der vældede frit fra gemytets muld uden at trænge til viddets ledningsrør end sige til spydighedens bor . 
Endnu leende og med tårer i øjnene , modtog han den knortede egestok , som skovfogden rakte ham . Selv havde denne en træpibe i munden og bøssen hængende over skuldren . Men den tilbudte cigar afslog mølleren : han ville nyde skovluften . Og de to venner skridtede rask hen ad vejen , der først løb i udkanten af krattet langs det strålende sund , eller helt nede på strandgruset , og så drejede indad , fordybende sig i tæt , kølig løvskygge . 
Mølleren skød hatten bag i nakken , svingede med stokken og gav sig til at fløjte en vise . Han havde ikke , så længe han kunne huske tilbage , været så let og fri til mode . Denne sundskov elskede han med al den natursands , han rådede over , og det var ikke så lidt endda : — en natursands , som man finder den hos indesluttede mennesker uden boglig dannelse , ubevidst og umiddelbar . Som et kær mørknes under en uveirshimmel og lyser under solskyer , således antog hans sind omgivelsernes farve . Allerede da han for et par timer siden med hans ved hånden var trådt ind i skoven , havde den unge høstpragt med sin opblomstrende brogethed lyst op i hans sind som en festlig hilsen ; og siden havde der samlet sig så 

mange kære og venlige indtryk lige til denne glade staldscene , hvis genlyd endnu lo i hans inderste , som om den havde forvildet sig i en labyrintt , hvor den ingen udgang fandt . 
Og med dobbelt fryd jublede hans sjæl op i frihed , fordi han så længe havde levet under et tryk , der nu var som tryllet bort . Mellem ham og Lise var der ikke senere forefaldet noget , men stemningen i møllen havde været underlig tung og trang ligesom vejret : en ensformig række af lav-himlede gråvejrsdage , til det nu i Morges var  » blanket op «  , og han havde taget den beslutning at besøge sine venner i skoven . 
Han følte også nu en modig trang til ikke blot at nyde denne lykkelige stemning , mens den var der , men holde den fast og tilegne sig den —• forvandle den fra en flygtig gæst til en fast husfælle . Ja , dette hus — hans hjem ! Gud give han kunne sige møllen farvel , give den til Jørgen , og Lise med i købet , og så så selv drage ind herude som skovfoged med Hanne til hustru — Vilhelm kunne jo , da man en gang var på ønskernes vej , være ansat i et større embede ikke langt derfra som kongelig skovfoged  .  .  . Det lod sig nu alt sammen ikke gøre , men der var noget andet , som kunne ske og skulle ske . 
T 

han havde i begyndelsen talt ret livlig med vennen om skovhugst , om den lille planteskole , der skulle anlægges nu , og om auktionerne og alt hvad dér var at gøre ; efterhånden blev han mere ordknap , og kun få og temmelig intetsigende bemærkninger vidnede om , at han fulgte skovfogdens beretning om en ny præst i et af nabosognene , der holdt  » Politiken «  , et ugudeligt blad — så hvad kunne det være for en præst ? Overhovedet præsterne der på egnen — ja der var jo nok provsten i tvederup —- 
— ja , det er ham bønderne , kalder religions-grossereren . 
— ja det er let nok at gøre nar — 
— å nej , det er såmænd ikke for at gøre nar ; det er ramme bondealvor — fordi han har så meget at gøre med missionen i Indien ; han eksporterer religion , mener de  .  . Og ved du hvad en kone sagde til mig om provsten ? ja , det er jo en berygtet mand , men han er jo også hævn-gjærrig nok , og farlig udsvævende er han da også . 
— provsten ? udbrød skovfogden og standsede indigneret . 
— ja ,  » udsvævende «  betyder , at han altid farer om på sine missionsmøder , og  » hævngjærrig «  skulle sige  » nidkær «   : derfor er han også vidt kendt , og 

det kaldte hun nu  » berygtet «  ; det var såmænd ren og skær Ros alt sammen . 
Og mølleren lo , så det rungede i skoven , idet hans glade lune greb denne lejlighed til atter at udlade sig ; og skovfogden , der af naturen egentlig var et stykke af en lystig patron , stemmede med i , skønt han ikke ret vidste , om det også passede sig at le i anledning af en af den ydre eller indre missions støtter , selv om anledningen var så indirekte . 
— nå , så er der jo vores egen præst , gik han videre i teksten : jeg så på din kones begravelsesdag , hvor bleg han blev , fordi hans glas sprang , da han klinkede . Det er sandt nok , det varsel er sikkert nok , det skal næsten aldrig slå fejl ; men skal måske en præst være så bange for at dø ? skal han hænge sådan ved dette jordeliv ? 
Mølleren svarede kun med en samstemmende brummen . Denne bemærkning var ligesom en håndsrækning fra skovfogden til at hjelpe ham over i den samtale , som han ønskede , eller rettere , som han havde besluttet sig til : han ville jo netop også tale om hin begravelsesdag og om de ord , der da vare faldne imellem dem nede ved dammen ; nu behøvede han blot at gribe til — og ordene  » Du talte om begravelsen «  vare ham allerede på læben ; så blev han bange for det alt for 

afgørende skridt og forsøgte at interessere sig for hvad hans ven videre udviklede om den udbredte verdslighed . 
Skovfogden skrev denne fåmælthed på regning af manglende kirkelig interesse . Han måtte vækkes  ! En tung og indesluttet natur som hans , oven i købet lutret smertelig ved et sådant tab , var åben for nåden og ventede blot i bevidstløs halvslummer på dens vækkende berørelse  . . . . 
Da de havde nået skovbetjentens lille hus i udkanten af skoven , og fogden havde givet gamle Ole sine ordrer , gik de tilbage tværs igennem tykningen , uden vej og sti , så at al sammenhængende underholdning faldt bort af sig selv . 
Mølleren bøjede nogle hindrende grene til side og trådte ud på en skoveng . Næppe hundrede skridt borte stod en solgjennemstrålet Granlund , og mellem dens spinkle stammer hånede en kalket længe . Han havde ikke anet , at de vare så nær ved huset : det var netop det sted , hvor Jenny var smuttet ud før . Hektor for allerede gøende afsted for at melde deres ankomst . Skovfogden trådte ud lidt til højre for ham ; han redte leende nogle spindel-vævstråde ud af sit krusede blonde skæg , tog sin kasket af og tørrede sveddråberne af sin pande med ærmet . 
— der kan du se ! sådan kom vi hurtig hjem . 

mølleren gravede med sin stok dybt ned i det bløde engmuld  : — 
— skovfoged , begyndte han med en egen højtidelighed i stemmen — kan du huske på begravelsesdagen , da vi stod med din søster nede ved den lille dam ? 
— ja , det skulle jeg da nok kunne huske , og hvad der blev sagt — ord til ord . 
— godt  .  .  . Så ved du også , at jeg sagde jer , at min salig hustru i sin sidste time havde tænkt på din søster Hanne , sådan rigtig inderlig tænkt på hende . 
— ja ja , det sagde du at du vidste , skønt hun ikke havde talt om hende . 
— å jo , nok talt om hende , men hun nævnede ikke hendes navn , det er rigtig nok  .  .  . Og så sagde jeg også , at jeg ville sige dig , hvordan hun havde talt om Hanne , når tiden kom dertil . 
— ja , jeg husker det godt nok , og jeg har såmænd også lidt og mangen gang tænkt på det  .  .  . Nå , og er så tiden da kommet nu ? 
—-jeg tror det . 
Skovfogden stirrede forventningsfuld på ham ; men hans blik syntes at bore sig ned i engbunden omkaps med stokken . 

— ser du , stakkels Christine havde jo gjort op med verden . Hun tænkte ikke længer på sig selv , men kun på os , som blev tilbage . Og så talte hun især om når jeg giftede mig igen , for det skulle jeg da gøre , mente hun ; det var bedst i alle måder , især for drengen , forstår du nok . Og så lagde hun mig på hjerte med sådan smukke ord , at jeg frem for alt skulle se på at få en christelig pige til hustru . 
— nå sådan . — hm  .  .  . Og så tror du , at det var Hanne , hun mente  ? 
— det var det . 
— å ja , det kan jo nok være  .  .  . Skønt at — der er jo nok rundt om i familierne — christelig ånd er der jo da at finde  .  .  . om den også lidt nok er noget udvandet , og versligheden tager mere og mere overhånd — gud bedre ! Men hist og her — som for eksempel Povl Jensens , det er en gudsfrygtig familie , og hos præstegårds-forpagterens i Skibby der er der også en meget from datter , hun kommer i alle forsamlingerne — ellers duer familien ikke så stort  .  .  . 
— nej , det var ikke sådan på det ubestemte . For Christine sagde også , at der var jo dem , der var noget for strenge af sig og måske overdrev lidt — og det var jo jer hun mente — — 

— ja , hvad skal det sige  » overdrive «   ? hvordan kan vi mennesker — ? 
— nej , nej , det sagde hun jo også , at det skulle jeg ikke lade mig afskrække af — de havde måske i grunden ret . 
— nå sådan . 
— og så en times tid derefter bankede det på Hannes vindue , just som Christine døde i mine arme  .  .  . det er dog ikke til at tage fejl af . 
Skovfogden nikkede og stirrede tavs ud i luften . Hvad mølleren nu havde sagt ham , syntes han kom så underlig som en bekræftelse på det , han selv lige havde tænkt om hans  » Vækkelse «  . Når Christines tidlige bortgang var det stød , der havde været nødvendigt for at hans natur skulle miste sin alt for jordiske ligevægt : var det så ikke nu åbenbart , at Hanne var udset til at give den en alvorlig saliggørende retning mod det hinsides , og føre ham til den frelser , som han hidtil kun havde bekendt med læberne ? 
— Jakob , spurgte han , skal jeg sige det til Hanne ? 
— å nej , det synes jeg dog ikke du skulle sådan nu straks  .  .  . Måske senere en gang  .  .  . forresten , det må du ligesom du selv synes . Men det var også det , jeg ville spørge dig om — synes du — tror du at hun  .  .  . nok ville have mig ? 

— hun ? ja hun holder jo da meget af dig — og af hans med , så jeg ved da ikke hvem hun heller skulle ville have til mand . 
— hm  .  .  . Det er blot  .  .  . om måske inde i København — hun må jo der kende mange mere dannede mennesker  .  .  . forgangen vinter var hun jo igen derinde , og så tænkte jeg måske — — 
— nej , nej — der kan du være ganske rolig , hun har ikke haft giftetanker  . . . og det er jo ellers snart på tide , at hun får en mand , for det er nu kvindens bestemmelse  .  .  . Og så desuden , ser du , når det er guds villie , at det er den vej du skal komme frem ad , se så kommer den jo også nok til hende , for den kender ikke til at gå fejl , sådan som vor egen syndige villie , især når den er forblindet af lidenskab . 
Mølleren så beskæmmet bort — han vidste kun alt for vel , hvor hans egen syndige villie , forblindet af lidenskab , nær havde forvildet sig hen , og han var glad ved at den anden ikke kunne læse hans tanker . 
— ja , så ville vi jo blive svogre , Vilhelm ! sagde han , for at hans forlegne taushed ikke skulle blive påfaldende . 
— og det ville da heller ikke være det værste , lo skovfogden . 

de to mænd trykkede kraftig hinandens hånd og gik så hurtig over engen og ind i grandlunden . Herinde i den brunlige dunkelhed luede de sidste gyldne solstråler . Alle de utallige tørre kviste ud fra stammerne glødede som glastråde , og gennem dette lysende net så mølleren Hanne træde frem i husdøren og spejde ud — om de da ikke snart kom , siden Hektor jo længst havde meldt dem . 

i . 
I borgestuen var der livligt på denne regnfulde aften midt i oktober . 
For enden af bordet , lige overfor Lise , sad en gæst : hendes Broder Peer vibe . Denne mand , der var berømt — eller berygtet , alt efter samfundskredsen — som krybskytte i flere Miles omkreds , havde et lidet sportsmæssigt ydre . Han var temmelig undersætsig — når han sad ned , ikke synderlig højere end søsteren — og den maske , hvorunder han skjulte sit forvovne eventyrer-temperament , var et temmelig almindeligt bondeansigt , indfattet af det der på egnen næsten obligate skæg , der groede ned fra tindinghåret og samlede sig under den fremtrædende sortstubbede hage . Kun havde det måske været påfaldende for en omhyggeligere iagttager , at der i de små øjne , under de nedbuskede bryn , ofte brændte et skarpt og uroligt blik , der ikke hørte hjemme i agerdyrkerens sindig sysselsatte 

synsorgan . Desuden var huden påfaldende veirslagen . Han var en halv snes år ældre end søsteren , men så langt ældre ud . 
En træpibe med stærkt udsnittet hoved hængte i hans ene mundvig og blandede sin røg med den fra fattigere udstyrede slægtninge i Christians og Jørgens besiddelse samt fra en næsten forkullet snadde , der stak tilveirs fra lars’ trynemund . 
Denne  » tovelige dreng «  havde støttet albuerne på bordpladen , holdt hovedet i sine hænder og gloede af al sine vandblå øjnes formue på denne underlige mand , som sad der med det eventyrliges , næsten det røveragtiges glorie om sit uanselige , lidt duknakkede hoved — en glorie , der næsten var synlig i tobakstågen nu , da de to ungersvende havde trukket ham op , så at han virkelig havde givet et par af sine mere spændende livs-eventyr tilbedste , pebrede ikke blot med  » Jægerlatin «  men også med krybskyttegræsk . Anstrengt af denne ydelse tog Per nu pibespidsen ud af mundvigen , spyttede gennem tænderne ud på gulvet og kvægede sig med et langt drag af stenkruset , der stod foran ham . 
— det kan nu ligegodt ikke hamle op med det , du selv bryggede , Lise ! der var rigtignok ganske anderledes humlesmag ved det . 

— ja , det har jeg ikke tid til mere , svarede Lise , uden at se op fra sit strikketøj . 
— å nej , du går jo her og slider som et bæst fra morgen til aften  .  .  . Fanden må vide , hvad det skal være godt for  .  .  . Du kunne da i alt fald få ham til at give dig dobbelt løn . 
— det kan du jo lade mig om , Peer . 
—• ja , han kunne da godt stå sig ved at give halvdelen til , sagde Christian . Men nærig har nu husbond altid været . 
— når jeg nu ikke vil have mere , dit høved ! brummede Lise . For hun holdt meget på sit tyende-ry som en sjælden dygtig og sjælden fordringsløs arbejdskraft ; det skulle i allerværste fald forskaffe hende en god ny condition . 
— ja , du er nu for god for denne verden , lille Lise , lo Christian , men kanske Vorherre godt-gjør dig det i den næste . 
Lars var meget skuffet over den vending samtalen havde taget . 
—• er det sandt , at de var med den gang den forrige skovfoged blev slået ihjel ? busede han ud . 
Et af de hurtig sigtende blikke skød frem under de nedbuskede øjenbryn og traf ham , så han var lige ved at tabe pibestumpen ud af munden . Så gled blikket opad mod loftet , på hvis smudsige 

gibs der dirrede en lyscirkel fra den lille lampe , og Peer krybskytte mumlede i en gnaven tone : 
— sådan noget vrøvl ! Han blev såmænd ikke slået ihjel . Han døde i sin seng ; det ved præsten , der berettede ham , da besked med . 
— jo vel , men det var da efter sådan et sammenstød , bemærkede Jørgen . 
— ja , herre gud , sådan en gammel mand , hvad vil han løbe ude for om natten — i tågen , det er ikke godt det ! det kan være lige hårdt nok for os andre . 
— var det måske også tågen , der slog ham med en bøssekolbe i nakken ? grinede Christian og purrede op i sit røde hår . 
— å nej , den spændte blot ben for ham , og så stødte han hovedet på en træstub , råbte Lars , modig ved denne undsætning fra alle sider . 
— ja , når i ved det bedre  .  .  . Ikke fordi jeg ved noget videre  .  .  . Jeg havde ikke noget med det at skaffe — jeg bjergede blot bukken imens . — — 
— man må ellers opleve en hel del sådan mellem år og dag i deres — håndtering , bemærkede Jørgen , da det ikke lod til at Peer krybskytte ville gå videre . 
— å ja , smålo Peer . — nu for en fjorten dages tid siden , da jeg var ude i forretninger — 

he — da opdagede jeg såmænd , hvem der skal blive kone her på møllen . Hvad giver i mig for at få det at vide ? 
Lise og Jørgen vekslede et hurtigt blik . 
— det var som fanden ! udbrød Christian og spilede øjnene op . 
— skovfogdens Hanne , råbte Lars triumferende . — hvad ? Har jeg kanske ikke sagt det allerede den dag møllerkonen blev begravet  .  .  . Husbond så så underlig på hende ved kirkegårdsporten — han gifter sig nok med hende , sagde jeg . 
— nå , jeg troede nu det skulle være splinternyt det . 
— så de dem kanske sammen i skoven  ? spurgte Jørgen . 
— ja gu gjorde jeg det , og det så meget hedt ud imellem dem  .  .  . Det var jo grumme pænt måneskinsveir i tredje uge af september , sådan rigigt passeligt vejr for kjærestefolk og krybskytter . 
De skoggerlo alle over denne sammenstilling undtagen Lise ; hun kildede med strikkepinden Pilatus , som lå i hendes skød og sov . 
— kyssedes de ? spurgte hun . 
— å , det gjorde de sagtens også , men det skal jeg da ellers ikke kunne sige , at jeg har set . Forresten stod de et øjeblik lige ved mig . 

jeg lå i grøften under en busk og havde slet ikke lyst til at blive set af dem . 
— nej , det er begribeligt nok , lo Christian . 
— nå de var forresten alt for optaget af dem selv . Hel det gik ellers farlig anstændig og højtidelig til . Pigebarnet snakkede noget om Jesus og om menneskevilliens syndighed — ligesom en præst på prædikestolen — og han sagde ja og amen . Og han bad hende også om siden at spille den kønne choral fra sidst , så det var såmænd en hel gudstjeneste . 
— det var også en morsom måde at være kjærestefolk på — i måneskin , lo Lise spodsk men med en lidt irriteret klang på bunden af latteren , og strikkepindene klirrede i hånden på hende . 
— å ja , jeg har jo kendt til lystigere mettoder , erklærede broderen under almindelig latter . 
— du , Peer ! spurgte Lise endelig : — sig mig , det rådyr , hun bar tæmmet , •—• var det også med dem ? 
— ja> gu vardet med ! det gik og spankulerede om mellem buskene ; lidt var det så nær ved mig , at jeg kunne have nået det med min bøssepibe . 
— ha , ha ! så var der nok en fingrene kløede på , spottede Christian . 

denne gang ville det ingen ende tage med latteren . Det var alt for kildrende morsomt : denne krybskytte , som rådyret uden fare gik og snuste om , og de to forliebte , der snakkede om menneske-villiens syndighed . 
Løvrig var det kun svendene og drengen , der lo rigtig ud . Per holdt snart op , med en ubehagelig fornemmelse af , at lystigheden egentlig gik ud over ham . Og hvad Lise angik , så stemmede hun næppe nok med i . Hun blev rød i hovedet og rynkede panden . Dette var jo den blodigste hån af skæbnen ! Broderen skjult i grøften og angst for at Jenny skulle røbe ham — var dette billede ikke et fuldendt symbol på krybskyttefamilien vibes nederlag og skovfogedhusets sejr  ? 
— nå , nu er det nok ellers på tide , at jeg kommer hjemad , afbrød Peer endelig munterheden . Han slyngede et langt uldsjawl tre gange om halsen , knyttede det forsvarlig under hagen og knappede jakken over det . Så rejste han sig , greb sin stok og bød godnat . 
Lise fulgte ham gennem køkkenet ud i forstuen . 
— Peer , du husker nok hvad du lovede mig . 
— ja vel , ja vel ! men den gang , kan du vel begribe , lod det sig ikke gøre . 
— nej , men så snart du kan . 

— ja , ja , det er blot — den er sgu vanskelig at komme på skud , for nu holder den gerne til henne ved huset . Forresten kan jeg ikke begribe — 
— jeg har jo sagt dig , at det er det halsbånd •— 
— å , der er sgu ikke så stort ved det smule halsbånd — lidt nysølv — kanske også klokken er rigtig sølv , for den klinger så fint — men hvad fanden — 
— ja men , når jeg nu vil have det . 
— ja , når et fruentimmer vil noget , så er Pokker løs , det ved vi jo nok . 
— jeg skal strikke dig tre par sokker — af det allerbedste uld . 
— ja , dem kan jeg såmænd komme til at trænge til . Nå , strik du bare væk , min tøs , du skal nok få halsbåndet . Farvel ! 
— farvel Peer . 
Lise gik ind i sit Kammer , tændte en lysestump og satte sig på sengen . Hun rugede over denne fikse idé , der var bleven så levende ved broderens besøg og fortælling . Men i dette øjeblik var hovedpunktet ikke længere den mystiske forestilling om en kraft , som hun ville berøve sin medbeilerske ved at få Jenny skudt , men den ganske realistiske tanke om at volde hende smerte , som hun hadede . 

for der ruskede og sled i hende et glubende raseri mod denne skinhellige heks , som sad derude i sin skovensomhed og galdrede hendes egen møllermand til sig , drog ham og tog ham med fromme tanker , som hendes bibelvante læber dryppede ham i øret , og med milde salmetoner , som hendes veloplærte fingre manede frem af klaveret — thi dette instrument og den kunst at traktere det stod også for Lise i et halvt trold-domsagtigt skær . 
Hun havde jo følt , hvorledes mølleren langsomt var gledet længer og længer bort fra hende i løbet af de sidste par måneder . Denne belurede skovsamtale havde med sin månestråle og sit skær af fromt sværmeri tændt et lys , der pludselig klarede op i det lange dunkle mellemrum lige fra hendes sidste store sejr , da hun havde slået svigermoderens fordækte angreb med hareane af Marken , det triumferende øjeblik , da hun stod dernede i frugthaven , overstrålet af augustsolen , og så jublende følte , hvordan ligesom et fluidum fra hendes til skue stillede yppige kvindeformer gennemstrømmede mølleren , så han måtte tage øjnene til sig og skynde sig bort — — og indtil nu i den sidste tid , da hun ikke længer skønnede , hvor han var , ikke kunne nå ind i ham med et blik eller røre op i ham med en bevægelse . 

og mølleren iklædtes ved denne fjernelse , denne tillukkede ligegyldighed , det uopnåeliges lokkende glans , så at der i hendes heftig be-gjærende sind skabtes en illusion af forelskelse . Det var udentvivl kun angsten for ikke at opnå den så længe og utrættelig tilstræbte stilling , blandet med krænkelse over at den allerede så stærkt betagne unddrog sig hendes kvindemagt , der satte hende i lidenskabelig ophidselse — men dette antog i hendes øjne pludselig billedet af en skuffet kærlighed . I sin længsel indsatte hun mølleren i stedet for møllen , medens hendes forfængelige magtbrynde maskerede sig som en smægtende trang til hengivelse . Og som hun sad der og lod tårerne dryppe ned i sit skød , var hun grangivelig den stakkels fattige , forladte pige , hvis  » egen møllermand «  var lokket fra hende af en listig frøken , der var forfaren i allehånde fine forførelseskunster , som hendes egen enfoldige bondeforstand ikke kendte til . 
Og skulle hun så måske ikke hade denne frøken derude ? Hun udmalede sig , hvorledes hun , når hun var kommen i besiddelse af Jennys hals-bånd , en nat ville liste sig ud til skovfogedhuset og hænge halsbåndet på dørgrebet . Et par dage havde de savnet Jenny , og når de så fandt halsbåndet , ville de forstå , at Jenny var bleven skudt 

af en krybskytte , hvis jægerstolthed forbød ham at at tage noget andet af andres ejendom , end hvad der kunne falde for hans kugle . Og frøken Hanne ville sætte sig ned og begræde sin dræbte yndling —  » lille Jenny «  , som hun aldrig mere skulle kalde frem fra skovtykningen , bitterlig ville hun græde , for hun havde et svagt og blødt sind ; og tanken om disse tårer ville være for Lise hvad en læskende drik er for en febersyg . 
Imidlertid , Lise var en alt for praktisk natur , til hun skulle slå sig tilro ved at svælge i forestillingen om tilfredsstillet gold skadefryd . Da hun havde revet klæderne af sig , slukket lyset og rullet sig sammen under dynen , grublede hun sig langsommelig i søvn gennem allehånde forvirrede tanker om , hvordan man vel skulle gribe det bedst an med at puste flammer af de gløder , som dog sikkert endnu ulmede under asken i det troløse møllerhjerte . 

Iii . 
Det var middag . 
Et skarpt Sollys skød sig gennem de små ruder ind på broloftet , hvis rum var dunkelt og snevert mellem de opstablede sækkebjerge . Det gyldne melstøv , der dirrede i strålebundtet , sattes i hurtigere kredsning , hver gang Jørgen trillede en sæk over gulvet , og blev til et hvirvlende khaos som af jaget damp , når han med sin bør væltede en sæk over på de andre , og der vældede en ny ladning substans op i den allerede mættede melluft . 
Han var ene om arbejdet . Lars var sat i virksomhed oven på , hvor han passede kværnene under tilsyn af mølleren , der sad og skærpede en møllesten . 
Jørgen var ene med sine sække og sin ulykkelige kærlighed . For han var ikke kommen videre siden hin augustaften , da han mente at være kommen vidt og ikke at have så langt igen . Jo 

pyt ! siden den dag havde Lise været ganske unærmelig ; hun havde sendt Lars op med aftensmaden , havde gjort i stand i karlekamret så tidlig og tilmed på så uregelmæssig tid , at han ikke let kunne passe at være dernede . Og hvis han så endelig ved et tilfælde kom til at være et øjeblik ene med hende , så var hun ikke til at røre ved og næppe til at slå et ord ud af . To måneder — og ikke videre ! det skulle han have anet den gang , hun kyssede ham , og han stod så ærlig og tog imod det uden at røre ved hende , for ikke på ny at smudske hende til . Måske var det netop fejlen ; hun havde taget det for koldsindighed . Når havde han også læst i sin roman om , at Hjalmar havde stået ret op og ned som en tinsoldat og ladet sig kysse , for ikke at sætte pletter på jomfru Mettes kjole ? Men Hjalmar gik også altid i Fløiel og silke , og på hænderne havde han bøffelskindshandsker — han kunne sagtens ! 
Løvrig blandede der sig i disse grublerier en stedse mere påtrængende tanke om , at det dog snart måtte være på tide at gå over at spise . Ville husbond dog ikke nu endelig en gang komme ned fra det kværnloft ? Men endnu bestandig blandede der sig i kværnenes rumlen den utrættelige taktmæssige klang af hammerslag på sten . 

så knagede trappen ned til magasinet : Lises hoved dukkede op over sækkevolden . Hun bar en bakke med tre talerkener fulde af stegt flesk og kartofler . 
— hvad ? skal vi ikke over at spise i dag ? spurgte Jørgen — idet han uvilkårlig talte lidt sagte . 
— husbond sagde , at der var så meget at gøre i dag , så han ville have maden herover . Så får i andre vel også nøjes med det . 
— nå ja på det lav , siden du kommer så pænt med det , sagde han , idet han tog hende under hagen — hvad hun ikke kunne afværge , da hun holdt bakken i begge hænder , og sækkene heller ikke gav hende plads til at undvige . 
— nå , kan du ikke holde dine fingre hos dig selv ? vrissede hun ; men hendes øjne lo , mens hun rynkede panden på en komisk måde . Hun dæmpede stemmen — for ikke at blive hørt oppe på kværnloftet , fra hvilket hammerslagene uafbrudt klang . Dette at husbond var så nær , at man hele tiden kunne høre ham , gjorde i Jørgens øjne situationen særlig pirrende . 
— nej , hvad morskab skulle der være ved ved det , lille Lise ? 
— å , der kan såmænd være megen morskab ved det . Den gang da jeg var så skikkelig at give dig et Kys , og du stod så artig og holdt dine 

fingre for dig selv — hver gang jeg tænker på det , må jeg le , så jeg får ondt i siden . Men hvad skal du nu med bakken — du kan vel nøjes med din ene portion ? 
—• nej , jeg er ikke så meget nøjsom af mig i dag , svarede Jørgen , idet han tog bakken ud af hænderne på hende og skubbede den hen på en terrasse af sækkebjerget ; — hvorpå han til illustrerende forklaring greb hende ved skuldrene , trak hende fast ind til sig og kyssede hende — hvad hun måtte finde sig i uden lydelig demonstration , da det jo ikke gik an at røbe sig . 
Og medens Jørgen berusede sig i dette Kys , der for hans begyndende mandighed bekræftede sandheden af det ord , at det er saligere at give end at modtage , klingrede hammerslagene bestandig ned med det lidenskabsløse arbejdes sikre taktfasthed . 
— se så , sagde Jørgen , da han endelig gav slip på hende — det var tak for sidst , og det har du længe haft til gode . 
— du er et utyske at komme i nærheden af , brummede Lise og så ned ad sig . 
— vent bare lidt , jeg skal springe ned og hente en børste . 
— å nej , det er lige meget , i dag er det jo tørvejr , svarede Lise og tog bakken efter at have sat den ene tallerken til side til Jørgen . 

— jamen , du kan dog ikke — hør , Lise !------------------- 
men Lise , der allerede var kommen et par trin op ad trappen , vendte sig blot og tyssede uvillig på ham . 
Han stirrede forfærdet efter hende : 
hvad i al verden gik der af pigen — ? havde han da kysset al omtanke ud af hovedet på hende ? Husbond ville jage dem på porten , eller i alt fald ham , og det var endda det værste at blive jaget væk alene — for hun ville naturligvis lyve sig al skyld fra , skønt hun dog i grunden havde været villig nok . 
Imidlertid stod Lise foran mølleren , der sad på en møllesten og med en stor , skarp hammer huggede ned i en af de riller , der fra hullet i midten løb krumme ud mod randen . Han så ikke op , da hun med et  » Værsgo’ , husbond «  satte tallerkenen ved siden af ham på stenen , men nikkede blot og takkede . 
— nej ! ser en møllesten sådan ud !  .  . Det er helt pænt  .  .  . Og når man ser lidt på den , er det ligesom den begyndte at dreje sig . 
Mølleren smilede og så op på Lise ; straks antog hans blik et stirrende udtryk , og en mørkladen rødme vældede op over hans ansigt . 
Lise så fra ham ned ad sio- selv . 

nq 
— kors da ! så jeg er kommen til at se ud ! Ja , det er farligt , så der er fuldt af sække på det broloft , man må altid børste og børste , når man har været der  .  .  . Godt er det da , at det går så let af . 
Og dermed vendte hun sig og fandt Lars i en umulig stilling oppe på kværnens melkar , hvor han oprejst på tåspidserne med den størst mulige forlængelse af sin person og med opbydelse af al sin kraft , væltede indholdet af en sæk ned i skruen . 
— Lars ! her er mad til dig min dreng ! råbte hun muntert , og med et venligt  » Velbekomme , husbond «  , ledsaget af et frejdigt nik , smuttede hun på vevre , hosesokkede ben ned ad trappen til broloftet , hvor Jørgen passede hende op . 
— sagde han noget ? 
Skjøndt han hviskedee meget ængstelig , tyssede hun heftig på ham ved første stavelse . Så rystede hun på hovedet med et spodsk smil og løb videre . 
Men at husbond , om han end ikke havde sagt noget , både havde set og forstået , det skønnede Jørgen nok , da husbond et par timers tid senere kom ned på broloftet . Han brummede over sækkenes opstabling , som var uordentlig og upraktisk ; der kunne være dobbelt så mange , uden at de generede . Han bladede i bogen og fandt skriften 

ulæselig . Meltuget var revnet og sigten utæt , det burde Jørgen selv for længe siden have gjort ham opmærksom på , at det kunne blive gjort i stand . Men han gik blot og sløsede og brød sig om ingenting . 
Han søger bare påskud til at sige mig op , tænkte Jørgen og satte sig på en sæk , grædefærdig ved tanken om at skulle bort nu , da alt gik så godt . 
Men heller ikke hans urimelige husbond og mester i den brave menneskenærende malekunst nød nogen sorgfri sjælsro . Mens han i de lange timer utrættelig huggede på sin møllesten , mens han spiste , mens han drev om i haven med sin pibe og pustede røgskyer ud i aftenrøden , mens han søvnløs kastede sig om i sin seng — bestandig dukkede Lises billede op for ham med de mistænkelige mel-pletter på den blågrå hvergarnskjole og forgæves anstrengte han sin indbildningskraft for at løse det vanskelige problem , om det var muligt at komme til at gnide sig mod sække på en sådan måde at netop disse pletter fremkom , der så grangivelig lignede mærker af en omfavnelse . Hun havde rigtignok talt så naturlig og ubekymret derom , uden at den mindste forlegne overraskelse havde præget hendes miner , uden at 

blot det svageste skær af en forrædersk rødme et flygtigt øjeblik havde farvet hendes kinder , så det var vanskeligt ikke at tro hende — men på den anden side var det muligt , var det muligt ? — — og hvis det nu ikke var muligt — hvis det var Jørgen , som havde sat sit stempel på hende , og som hun villig havde ladet sig omfavne af , ( thi hvorfor skulle hun ellers have fortiet det , i stedet for at klage over hans frækhed ? ) — hvad vedkom det så ham , der var bestemt på at gifte sig med Hanne , ja allerede var så godt som stiltiende forlovet med hende ? Det måtte være ham ligegyldigt — eller rettere , det burde endog være ham kært , da det viste , at den letsindige betagelse af Lises ynder , som han desværre ikke helt havde formået at lægge skjul på overfor hende selv , i alt fald ikke havde haft varige ondartede følger , at hun ikke havde sat sit hjertes håb til ham ; hvilket ville være synd for den stakkels pige . 
Dette var gode , sunde og solide fornuftgrunde . Det var vanskeligt at modsige dem , men desværre endnu vanskeligere at lade sig berolige af dem . 
Forgæves bestræbte han sig atter og atter for at kalde Hannes billede frem — lade hende råbe på Jenny , tumle med ponyerne i stalden , le med sin klare , uskyldige latter , tale fromme og venlige 

ord og lokke alvorlige , vemodige eller muntre toner frem af claveret : det flød bestandig igen hurtig ud , og Lises trængte sig frem i stedet , hemmelighedsfuldt smilende , medens hun viskede de tvivlsomme pletter af skuldre og bryst  .  .  . men pletterne kom igen . 

Iv . 
Der slog en bedøvende , krydret hede ud fra fra de åbne døre af bagerovnen , i hvis dunkle hule halvfjerdsindtyve store landrugbrød lå og ventede på at blive befordrede til dagens lys . Med en lang Stang , der endte i en slags træspade , hentede mølleren dem ud , to og to , og Lise tog dem så og bar dem ud i gangen , hvor Christian mødte hende og overtog dem for at lægge dem til afsvaling på æltemaskinen , der efter endt dagværk stod stille med grå deig hængende ved sine jerntænder som dynd på en harve . Disse mange hurtige møder mellem ælterum og bagestue gav ellers den dristige rødhårede svend anledning til alskens små fortrolige skjelmerier og flygtige courmagerbrudstykker ; men i dag var der noget sært forstemt ved hende , som bevirkede , at han holdt både tunge og fingre for sig selv . 

med et vemodigt blik overskuede hun det vel-kjendte lille rum , hvis hele udstyrelse bestod i den mægtige bagerovn , som indtog bagvæggen , samt den lange disk lige overfor , under vinduerne og langs den korte tredje væg . Denne disk lå fuld af de færdige , lækre sigtebrød . I hjørnet stod vægten , på hvilken hun havde vejet deig af til så mange tusinde brød ; og den lille håndspade , som hun forstod at håndtere så sikkert , at den næsten bestandig lagde det rette kvantum på skålen , stod der plantet i en deigrest . 
Atter kom et brødpar ud til videre befordring ; hun bar dem ud til Christian i gangen , hvis dør stod åben til gården , der åndede sin kølighed ind i det hede bageri . Hendes hurtige øjekast gjennemfløi den , som den bredte sig der i det skarpe oktober-sollys , der skinnede gulig tilbage fra kalklængerne og tindrede i regnpytterne . Hendes egen Pilatus lå i kjøkkenvinduet og solede sig , og geranierne glødede i vinduerne til dagligstuen , hvor hun burde sidde inde og ttrone som husfrue . I længen til venstre stod den øverste halvdør åben til kostalden , i hvis mørke en rød svingende svands fangede et glimt af en indfaldende solstråle ; der skulle hun ikke længer have sin gang — hun sendte pigen over at malke . Lige i forgrunden til højre hvirvlede skygger forbi af møllevingerne , 

hvis mægtige støtte susen , med smeld af sejldug og hvin af vinden , kom ned ovenfra med bud fra en stor maskine af hjul og møllesten , der arbejdede utrættelig for hendes velvære . Også en stump af galleriet silhouetterede sig på gruset med et billede af Jørgen , der drejede gangspillet for at vende hatten en kende ; også han hørte med til hendes ejendom som en lejlighedsvis adspredelse . Men i Christian , der tog brødene ud af hænderne på hende , og da han mærkede , at hun tøvede , forsøgte sig med en lille smisken — i ham så hun kun tjenestekarlen , hvem hun om søndagen lod lægge det pletterede seletøj på de blankstriglede brune og spænde for stadsvognen , når hun ville køre ud i besøg eller til kirke med sin mand . 
Med sin mand ? — hun var igen ved siden af mølleren og betragtede ham , som han stod bøjet foran ovnen uden frakke og vest , med skjorten knappet op for brystet og smøget op over albuerne på de muskelstærke , hårede arme , der manøvrerede med den lange Stang . Fra det krusede , grå-sprængte tindinghår perlede sveddråberne ned i hans skæg ; det magre ansigt havde et anspændt udtryk — han var helt ved sit arbejde , og ligeså godt kunne den trevne firskårne lollik — hendes forgængerske — have stået der hos ham og taget mod brødene , som hun med sine bløde , indsmigrende 

former og med så meget liv i sit blik  .  .  . Eller syntes det kun så , og kom måske denne anspændthed af en tvang , som han pålagde sig for ikke at mærke hendes nærhed ? For det var dog vel sikkert at forleden , da han siddende på sin møllesten havde set melpletterne på hendes kjole , da var skinsygen vågnet i ham og havde pustet til de ulmende gløder i hans hjerte , så det var flammet rødt over hans ansigt  .  .  . 
Ak nej ! det var nok således : hun skulle miste alt dette — denne møllegård , som hun havde arbejdet sig en ret til , og denne mand , som det nok var værd at kalde sin husbond og gå ved siden af ind i kirken — for det kunne ikke nægtes , at når han kom i pudset , så var han stateligere at se til end nogen af gårdmændene , om parcellisterne nu slet ikke at tale . Og han havde tilhørt hende , så hun blot havde behøvet at strække hånden ud efter ham  . . . Ja , hvis hun ikke havde været den anstændige pige , som hun var ! Det var nu lønnen ! derfor havde han slået hende af tankerne og rendte efter en anden . 
Og de gamle forestillinger kom så levende igen fra hin begravelsesdag , da hun havde set denne  » Anden «  stå og arbejde i hendes køkken . Ja , hun ville blive jaget fra gårde — fra hendes egen gård , fra hus og hjem , uden tak for alt , 

hvad hun havde gjort her , hvor hun dog havde holdt sammen på det hele . Hun så sig selv grangivelig vandre afsted i slud og kulde , ad våde veje ud i den vide , vide verden , med sin bylt og med den trofaste Pilatus på armen — for den ville ikke forlade hende , og den skulle heller ikke blive tilbage der for at den anden kunne sparke den ud af køkkenet og den ville Kiss kunne rive øjnene ud af hovedet på den , når den vovede sig op i møllen igen . Nej , hun var ikke af dem , der forlod den , som holdt sig til hende ! 
Hun mærkede , hvorledes rørelsen bølgede op i hende , og gjorde ingen anstrengelse for at holde den nede , mens hun gik frem og tilbage mellem Christian og mølleren . Hvorfor ? Hvem kunne forlange af hende , stakkels pige , at hun skulle have et stenhjerte i sit bryst ? 
Mølleren syntes , at han allerede for anden eller tredje gang hørte et suk og en kortåndet snappen efter vejret . Han så op . Lises øjne stod fulde af tårer , og et par store dråber faldt ned i hendes barm , der var halvblottet — for hedens skyld . 
— hvad er der dog , Lise ? er du syg ? spurgte han og holdt op med at stage ind efter brødene . 
— nej , husbond . 
Mølleren rettede sig op og lod skovlen hvile inde på ovnpladen . 

— jo vist er du !  . . . Du overanstrenger dig vist og går hen og bliver sygelig — det er rent galt , Lise . 
Hun rystede på hovedet og gjorde ham ved en skulderbevægelse opmærksom på Christian , som , da han ikke havde mødt Lise i gangen , var kommen hen i døren , hvor han stod og betragtede dem med sine udvældende fiskeøine . 
Så bøjede mølleren sig igen og spejdede ind i ovnens halvmørke . Men hans hænder rystede , og det lykkedes ikke straks at få det genstridige brødpar lokket bort fra dets sikre og varme plads i baggrunden af ovnen . 
Vandringen frem og tilbage mellem mølleren og Christian tog atter fat og varede uforstyrret ved indtil endelig alle halvfjerdsindstyve rugbrød lå ude i ælterummet . Så slentrede Christian ind i møllen ; men husbond havde allerede med øjnene givet Lise et vink om at blive . 
Han tørrede med skjorteærmet sveden af sin pande og støttede sig med den ene hånd til disken bag sig . Da han vendte ryggen mod vinduet , var hans ansigt i skygge , medens lyset faldt lige på Lise . Hun stod lige ret op og ned — siddepladser var der jo ingen af i rummet — og så ud , som hun havde størst lyst til at trykke sig ud ad døren — omtrent som en skolepog , der ikke 

for det godes skyld har en enesamtale med læreren , efter at de andre har forladt klassen . 
— nå , Lise ! hvad er der så i vejen ? 
— å , der er såmænd ikke sådan noget i vejen , husbond — andet end at det kom sådan over mig , at jeg har vænt mig sådan til møllen og gården her , så det er så drøjt at tænke på , at jeg snart må bort . 
Hun klippede med øjnene og var på nippet til at græde igen . Men i mølleren havde det givet et sæt . 
— skal du bort ? hvorfor det da ? 
— jo , det må jeg da , når nu husbond gifter sig . 
Mølleren støttede sig med begge hænder på randen af disken , idet han strakte armene stift ud og lænede sig lidt bagover . 
— hvad er det for noget snak ? hvem siger , at jeg gifter mig . 
— å , det kan jo være det samme hvem der siger det , men det ved jeg nu , at husbond snart gifter sig igen — med frøken Hanne i skovfogedhuset , og det kan jo også være meget rimeligt . 
Mølleren tav et øjeblik . Han fandt ikke mod til at sætte en direkte benægtelse mod denne beskyldning . 

— det er noget dumt sludder , udbrød han . Man kan heller ikke komme i et hus , hvor der er en ung pige , uden at straks alle gamle kjærlinger — — forresten — om giftermål har der ikke været talt et ord mellem frøken Hanne og mig . 
— nej , det kan jo gerne være , når husbond siger det — ellers skylder jo husbond ikke mig noget regnskab , — når husbond vil gifte sig------ 
— og så ved jeg jo slet ikke heller , om hun vil have mig . 
— ih kors ! det kan husbond da nok vide , hun vil ! 
Dette udbrud kom så troskyldig , og hun ledsagede det med et så overbevist blik , at der ikke kunne være nogen tvivl om hendes hjertes mening , at enhver pige , der var ved sine fulde fem , måtte prise sig lykkelig ved at få høimølleren til mand . Den så almindelig attråede så ned på sine støvlesnuder og følte , at han blev rød i hovedet , ikke blot af kildret forfængelighed men endnu mere fordi dette naive tillidsvotum så tydelig vidnede om hendes egen forelskelse . 
— nej , det manglede bare , at hun skulle give husbond en kurv !  . . . så når husbond vil gifte sig — — 
— ja men , så hør da nu , når jeg siger dig , at der slet ikke har været tale om det — mellem 

os to — — ( han tilføjede dette med en ængstelig hurtighed for at kunne forsvare dette udsagn for sig selv ) — så behøver du jo ikke at tage dig den sag nær  .  .  . Den tid den sorg — hvis det overhovedet bliver til noget  . . . det har jo gode stunder  . . . og så er det jo da heller ikke sagt , at du behøver at tage bort , fordi jeg gifter mig — en pige skal her jo da være på møllen , så det må du jo selv om . 
— mener da husbond virkelig , at det gik an at jeg blev her på møllen , når der kom en kone ? 
Lise trådte et skridt nærmere , da hun gjorde dette spørgsmål , og mølleren for sammen . Skønt han hårdnakket stirrede ned , følte han hendes dristige blik og vidste nøjagtig , hvordan hendes læber smilede — hvorledes hele hendes ansigt åbenbarede reversen af dette spørgsmål :  » Er jeg kanske et almindeligt tjenestetyende ? har der intet været imellem os ?  . . .  . og må der ikke blive mere imellem os — før eller senere — hvis jeg ikke tager bort ? «  han havde selv gang efter gang stillet sig det samme spørgsmål og for længst besvaret det energisk : — Lise måtte bort , det ville være alt for svar en forsyndelse mod Hanne at beholde Lise , så snart det var afgjort  .  .  . Men der var jo intet afgjort , ikke det mindste — hvorfor skulle hun så komme og plage ham med dette nu ? 

og da han ikke kunne svare på hendes spørgsmål , begyndte han i en ærgerlig , utålmodig tone : 
— ja , herregud ! hvad vil du da egentlig ? Når du tror , det er bedre , at du tager bort , så får du jo gøre det  .  .  . Men jeg siger dig jo , at der foreløbig slet ikke er tale om det , så synes jeg dog , du kunne slå dig til ro ved det . Du kan da heller ikke godt forlange , at jeg skal forbinde mig til aldrig at gifte mig enten med den ene eller den anden ! 
— jeg forlanger jo ikke noget , hvordan skulle sådan en stakkels pige som jeg kunne forlange noget ! Det er bare så tungt at tænke på — jeg ville blot så gerne haft , at alting blev som det var , at jeg kunne få lov til at blive her og sørge for det alt sammen så godt jeg kunne — det er det eneste , jeg ønsker i verden — men hvordan skulle jeg kunne forlange noget af husbond ! 
Hun holdt forklædet for øjnene og gik ud af bageriet , oprigtig grædende ved følelsen af sin afmagt , ved tanken om at være ude af stand til at forlange noget ; — og efterladende mølleren i en overrumpelses-tilstand af forlegenhed , rørelse og tvivl : 
stakkels pige ! det var unægtelig drøjt for hende , at skulle bort efter alt , hvad hun havde 

gjort  .  .  . Og holdt hun ikke af ham , hun , der var så sikker på , at enhver måtte gøre det ? Og dog forlangte hun intet — ønskede blot at alt måtte blive som det var ; det vil sige , at hun kunne vedblive at slide og slæbe fra morgen til aften , for at han kunne have det godt , og alt være i orden på den kære mølle , som hun var vokset sammen med . Og når det var således , var det da også så påtrængende nødvendigt , at han så hastelig blev gift med frøken Hanne ?  . . . . Naturligvis , hvis denne dydige og fromme kvinde fattede kærlighed til ham , så var det jo det bedste , der kunne hændes ham , og han ville da sikkert blive lykkelig — meget lykkelig ved at have hende til hustru . Men i alt fald måtte man afvente , om det gik sin jævne gang ad den vej , og i denne sag burde der intet overiles . Foreløbig havde de det jo alle godt , som det var , især efter at der var kommet sådan god forståelse mellem Lise og lille hans . 
Han bøjede sig lidt ned og kiggede gennem de lavt siddende vinduer ud på gårdspladsen , hvor drengen just kom løbende hen til Lise med sin flitsbue , på hvilken der var gået noget i stykker , og som Lise åbenbart med sin sædvanlige godmodighed overfor barnet straks tog sig for at gøre i stand — skønt så meget alvorligere 

arbejde ventede på hendes hænder  .  .  . men det ville alt sammen blive gjort . 
Og mølleren nikkede smilende , idet han tankeløst gav sig til at lege med den lille hånd-spade , som hun brugte til at stikke brøddeigen op med . 

v . 
Der var hyggeligt i skovfogdens lille lave dagligstue på denne søndag aften , da høimølleren og lille hans igen en gang sad ved det dækkede bord hos det gode skov-sødskendepar . 
De havde ikke været der i flere uger . Men om lørdagen havde et brev fra skovfogden underrettet mølleren om den vigtige begivenhed , at Hanne havde bagt en af sine berømte sandkager , og at de i alt fald for dens skyld burde gøre en skovtur den følgende dag , selv om vejret ikke just var indbydende . 
Og vejret var virkelig ikke det bedste . Det ægte danske efterår havde i de første novemberdage indfundet sig på den uelskværdigste måde . Ad våde , opkørte veje havde de nået det gæstfrie hjem , hvor man nu gjorde sig til gode inden fire vægge . Udefra lød tung skovsusen , som en klage over de mange blade , der hvirvledes bort i sværme , 

og det ensformige Brus af bølgerne på den flade strand kastede taktmæssig sine dybe toner ind . Men disse dumpe naturlyde blandede sig behagelig med den huslige kogen af en kobberkedel , der skinnede i det midterste rum af den lille kakkelovn . Vandet boblede og låget klirrede utålmodig . — men nu løftede også Hanne kedlen ud og kom vand på ttepotten , som hans holdt . De to mænd tændte deres piber , skønt Hanne mente , at de kunne gerne have ventet dermed , til de havde ladet hendes sandkage vederfares retfærdighed . 
Dette pragtstykke stod midt på den hvide dug , pyntelig omgivet af småtalerkener og kopper . Mølleren trykkede sig behagelig tilrette i sofahjørnet og blæste store tobaksskyer ud i lampelyset , medens han hengav sig til den følelse af sikkerhed og fred , som han kun fandt i denne stue . Det var noget af den havnero , som en skipper foreløbig nyder , med det åbne hav skummende udenfor molen , hvor han nok har lyst til snart igen at vove sin skude , men så også håber endelig at kunne lægge bi i den sikre , velprøvede havn . 
Den virksomme skovfoged , som altid måtte have noget for , ordnede en bunke krogede og afbarkede egegrene og trærødder , der lå foran ham på gulvet . Han gjorde udvalg , sammenlignede , og forsynede dem med mærker . Det var hans 

yndlingssyssel i sine fritimer at lave  » Naturborde «  især til blomster , sådanne som det , der velbesat indtog hjørnet mellem sofa og vindue . Dog ville det , som han nu med særlig omhu søgte materiale ud til , langt komme til at overgå hint , ja alt hvad han hidtil havde skabt ; — det skulle efter hans dristige plan på kandelabreagtige forgreninger rundt om hovedpladen kunne optage mange enkelte urtepotter , og det var bestemt til at smykke dagligstuen i høimøllen . 
— det bliver dog nok mit mesterstykke , dette her , mumlede han med et smil . 
— ja , det tror jeg , svarede mølleren . Jeg er blot bange for , at jeg kommer tilkort med blomsterne . Når Christine havde levet endnu , så havde det været en anden sag , for hun havde sådan en lykkelig hånd . 
— ja , det er sandt . Hvor blomster skal trives rigtig , der må der et kvindemenneske til . Os mandfolk bryder de sig nu en gang ikke om , når det da ikke netop er en gartner . Det er ligesådan med Hanne — se , hvor det blomstrer . 
Han pegede med pibespidsen over skuldren hen på blomsterbordet og lo i forbigående til mølleren , med en hemmelighedsfuld fortrolig blinken : — hvad det angår , behøver du altså ikke at gøre dig bekymringer ; det bliver ligesådan hos dig . 

mølleren besvarede rigtignok vennens blik forstående , men der var noget mat og adspredt i hans udtryk . Han sank dybere tilbage i sofahjørnet , og tobakstågen foran hans ansigt blev tættere . 
Nu kom det højtidelige øjeblik , da sandkagen skulle skæres for ; theen dampede allerede i kopperne . Men da de første skiver lå på talerkenen , blev der en Jammer : kagen var klæg , den havde , som man siger ,  » Vandstriber «  . Ganske vist forsikrede mølleren , at sådan smagte den netop allerbedst — vandstriberne havde noget forfriskende ved sig ; men Hanne troede , at han blot sagde det for at trøste hende , skønt hun selv i al hemmelighed havde den samme smag . En lykke var det da , at hans’ appetit ikke kunne mistænkes for smiger og endnu mindre Jennys , der gladelig åd kagen •— dog kun når Hanne rakte den en bid . Og der blev stort hallo , da drengen forfulgte rådyret gennem hele stuen for at pånøde det den lækre spise . Jenny smuttede bestandig fra ham — lidt ind under bordet , hvor den dukkede sig , så at bugen næsten berørte gulvet , efter disse dyrs sædvane , der synes at være meget ængstelige for deres rygrad . 
— nu har du nok en drøj tjeneste , Vilhelm , bemærkede mølleren og så uvilkårlig ud ad 

vinduet , da skoven bragte sig i erindring ved en tydeligere stønnen end ellers . 
Også skovfogden kiggede ud . Over de gyngende grantoppe krummede nymånen sig som et lille bugnende sejl . 
— nå , endnu går det an  .  .  . Men når den smule måne bliver otte dage ældre , så har vi de rigtige krybskyttenætter . 
—• å ja ! så kommer mine bange timer , når du sådan må patrouillere om natten , sagde Hanne . 
— å , der er såmænd ikke videre grund til at være bange . Det skulle da gå hårdt på , når de brændte en på pelsen . Men behageligt er det rigtignok ikke , og heller ikke morsomt for den sags skyld , især da der aldrig kommer noget ud af det . Sådan en fyr behøver jo kun at klatre op i et træ , hvordan skal jeg så finde ham ? 
— kan hunden da ikke snuse ham op ? 
-— å , den tør jeg jo slet ikke tage med . Den ville straks blive skudt væk for mig . 
Hektor , som forstod at talen var om den , bankede med halen på gulvet . 
— ja men , der er dog denne Peter vibe , bemærkede Hanne . Man siger så meget slemt om ham . Han skal også have været med , da den gamle skovfoged blev slået ihjel . 

— ja , det er en farlig fyr , det er sikkert nok . Hvis jeg en gang kunne have held til at få fingre i ham , skulle jeg såmænd ikke klage over , at jeg må rende sådan ude om natten . 
— det er jo hans søster , som tjener hos dem , spurgte Hanne . 
— ja- 
— hun lader ellers til at være en ganske flink pige . Hendes ansigt synes jeg rigtignok ikke videre om , skønt det jo i grunden er ganske kønt . 
— å , Lise er en meget dygtig pige , jeg gad nok se den , der kunne overkomme så meget , som hun kan . 
— så ? ja ved du hvad , Jakob ! du skulle dog se dig for med hende , du kan ellers let en gang komme til at fortryde det . For den familie — begge brødre er krybskytter , den ene måske halvt om halvt en morder — faderen og bedstefaderen også — det er et ganske forbandet hul den Rønne ude i virket-lyng — tro mig , der kryber ikke noget godt ud af den . Jeg ville ikke stole for meget på hende . 
— nå det ville vel dog være for mistroisk , mente mølleren . Også Hanne dadlede broderens alt for hurtige dom : man burde ikke lade hende und-gjælde for hvad hendes slægtninge havde gjort . 

mølleren blev helt underlig til mode ved at Lise så uventet bragtes på tapetet , og det navnlig fordi han først nu lagde mærke til , at han egentlig hele tiden i sit inderste hjerte havde tænkt på hende og længtes efter hende . Hun var tilstede som kontrast til Hannes nydelige væsen , var tilstede ganske som den søgte figur i et fixerbillede — og ligesom denne var hun hovedsagen . — og hvor klart blev det ham ikke i dette øjeblik , i hvilken uforsonlig modsætning hun stod til hans venner — til dem fra skovfogedhuset — hun , vildsky ttetøsen ! — 
så måtte han smile ad den mistanke at hun kunne bestjæle ham — eller hvad nu skovfogden tænkte sig . Hun , der holdt sammen på det hele og så ikke engang ville modtage den forøgelse af sin løn , som hun så rigelig havde fortjent . Navnlig i de sidste par uger var hun bleven så ivrig med sit arbejde , at han virkelig frygtede for at hun skulle gøre sig selv skade . Ligesom man under krisen i sexogtreds en dag fandt Bismarck indsovet i kongens venteværelse med sin portefeuille under armen : ganske således havde han endnu igåraftes fundet Lise indsovet på hans seng med en støveklud i hånden . Og han så for sig hele den kraftige og harmoniske bølgelinie af hendes skødesløst henslængte pigelegeme — således som det 

overvældet af øjeblikkelig træthed var sunket om på den uredte seng . Han så ikke længer den hyggelige dagligstue med dens stille og nette beboere , hans trofaste ven og hans udkårede hustru ; han så kun hin , i disse omgivelser og i dette selskab så lidet passende ja næsten usømmelige fixerfigur i billedet . 
For at skjule , hvorledes hans tanker forvildede sig og for selv måske også at komme på andre tanker , bad han Hanne om at spille noget for dem . 
— ja gerne , sagde hun og gik straks hen til det opretstående klaver . Hun tændte lysene , stillede et tyndt hefte foran sig og spillede . 
Det var papagenos fuglefængersang . 
— nå ? spurgte hun , da den var færdig , og så forventningsfuld over skulderen hen på Jakob . 
— det var et meget kønt stykke . 
— ja , men kendte de det ikke ? spurgte hun lidt skuffet . 
— nej , ikke det jeg ved af . 
— og jeg troede det var det stykke , som de så gerne ville høre en gang . 
— tryllefløjten ? 
— ja , sådan hedder det . 
— så ? Ja nu synes jeg også nok der er nogen lighed — jeg må vel sagtens have glemt det . 

Jakob havde en gang som dreng været i en præstegård , hvor han hørte en dame spille på klaver ; og en Melodi , som blev kaldt tryllefløjten , havde gjort et stærkt og varigt indtryk på ham . Da nu Hanne så lidt spillede noget for ham , havde han fået en utålmodig længsel efter at høre denne musik igen , hvis genklang var bleven i hans erindring som et tonende under , en lille åbenbaring fra en hel anden verden ; og han havde ofte talt til Hanne derom . Så var det i de sidste dage faldet hende ind , at dette hans yndlingsstykke måske fandtes i en gammel årgang af Erslevs musikalske museum , som hun havde fået i København ; og se , på det første hefte , hun tog frem , læste hun titlen  » Tryllefløjten «  . Hun indøvede stykket omhyggelig og glædede sig meget til virkningen — der nu rigtignok udeblev . 
— å , det er nok det samme stykke , sagde Jakob for at trøste hende , jeg har blot ikke rigtig kunnet huske det . 
— nej , vent nu bare lidt , sagde Hanne og betragtede heftets bagside ; — der står mere endnu her , som hedder sådan . Det er af Mozart — en stor komponist . De har en god smag . 
Det lod næsten til , al hun var lidt stolt af hans gode smag . 

hun hentede en bunke noder fra bogskabet , søgte et hefte ud og gav sig straks i lag med det . 
» Det klinger så lifligt , det klinger så sødt «  — 
— ja , råbte mølleren allerede ved de første toner , og hele hans ansigt strålede som et barns . Nu tænkte han ikke længer på Lise . Et pust af af den store kunst gik med sin evige fred rensende gennem hans hjerte . 
Også skovfogden , der bestandig syslede med sine egegrene , smilede og nikkede bifaldende , da klaveret forstummede . 
— ja , det synes jeg også om . Skønt det er så lystigt , — det lyder jo næsten som en dandsemelodi , så er der dog ligesom noget fromt over det det gad jeg nok høre noget mere af . 
— å , der er meget endnu , og jeg vil gerne spille . Iaften går det også ganske godt for mig , skønt jeg aldrig har set noderne før . 
— det er blot lidt sent , indvendte mølleren , vi to må vel tænke på hjemvejen nu . 
— det er skade ! vi sidder netop så rart sammen , bemærkede skovfogden . Men du har jo ret : det bliver måske nok lidt sent for drengen . 
— så ved jeg et godt råd , sagde Hanne og vendte sig om ved klaveret . — lad dog hans blive hos os . Og ved de hvad , hvis de vil sende en dreng over i morgen med hans tøj , så kunne 

han blive her med det samme flere dage — for det har jeg nemlig allerede lovet ham at bede om . Og vejret bliver måske ikke så dårligt nu . 
— å nej , barometeret går jo tilveirs , bekræftede broderen . 
Hvis de i dette øjeblik havde iagttaget mølleren skarpt , ville de til deres forbavselse have bemærket et ubegribeligt udtryk af skræk i hans ansigt . Han blev så levende mindet om hin aften hos sin svoger , da det samme spørgsmål havde stillet sig foran ham som en fristelse . Den gang havde han ikke på nogen måde villet give slip på drengen og være gået alene hjem — til Lise . Han måtte have det uskyldige væsen hos sig , sin levende arv efter hustruen , han kunne ikke undvære det i sit hjem som en lille skytsengel mod de onde ånder . Og nu ? nu vakte det samme forslag det utålmodigste ønske om at efterlade drengen her hos sine fromme venner — at blive fri for ham som for sin samvittighed og ile alene hjem til Lise . Denne opdagelse forskrækkede ham først . Han havde ikke mod til at gribe behjertet til ; ja , han turde næppe se op . Han skammede sig alt for meget for denne rene sjæl , der så naivt uden at ane noget spillede under dække med forførelses-dæmonen og selv gav den ven , hvis skytsånd hun skulle være , lejlighed til at forråde hende . 

— nå , hans ; hvad siger du ? spurgte han tonløst . — vil du blive hos onkel Vilhelm og tante Hanne ? 
Han så forventningsfuldt på drengen : måske havde hans mest lyst til at gå med hjem , og så ville han visselig ikke overtale ham til at blive . 
Men Hansemand sprang af glæde og lovede at være rigtig artig . 
— ja , når han nu blot ikke er jer til ulejlighed , mumlede faderen . 
— hvor kan de sige sådan noget ? det er os jo kun en fornøjelse . 
Mølleren rejste sig og gik hen til tobaksbordet i hjørnet for at stoppe sig en ny pibe . 
Hanne spillede videre . — sarastros sang og den højtidelige tempelmusik henrykte sødskende-parret endnu mere end de første stykker ; men møllerens sind var i alt for bølgende oprør til at en sådan himmelsk skønhed kunne finde et spejl deri . 

vi . 
Denne søndag-eftermiddag hang der et slemt vejr over høimøllen , og Lise var den heks , der havde koglet det op . 
Selv Pilatus , der på kattevis var meget modtagelig for uveirsluft , vovede sig ikke rigtig hen i hendes nærhed . Trofast var overhovedet ikke synlig . Hvad Jørgen angik , så havde han vovet en tilnærmelse i retning af at tilbringe tiden fornøjelig sammen — til trods for at Lise efter kysset på broloftet havde været meget afvisende . Men det kan nok være , at han var bleven trumfet ordentlig af . Højst fortrædelig til mode fordybede han sig — som et modbillede til Faust — i sit bibliottek : han tog sin folkekalender frem og gav sig til at studere den for fra , begyndende med veiroversigten , hvor denne slags vejr desværre ikke stod antegnet . Og dertil lod han møllen spidse noget korn . 

da nu Lise dog heller ikke gad være en eller anden ondskabsfuld tidkort helt foruden , tog hun til takke med Christian og gantedes med ham , til han grinede over hele ansigtet . 
Så lavede hun kaffe , og i hans kop kom hun endogså rom . Han var som himmelfalden over al denne godhed , men kaffeknægten drak han , og alle hans filipenser blomstrede op . Derpå foreslog hun , at de skulle køre en tur sammen , hvilket indfald morede ham overordentlig . Men da hun nu alvorlig forlangte , at han skulle gå ud og spænde for , stirrede han forskrækket på hende : — det kunne han dog ikke gøre uden husbonds tilladelse . Hestene skulle hvile ud . 
— å hvad , mente Lise , når hun nu tog det på sig . Hun havde dog ved gud , gjort så meget , at mølleren ikke kunne være bekendt at tage hende den lille fornøjelse ilde op ; — og han ville kun få Ros af husbond . 
Tøvende gik Christian ned i stalden og lagde sukkende det pletterede seletøj på de brune —• for at komme med hverdagsseletøiet , det indså han nok gik ikke an ; — så trak han bandende den pæne jagtvogn ud af skuret , idet han med gysen tænkte på de sølede novemberveie . Men da han havde spændt for , forekom eventyret ham alligevel 

i høj grad lystigt , og knallende med den nye stads-pidsk kørte han stolt for døren . 
Denne åbnede sig nu rigtignok ikke , men bag ved ham blev køkkendøren lukket op , og på tærsklen viste Lise sig , opkiltret og opsmøget og med en vaskeklud i hånden og spurgte ham forundret , om da fanden plagede ham ? han måtte da kunne forstå en spøg . Og for at gøre målet fuldt , skrattede til den anden side Jørgens latter , hvem vognrummelen og pidskeknaldene havde lokket ud på omgangen . 
Og Christian , der intet bibliottek havde , kastede sig , efter at have spændt fra , på sin seng for at sove ærgrelsen bort . 
Uveiret havde raset tilstrækkelig , og møllehexen gav det lov til at fortrække , medens hun selv hengav sig til kvindeligt håndarbejde . Hun sad ved vinduet i sit Kammer og strikkede med en mine , som om hun virkede et eller andet uundgåeligt dødbringende tryllenet — men det var en prægtig uldsok , der voksede sig lang under hendes flittige hænder , mens mørket faldt på . Ude i haven syntes blæsten at ruske de sidste blade af frugttræerne ; på plainen var der næsten intet græs at se for det sorte , mugnende løv . Uden for lågen strakte markerne sig som et trist violet øde , indtil de flød sammen med den skyede horizont . Hvert 

øjeblik daskede en bladløs ranke af den ville vin mod ruden , og nu og da tudede en ugle . Det blev efterhånden så mørkt , at hun næppe kunne se sine hænder , men hun behøvede ikke mere lys til sin strikning , end en kat behøver for at spinde ; og hvad det angik , at der kunne have været noget hyggeligere ved at tænde en lampe , så var hun ikke i en stemning , der havde den mindste brug for hyggelighed . Hvis hendes øjne blev blændede af mørket og trængte til at oplive sig en smule , så behøvede de kun at se lidt ned for at finde to gule kugler , der mødte dem med en vis fortrolig glans : — pilatus’ øjne . 
Denne hendes spiritus familiaris havde naturligvis straks mærket , når hendes umedgørlige humør havde udladet sig tilstrækkelig , og havde så indfundet sig som en selvfølgelighed og var bleven modtagen som en sådan . Om nu de timer , i hvilke den klogelig havde forholdt sig så stille som en mus , havde samlet en usædvanlig spindekraft op i den , eller der var en anden grund dertil — sikkert er det at ingen , der havde hørt den spinde , ville have troet at denne lyd kom fra en huskat , men snarere forestille sig at høre en pantter , der efter at have ædt en lille hjort spandt i blodberust velbehag . Og til denne Lises yndlingsmusik klirrede hendes stålstrikkepinde hårdt 

og hvast , virkende død og fordærvelse for stakkels Jenny . 
Det var meget langt fra at Lise befandt sig i en velvilligere stemning nu end før , da hun havde gjort møllen usikker . Hendes uvilje og onde lune havde kun koncentreret sig og taget en bestemt retning , hvorved den ganske vist lededes bort fra hendes nærmeste omgivelser . Den var gået på vandring . Som der siges om de indiske helgener , at de samle deres sjæl og rette deres opmærksomhed mod et bestemt verdenshjørne og nu gennemtrænge denne del af verden ganske og aldeles med deres velvilje , deres kærlighed , deres sympati og absolutte medlidenhed med alle levende skabninger : —• således rettede Lise sin fulde opmærksomhed mod nord-nord-vest ( som et krybskyttebarn fra mose og skov havde hun kompasset i hovedet og så diagonalt gennem stuen mod kommodens nærmeste hjørne ) og gennemtrængte universet i denne skyldige retning med sin foragt , sin vrede og sit absolutte had til alt og alle . Og derpå koncentrerede dette hendes udstrålede væsen sig på et enkelt sted i denne retning og gennemtrængte det med sit intensiveste hvidglødende raseri — og dette sted var skovfogedhuset . Hun kendte det ud og ind fra hans’ beskrivelse — så det for sig : vejen derhen og huset selv ; for 

stuen ; til venstre døren til køkkenet , til højre til dagligstue . Der var lys derinde , det strålede helt langt ud i skoven — der sad de . Der var dækket bord , naturligvis , og på bordet stod en kage . 
Sandkagen — ja , den vidste hun også besked med . Aldrig så snart var mølleren og drengen gået , før hun havde søgt og også fundet brevet fra skovfogden — der kunne jo mulig stå noget deri , som tydede på svogerskab og forrådte sammensværgelsen mod hende . Der fandtes — til en forbigående lindring for hende — intet sådant ; — kun kagen fandres , dette uskyldig-ladende , hyklerske påskud til at drage ham bort fra hende ud til det fordømte skovhus . Og der stod altså sandkagen ; og som galde , der går over i blodet , forgifter modermælken , således ville hendes vrede , idet den  » gennemtrængte «  denne sandkage have forvandlet den til dødelig gift — hvis denne gennemtrængende vrede også havde ført sit legemlige substrat med sig og ikke været på vandring i ætterisk skikkelse . Dog ikke det af den , som mølleren nød ! nej , i hans mund måtte hver bid blive som hine sælsomme drikke og spiser , om hvilke hendes i middelalderen vel bevandrede ven Jørgen havde fortalt hende , at kloge folk , som jomfru Mette , kunne tilberede dem således , at den der nød deraf betoges af en vanvittig og uimod-o o o 

ståelig elskovsattrå . Og hvorfor ikke ? der gaves jo endnu sådanne urter for kvæget , hvorfor så ikke også for mennesker ? Med hine vidste hun besked — men det andet— ? Hvad var det også for en fjollet gammel heks derude i lyngen , hendes moder — at hun ikke havde lært hende hvad hun kunne have ordentlig nytte af ?  .  .  . Ja , for ham den søde sandseberuselse indtil overmål , indtil galskab , så han måtte springe op og fare ud og styrte gennem skoven i storm og mulm hjem til hende ! og for de andre den dræbende galdegift ! For dem alle : først og fremmest for hende , som hun hadede , hvis nogensinde en kvinde har hadet en anden , så for ham , hendes slægts naturlige fjende ; og for ungen med , som hun nok havde tæmmet , men som oprindelig afskyede hende og hvert øjeblik kunne gøre det igen ; og for køteren og for Jenny — så kunne broderen spare sin kugle . Ingen glemte hun — heller ikke ponyerne ( stalddøren var til højre ) , som i dette øjeblik stod intetanende i deres lune stald baskende velbehagelig med deres små haler og gumlende forgiftet havre , der dog ikke bed mere på deres robuste constitution end det edrede øl på vølsungen Sigmund . 
Således sad hun der time efter time og mærkede næppe hvordan tiden gik , hensunket i en 

døs og ligeså lidt kedende sig som et rovdyr , der ruger over sin hunger . Mekanisk bevægede hendes hænder de klirrende strikkepinde , og sokken voksede nedad . Den var snart stor nok til at kunne rumme en mandsfod , og tæt og tyk nok til også at holde den varm indenfor fedtstøvlen , om denne så traskede nok så frækt gennem efterårs-skovens pløre . Og så langt hang den ned , at da Pilatus nu gned sig op ad hende og strakte Hals og rakte hovedet i vejret , stødte dens snude mod strømperanden og kildredes , så den kom til at nyse . 
Så stod Lise endelig op , trak klæderne af sig , uden at tænde lys , og krøb i seng . 
Det var let og hurtig nok gjort , men at falde i søvn var vanskeligere , og det lod til at skulle vare meget længe , inden det lykkedes hende . Hun kastede sig frem og tilbage , så sengen knagede . Pilatus , der var krøbet sammen i den luneste krog mellem kommoden og køkken væggen , gabede et par gange lydelig , sigende så klart som muligt ud fra sit overlegne standpunkt af dyrisk ro : — vær dog stille , du tåbelige menneskebarn , og forstyr mig ikke ! du kan dog vel se , at jeg vil sove ! Men hun blev ikke stille . Nu først , da hun lå i sin seng , var hun bleven utålmodig . Hun følte sig feberhed og spjættede dynen halvt af sig ; så 

frøs hun og dækkede sig til igen . Det måtte dog være sent ! ville de da slet ikke komme hjem ? Når hun endda først vidste , at han var i god behold inde på den anden side af væggen og ikke længer derude hos hende . Men nu ! det var ikke sådan at slippe fra hende ! Formodentlig sad hun nu og spillede på klaver for ham — det gjorde hun ganske sikkert ! 
Denne tånke kælede hun for , thi hun ville ikke kunne finde nogen grusommere til at pine sig selv med . Det mystiske ved den for hende ganske ubegribelige kunst at spille på et klaver havde for længst ladet denne i og for sig så højst beskedne færdighed hos rivalinden svulme op i overnaturlig målestok og givet den et symbols blændende betydning . På dette punkt uddybede udannelsens had til dannelsen hendes allerede i forvejen ikke just overfladiske had til en sand afgrund . Og hun stirrede ned i denne afgrund med en vellyst af svimmelhed . 
Så gav hun sig til at tænke på det øjeblik i går formiddags , da hun havde været ved at gøre i stand i husbonds sovekammer og hørt ham komme og fået det pludselige indfald at lade sig synke om på hans seng , som om hun var blundet ind , overvældet af træthed . Træt havde hun ganske vist været ; det var hun både sjælelig 

og legemlig i al denne tid — kampen begyndte at oprive hende . Så var han kommet ind — var bleven stående ganske tæt ved , betragtende hende . Det var som om hun gennem de lukkede øjenlåg kunne se , hvorledes han slugte hende med sit blik ; nej , med hele sit legeme følte hun det , som om hans øjekast havde været følehorn , der gled hen over hendes hud . Hun var faret op , forskrækket og forvirret — havde gjort så mange undskyldninger , og han havde trøstet hende , klappet hende på kinden med en hånd der dirrede lidt , og sagt en spøg om , at de måtte nok have bud efter hareane  . . . Jo vist ! — 
det var nu alt sammen godt nok . Men nu var dette vellykkede indtryk blæst bort igen — spillet bort var det . Det var i sandhed heller intet under , at hun med sine naive og almindelige små fruentimmerkunster måtte komme tilkort overfor sådan en vel oplært , udspekuleret forførerske ! Den hyklerske , som gik i måneskin og sværmede og sukkede om stjerner og evighed ! Som havde Vorherre og alle hans engle som trumfer på hånden for at vinde det listige spil ! Som lånte ham versebøger ! — å jo , hun havde nok set det bind med guldsnit , som lå derinde , og som hendes navn var skrevet i — sagtens en foræring fra en kæreste hun havde haft inde i København . Det 

var lutter Vers af en , der hed Christian Winther — og de handlede ikke om andet end om kærlighed , så meget kunne hun jo da nok læse , hun også . Forresten var det noget dumt tøj — sådan som det slet ikke gik til ; og så hed de træsnit , og der var ingen . Jørgen sagde også , at træsnit betød billeder ; det stod i kalenderen , og dér var der nok af dem , men her var der ikke et eneste — løgn og sludder alt sammen . Men det forstår sig , til at sætte et toveligt mandfolk fluer i hovedet , det kunne det jo være godt nok til . Sådan en skamløs tingest — at byde sig selv frem på den måde ! 
Og når så det heller ikke slog helt til , så kom den egentlige heksekunst : så spillede hun på klaver , gjorde ham kulret med musik . Det var og blev nu det værste . 
Og hun rullede sig om og bed i puden af arrigskab og græd sine modige tårer over sig selv , stakkels fattige barn , der blev sådan stukket ud af en , der var så langt kunstigere udrustet , — snydt og bedragen for hvad der tilkom hende . Hvor længe mon hun endnu fik lov til at ligge i denne seng , før hun blev jaget bort som en skabet hund ? 
Efter denne krise kom der lidt ro over hende , men ingen søvn ; og sove ville hun heller ikke . 

hun ville dog nok vide , når han kom derude fra , om det skulle vare til den lyse morgen . 
Sålænge varede det imidlertid ikke , skønt længe nok . 
Yderdøren gik — endelig . 
Hun hørte mølleren gå ind i forstuen og derfra ind i køkkenet , hvor han tændte et lys . Men — hun lyttede og rejste sig lyttende op i sengen : — nej , de hurtige , trampende skridt af drengen hørte hun ikke . 
Nu trådte han ind i sovekamret ved siden af — alene . 
Hendes hjerte bankede pludselig — forventningsfuldt og angst . 
Han derinde blev ved at gå frem og tilbage — det lod ikke til , at han ville klæde sig af . Skridtene blev bestandig mere tøvende . Et par gange nærmede de sig til døren . Nu stod han stille — længe . Hun troede at kunne høre et suk — han stod ganske sikkert lige ved døren . 
Det bankede . 
Hun for sammen . Skulle hun svare , eller var det ikke klogere at lade , som om hun sov ? 
Døren gik op .  » 
— Lise ! 
— ja , husbond . 
— er du allerede i seng ? 

— ja , det er da sent . 
— å ja . — mølleren så på sit ur . — ja , minsandten , den er over halv tolv . 
Han blev stående dér i døren . Tilhøire for ham og lidt bagved ham , på hans vadskebord , måtte der stå et lys , hvis stråle strejfede hans kind . Hun kunne se , at den var meget rød . Øjet havde en stærk glans , men blikket var usikkert . Uret holdt han endnu i hånden , og han vidste åbenbart ikke hvad han ville . 
— ønsker de noget , husbond  ? skal jeg stå op og lave lidt the til dem ? 
— nej , nej tak — jeg vil da ikke  .  .  . 
— ja men , hvad er der da ? 
Dette direkte spørgsmål og den utålmodige tone , hvori det rettedes , mindede ham på en pinlig måde om , at han strengt taget ikke havde noget at gøre i hendes værelse ved nattetid , når der ikke var noget særligt på færde . 
Han stak hurtig uret i lommen , som om han vågnede af en døs . 
— å , det er blot — har du ikke hørt det tordne  ? 
— nej . 
— jo , det tordner og trækker stærkt op  .  .  . Du skulle dog heller stå op . 

— ja , husbond . 
— nå , hvordan har man så moret sig her på møllen i dag  ? spurgte mølleren , og hans stemme havde nu aflagt sin generthed eller måske kun forklædt den i en spøgende , lidt smiskende tone . 
— ja , hvordan skulle man more sig ? der er jo ikke nogen videre morskab her , svarede Lise muggent . 
— å nej , det — ja , ja — lille Lise , — det — — 
han brød af med en kort , velvillig latter , der syntes at antyde , at det forsømte kunne jo indhentes . 
— jamen så må husbond virkelig gå , for at jeg kan komme i klæderne , sagde Lise . 
Hun havde , mens hun talte , hævet sig lidt , støttet på den ene albu , og dækkede brystet til med dynen , men begyndte at fryse på ryggen . 
— ja , ja , nu går jeg jo også , Lise . 
Han trak sig tilbage til sit værelse , men lod døren blive stående halvt åbnet . 
Lise sprang ud af sengen , trak i en fart de nødvendigste klædningsstykker på og stillede sig ved vinduet . Over de nøgne trætoppe var det stjerneklart . Uveiret måtte vel komme fra den anden side . Hun måtte smile ved denne tanke , for hun troede ikke synderlig på det uvejr . Det 

var noget , der var faldet ham ind lige i øjeblikket , da han pludselig blev stillet over for den nødvendighed at finde på et eller andet for at vinde tid — fordi det nu som altid var ham umuligt at gå resolut og brutalt tilværks . Og det var kommet meget belejligt dette uvejr , , også for hende ; for hun trængte også til at vinde tid . Ikke for at overveje , men for at samle sig . Hun havde ikke nogen beslutning at fatte om hvordan hun skulle forholde sig — det var gjort for lang tid siden . Det gjaldt kun om at tage sig sammen og holde fast ved den : — ikke give efter , når det kom , som nu ville komme . 
Der kom det allerede ! 
Døren knirkede sagte — tøvende skridt nærmede sig — mølleren stod ved siden af hende . 
Han klappede — lidt forsigtig — hendes kind . Den glødede , hans hånd var kold og fugtig . 
— stakkels Lise , hviskedee han , du er vel meget søvnig , og så har jeg jaget dig op . 
— å nej , jeg er slet ikke så søvnig , svarede hun med en let gaben . 
— nå ikke det , det var jo rart — for jeg er slet ikke heller søvnig — he , he — slet ikke . 
— det er såmænd godt , når vi skal vente 

på det uvejr , for jeg synes slet ikke det kommer ; jeg har da ikke hørt noget til det endnu . 
— ikke det , ikke det — ha , ha , ha ! 
Mølleren lo overstadig—mere end han egentlig kunne le — og klappede hende opmuntrende på skuldren . 
— er det da noget at le sådan af ? spurgte Lise naivt . 
— ha , ha ! Om det er noget — ha , ha ! Sådan en skjelm du er , Lise — sådan en stor gavstrik ! 
— ja men , husbond — ! 
— hvad ! som om du ikke godt vidste , at der slet ingen uvejr var . 
— nej , hvor kunne jeg vide det ? Hvorfor sagde husbond det da ? 
— ja , hvorfor mon jeg sagde det ? — hvad ? Måske for at du ikke skulle lægge dig til at sove igen . For jeg ville heller ikke sove , og så syntes jeg , at vi to — vi kunne — hm —• snakke lidt sammen . Hvad ? For jeg har længtes meget efter dig , Lise . 
— jo vist ! 
— ja , det har jeg , Lise . 
— det skal husbond ikke bilde mig ind — når husbond var derude — hos hende — hos skovfogdens Hanne . 



hun vendte sig bort fra ham , åbenbart overvældet af skinsyge . 
— ja netop ude hos — hos hende — der tænkte jeg hele tiden på dig — jeg løb hjem til dig , så snart jeg kunne — og her har du mig . 
Han ville lægge sin arm om hendes liv , men hun trådte hurtig et skridt til side . 
— hvor er hans ? spurgte hun stakåndet , som om den tanke forskrækkede hende , at drengen hvert øjeblik kunne komme ind til dem . 
— han er ude i skovfogedhuset  .  .  .jeg lod ham blive der , fordi jeg ville være alene med dig — alene med min egen Lise . 
Han drog hende til sig , men hun strittede imod og stemmede sin arm mod hans bryst . 
— nej , nej , hvad vil de ? 
— Lise ! 
— lad mig være ! hører de ? 
Hendes stemme skælvede af en pludselig angst , der som en uventet hjelper dukkede op fra hendes jomfrueligheds urgrund og overraskede hende selv ligeså meget som mølleren . 
— men Lise — vær dog ikke så  .  .  . du ved jo da nok , at jeg holder af dig , og du holder jo da også selv lidt af mig — ikke sandt ? 
Han trykkede hende til sig og kyssede hende flere gange heftig . 

— husbond ! bad hun . 
Der var igen denne angst i hendes bønlige stemme , og han følte , hvorledes hele hendes legeme dirrede . 
— du lille nar ! hviskedee han . 
— nej , nej , nej ! — jeg vil ikke ! jeg vil ikke ! skreg hun pludselig og rev sig løs med en uventet kraftanstrengelse . 
Mølleren blev stående ganske betuttet , mens hun i et par Spring satte hen til folkestuedøren , hvor hun havde sin tilbagetogslinie fri . Hun benyttede den imidlertid ikke , men blev stående der i krogen bag kommoden , hvor hun heller ikke var ganske ene , men fandt et opmuntrende selskab i Pilatus , som gned sig op ad hendes ben . 
— hvad skal det nu til at skabe sig sådan ? udbrød mølleren ærgerlig . Lad det nu være nok med de barnagtigheder ! 
Og han gik hen imod hende . 
Om nu Pilatus havde en følelse af at burde beskytte sin herskerinde , eller den muligvis i sin krog så sig selv truet af disse voldsomme skridt — den for i alt fald et sæt frem , krummede ryg og viste børster , mens den hvæsede med et næsten dæmonisk raseri . 
Dette højst uventede angreb standsede mølleren et øjeblik . Han havde ikke anet , at katten var 

der , og dens pludselige arrige tilsynekomst indgød ham en uvilkårlig skræk — som om en lille trold var faret op af gulvet . Mølleren stirrede på katten , og katten stirrede på ham , og den hvæsede , og han snerrede : 
— fordømte bæst 1 
et spark sendte det fordømte bæst over mod væggen . 
Lise , der nu uden sin genius’ beskyttelse så sig stillet umiddelbart overfor mandsfaren , udstødte i dette øjeblik et gennemtrængende , skingrende skrig ; og i stedet for — som han havde ventet — at gøre skridtet frem , tumlede Jakob helt tilbage til sengen — næsten til vinduet , hvor han var kommen fra , så forbløffet blev han ved denne energiske modstand , som han slet ikke havde været forberedt på . Han hørte ikke på den skærende klang i dette skrig , at det ikke så meget udpressedes af angst for ham , som af angst for hende selv — frygten for hendes egen lyst , der var ved at overgive hende , i forbindelse med bevidstheden om , at hun jo havde besluttet ikke at give efter . 
— hvor kan du dog tage sådan på vej ! mumlede han  . . . Du behøver da ikke at være bange for mig ! 

og det var Lise i virkeligheden heller ikke længer . Hun hørte på hans stemme , at hun nu havde overtaget , og overså fuldkommen klart sin fordelagtige position . 
— det er stygt af dem ! begyndte hun . — fordi jeg kun er en fattig pige — fordi jeg tjener for mit brød  .  .  . Den anden havde de aldrig turdet være sådan imod  .  .  . Hende vil de gifte dem med  .  .  . men jeg — — jeg er ikke bedre værd , mener de . 
Desværre havde hun ikke tårer til sin rådighed . Imidlertid lød hendes stemme grådfuld nok , da hun fremstødte disse og flere lignende klager og bebrejdelser , mens hun rev en kommodeskuffe ud og gav sig til at kramme i den . 
Mølleren stod ganske overvældet af denne ordstrøm . Af og til forsøgte han at dæmme op for den , ved en vag og forknyt undskyldning , som dog kun fik den til at skumme så meget heftigere hulter til bulter over stok og sten . 
Hun vidste nok , at hun ikke kunne måle sig med den anden — hun var ikke nogen frøken — men fordi man ikke kunne spille klaver og havde versebøger med guldsnit at låne bort , derfor var man dog ikke  » sådan en «   . . . Ja , hun var et fattigt barn ude fra lyngen — ikke af en skovfogedfamilie — men hendes fader og brødre var 

krybskytter , de kunne måske skyde ligeså godt og bedre end skovfogden  . . . og det var vel heller ikke nogen forbrydelse , som om godsejerne ikke havde vildt nok !  . . . og fordi man blev kaldt skyttelise , derfor havde man dog også sin ærbarhed  .  .  . Og om man også ikke lå og rendte til gudelige forsamlinger , så kendte man dog sine ti bud og var — nok en gang — ikke  » sådan en «  . 
Her stoppede strømmen et øjeblik op for en lille dæmning i form af den bemærkning , at han ikke havde villet krænke hende på nogen måde , men at han ikke troede , at hun havde så meget imod ham , og at det var så slemt for hende — at — 
her viste dæmningen sig noget brøstfældig , og strømmen brød igennem og rev den med i rasende hvirvel . 
— ja , hun holdt af ham , det ville hun ikke nægte , det var vel heller ingen synd det ! men hun vidste også godt , at det ikke kunne blive til noget mellem dem  .  .  . hun var alt for ringe til det  .  .  . og hun havde ikke ønsket andet end at alt måtte blive som det var  .  .  . Men det havde hun rigtignok ikke ventet sig af ham  . . . og nu var det forbi — alt sammen var forbi ! 

hun havde imidlertid fået en hat og et shawl hentet frem af skuffen . Nu bøjede hun sig ( da alt var forbi ) og trak med heftige bevægelser et par lædersko frem under kommoden . 
— hvad vil du dog med det shawl og de sko ? spurgte mølleren , som ved det svage lysskær , der trængte ind gennem den halvåbne dør , med voksende forundring havde bemærket disse bevægelser . 
— jeg må bort ! lød det ynkelig henne fra krogen . 
— hvad for noget ? 
— jeg vil hjem , jeg vil hjem . 
Tanken om at gå bort og navnlig forestillingen om hjemmet —  » Hullet «  ude i virket lyng — tøede hendes tårevæld op , og hun hulkede gudsjammerlig , mens hun stampede den ene sko fast og gentog det rørende  » Jeg vil hjem ! « 
— er du da forrykt ! — midt om natten ! 
— det er lige meget , om det også er om natten — om det også både tordner og lyner ( hun accepterede møllerens uvejr som eftektfuldt i den forandrede situation ) — jeg kan ikke blive her — jeg er en anstændig pige . 
— men herregud ! vær nu dog fornuftig Lise ! Jeg kan virkelig ikke finde mig i , at du løber sådan bort  .  .  . Hvad ville folk sige til det ? 

Lise brød sig ikke om , hvad folk sagde . Hun havde ikke bedt dem sige noget om hende . Der var ingen , der havde noget at sige på hende . Hun var — nok en gang — en anstændig pige og — for sidste gang — ikke  » sådan en «  , og ville bare have lov til at gå i fred . 
— hør nu , Lise ! sagde mølleren —- lad det nu være nok med det vrøvl . Ud af huset kommer du ikke . Men nu går jeg ind på mit værelse , så kan du jo lukke døren af , hvis du vil . 
På dette vilkår blev da freden sluttet . Lise var endda så hensynsfuld , ikke at lukke døren af . 
Mølleren gik ikke foreløbig i seng . Han sad på en stol , mens det døsige spiddelys brændte ned ; temmelig flov , men endnu mere skamfuld , grublede han over den uventede vending , som dette eventyr havde taget . Lise viste sig for ham i et nyt lys . Det var jo sandt , hvad hun havde sagt , at hun var en anstændig og ærbær pige . Med hvad ret havde han tænkt sig andet ? Det var rigtignok lidt , ligesom om der var noget udfordrende ved hende — han tænkte på den augustdag , da hun stod under de frugttyngede æblegrene og strakte de nøgne arme ud i sollyset og lo og syntes at sige så tydelig : tag mig , om du tør ! — men var det ikke ham selv , der havde lagt det ind i hendes blik , hendes smil , hendes bevægelse ?  .  .  . 

det var ham , der havde skylden . Og hun holdt af ham , hun elskede ham !  .  .  . 
På den anden side af væggen lå Lise dødtræt i sin seng , men med alt for gennemrystede nerver og ophidset blod , til at der for det første kunne være tale om søvn . Også hun gennemgik i tankerne hele forholdet mellem sig og husbond , men kom ikke til et så selvanklagende resultat som han . Tvertimod , hun var i det hele og store tilfreds med sig selv . 
Og da møllehexen endelig hen ad morgenstunden sov ind efter denne af uvejr så hjemsøgte dag , var det med den beroligende bevidsthed at have koglet sig et afgørende stykke længer frem til målet . 

fjerde bog 



i . 
Da Lise havde vendt sig tilstrækkelig i sengen og gnedet sine øjne så klare , at de kunne se noget , var der et mat dagskær i værelset . Vinduet havde intet rullegardin , men det så ud som om der var et , og det et meget mørkegråt et : så tæt stod tågen derude , så ganske uden det mindste gyldne glimt af sol og uden den ringeste stribe eller plet af farve var denne triste novemberdags opvågnen . Rågerne ude i trætroppene kraklede ligeså hæst , som gryet var gråt ; og da hanerne nu begyndte at gale — møllehanen og dragehanen svarende hinanden — var der intet vækkende i deres dagsang , men det lød som om de i nattens løb havde slugt en umådelig mængde tåge og nu gav sig til at rømme sig og gylpe den ud med stort besvær . 
Og Lises opvågnen var ikke muntrere . Hendes første tanke var ugedagen : det var fredag . Der 

var gået fire dage siden hin mindeværdige søndag nat , og i al den tid var der intet forefaldet imellem dem . Sagen var ikke rykket et hanefjed frem . Endnu et par dage , så ville vel hans komme hjem igen , og den gunstige lejlighed var gået tabt . Med hver dag der gik , fik hun stærkere anfægtelser af tvivl , om hun nu også havde båret sig rigtig ad . Måske havde hun villet gøre det for godt , og var derved gået glip af det gode . Hvis hun havde føjet ham , ville så ægteskabet ikke snarere være fulgt af sig selv ? Nu derimod lod det næsten til , at skuffelsen havde givet ham kraft til at rive sig løs , i den grad havde han været indesluttet og holdt sig for sig selv . Atter og atter kaldte hun sig en dum sippedorthe , der var alt for ærbar og derfor — ligesom de artige børn — ingenting fik . 
Om aftenen , før hun faldt i den søvn , som hun nu var dukket op af , havde hun . længe ligget så stille som en mus og lyttet , om nogen rørte sig derinde ved siden af . Undertiden havde hun rejst sig op og kigget over sengens fodstykke , om der endnu kom en lysstribe ind under døren ; — og uafladelig havde hun gentaget : gud give , at det dog ville banke på igen — eller gå lige ind , for døren var ikke låset af . Men gud syntes ikke at ville give nogen af delene ( hun stod sig 

muligvis ikke så godt med ham som den anden , der rendte til forsamlingen ! )  .  .  . Når der dog bare — tænkte så den lille heks — når der dog bare ville komme et uvejr  . . . for alvor ! Vi måtte stå op , jeg ville blive frygtelig bange — det bliver jeg jo af mig selv , når det lyner og tordner — han ville trøste mig , blive kærlig — og et stærkt tordenbrag ville så nok gøre resten . Så havde jeg til sin tid vist mig som den ærbare pige jeg er , og man kan dog heller ikke forlange af mig , at jeg skal være af træ eller sten . 
Men af sig selv kom der åbenbårt intet uvejr i disse dage , og den slags veirmagerkunst lå over møllehexens kræfter . 
Og hun begyndte næsten at fortvivle . Der var jo håb endnu , men med hver dag blev det mindre . Og her var der nu nok en grå og håbløs morgen , der så ind til hende og mindede om at tiden måtte benyttes — og hun vidste ikke , hvordan hun skulle benytte den ! Hun forud-såe , at når denne dag tog afsked fra hende , ville hun være lige nær . 
Så var det , at det bankede på ruden . 
Det havde banket på mange gange med sjattende slag af en ranke af den ville vin , der underrettede hende om , at hvor tåget det også 

var derude , så var det dog blæsende nok . Men denne banken lød ganske anderledes , slet ikke stærkere , men fastere , sikkrere — og hun hørte det straks . Hun hævede hovedet lidt fra puden og stirrede hen mod tågegardinet . 
Længe lod fænomenet ikke vente på sig . Det bankede — og det var ikke som ude hos hendes medbeilerske en mystisk astral-hånd , der bankede : nej , over vinduesrammen viste sig en meget reel , krudtsværtet og blodplettet næve , og under den var der noget der blinkede ; — det forsvandt snart bag rammen , men den smule , man kunne se , blinkede sælsomt farveløst — ganske som om denne næve pressede tågen sådan , at der dryppede store , blanke dråber ned . 
Med et ivrigt , lydløst kattespring var Lise ude af sengen og stod ved vinduet . 
Nedenunder den krudtsværtede , blodplettede næve og i tilbørlig anatomisk forbindelse med den stod Peer vibe , med en pelshue , hvori hver strittende hårspids havde en tindrende perle , med sit uhyre uldtørklæde viklet et par gange om den korte Hals og lidt op over den meget sortstubbede hage , med en bøsse over skuldren og med benene stikkende — ikke i fedtstøvler , det man kunne se , men i et par hylstre af klumpet ler prydet med bundter af vissent , vådt løv og 

strittende småkviste . Men det mærkeligste ved Peer vibe , i alt fald i Lises øjne , var den genstand , der hang ned fra hans løftede højre næve , og som nu viste sig at være et hundehalsbånd af nysølv med en lille allerkæreste klokke . 
Lydløst smuttede Lise hen til kommoden og tog et par prægtige grå uldsokker ud af en skuffe . Lydløst lukkede hun vinduet op , og da hun i bytte for sokkeparret modtog halsbåndet , holdt hun forsigtig på klokken , for at den ikke skulle klingre . 
Der blev ikke vekslet et ord . 
Det var den  » Fenstring «  . 
Den efterlod hende i et perlehumør . Dette halsbånd forekom hende som et lykkevarsel , der ikke kunne skuffe . Dets blanke sølv gav glans til den matte , blygrå dagning , den lille klokke kimede til fest . Jennys halsbånd som bytte i hendes hænder — det var hendes sejr over medbeilersken , krybskyttefamiliens sejr over skov-fodgens . Den dag , der begyndte således , måtte bringe hende noget godt !  .  .  . 
Hun var kommen lidt sent op , og der var meget at gøre , da der netop skulle bages kager ; men det skadede ikke , arbejdet gik så flinkt fra hånden , som om det var en leg . Og da lille Lars stak hovedet ind i køkkenet for at sige farvel , før han på et par dage gik til sin syge 


moder , kaldte hun ham ind og lukkede hans byldt op , hvorpå hun tog et par håndfulde af de varme kringler af jernpladen og pakkede dem med ind . Ja i sit overmål af velvilje trykkede hun endogså et dygtigt Kys på hans barnelæber , der stod åbne af måbende forundring , hvorpå hun skubbede ham ud ad døren og efter dette mellemspil med dobbelt Iver tog fat på arbejdet . 
Det standsede ikke hendes flittige hænder , at hendes tanker hyppig forvildede sig helt ud i skoven : hun forestillede sig , at nu stod  » den anden «  vel udenfor skovfogedhuset med hans ved siden af sig og råbte  » Jenny , Jenny ! «  , så det genlød . Men ingen fin lille sølvklokke gav sig til at klinge langt inde i tykningen , og der kom ingen Jenny springende . Og ved aftentid ville 'hun atter råbe forgæves , og ligeledes den følgende dag , bestandig håbløsere , til hun havde begrebet , at hendes Jenny aldrig kom tilbage — og aldrig mere ville så hendes lokkeråb tone gennem skoven derude . 
Sådanne idylliske fantasier holdt det fortræffeligste humør vedlige hos dette naturbarn — skyttelise ude fra lyngen . Det var ingenlunde blot gold skadefryd , der jublede i hende ; men den mystiske forestilling om at  » den andens «  magt var brudt derved , at hendes attributvæsen var 

ryddet af vejen , og at hun ligeså lidt ville kunne lokke mølleren som Jenny til huse — det var den , der gav spændstighed til alle hendes muskler og satte hende de dristige glandslys i øjnene . Og triumferende betragtede hun sit eget dyr , den trofaste Pilatus , der var så fed og glindsende , så spinnende , så haleringlende , så behagelig slikkende sig om munden og plirrende med øjnene som nogen kat nogensinde har været , medens den andens Jenny med brustne øjne og med tungen ud af munden hang i en eller anden hælers skur . 
Mølleren hørte hendes glade sang helt ovre i dagligstuen , da han lidt over klokken ti var kommen ind fra bageriet . Den trængte ind sammen med den hyggelige Duft af ristede kaffebønner , og dette par oplivede ham mere end det blankeste solskin og den blåeste luft havde kunnet gøre det . Høi-mølleren havde den luxuriøse vane på denne tid af dagen at drikke to kopper kaffe — og det fortræffelig og meget stærk kaffe — med kringler og småkager til den første , medens der til den anden tændtes en pibe , der ingenlunde var stoppet med bondetobak men med god hollandsk kanaster : for han var et stykke af en Gourmand , var Jakob Clausen . I dag tændte han sig imidlertid en cigar , da han satte sig hen for at vente på kaffen . Han havde en ren skjorte på og en pæn grå frakke , 

og på hans ansigt lyste der en vis højtidelig besluttethed , som stod i god samklang med hans omhyggelige toilette . 
Hvad Lise angår , så havde hun , da hun gik over fra det grovere arbejde til kaffelavningen , følt en trang til at soignere sig og bringe sin ydre person mere i overensstemmelse med sin feststemning . Iført en ny dunkelblå kjole , hvorover der var bundet et kremfarvet forklæde med broderet brystsmække , trådte hun smilende ind med kaffebakken og tog sig så godt ud , at selv  » la Mie chocoladiére «  , der ved hjelp af annoncebilleder også var trængt ind i denne falsterske mølle , ville være kommen tilkort ved siden af hende . 
Det potenserede ved hele hendes væsen var mølleren påfaldende , og behagelig berørt derved nikkede han smilende til hende . 
— tag dig dog en kop , Lise , og sæt dig og drik med . 
Hun takkede fornøjet og gjorde det . 
Jakob tog en butterdeigskringle og dyppede den i kaffen . Og da den nu på den letteste og behageligste måde ligesom forsvandt på tungen , og et par af dens kammerater udførte denne forsvindingskunst ligeså behændig , smilede han med et ganekildret smil , og kunne ikke tilbageholde den bemærkning , at kringlerne denne gang var lykkedes 

hende ganske særlig . Lise nægtede , trods sin beskedenhed , ikke at hun havde gjort sig al mulig umage — hvad hun virkelig også denne gang havde , som om det gjaldt en concurrence — og tilstod , at hun følte sig meget lykkelig , fordi husbond var tilfreds . 
Husbond mente , at han måtte være meget utaknemmelig , hvis han ikke var tilfreds , sådan som hun gjorde sig umage og som alting også lykkedes — kaffen f . Eks . var også så god , at han kunne gerne sige , han aldrig havde smagt sådan kaffe . Han nærede en spøgefuld tvivl om at sultanen drak bedre kaffe . 
Det var nok muligt , indrømmede Lise , at det i de sidste dage var lykkedes hende at forbedre den , idet hun nu ristede bønnerne over en meget sagte ild , hvilket ganske vist tog længere tid , men hun vidste jo , hvor megen pris husbond satte på en god kop kaffe . 
Med en lille lun latter bekendte mølleren sig som skyldig i denne svaghed og som gjennem-skuet — måske også som gennemskuet og skyldig i andre svagheder . 
Lise opdagede nu , at hans kop var tom , og rejste sig for at skænke i . Medens hun bøjede sig frem over bordet , omfavnede møllerens blik hendes sunde , faste figur , der ved den jevne og dog næsten 

pyntelige husdragt , fik et ejendommelig tækkeligt præg . 
En net lille kone , det måtte enhver sige . 
Hun følte vel , hvordan han betragtede hende ; for da hun satte sig igen , var hun lidt rød i hovedet , og denne rødmen klædte hende — den ærbare pige . I yndefuld forvirring strøg hun sig med hånden over håret , navnlig over det krusede pandehår , om hvilket hun var sig bevidst , at hun i alt fald på dette punkt var mere frøkenagtig end den anden med sin enfoldige , glatstrøgne gudsords-frisure . 
Var denne overlegenhed også mølleren påfaldende ? bragte den i rette øjeblik det andet ansigt til at vise sig for ham , og havde det et sørgmodigt bebrejdende blik til ham ? Var der noget i ham , der hviskedee , at han stod i begreb med at kaste et livsens brød bort for lækkert bagte butterdeigs-kringler ? Var det et sådant syn og sådanne tanker , han viste bort med et nervøst strøg af hånden over øjnene og over den pludselig rynkede pande  ? 
— skænk dig dog også en kop til , Lise , sagde han og strøg en tændstik af for at tænde sin cigar . 
Hun skænkede sin kop halvt fuld . 
— tak ! Husbond vil nok forvænne mig . 
— forvænne — snik-snak ! 

han lænede sig tilbage , dampede i taushed et par minutter og pustede røgen ud af munden eller gennem næseborene , indtil han havde spundet dem begge ind i et tæt tågenet . Lise sad lige overfor ham , lidt yderlig på sin stol — som det sømmer sig et tyende — og nippede nu og da til sin kop , som hun holdt i hånden . Endelig var den tømt ; hun satte den fra sig og gjorde en bevægelse , som for at rejse sig . 
Mølleren så op . 
— ja , se sådan kunne vi nu lidt sidde og drikke kaffe sammen i al gemytlighed , bemærkede han . Synes du om det , Lise  ? 
Han betragtede hende med velvilje . Hendes mine var beskeden taknemlig ; men hvis hans blik havde forsket dybere , ville han have opdaget et anspændt udtryk , der lurede bagest i hendes kiggende øjne . 
— ja , naturligvis synes jeg godt om det — det kan man jo sagtens synes om . Kaffen smager jo endnu bedre her inde i den pæne stue , og når man ikke må drikke den alene . Men jeg får vel ikke så ofte tid for maden til at sætte mig sådan til ro . I dag har vi netop noget , der bliver hurtig færdigt , så går det nok an . 
— nå , hvad maden angår , det kunne vi vel nok komme ud over , mente mølleren . 

— så vil husbond måske dog have hareane ? spurgte Lise , åbenbart meget ængstelig . 
— hende eller en anden — ja jeg ved nok , du er ikke meget for det — — 
— det er jo noget , som husbond helt selv må-------naturligvis , når husbond mener det-------- 
— ja vist så , vist mener jeg det  .  .  . Jeg har jo allerede for et par måneder siden sagt dig , at det gik over dine kræfter , og det er jo knap en uge siden , at du var falden i søvn på min seng , så træt var du . 
Lise kunne ganske vist have trøstet ham med , at hendes udmattelse hin morgen i alt fald ikke var gået så vidt , at den havde berøvet hende bevidstheden . Men hun foretrak at betragte dette tilfælde som en undtagelse : hun havde den nat kun fået sovet så lidt . 
— netop — søvnløshed — det kommer af overanstrengelse , det er jo det jeg siger  .  .  . Nå , så talte du også om , at jeg havde dog vist i sinde at gifte mig igen , og det syntes du heller ikke om . 
Lise var nærmest i dette øjeblik af den mening , at det syntes hun meget godt om , men hun sagde ikke husbond imod . 
— du vil helst have at alt skulle blive som det var her i møllen , ikke sandt Lise ? . 

det ville Lise på ingen måde , hvad hun tilkendegav ved at sukke og plirre lidt med øjnene — uden at betænke , at mølleren måtte tillægge disse tegn den modsatte betydning . 
— ja , — men det kan det nu alligevel ikke , erklærede han , helt sådan kan det ikke blive ved at gå , det kan vi dog måske nok blive enige om . 
Lise var i høj grad enig med ham ; men med ægte kvindelig beskedenhed nøjedes hun med ikke at nedlægge protest — sukkede igen og plirrede stærkere med øjnene . 
Mølleren lagde cigarstumpen fra sig på underkoppen , foldede hænderne i skødet og så på , hvordan tommelfingrene gik rundt om hinanden . 
— se — hvad nu det angår — at — du skulle tage bort herfra — — 
Lise fik her hurtig et rent lommetørklæde op af den lille kokette lomme , der på pernille-vis var anbragt uden på forklædet , og førte det op til sine øjne . 
— hvad det angår — så , hm — så går det heller ikke an , for —• ser du , møllen her har nu en gang vænt sig til dig — og — sandt at sige , mølleren — han har også gjort det . Og så synes jeg , at når vi to giftede os , så kom vi ud over alle de vanskeligheder . 

dér var de da , de ord , som hun så længe havde håbet på , og som hun nu ventede , ja hvis udeblivelse ville have voldet hende den dødeligste skuffelse . Da de nu virkelig kom , satte det attråede måls umiddelbare nærhed hende i en sindsbevægelse , hvis ydre tegn næppe vare til at skelne fra dem , der ledsage den salige overraskelse af en inderlig og ydmyg kærlighed , når den uventet ser sig gjengjældt . Hendes hånd dirrede og glemte med det rene lommetørklæde at skjule det øje , hvori der skælvede en tåre . 
— ja , jeg kan ikke finde på noget bedre , sagde mølleren og bøjede sig hen mod hende over bordet — men hvad siger du til det , Lise ? 
Lise sagde , idet han stod op og vendte sig halvt bort , at det var ikke rigtigt af ham , at han burde ikke drive spot med en stakkels pige , for det kunne jo dog kun være hans spøg , og det var jo umuligt — — 
så meget fik Lise sagt , før hendes stemme kvaltes ; hvorpå hun , da det rene lommetørklæde ikke fandtes i besiddelse af de til anledningen svarende dimensioner , skjulte sit blussende ansigt i det kremfarvede forklæde og gik hen imod døren . 
Mølleren blev meget rørt ved denne ydmyghed og sprang op for at berolige og overtyde hende ved kærtegn og indsmigrende ord -— han havde 

måske dog behandlet sagen i en lidt for let og spøgende tone . Da fængsledes hans opmærksomhed ved rumlen af en vogn , der syntes at dreje fra vejen ind i gården , og han tog en anden beslutning . 
— så , skal der nu komme besøg og forstyrre os ! brummede han i en fortrædelig tone , men lo samtidig ganske lunt i skægget . 
Lise , der stod således , at hun først kunne se vognen , bøjede sig for bedre at kunne kigge ud . 
— det er deres svogers enspænder , sagde hun , højst ubehagelig berørt . — forresten er det kun drengen , der kører , og der sidder ingen i , tilføjede hun beroliget . Thi hun havde frygtet , at hendes friers svigermoder kom kørende , og noget værre havde næppe kunne hændes hende i dette afgørende øjeblik . Imidlertid , hun ventede sig overhovedet ikke noget godt fra dragegården , og allerede synet af den temmelig sløve og ganske uskadelige dreng og af den lille gule svenske hest med sin korte hale satte hende i raseri . Hvad fanden ville de nu her ? Formodentlig køre hendes kære møllermand bort , netop nu da det var lige ved at gå i orden ! 
— å , er det den ! sagde mølleren , det havde jeg såmænd næsten glemt . 

han trådte hen til vinduet og lukkede det op ; og han måtte holde godt fast på det , da blæsten ruskede umanerlig i det . 
Kjøretøiet standsede udenfor . 
— Peer ! råbte mølleren , du kan køre over og sætte hesten i stald . 
Den sløve dreng rykkede et par gange i tøjlerne , og den lille hest satte sig igen i bevægelse . Lise så efter vognen , der langsomt kørte tværs over gården , med en følelse af at en stor fare var afvendt . 
Mølleren lukkede vinduet og vendte sig om imod hende . 
— det er sandt , jeg havde glemt at sige det til dig  .  .  . Jeg kører bort , når vi har spist , og kommer ikke igen før i morgen eftermiddag  .  .  . Jeg har nogle forretninger med en kornhandler inde i byen , og så går jeg med det samme på herredskontoret og løser et kongebrev . På vejen kører jeg ind til præsten , som endnu har små-redsel til gode , og så snakker jeg med ham ; han må belave sig på at holde en pæn vielsestale  .  .  . Måske vil han finde det lidt tidligt , men jeg har nu ikke lyst til at vente , til han synes , det er passende  .  .  . Nå Lise , sluttede han , idet han gik hen til hende — synes du endnu , at det er en dårlig spøg ? For hvis du slet ikke synes om 

den , så kan Peer godt køre tilbage med vognen . Det med kornhandleren kan såmænd gerne vente til en anden gang . 
Et skrig , der havde den ægte , uefterlignelige hjerteklang — og Lise lå ved sin udkårne ægtefælles bryst . 

i . 
Taffeluhret under glasklokken på commoden slog tre . 
I over to timer havde mølleren allerede været borte , og denne tid havde Lise tilbragt ret behagelig med at tage boligen i besiddelse . Hun aflagde hvert rum et besøg i sin egenskab af husmoder . En hel del skulle forandres . Med sit eget Kammer tog hun afsked — dér skulle nu en tjenestepige bo — hvorfor ikke hareane ? hun var slet ikke smuk eller tiltrækkende , og det var hovedsagen . Endnu i aften ville hun lade Jørgen sætte hendes seng ind i det lille hjørneværelse til højre , der hvor møllerkonen var død ; der ville hun opstå sit kvarter i de få dage før brylluppet . Dette værelse var lidt større og meget kønnere , navnlig var det ikke kalket men rigtig tapetseret , og der hang også et spejl . Desuden var det på en måde anstændigere , end sådan dør om dør : stor 

stuen bredte sig i hele sit højtidelige øde mellem hendes og møllerens sovekamre . For spøgeri var hun ikke synderlig bange , især ikke i dette tilfælde , da møllerkonen , så vidt hun kunne skønne , ikke hørte til de væsner , som efter deres dødelige afgang plage deres forrige medskabninger . Senere skulle iøvrig hans flytte over i dette Kammer . 
Også i de andre værelser var der adskilligt , som skulle omordnes . Navnlig gjorde storstuen et temmelig tomt indtryk ; det ene hjørne var kun kummerlig udfyldt med et par almindelige stole . 
Det faldt hende ind , at der skulle være auktion i en præstegård en mils vej derfra -—• hvad hun tilfældigvis den foregående aften havde set i en Avis ; der kunne man muligvis for en billig penge få fat i et gaver , som ville tage sig fortræffelig ud i denne krog . På det gaver kunne så skovfogdens søster undertiden spille for dem . For nu var hun ikke længer bange for skovhexen og hendes tryllekunster , og som seierherre ville hun vise sig høisindet . Hun havde også en dunkel anelse om , at en hustru ikke handler klogt , når hun straks giver sig til at fjerne sin mand fra hans venner ; og hertil kom som afgørende moment , at hendes forfængelighed i højeste grad blev kildret ved den tanke , at modtage skovfogden i sit eget hus — hun , vildttyvedatteren , skyttelise . 

i sådanne tanker sad hun ved vinduet , da uret slog tre — og hun betragtede det med velvilje . Det var et lille hus af mahogni , med en gavl indlagt med gult træ og to sorte søjler med kapitæler af forgyldt metal ; forneden holdt en siddende engel vagt , og på taget lå en løve , begge tykt forgyldte . Hvor lidt havde hun ikke støvet det af ! men i dag faldt det hende for første gang ind , at det var meget smukt ; for det var hendes ur . 
Hun så tværs over gårdspladsen , hvor nogle halmstrå blev hvirvlede omkring af blæsten . Der ovre i bageriet havde hun for en måneds tid siden stået og set den modsatte vej over til stuehuset , hvor geranierne blomstrede så brændende rødt i vinduet ; og i det vindue burde Lise egentlig sidde som husFrue , havde hun den gang ment . Ih nu ! hun sidder der jo ! Geranierne er rigtignok længst afblomstrede , men desto bedre kan man se hende . Kig , kig — du bagerLise derovre ! kan du se mig , mig madam Lise Clausen på høimøllen — Fru Clausen vil købmændene skrive på deres breve — — nå , er du så tilfreds ? 
Hun stod op , gik ud i køkkenet , lukkede døren op til gården , kaldte høns og duer sammen og strøede foder til dem . Da hun så Carro ligge ved brønden , lokkede hun også den til sig , og da 

den lidt tøvende og frygtsomt havde nærmet sig , satte hun et fad hen for den fuldt af brødstykker og gode kødben — og det ingenlunde af beregning , som hun vel også før havde gjort det for hans’ skyld — men af ren og skær velvilje , fordi køteren nu en gang hørte med til hendes mølle . Så tog hun sig en lille spadseretur i haven , hvis hele pryd ganske vist bestod i nogle forsinkede asters , der blev ruskede af stormen , så det så ud , som om de hvert øjeblik skulle fare af deres stilke . Hun gjorde nok en runde igennem værelserne , under hvilken der ikke faldt hende noget nyt ind , og så satte hun sig i sofaen i dagligstuen . 
Tiden begyndte at gå langsomt for hende . Flere gange søgte hendes blik hen til det smukke ur , som hun havde mistænkt for at være gået istå  .  .  . Der var kun gået eu halv time ! Egentlig kunne hun jo også tage sig noget for ,-----------men nej ! hun havde ved gud arbejdet nok . Nu var tiden kommen til at hvile sig . 
Desværre var det en smule kedeligt — sådan alene . 
Så kom hun til at tænke på Jørgen . 
Han var også alene derovre på møllen , for Lars var jo gået til sin syge moder , og Christian kørte på denne døgnets tid altid om med møllevognen . Også Jørgen var alene , men rigtignok 

ikke ledig som hun . For der blæste en lille storm — sådan en , som november kan lide , og kun halvt seilklædte hvirvlede møllevingerne som rasende : — så var der meget at tage vare på kværnloftet . I grunden kunne hun gerne give ham en håndsrækning , det ville snarere være en leg end et arbejde , fordi det var så helt forskelligt fra hvad hun ellers tog sig for . Det var også alt for tåbeligt , at de sådan skulle kukkelure hver i sin krog ! 
Den brave Jørgen ! Han tog så levende del i hendes skæbne , og endnu anede han ikke , hvilken afgørende lykkevending den havde taget . Nå , han skulle straks høre det af hende selv , og han ville nok blive glad , så meget mere , som han i den senere tid ikke stod på nogen synderlig god fod med husbond . Han var jævnlig tvær , og mølleren havde gentagne gange klaget over hans tiltagende dovenskab . Sikkert frygtede han for at blive sagt op med det første . Og alt det kom kun af , at hun på dette farlige tidspunkt , da alt stod på spil , havde set sig nødsaget til at holde ham meget kort og virkelig også selv havde været så optagen af kampen , at hun ikke havde haft mange tanker tilovers til ham . Nå i alt fald ville hun nu trøste ham en smule ; han kunne nok fortjene det , han som havde været hendes medvider fra først af . Så snart han hørte , at hun nu var hans madmoder , 

ville hans bekymringer være blæst bort ; og han ville føle sig fast i sadlen . Det var jo et gammelt løfte det , at når hun først var kone i huset , så skulle han kunne blive der , så længe han selv ville . 
Hun gik ind i sit foragtede Kammer og ombyttede sin pæne kjole med en , der egnede sig for møllen . Så tog hun Jennys Halsbånd frem af skuffen og efter at have ladet det glide et par gange mellem fingrene , som en nonne der beder sin Rosenkrands , hængte hun det i et anfald af kådhed om sin Hals . Idet hun gik gennem køkkenet , kaldte hun Pilatus frem fra dens varme yndlingskrog bag ovnen . Han fulgte hende villig over gården . I møllens underkjørsel vendte han sig til venstre , i den forudsætning , at det drejede sig om en forretningsgang til karlekamret . Men Lise lukkede døren til selve møllen op , og blev stående og ventede på , at han skulle træde ind . 
Yderst forbavset mønstrede Pilatus hende : — dette pigebarn måtte dog vel vide , at han overhovedet ikke længer gik op i møllen — principmæssig . 
— nå bliver det til noget ? Skrup dig ! 
Pilatus strakte sig , gabede — og gik med langsom værdighed tilbage til gården , uden at agte på hendes tåbelige råben . Men Lise havde nu engang sat sig i hovedet , at hun i dag ville 

have sin yndling med op i møllen . Hun løb efter katten . Den søgte ikke at undfly ; da den blev indhentet , lagde den sig ned og lukkede øjnene . Lise greb den i nakkeskindet , holdt den et øjeblik op i luften og tog den så på armen . 
— hvad Pokker går der dog af dig , dit dumme bæst ? Har du endnu ikke fået det i dit tykke hoved , at jeg er møllerkone ? Hvor mange gange skal jeg da sige dig det ?  .  . Med mig kan du trøstig gå overalt nu . Du er vel bange for Kiss ?  .  .  . Pyt ! Lad ham bare se til at jeg ikke lader ham jage væk ! Rigtignok må vi jo også have en til at tage mus . 
Med besvær trængte hun sig ind ad døren , som trækvinden øjeblikkelig slog til på ryggen af hende . En bedøvende larm modtog hende , og trappen dirrede , da hun steg op ad den . Da hun nåde til broloftet , satte hun katten fra sig . Den nyste flere gange heftig , da den indåndede det velbekendte , men så længe undværede melstøv — dog kun synlig , thi man kunne overhovedet intet høre uden det rasende bulder . Pilatus syntes ikke at være ret vel til mode her ; den drejede sig flere gange rundt , spejdede , om der ikke skulle gives en udvej op over sækkene , slog så sine glasagtige øjne op og så næsten bønlig på Lise , der spærrede vejen for den , og bevægede munden 

til en uhørlig klynken . Åbenbart rådede dæmonen til at vende om . Men den egensindige heks havde intet øre for dette vise råd . 
— Marsch , dumme dyr ! se til du kan komme op med dig ! og hun sparkede til den . 
Da forandrede kattebilledet sig pludselig : — ryggen krummede sig og rejste børster , som om der gik en elektrisk strøm over den , og Pilatus fnyste rasende ad Lise . Hun kunne næsten høre det skrig , som hun udstødte i sin overraskelse og skræk over at se dette ville bæst for sig ; — det var ikke langt fra , at hun var gået bagover og styrtet ned ad trappen . En ganske sælsom gysen , som næppe alene var frygt for dyret , gjennem-isnede hende , og hun tænkte virkelig på at opgive dette møllebesøg . 
Men ret som om Pilatus ved dette opsætsighedsudbrud havde genfundet sin gamle møllekatte-natur , vendte den nu ganske umotiveret om , og satte i kraftige Spring op ad trappen til kværnloftet . 
Pigen fulgte den med bankende hjerte . 
Her , i møllens hjertekammer , vare alle larmens dæmoner slupne løs . Det buldrede og rumlede , det klirrede og knagede , det knirkede , snurrede og peb ; — dertil kom endnu en dump brusen som af et underjordisk vandfald , og fra oven en susen og 

rumsteren som afen indespærret kjæmpefugl , der slog med sine vinger mod burets stænger for at sprænge det . Og alt dette trængte sig så meget voldsommere ind i øret , som øjet næsten ingen bevægelse så . Kun fire af de seks  » Gafler « 1 ) , der oventil forsvandt i loftet , blev voldsomt rystede , mens de i vanvittig fart snurrede om deres akser — så at de stod uden omrids ligesom luftsøiler , medens alle små uregelmæssigheder — splinter eller knaster i træet — dannede lyse ringe i rummet . 
Godt og vel et minut stod Lise bedøvet og fortumlet der ved trappen . Så trådte hun et par skridt frem og opdagede først nu Jørgen , der sad foroverbøjet på en sæk med hovedet støttet i sine hænder . 
Hun kom helt hen til ham , uden at han mærkede det , og heller ikke da hun kaldte ham ved navn , rørte han sig . Så bøjede hun sig frem og lod halsbåndets lille klokke klinge ved hans øre . Vækket ved berøringen for han op . 
— å , er det dig ? Jeg troede det var husbond . Han er altid efter mig . 
Hun kunne kun høre ordet  » Husbond «  . 
— min mand er kørt ud , råbte hun . 
— hvem ? 
* ) o : aksler til kværnene og spidsestenene . 

— min mand , min mand , brølede hun ham ind i øret . 
Han trådte et skridt tilbage og spærrede øjnene op . 
— giftermål ? 
— snart — i byen •— kongebrev . 
Jørgen stirrede endnu noget vantro på hende . 
— det er sandt , råbte hun gennem de hule hænder og nikkede flere gange energisk . 
Jørgen vidste i sin overraskelse ikke , om han skulle le eller græde . Han indså vel , at alle fornuftgrunde talte for at han burde glæde sig ved sin medsammensvornes sejr , og dog følte han et stik i hjertet . Og han gloede udtryksløst på hende . 
— nå , er du stum ? bliver du ikke glad ! 
Han svarede ikke , men pegede på hals-båndet , som han nu blev opmærksom på . 
— Jenny — min Broder — skudt . 
Han nikkede forstående . Nu erindrede han hin augustaften , da hun havde siddet der og betroet ham , at hun ville overtale broderen til at skyde rådyret . Det var altså virkelig gået sådan , som hun havde tænkt sig . Ham forekom det hele eventyrlig uhyggeligt . 
— hans ? råbte han pludselig og pegede gennem den åbne dør ud , hvor man kunne se sundskoven . 

hun nikkede . 
— alene ? 
— alene ! råbte hun og nikkede leende . 
— husbond — komme hjem ? 
— i morgen . 
Han løb ud på omgangen . Hun fulgte efter og så ham vikle jernkæden løs . Så trådte hun igen ind på loftet og blev næsten forskrækket over den uventede stilhed . Det knagede kun tøvende foroven , gaflerne drejede sig langsomt og stod så stille — alt tav . Efter den forrige virksomme kjæmpelarm virkede denne dødsstilhed næsten trykkende . Hun var slet ikke forberedt derpå , thi skønt hun nu snart havde tjent et år i møllen , var hun ganske ubekendt med dens indretninger , som hun da overhovedet ikke plagedes af unyttig nysgerrighed og kun tog notits af sager , som kunne tjene hendes interesser . Men på dem rettede hun til gengæld sin opmærksomhed med den største kraft . 
— hvorfor gør du det ? spurgte hun Jørgen , der nu trådte ind . 
— jeg gider ikke arbejde i dag . 
— jo vist skal du arbejde ! Jeg er jo netop kommen for at hjælpe dig . 
— du ? lo han . Du forstår jo ikke noget af det . 

— du skal naturligvis vise mig det . 
— arbejde — nu ? — sådan noget ! 
— ja vel — her er jo helt kedeligt nu — ligesom i dagligstuen . Det var meget morsommere før , da man ikke kunne høre ørenlyd . Det kunne jeg lide ! 
— så kan man jo ikke snakke to ord sammen ! 
— det er også en ulykke ! hvad skal alt det vrøvl til ?  . . . Du har jo hørt det . Han gifter sig med mig og er kørt til byen for at løse kongebrev . 
— ja vel — men — — 
— nå skynd dig nu ! ellers går jeg igen . 
Han gik uvillig hen imod døren . 
— du , Jørgen ! 
Han vendte sig om . 
- ja ! 
— sig mig en gang , hvad tænkte du egentlig på , da jeg kom og du sad sådan — og hun efterabede hans stilling . 
— jeg tænkte på dig , og at du slet ikke mere bryder dig om mig . 
— vrøvl ! 
— hvad er vrøvl ? at du ikke bryder dig om mig ? 
— å , det er vrøvl alt sammen , hvad du siger  .  .  . Det er meget bedre , at man slet ikke kan høre dig  .  .  . Skynd dig nu bare ! 

han forsvandt ude på omgangen . 
Langsomt knagede det foroven , gaflerne begyndte at dreje sig — et par sekunder , så rumlede og bruste larmen vildere end før gennem møllen . 
Jørgen trådte hen til spidsestenens store trakt og trak i det greb , der åbnede slusen . Lise for sammen , da det nu sydede og bruste dobbelt så stærkt , så man skulle tro , gulvet måtte blive skyllet bort under en . Han lo over hele ansigtet . Hun gav ham tilkende , at hun også ville foretage sig noget nu . Så pegede han på et kornbjerg , som ved siden af hende , bag et alenhøit bræddehegn , opfyldte hele det ene hjørne af loftet . Lise greb hurtig den lille skuffe og skuffede så meget korn i trakten , som Jørgen gav hende lov til . 
Derpå sprang han op på et melkar og gjorde tegn til hende ; da hun så spørgende på ham , pegede han på en hob sække og på et tov med en krog i , der hang ned oppe fra . Hun satte krogen fast i en sæk , og da hendes læremester pegede på et tyndt reb ved siden af , trak hun lidt i det . Straks hævede sækken sig og løftedes op , uden at det kostede hende den ringeste anstrengelse — som om den svævede til vejrs af sig selv , indtil Jørgen fangede den og trak den til siden , hvorpå hun instinktmæssig gav slip og så 

sækken stille sig på sækkebordet . Jørgen tog krogen ud og løste op for sækken . 
Dette under behagede hende så meget , at hun gerne straks havde ladet det gentage sig . Og så faldt der hende noget ind . Hun holdt hænderne for munden og råbte af sine lungers fulde kraft : 
— Christian . 
Jørgen , der væltede sækkens indhold over i skruen , vendte sig halvt om . 
— Christian , brølede hun . 
Han stirrede lidt på hendes leende ansigt , og så gik der et lys op for ham . Han huskede , hvordan Christian havde villet have hende til at hjælpe sig med at hejse sække op , og hvordan hun så var kørt bort med vognen , mens han gik op på broloftet . Han nikkede ivrig , stolt over at han havde forstået hende , og de lo sådan , at de næsten kunne høre det . 
Da denne kværn nu var forsynet , gik det tilbage til spidsestenen . Af det mørke hul i gulvet blev den flade jernspand trukket op og kunstmæssig rystet , hvorpå kornet , der viste sig at være tilstrækkelig spidset , heldtes i sortermaskinen . Så sprang han op på et andet melkar , hvor sækkeunderet gentog sig . Mens han fyldte skruen , måtte hun skuffe korn på spidsestenen og lukke 

op for slusen — hvad hun rigtig gættede af hans bevægelser . 
Det var for Jørgen en stolt nydelse således med et fingerpeg at kunne byde over hendes bevægelser . Hun selv morede sig foreløbig ved dette arbejde , — som hun havde ventet . Det var virkelig en leg . Nu skammede hun sig over sin uvidenhed om hvordan man standsede møllen , skønt den for lidt siden ikke havde været hende påfaldende . Og da arbejdet snart begyndte at miste sin nyheds-interesse , fik hun lyst til også at se de øvrige Lotte , hvor hun aldrig havde været . En møllerkone måtte dog virkelig være som hjemme i sin mølle . 
At gøre sin medarbejder — eller legekammerat— bekendt med dette ønske viste sig snart at være en umulighed på kværnloftet . Hun tog ham ved skjorteærmet og trak ham ud på omgangen . Her kunne man virkelig betro hinanden en hemmelighed , når man råbte så højt , at det kunne høres over hele gården . Jørgen forstod , og var straks beredt til at være hendes fører . De forsynede først kværnloftet rigelig med foder og steg så op ad trappen , der rystede som en skibsstige . 
På det næste loft var der så lavt , at man næppe kunne stå oprejst , og så snevert , at Jørgen trykkede hende ængstelig til sig , for at hjulene ikke 

skulle få fat i hendes skørt . Det mægtige stjernhjul fyldte næsten hele rummet med sine bjælkers træmasker og hvirvlede så hurtig , at man blev svimmel af at se på det . Seks små tandhjul , som vare anbragte i kreds rundt om det , kronede de aksler , der skød op gennem gulvet fra kværnloftet . Af dem snurrede de fire , drevne af det store , endnu mere rasende end det , medens de to stod stille , uden at berøre det . Jørgen skubbede den ene af disse dovendidrikker hen til stjernhjulet , så at det også begyndte at snurre som besat — ligesom en balkavaler , der har stået fornemt i en krog og lorgnetteret vrimlen , indtil dandse-raseriet også griber ham . 
Lise gjorde en bevægelse . 
— tag dig i agt , råbte Jørgen , at det ikke går dig som jomfru Mette . 
Heroppe var larmen betydelig ringere end på kværnloftet , så at deres øren , som allerede vare blevne rumlede tilrette dernede , nok kunne opfatte enkelte sætninger , når de blev råbt tilstrækkelig højt . 
— hvordan gik det da hende ? 
— hun blev radbrækket — sådan af store hjul — knust og revet i stykker blev hun . 
— uh ! hvor græsseligt ! 

han var selv langt uhyggeligere til mode end hun . Hans gamle forestilling om møllen som martertårn blev atter levende . 
Så satte han det første hjul ud af virksomhed igen ; og da der ikke ret vel kunne findes anden tidkort på dette sammentrykkede mezzaninloft , steg de nogle få trappetrin op til lorisloftet . 
Dette rum var helt lukket foroven med et bræddeloft , som rigtignok var så unøjagtig sam-menføiet , at man gennem sprækkerne kunne se , der var noget , som bevægede sig deroppe ovenover . Da møllen gradvis tog af i omfang fra galleriet opefter , var lorisloftet allerede påfaldende mindre og indtog næppe det halve af kværnloftets fladerum . Midt på det roterede et lille hjul med skrå sider ; og flere mindre hjul , der sad lodret på horisontale aksler , syntes rundt omkring at vente på at blive sat i forbindelse med denne ivrige og foreløbig ganske unyttige krabat , som de kun var en håndsbred fjernede fra . Jørgen trak i et tyndt reb , der forsvandt gennem et hul i gulvet ; et af småhjulene fik sit ønske opfyldt : det rykkede en håndsbred frem mod midterhjulet , blev set i svingning og rullede et tov op om sin Aksel . 
— sådan hejser man sække op , forklarede han . 
Lise nikkede med et klogt smil . Der gik et lys op for hende : — det tynde reb havde hun 

selv trukket i — før , da hun hjalp Jørgen . Hun fandt det højst snurrigt , og holdende sig ved en bjælke heldede hun sig frem hvor der henne ved siden var åbent ned til kværnloftet , for at se tovet , som blev vundet op , bevæge sig dernede . Men dér blev hendes opmærksomhed fængslet på en ganske uventet måde . 
— nej ! Pilatus har fanget sig en mus ! Det må vi se ! 
Hun skyndte sig ned ad trappen . Jørgen greb et af tovene og firede sig ned ad det , så at han allerede kunne give hende en ridderlig modtagelse ved foden af trappen . 
Den ordsproglige grusomhedsleg var i fuld gang . Pilatus lod den usalige mus smutte væk og fangede den igen . Lise løb efter den og pudsede den på byttet , selv katteagtig sammenkrummet , og med lysende blik og spillende næsefløje . Endelig bevægede musen sig ikke længer , og katten slæbte den hen i en krog for at fortære den i ro . 
— det synes jeg ellers ikke rigtig om , at Pilatus får smag på mus og bliver vild igen , sagde Lise . Jeg er bange for , at han ikke mere går med mig ud af møllen . 
—• så meget desto bedre ! så vil du nok lidt komme herover . For ham kan du dog ikke undvære  . . . Os andre bryder du dig ikke noget om . 

— så ! Og det er måske meget dumt af mig ? 
— du leger med os , ligesom Pilatus med musen  .  .  . Husbond har du allerede slugt . 
— ja , tag du dig bare i agt ! dig skal jeg også nok få slugt . 
Og hun klaprede med tænderne , mens øjnene lo . 
Jørgen grinede : 
— vel bekomme ! 
Deres øren vare nu blevne så vante til larmen , at de til nød kunne føre en hel samtale . Rigtignok måtte de ikke spare på stemmerne , og den talende måtte hver gang næsten berøre den andens øre med læberne . Ved en sådan ejendommelig taleleg var det den naturligste sag af verden at de kyssedes — og det gjorde de . Jørgen begyndte , og hun lod ikke kyssene blive siddende på sig men gav ham dem tappert tilbage : — 
— jeg begynder allerede , ser du . 
— smager det godt ? 
— ja efter mere . 
— der har du det . 
— så vær nu engang rolig lidt igen  .  .  .  . Jeg har ikke været helt oppe . 
— der er bare hatten . 
— ja , men den må du også vise mig . 


— å , dér er såmænd ikke noget at se . 
— snak — kom nu ! 
Og i stormskridt gik det op ad trapperne — til hatten . 
Det var lidt besværligt at komme ind i dette øverste rum , thi persebommen havde skubbet sig tværs for trappen — hvad den altid gjorde , når vinden blæste fra nord . 
— hvad er det for en ækel snavset bjælke ? 
— å , det er persebommen . Det er den , der får værket til at stå stille . Du så jo før , at jeg gjorde den kede løs ude på omgangen . 
— ja , hvad kommer det den væmmelige bjælke ved ? 
— jo , dér er der en langstang , som stikker ud af hullet — den er jo nu bøjet ned ad , og det er keden , der gør det . Når jeg nu giver los i den , så svipper stangen tilveirs — se , derfor er der de store sten der i kassen — og så trykker denne ende af persebommen den store ring fast om hjulet , og det kan så ikke røre sig længer . 
— det er snedigt ! Sådan noget kunne du ikke finde på . 
Jørgen kløede sig i hovedet . 
— nej , det kunne jeg vel ikke . 
— nej , hvor her er underligt ! udbrød Lise og så sig om i det lille rum , der lignede en bi 

kube : — en spidsbuet hvælving af strå på et postament af bjælker , der næppe nåde hende til skuldrene — alt sammen gråt af tykt støv lige til de en gang så gyldne aks , som kiggede frem alle vegne , og overtrukket med silkeglindsende spindelvæv , der hist og her hang ned som småfaner og flagrede let i trækvinden . Svaler og spurve fløj kvidrende ud og ind , og næsten overalt hvor stråtagets sparreværk dannede vinkler , viste deres reder sig . Mølleværkets buldrende larm trængte kun dæmpet herop ; til gengæld virkede vingernes klappren og susen mægtig . 
— og derude sidder altså vingerne fast ? spurgte Lise og pegede bag ved det store hjul , hvor den kæmpemæssige , lidt skråt stillede Aksel gik gennem væggen og syntes selv at have boret sit hul ved sin heftige Rotering . 
Jørgen nikkede og viste hende , hvordan det store hattehjul , der sad på denne Aksel , greb ind i det vandrette krondrev forneden og derved satte alt i sving hvad der bevægede sig nedenunder i møllen . 
— men det er kun sådan i de store hollandske Møller , tilføjede han forklarende . I stubbeMøllerne er det alt sammen i en kasse ligesom i et uhrværk . Men der er der også kun et par kværne og en spidsesten , og der er ikke plads 

til nogen verdens ting . Og så er det så dumt , når vingerne skal stilles , så må man dreje hele møllen — det er et Mas , kan du tro . 
— kan man da her dreje vingerne alene ? 
— vingerne ? det er jo da hatten , der bliver drejet . 
— så ? ja men du står da nede på omgangen og drejer . 
Jørgen stirrede grinende på hende og slog sig med begge hænder på lårene . 
— det er storartet !  . . . . Og du vil være møllerkone  ! 
— nå så vis mig da , hvordan det er og stå ikke der og grin så tovelig ! Jeg vil ikke have at folk skal le ad mig , fordi jeg ingen ting ved — heller ikke min mand . 
— nå ja , så kom da her ! 
Han hjalp hende op ad den snurrige dvergstige , der fra hatterummets indsnevrede bund gav adgang til det omkredsende bjælkelag , og trak hende hen til hattehullet , hvor de tog plads ved siden af hinanden på krøibjælken — 
— nemlig den korte krøibjælke , det er den vi sidder på , begyndte han med behørig docerende vigtighed . — den lange krøibjælke går ligesådan gennem hatten , men foran , på den side hvor 

vingerne sidder , og den stikker meget længer ud til siderne . 
— måske er det derfor , man kalder den  » den lange «  , formodede Lise leende . 
— tror du ? Du er nu så meget vittig . Nå , — nu går dog svandsen ned herfra — denne store bjælke kalder man svandsen — ( med et kærtegnende spark af det ene dinglende ben ) den går dog helt ned til omgangen og ved enden af den er gangspillet — kan du se ?  . . .  . Nå , og de skrå stænger forbinder det alt sammen — det er krøistyveret , det hele . Når nu gangspillet bliver drejet og rykker frem , så rykker svandsen med , og så må hele krøistyveret dreje sig — og hatten med , kan du vel begribe . 
Lise havde overmåde opmærksomt fulgt dette foredrag med øjnene og nikkede nu eftertænksomt : 
— ja , det forstår jeg meget godt  .  .  . Men jeg gad gerne se det — jeg må selv være heroppe . 
— ja , det er der såmænd ikke nogen vanskelighed ved . En drejning kunne heller ikke skade noget — det er dog Pokkers som den vind går østlig . 
— hvor man kan se alting pænt heroppefra ! 
— ja , det har du rigtignok ret i , ligesom på landkortet i skolen — bare at det her alt sammen er virkeligt . 

med usigeligt velbehag overskuede Lise hele sin møllebesiddelse , som lå udbredt der for hendes fødder . Desværre strakte den sig ikke synderlig udenfor bygningerne og haven ; kun en strimmel jord , der lige var stor nok til at fodre et par køer og hestene , kunne hun kalde sin . Men overalt rundt om lå veldyrkede marker ; — hist pløjedes der , dér tog man roer op . Dragegården , som de hørte til , og hvorfra en tom vogn forspændt med store , fede heste rullede ud til roemarken — den lå også helt overskuelig der , med sine høje spån-tage over de brunbjælkede gule bindingsværksbygninger — ved det ene hjørne et vældigt , hønse-befolket møddingbjerg , ved den anden en prægtig stakkehave af kæmpemæssige hække — en smuk rønnebærallé op til landevejen , og foran den en stor dam , hvor ænderne lod ringbølger blinke op i skyspeilende vand , medens en hjord hvide gæs trippede om på brakmarken hinsides alléen . 
Ej ! er det ikke dragemor , som går tværs gennem gården der ? Kig , kig ! Madam Andersen ! Nå , kys dog på hånden ad mig , vi har jo altid holdt så meget af hinanden , og jeg hører dog så at sige med til familien ! 
Ja vel gjorde hun det , og alt det dernede fortjente derfor også nok , at hendes øjne glædede sig over det — den brave madam Andersen kunne 

ikke leve evig , og dragen måtte dog snart æde sig et eller andet på halsen . Så var hendes stif-søn arving , og hvis han havde sin moders svagelige constitution — at han ikke giftede sig i en ung alder , det skulle hun nok sørge for---------------------- nå , hvorfor skulle hendes eget afkom ikke en gang sidde der i dragegården  ? 
Særdeles tilfredsstillet ved dette rundblik over virkelig og mulig besiddelse — udover det allerede nåde mål til nye og større mål — drejede Lise sit hoved og rettede blikket så langt nordpå , som det var hende muligt , når hun bøjede sig frem : — hun så da et stykke af sundskoven , der for største delen forsvandt bag  » Hatten «  . Men det var tilstrækkeligt for hende  : — derude lød sikkert nu , i aftenstunden , det frugtesløse jennyråb  .  .  . Hvem der dog blot havde så lange øren , at de rakte helt derud ! Hvor det ville være morsomt at høre det ! Når hun bare nu stod der , hvor vejen ved skovløberens hus som en grå tråd løb ind i den rødlige tykning . Et lille punkt gled netop nu ud derfra — sagtens en enspændervogn . Derved kom hun til at tænke på sin møllermand , som også kørte sådan et eller andet steds . Snik , snak ! Han måtte jo for længst være i byen — måske havde han allerede kongebrevet i lommen . 

hun smilede stolt og rettede blikket lige ud — en kende til højre — og så endnu mere ; åbenbart søgte hun noget bestemt og noget fjernt . Og ret som om hun ikke befandt sig højt nok i sin siddende stilling til at kunne spejde ud til dette mål , rejste hun sig forsigtig . Med den ene hånd holdt hun sig fast ved randen af hattehullet , som hun måtte dukke helt ud af med overkroppen for at få plads ; og understøttet af Jørgen , der slyngede armen om hendes liv , stod hun nu oprejst der på krøibjælken og skuede vidt ud over landet , over det ensformige Øland , hvis uendelige flade netop nu blev overskyllet af en gyldenrød lysstrøm . Thi i dette øjeblik trådte solen frem helt nede ved horisonten og skød sine stråler opad , og det gråt i gråt vævede tågedække opløste sig pludselig i guligrøde skyer på en sartblå himmelgrund , der overalt skinnede igennem , alt som de hurtig drev forbi og under hinanden . Nede på Sletten lyste nu de krydsende rækker af nøgne poppelkroner gult op og flød til sidst sammen i et eneste krat , hvoraf hist og her en gårdsgavl eller et undersætsigt kirketårn skinnede frem , medens de løvløse bøgeskove dukkede purpurrøde op . Hendes blik fortabte sig imidlertid ikke i dette aftenbilledes skønne hele , men på jagt efter en eller anden enkelthed flakkede det hid og did , og den prægtige 

lyseffekt var hende kun velkommen som et middel til at finde hvad hun søgte . Uden den havde hun næppe kunnet skelne kirken dér ved siden af møllen ; og rigtig , — der var også begge skovene , den ene ganske lav og med et enkelt stort træ midt i ! imellem dem kunne så skarpt et øje som Lises se nogle spredte småtræer — birkene : derude var  » Lyngen «  . Hytten var ganske vist for lille til at det var muligt at få øje på den — og Lise ønskede slet ikke at den skulle være anseligere . Ved omhyggelige sammenligninger bestemte hun beliggenheden : —lige der , hun kunne stikke en nål derind . Ja , lavt og usselt var fædrenehuset , og fjernt lå det . Hun havde tilbagelagt en lang vej , og hun var steget højt var hun — skytteLise ! Og som en , der har en god dags-rejse bag sig , var hun træt , rigtig legemlig træt . En lad , eftergivende træthed havde hobet sig op hos hende i løbet af den sidste uge og lå nu i alle hendes lemmer . Men den var selsomt parret med en indre uro , der for som løbeild gennem årerne , eller gled som fugtig feberkulde over huden og også ofte steg hende til hovedet og gjorde hende svimmel — især nu , da hun stod så højt . Og svimmelheden drog hende nedad — ikke i afgrunden foran hende , men — langt hensynsfuldere — tilbage i Jørgens arme . 

men da hun under denne bevægelse drejede hovedet til siden , faldt hendes blik på vejen , der førte fra skoven til møllen . Hun så der igen hint sorte punkt , der nu var kommet betydelig nærmere og ganske rigtig viste sig at være en enspændervogn — og over hendes iøvrig så lyse sindsstemning smuttede der en formløs skygge af ubehag , ja næsten af angst — som det ofte hændes nervøse personer ved synet af et insekt , der kryber henimod dem . 
Men hendes opmærksomhed blev hurtig afledet ved Jørgens opførsel . 
Denne brave svend formåede trods al romantisk dannelse ikke at forbinde så vidtrækkende og dybe tanker med udsigten som hans hjertes herskerinde , og han ville have kedel sig dygtig , hvis han ikke havde holdt sig til staffagefiguren i stedet for til landskabsbilledet — og det i bogstavelig forstand , thi han måtte blive ved at holde hende fast om livet , for at hun ikke skulle få overbalance , og da der var så kneben plads , lå han på knæ klemt ind imellem hende og hattehullets stråhvælving : —en ubekvem men for hans sindsstemning dog ret behagelig stilling , der mindede ham om jomfru Mette og Hjalmar oppe i tårnets glughul på holmborg , hvorfra de så den røde 

ridder ride i Leding og ønskede , at han ikke for snart måtte vende tilbage . 
Da nu denne staffagefigur reves ud af rammen og i stedet for en del af billedet ret tilgavns blev et levende hele i hans arme , sprang han dristig fra lillesølsbjælken ned på gulvet med hende , uden at bekymre sig om hendes skrig og hendes klage over at kjolesømmen blev sværtet af akslens smørelse . Lige så lidt tog han hensyn til hendes forlangende om at blive sat ned på gulvet , men stående midt i det snevre rum , mellem Aksel , hjul og persebom vuggede han hende på armen og trykkede hende hjertelig til sit bryst . 
— hvad går der dog af dig , dit utyske ! råbte Lise  . . . Er det en måde at behandle din madmoder på ? 
— ja , det skulle jeg da mene det var , og det mener du også . 
— nå , så du er oven i købet uforskammet ! Hun ruskede i hans krusede hår . 
— hvad giver du mig , når jeg beviser dig det  ? 
— hug giver jeg dig i alle tilfælde . . . . . . . . . . . . . . . . . Nå , hvordan da ? 
— j°> jeg sagde en gang til dig , at du behøvede ikke at være så knibsk , for du var ikke møllerkone endnu . Og så lo du — sådan på 

din egen måde — rigtig underfundig lo du og svarede : netop derfor . 
Lise lo overgivent : 
— dig skulle man da heller aldrig sige noget fornuftigt til . Du husker det alt for godt . 
— det skulle du have betænkt før . Men du har også sagt mig meget andet , rigtig fornuftigt om når du først var møllerkone — 
— så hold dog mund ! 
— nemlig , du har sagt — — 
— nej , nej ! jeg vil ikke høre det ! og hun stoppede begge øren til . 
— vi skulle have det så rart sammen , vi to , sagde du . 
— nej — dit afskum , dit ækle bæst !  . . . . Nå , lad mig nu komme ned , du vil dog vel ikke hære mig ned ad trappen ? 
— hvorfor ikke ? 
— nej , nej ! hører du  .  .  . Jeg bliver vred , rigtig for alvor . 
— nå , endnu var det ikke alvor ? 
— vrøvl !  .  .  . Hører du nu ! 
Han satte hende ned på den anden side af persebommen , ikke uden at lade hende betale for sit ophold på hans arm med et par dygtige Kys . 
— nå , lad os så gå ned , sagde hun . 

hun havde ganske glemt , at hun jo havde besluttet at være deroppe , når hatten skulle drejes . Han huskede det nok , men havde slet ikke lyst til at forlade hende . 
Jørgen var kommen nogle trin ned ad trappen , da et udråb af Lise fik ham til at vende sig om . Hendes kjole var bleven hængende fast ved en splint af persebommen . 
— den fordømte bjælke ! mumlede hun . 
Ved den bevægelse , hvormed hun vendte og bøjede sig for at gøre kjolen løs , var der noget ubestemmeligt , som gjorde Jørgens beruselse til drukkenskab . Han tumlede op ad trappen — de styrtede begge på det øverste trin , og han slog sit hoved mod persebommen , så det sortnede for ham , men blev ved at holde hende fast omslynget . Med de stift udstrakte arme trængte hun ham tilbage og stirrede på ham med et vildt og sky blik . 
Så trak hun ham grådig til sig . 

Iii . 
Mølleren så på sit ur , da han ved nørre kirkeby drejede om ad sundskoven til . Klokken manglede kun lidt i tre . 
På denne tid havde han tænkt at han ville være et helt andet sted , måske ved Hasselager mølle , hvor man første gang får øje på kjøb-staden , som strækker sig langs sundet med sine røde Tage og det spidse kirketårn , og hvorfra det så går nedad i muntert trav mod det nære mål . 
Og nu var han på vejen til skovfogedhuset . 
Han var først kørt til præstegården med en del hjertebeklemmelse . Thi han vidste vel , at pastoren ville undre sig meget over dette pludselige giftermål , der kom upassende snart efter hans første kones død . Der var ingen tvivl om at hans velærværdighed ville plage ham med ubehagelige spørgsmål , trænge ind på ham , at han skulle vente , og 

formane ham til i alt fald at gå på råd med sin familie . Hvor han gruede for denne underholdning ! Gerne havde han betalt præsten det dobbelte , når denne så blot med forretningsmæssig tørhed havde taget mod hans anmeldelse og aftalt det fornødne med ham . Så var det da en sand lettelse for ham ikke at træffe den guds mand hjemme . Ganske vist blev den ubehagelige samtale derved kun skubbet længer ud —• men også det var han taknemmelig for . Han betalte sin småredsel til datteren og rullede videre ad byen til . 
En god mil fra præstegården bedede han efter sædvane i en mølle ved landevejen , hvor der også var krohold . Mens hesten fik sit foder i stalden , tog han også en bid i skænkestuen , og snakkede imens med sin gamle bekendte , møllerværten , der for selskabs skyld drak en snaps eller to med . Da denne nu hørte , at høimølleren var på vejen til byen for at tale med hans gode ven kornhandler Madsen , fortalte han at denne netop i øjeblikket var på en forretningsrejse til Bogø , men sikkert kom hjem i morgen aften . 
Der var altså ikke noget bedre for høimølleren at gøre end at opsætte byrejsen til om mandagen og vende om . Han kørte hjemad . Men da han havde tilbagelagt en lille halv mil og der 

gik en vej af til højre , der først førte ad stranden til , men derpå , som han vel vidste , svingede nordpå og løb ind i den sydlige ende af den langstrakte sundskov : — så bestemte han sig pludselig for at gøre denne temmelig betydelige omvej og fik i det sidste øjeblik hesten vendt , der ikke viste overdreven lyst til at forlade den lige retning hjemad . 
Imidlertid kunne den dog finde nogen trøst i den betragtning , at møllen ikke lå synderlig nærmere end skovfogedhuset ; men ganske vist var disse bi-veie betydelig tungere end den slagne landevej . 
At skovfogedhuset nu var det foreløbige mål , anede svenskeren nemlig straks ; og det blev til vished , da der ikke gjordes nogen modstand mod at den , hvor vejen delte sig , drejede ad skoven til i stedet for at løbe til nørre kirkeby — en vished , der straks ytrede sig i en lidt livfuldere bevægelse . Svenskeren havde sin topografi på rede hånd , da den for et Års tid siden havde gjort den samme tur med mølleren ; det var den gang gået en kende trægere her på bivejene , fordi han havde haft sin kone med —• og hun havde dog altid vejet lidt til , skønt dens madamme og dragen jo rigtignok var noget andet at trækkes med ! 
Således mødtes dens tanker med møllerens , hvilke også beskæftigede sig med hin køretur . 

mens han sad der , vugget og blødt skumplet med den beroligende og tankeudløsende bevægelse , som en let fjervogn frembringer på en landlig bivej : — som han sad der , selvkørende og dog uden kudskebeskjæftigelse , med linerne løst i venstre hånd , medens den højre ørkesløst lod piskesnerten svippe på vejkanten og snart klippe et neldeblad igennem , snart skære frugtknuden af en løvetand : — som han sad der , omfavnet af agestolens polstre , fastsnøret i sin Kavai , viklet ind i tæppet og knappet fast af forlæderet , med kraven slået op om hovedet som et par skyklapper , ud fra hvilke han næsten hypnotisk stirrede på den lille trinde gule hestekrop , hvor der fra den mørke man trak sig en brun stribe langs ad ryggen og helt ud gennem halen : — som han sad der , kunne han næsten ikke skelne mellem nu og da , så ens var det alt sammen . Den gang havde det heller ikke været det mindste mere stille end nu . Som det blæste her , hvor vejen gik jævnsides stranden , der grånede til højre over de flade marker ! Vinden førte linerne helt over til venstre , hvor de holdt sig svævende i en stor bue , ja undertiden tog den endogså den lille hestehale med sig og blæste også hårene til side , blottende den gummigrå halerod ; og oppe på krydset lavede den en snurrig lille strid hårhvirvel . Netop disse småting , der så 

nøjagtig vare de samme som den gang , holdt ham mod hans villie trylleagtig fangen i denne erindring , der slet ikke passede til dagens anledning , ja lod den stige til en sådan illusion , at han et øjeblik næsten ikke kunne afværge den forestilling , at Christine måtte sidde der ved siden af ham . Og så var dog alt så grundforskjelligt : — den gang havde han endnu aldrig set Lise ! 
Lise ! hvorfor var han ikke skyndsomst på den gjenneste vej hjem til hende ? Han fortrød halvvejs , at han var drejet bort fra møllen , som han endnu kunne se langt ude til venstre og lidt tilbage , når han med en kraftanstrengelse drejede sig om . 
Hvad ville han egentlig hos skovfogdens  ? Nå , det var jo snart otte dage siden han havde set lille hans . Han ville høre , hvordan det gik drengen , om de var fornøjede med at have ham derude , og om det måske skulle stemme overens med et almindeligt ønske i skovfogedhuset , at hans ophold der blev forlænget lidt . Han kunne ikke nægte , at det slet ikke ville være ham bekvemt , hvis den lille fyr pludselig i morgen eller måske endnu i aften indfandt sig på møllen , og det måske endda kun fordi de brave folk mente , at faderen savnede ham alt for meget ! Byrejsen på mandag , der let kunne komme til at vare et par 

dage , var jo også et fortræffeligt påskud til at lade ham blive derude i skoven , jo længer desto bedre ; thi han tænkte med angst på drengens hjemkomst . Men mere endnu end denne praktiske grund havde dog en pludselig længsel virket — en uimodståelig lyst til at se skovfogedhuset og tage afsked med erindringerne der . For hvem vidste , om han nogensinde igen ville komme der ? I alt fald ville alting da være så helt forandret , og den gamle fortrolighed ville aldrig mere indfinde sig  .  .  . 
Så rullede mølleren da klokken tre ind i skoven , og møllen , som han under hele den foregående rundfart bestandig havde kunnet se , forsvandt bag træerne . Det var lutter bøge , ikke synderlig høje , men kraftige . Alle havde de noget underligt knortet , næsten forkrøblet i stamme og forgrening — især ved selve grendelingen . Der voksede intet Mos på dem , men kun en grå lav på siden ind imod land ; på søsiden var deres bark ganske glat og nøgen , af en påfaldende lysegrå , silkeglindsende lød . Tilhøire sortnede og skinnede bag disse stammer det oprørte sund med sine hvidblinkende bølgekamme , der på den flade havstok samlede sig i en langstrakt sydende skumstribe . Til den anden side flød træerne , som her efterhånden blev slankere , sammen i en rødliggrå 

tågemasse . Kun hvor hist og her et par højt opløbne ege holdt stand midt i den fjendtlige mængde , lyste foroven gult løv igennem ; og nedenunder glødede overalt det kobberrøde løv — de eneste nogenlunde livlige farver , som brød det ensformige grå . Skoven bruste — ikke frisk og muntert , som da dens brogede pragt havde hilst de første høststorme , men tungt og vredt , piskende luften med sine ris . Og derude på stranden hvæsede det ligesom med frådende , tangskjæggede vandlæber af et gobleagtigt uhyre , som lå der fladt på bugen og ville hidse skoven op . Af og til voksede så dens brusen til et vanvittigt kog , der overdøvede hjulenes knirken og fjedrenes piben , og hobevis fløj da det visne løv over grøften og raslede tværs over vejen . 
Højt oppe over trætoppene kredsede et mus-våge-par , uafladelig skrigende . 
Den mørke skovstemning sænkede sig sløragtig over møllergemyttet . Det var som om han , så såre han havde tabt møllen af syne og var bleven omringet af træer , var kommen fra en trolddom over i en anden . Rigtignok var det ikke den del af sundskoven , som omgav skovfogedhuset . Måske var Hanne aldrig gået her , ja højst sandsynlig havde ikke engang hendes letfodede dyregenius forvildet sig hid , Jennys lille sølvklokke var vel 

aldrig bleven hørt af disse undersætsige , knortede og silkebarkede bøge . Men så lignede de igen nøjagtig dem , der stod nord for skovfogedhuset , hvor han ofte var vandret med Hanne , lyttende til så mange gode og kloge ord fra hendes læber , til hvilke bøgene havde hvisket bifald udfra deres hundredårige erfaring og dybt rodfæstede naturvisdom . 
Og så kom igen erindringerne fra den eneste gang , da han selv var kørt her . Dér var den høje eg til højre for vejen , med storkereden i Toppen , som Christine havde gjort ham opmærksom på . Det var ham livagtig , som om hun sad der ved siden af ham og nikkede bifaldende : —  » Det er ret , Jakob ! nu kører du ad den rigtige vej ! Men derude var du rigtignok fælt på afveje ! «  — ja visselig , sådan ville hun have sagt , sådan sagde hun , for hun var der jo virkelig , om end ikke synlig og hørlig . — ja men , det er jo ikke sådan at jeg kører derhen — blot for at tage afsked . —  » Har du da ikke lovet mig det , Jakob ? Og hvorfor køre hen for at tage afsked ? Fordi du vil gifte dig med Lise ! Og har du ikke lovet mig ikke at gøre det ? Sig ikke , at der ingen navne er nævnede ! to gange vil du bryde det løfte , du har givet din døende hustru ? «   .  .  . Det kan ikke være andet , Christine ! Jeg kan ikke 

andet ! Jeg har kæmpet , — du må jo vide det — jeg kan ikke længer ! Det opriver mig ; jeg måtte bryde overtvert , og nu er det gjort . —  » Endnu ikke , Jakob ! Endnu er der tid ! « 
Og rundt om bruste det hemmelighedsfuldt alvorlig , som om alle plantesjælene havde forstået denne åndesamtale og nu mumlende formanede ham til at holde sig trofast til skoven . Men den dyresjæl , der foran vognen var legemliggjort i klepperten , syntes ikke at have sands for den slags spøgeri , thi den viste ikke mindste tegn på uro ; tværtimod , da linerne bestandig slappere dinglede om dens lår og al svippen af pisken udeblev , var den fra et stedse langsommere trav til sidst faldet over i magelig skridtgang , af hvilken endelig et hib ublidt skræmmede den op . 
Mølleren sank imidlertid snart igen tilbage i sin grublen , ja han mærkede ikke engang , at vejen til skovfogedhuset drejede af til højre . Men det gjorde svenskeren og slog selv ind på den med så skarp en drejning , at baghjulet stødte mod en sten ved grøftekanten . Mølleren for op . Han havde netop overvejet , om det dog ikke måske var bedre at køre lige til møllen , til hvilken vejen gik af til venstre et par hundrede skridt længer fremme . Nu så han allerede den velbekendte skovvej foran sig : snorlige løb dens sortebrune 

stribe mellem de lillagrå bøgevægge , indtil disse til begge sider gav plads for granernes kraftige grønt ; som så afsluttedes af det hvide hus , der lukkede det lange perspektiv . Det havde altid behaget ham så meget , at denne vej ikke førte •videre , men standsede ved huset , som om det var verdens ende . Til siden gik der kun et par mindre veje af , der var lukkede ved led , så det var ikke muligt at undslippe , når man en gang var her ; og denne tanke havde for høimølleren noget beroligende . Han var hjulpet bort over sin beslutning af den resolutte svensker , som nu i al mag befordrede ham til hans bestemmelsessted . Da denne sidevej ikke var stenlagt , havde skov-kjørslerne pløjet den frygtelig op : hjulene skar dybt ned i de vandfyldte hjulspor , og klepperten gik her med fuld ret i skridtgang , med sænket hoved og sættende bagbenene langt ud fra hinanden . For møllerens skyld kunne farten gerne være gået endnu langsommere for sig . Jo nærmere han kom til målet , desto mismodigere blev han . Hvad ville han der egentlig ? Og hvad skulle han sige ? Rigtig , der var det med hans ! Og så ? De ville sikkert nok lægge mærke til den underlige stemning han var i , og plage ham med spørgsmål . Egentlig burde han meddele dem hvad han havde for ; det ville være det rigtigste , ja det var han 

dem endogså skyldig — i alt fald Vilhelm  .  .  . Nej , nej ! hvad kunne det nytte ? de ville jo tidsnok få det at vide . 
Hvor helt anderledes til mode plejede han ikke at skridte hen ad denne vej , befriet fra de bekymringer , som tyngede ham hjemme — — og nu ! 
Han for op i agestolen og lyttede . 
» Jenny , Jenny , Jenny , Jenny — lil-le jen-ny ! «  lød det ud fra granerne . 
Endnu et par minutter , og hans og Hanne sprang over grøften , og bød ham velkommen med megen glæde . 
— nu kommer de vel for at tage hans fra os ? 
— jeg har rigtignok tænkt på det . Når de gerne vil være af med ham , så kører han med hjem . 
— nej , nej ! vi vil ikke være af med ham . 
— ja , så kan han også blive her . Jeg må dog på mandag tage bort på et par dage . 
— å , så bliver jeg her hele næste uge , råbte hans . 
— vær nu ikke straks så ubeskeden ! 
Et dask af linerne på hesteryggen satte kjøretøiet i gang . Hanne og hans gik ved siden af vognen .  . 

— er Vilhelm hjemme ? 
— nej ; — jeg troede , at de allerede havde talt med ham . Han må dog være lige ved vejen . 
— nej , jeg er kommet en anden vej i dag . Egentlig kører jeg i forretninger . Jeg ville blot på tilbagevejen se ind her , hvordan det gik . 
— men de bliver dog og spiser til aften med os ? 
— nej tak , det kan jeg ikke . 
— det var da kedeligt ! 
Hun var åbenbart skuffet og lagde heller ikke skjul derpå . 
Mølleren følte sig pinlig berørt . Hun holder allerede af mig , tænkte han — men det har nu ikke skullet være sådan !  .  .  . Det er forbi og kan ikke mere gøres om . Og han sukkede dybt  .  .  . Hanne så forundret på ham . Han fattede sig hurtig og spurgte efter Jenny . 
— å , den vil slet ikke komme i dag ! Jeg har råbt i morges tidlig og i middags og nu  .  .  . Igår var den her . Og jeg er så bange for den , for i nat er der blevet skudt i skoven — og slet ikke langt borte fra huset . 
— ja , og ved du hvad , fader ! Onkel Vilhelm siger , at det var Lises Broder , hans bøsse 

knalder så skarpt , siger onkel Vilhelm , ikke sådan som de andres . 
Vognen holdt foran huset . Mølleren kastede tøjlerne på ryggen af hesten , steg ud , spændte skaglerne fra og vendte sig så om for at gå ind . 
— hvad ? Spænder de ikke fra ? 
— å , det er såmænd ikke ulejligheden værd . 
— jo , vist så ! Hvorfor skal hesten stå så trist herude , den er ganske varm . Derinde kan den æde om kap med de små . 
— såmænd ! De har ret , og det er jo hurtig gjort . 
Og betjent af seks hænder blev svenskeren spændt fra og sat i stald , hvor den forsynedes rigelig med foder . 
— de drikker vel nok en kop kaffe ? spurgte Hanne , da de vare trådt ind i stuen og mølleren med et udtryk af dyb udmattelse lod sig synke ned i sofaen . 
— nej , tusind tak , nej — svarede han næsten forskrækket , da han kom til at tænke på sin sidste kaffescene . 
— må jeg da slet ikke byde dem noget ? heller ikke et glas øl ? 
— jo tak , et glas øl vil jeg meget gerne drikke . 

Hanne gik ud . Hans krøb op i sofaen til faderen og pludrede løs om alt , hvad han havde oplevet i disse skovdage . Mølleren hørte det næppe . Han klappede ham på hovedet og spurgte ham om et og andet , mens han så sig om i stuen . — der var blomsterbordet i hjørnet , hvor hendes yndlinge trivedes så smukt ; hendes symaskine ved vinduet ; den lille blanke ovn med kobberkedlen i midterrummet og — mellem den og døren — bogskabet , hvor ikke blot opbyggelsesskrifter men også de smukke digterværker , som hun efterhånden havde samlet sig , stod i pyntelige rækker . I en af dem var der et hul ; det bind , der passede ind der , havde han selv hjemme . 
På klaveret stod et nodehefte opslået . Han trådte derhen , netop som Hanne kom ind og satte en bakke med kande og glas på bordet . 
— ja , der kan de se , nu indøver jeg alle de stykker , og jeg håber at jeg snart kan spille dem ganske pænt for dem . 
— å , spil nu straks lidt for mig , — blot det ene lille stykke , de ved nok . 
Hanne satte sig til klaveret og spillede først det lille stykke , der  » klinger så lifligt og klinger så sødt «  og derpå  » I disse hellige haller «  som behagede hende selv mest . 

mølleren sad sammensunken i sig selv . Tonerne sang for ham om et tabt Paradis og om et forjættet land , som han havde forspildt sin ret til . Med usvigelig sikkerhed følte han , at hine minutter den forgangne søndag aften , da dette lille toneunder fra hans barndomstid atter svævede ham forbi , fremtryllet af hendes flinke hænder , de havde været det uigenkaldelig sidste sjælerene og virkelig lykkelige øjeblik i hans liv . 
Hanne så op fra noderne og kiggede hen til ham i forventning om et rosende ord — for hun syntes at hun havde gjort sine sager ganske godt . Men han tav , sænkede blikket og vendte det bort ; øjet blinkede , han gjorde en uvilkårlig bevægelse , som når man vil jage en flue væk , men det hjalp ikke : en stor tåre rullede ned ad hans kind . 
— de skal ikke skamme dem over deres tårer , sagde Hanne og stod op . — det er virkelig så smukt , at man må græde ; det har jeg også gjort , når jeg spillede det for mig selv alene . 
— ja , det er meget for smukt og godt for mig ! Den gang jeg først hørte det — som barn — det var noget andet  . . . Du gode gud , hvor jeg har forandret mig !  .  .  . Det kom sådan over mig , da jeg hørte det , og så kom tårerne  .  .  . 

men det kan de ikke føle , for de er endnu god og ren . 
— jo , det kan jeg da nok føle , svarede Hanne og satte sig ved siden af ham . — ja , sådan barnlig uskyldighed er smuk og rørende , men den skal dog ikke blive ved at være der altid . Vi skal jo komme til indsigt og lære vor syndige natur at kende — hvad blev der ellers af anger og omvendelse ? 
— ja men frelseren siger dog , at vi ikke kan komme ind i himmeriges rige , uden at vi bliver som børn . 
Mølleren var ret stolt over at have  » sat «  hende , den bibelfaste , med et skriftsprog — som han mente . 
— ja , det siger han også , svarede Hanne : — han siger vi skal blive som børn , og det sker ved guds nåde , så bliver vi genfødte ; men vi skal ikke blive ved med at være børn , selv om vi kunne det . Hvis det var nok , så ville sådan en uskyldig jo slet ikke trænge til forløsning , han ville kunne undvære Christi offerdød , men sådan et menneske kan der ikke gives . Vi er alle født i synd , og det må vi lære at forstå . 
Mølleren var højst forundret over den lethed og sikkerhed , hvormed hun klarede den vanskelighed , som han mente hun måtte sidde ganske fast i . 

— jeg tror virkelig , frøken Hanne , at de ville kunne prædike meget bedre end vores præst . 
Hanne rejste sig uvillig : 
— hvorfor skal de gøre nar af mig ? Det er ikke så let at sige sådan noget rigtig , men det var godt ment . 
Hun var lige ved at græde og ville vende sig bort . Men mølleren greb hendes hånd og holdt hende tilbage . 
— hvor kan de tro det om mig , frøken Hanne ! Men jeg kan jo sige det samme : det er ikke så let at udtrykke sådan noget , som man føler det , men det var godt ment  .  .  . Jeg mente jo blot , at hvad de siger er altid godt og smukt , og man ville ønske , at man altid kunne høre det . 
— nå , jeg synes såmænd de får mig lidt nok at høre ! svarede Hanne med spøgende læber , mens kindens rødme og det undvigende blik forrådte , at spøgen ikke var så alvorlig ment : — jeg er bange for at jeg allerede lidt har kedet dem . 
— kedet mig ! Hvor kan de dog sige det ? 
Mølleren sagde dette lidt ængstelig og blev af lutter forvirring ved at holde fast på hendes hånd .  » Herregud «  , tænkte han :  » hvad er det nu , jeg der har sagt ? Hun må jo næsten tro , at det er en 

forklædt bejlen , især hvis Vilhelm allerede har sagt hende noget . 
Drengen havde allerede i al stilhed grædt en smule med , da han så tårer på faderens kind ; og nu undrede og foruroligede det ham i høj grad , da han mærkede , at fader og tante Hanne , hvem han ellers betragtede som de bedste venner af verden , åbenbart var i færd med at sige hinanden ting , hvormed de gensidig bedrøvede hinanden . Han brød derfor op fra sin afsides sofakrog og trykkede sig ængstelig op til tante Hanne , og det således , at det så ud som om han ville skubbe hende over til faderen — ligesom en amorin på et frierbillede fra rococotiden . Samtidig kiggede han spørgende op til faderen med ansigtet halvt skjult i kjolefolderne , så at mølleren næsten kun så hans store grå øjne . Disse havde — især med dette udtryk — en levende lighed med moderens , og mølleren blev under deres blik helt uhyggelig til mode . Og da de nu endogså begyndte at smile , kom atter hin forestilling fra køreturen , kun langt mere levende : hun var der , Christine ; hun betragtede ham gennem disse øjne og smilede bifaldende til ham : — ja , det var ret , Jakob ! Nu har du fået fat i den rette hånd , men i formiddags havde du rigtignok grebet slemt fejl . 

herved blev han nu opmærksom på at han endnu bestandig holdt hendes hånd , og han gav næsten forskrækket slip på den . For det var jo ikke meningen , og det kunne ikke blive meningen — om også et helligt løfte blev brudt , det kunne ikke ! 
Men Hanne benyttede straks den frigivne hånd til at klappe drengens silkebløde , gule hår og spøgende rulle hans hoved frem og tilbage , mens hun drillede ham med , at han sagtens kom så kælent for at bede om at måtte køre hjem med faderen . Han var hende ret velkommen som afleder for hendes forlegenhed , der i virkeligheden ikke havde været ringere end møllerens . Thi hun havde ganske vist opfattet hans yttringer således , som om de vare ham indgivne af kærlighed til hende og måske også havde til hensigt at lade hende skimte denne . Da en stille tilbøjelighed for den alvorlige husven var i rolig vækst hos hende , så måtte virkningen af hans ord være inderlig velgørende , så meget mere som al ophidsende overraskelse var udelukket . Thi vel havde broderen ikke sagt hende noget om sin samtale med vennen i skoven , men der var af sig selv dæmret en anelse op hos hende om den særlige betydning som der vel kunne ligge i hin mystiske banken på ruden , og enkelte bemærkninger af broderen , som 

egentlig ikke vare bestemte til at forstås , havde betroet hendes hurtige kvindelige forstand , at giftermålet allerede havde været foreløbig drøftet . Men på den anden side var det dog ikke ønskeligt at forvilde sig alt for langt henimod dette emne med den kære ven , for efter hendes begreber måtte der gå en rum tid endnu , før det var passende , at kærlighed og ægteskab kom på tale mellem dem selv . Og så var det dog igen vanskeligt at komme ud af denne tone og ind i en ligegyldigere , så at hun var meget taknemlig , fordi hans i sin uskyldighed kom hende til hjelp . 
Mølleren havde drukket et glas øl — og rost det , for det var egen bryg . Nu rejste han sig for at tage afsked . 
— det er sandt , sagde han , da hans blik faldt på bogrækken med hullet i , — jeg har jo Christian Winthers digte . Da jeg kørte hjemmefra , vidste jeg ikke , at jeg kom denne vej , ellers havde jeg taget den med . 
— å , det haster jo ikke . 
Den tillidsfuldhed , som lå i disse simple ord , berørte mølleren pinligere end alt andet ved dette besøg . Så bittert vemodig havde han endnu ikke følt , at han stod her for at tage afsked . Ja , hvor skulle hun også kunne ane , at det nok kunne haste lidt med at give bogen tilbage ? Var 

det da virkelig muligt , at det var forbi med alt det gode og skønne herude ? Han kunne ikke fatte det , men han vidste det jo : — ja , det var forbi ! 
— så ? Jeg mente blot at de måske savnede bogen , sagde han og gik hen til døren . 
— nej , nej ! Jeg læser rigtignok gerne i den , men jeg under også dem den . 
Dette blev sagt med et meget venligt blik . Hanne følte selv , at det måske havde været forsigtigere , ikke at se sådan på ham ; men når man under nogen noget godt , kan man dog heller ikke se bistert på ham ; og det var ikke mere end en tilladelig høflighed at sige ham det . Ganske vist stod der netop i den bog en hel del om kærlighed : når hun tænkte nærmere efter , stod der i grunden ikke om andet end om kærlighed — og det endda om kærlighed på landet , i den grønne skov , på mark og eng og i landsbyen . Om en mølle var der rigtignok ikke — jo 1 i et digt var der tale om en mølle , men det var en vandmølle . Hun ville gerne have haft , at der også var et digt om en vejrmølle . Ved denne tanke kom hun til at smile , og dette smil var heller ikke overdrevent forsigtigt . 
— de synes da nok om digtene ? spurgte hun . — jo , det gør jeg da rigtignok . 

— det glæder mig ! Jeg har også læst højt for Vilhelm af dem , om aftenen når han sidder og skærer grene til — men det var ikke noget for ham . Han kan ikke lide Vers , når de ikke er af salmebogen . Men vi vil efterhånden gøre ham fornuftigere , ikke sandt ? 
Mølleren søgte at se fortrøstningsfuld ud og mumlede noget samstemmende ; men i det samme åbnede han døren , og skovens brusen overdøvede hans ord . 
Svenskeren var snart spændt for . Hans kravlede op i agestolen , for han ville selvfølgelig ikke forsømme denne lejlighed til en lille køretur . Han kunne så blive derude hos onkel Vilhelm , hvem de sikkert ville træffe . 
— hils ham fra mig , råbte Hanne , og sig ham , at han skal komme i god tid hjem til aftensmaden . Og hvis de skulle se Jenny undervejs , så send det slemme dyr hjem . 
Atter arbejdede den lille hest sig fremad med sænket hoved og vidt fra hinanden stillede ben , og hjulene drejede sig knirkende i de dybe , våde spor . Undertiden plumpede det ene pludselig ned i et hul , og hans morede sig kostelig , når han derved fik et dygtig stød og for tilveirs . Han sad overhovedet meget urolig og drejede sig hele tiden om , og det måtte mølleren også gøre ; 

for dér stod jo tante Hanne foran huset og holdt med sin ene hånd den snurrige hue fast på hovedet , medens den anden svingede et lommetørklæde — utvivlsomt kun for at more drengen . Hun drev imidlertid dette tantearbeide med en så rørende udholdenhed , at rigtignok ikke længer det flagrende lommetørklæde , men vel hun selv endnu var synlig som en lille sort plet på den hvide mur , da de drejede ind på hovedvejen og svenskeren satte i et ret anstændigt trav . 
Mølleren blev derved vækket op af sin vemods-døs . Det gik altså nu til skovfogden . Skulle han da ikke så sige ham det ? Det var klart , at det var det rigtigste ! Ikke just sige , at han ville ægte Lise , det behøvede han egentlig ikke : men kun at skovfogden ikke skulle holde sig til , hvad de den gang havde talt om , for han kunne dog ikke ægte Hanne ? Ja , men når så skovfogden spurgte ham , hvorfor ikke ? hvad der da havde forandret sig ? — hvad skulle han så svare ? Nej , det var dog lige så godt straks at sige alt ligeud . Men nu var drengen der ; i hans påhør kunne han ikke sige noget . Men hvis han fjernede sig — ligefrem sende ham bort , ville han ikke så gerne , så kunne drengen sige til Hanne , at fader og onkel Vilhelm havde hemmeligheder sammen , og det ville hun udlægge på sin måde ; men 

hvis han af sig selv gik bort , så ville han tale åbent og ærlig med skovfogden , det stod fast . 
Neppe vare de bøjet om ad vejen , der førte tværs gennem skoven til møllen , før de hørte klangen af øxeslagene og savenes hvæsen . Snart lyste en række hvide pletter frem nede ved skovbunden ; det var en fældet bøg , hvis lange stamme allerede var savet i regelmæssige stykker . Foroven heldede Toppen af en anden bøg , som endnu holdtes oppe af Tove ; dens lange nøgne grene slog ynkelig frem og tilbage i luften , som om de håbede at få et eller andet at holde sig i . Ved siden af den bruste to høitopskudte ege gladelig med deres gule løv , vel vidende , at deres to fjender faldt for deres skyld , at de kunne få luft og lys . Og når deres blade fløj bort , syntes det at ske i den hensigt at bringe andre smægtende og omringede ege det forhåbningsfulde budskab . 
Vilhelms stemme hørtes nu også gennem de andre , og snart fik de øje på ham . Han stod med ryggen til dem og så op ad mod trækronen , medens han med sin stok ledede arbejdernes bevægelser . 
Vognen holdt og hans sprang ned . Også mølleren steg ud , viklede linen fast om lygtepiben og spændte skaglerne af . Han havde vel ikke i sinde at opholde sig længe der , men ved en 

sådan samtale , som den han havde i sinde at føre , mente han at det ville være ubekvemt at sidde fastgroet i agestolen . Med lidt besvær sprang han i sin store Kavai over grøften ; og dér kom også allerede skovfogden marscherende løs på dem , idet han med store soldatermæssige skridt snart plantede sin lerede støvle i en sprøjtende pyt , snart svang den gennem en alenhøi løvbunke , så bladene fløj til siden som støv . 
— er du der , Jakob ! Du kommer vel fra os  ? 
— ja vel  .  .  . Hvordan går det , Vilhelm ? 
— jo tak . Det var pænt at du ville hente mig . Vi er snart færdige . 
— nej , jeg kan ikke blive i dag , jeg må hjem . 
— å , det er kun sådan en smule besøg , mens broderen er til skovs ! Og på henveien er du smuttet sådan ganske sagte forbi — ej , ej , Jakob ! 
— jeg kom gennem kirkeby , egentlig var jeg på vejen til byen — — 
skovfogden lo lystig og slog ham på skuldren : 
— nå , det må jeg sige , så må det trække mægtig , for det er ikke just den nærmeste vej til byen . 
Mølleren smilede tvungent . Han følte sig højst pinlig berørt ved disse fortrolige drillerier , men 

så tillige i dem en måske ikke ganske overflødig maning om det som han skulle have frem . Og i det samme fjernede hans sig . 
— hør en gang , Vilhelm ! Hvad jeg ville sige ------ 
— ja vel — •— hans ! ikke derhen , bliv pænt her hos os  .  .  . Jeg tør ikke lade ham løbe derhen , der kan dog passere noget . 
— vist så . 
— nå , du ville sige noget ? 
Men nu stod drengen der ved siden af dem med sine store øren . Umuligt ! 
— ja , hvad var det nu ? Å , det var angående drengen ; han vil jo så gerne blive . Men sig mig nu også oprigtig , om han ikke er jer til ulejlighed , for din søster stoler jeg ikke rigtig på . 
— til ulejlighed ! men hvor kan det dog falde dig ind  .  .  . ? det er os naturligvis bare en fornøjelse . Og desuden — her antydede et klogt pædagogblik til drengen , at der nu kom noget , som han ikke behøvede at høre — : desuden er det jo godt , at de to rigtig vænner sig til hinanden . 
—• hvad mener du egentlig med det , onkel Vilhelm ? spurgte hans . 
Skovfogden stirrede forbavset på barnet . 

— nej , som den fyr har ørene med sig ! I hans alder havde jeg sandelig ikke hørt det . 
Mølleren måtte smile , skønt han ikke var meget lystig til mode . 
— hvad havde du ikke hørt , onkel Vilhelm ? spurgte det inkvisitoriske barn . 
— nå , bliv nu artig her hos fader , sagde skovfogden , idet han viselig lod de ubekvemme spørgsmål ubesvarede . Han havde uafbrudt ladet det venstre øje skele tilbage over skuldren henimod det heldende træ . — undskyld mig et øjeblik , Jakob , nu går det straks løs . 
Og han støvlede af igen , gennem løv og søle . 
Mølleren satte sig på en træstub . Han tog pibe og tobakspung op af kavailommen , stoppede , tændte og blæste tankefuld tykke røgskyer ud , som den viltre vind rigtignok øjeblikkelig rev ham bort fra læberne og i en håndevending usynliggjorde . I den friske skovatmosphære , der sammenvævedes af lugt af fugtigt muld , vissent løv , råd-nende plantedele og nyspaltet træ , blandede sig på en hyggelig måde duften af den narkotiske røgelse , beroligende og tankevækkende . Det mindede ham om mangen god gang , da han havde smøget en pibe med sin ven her ude i hans skov . 

den bemærkning , som hans havde undret sig over , lød endnu i hans øre : det var godt , at de to vænte sig til hinanden . Mere indtrængende kunne han ikke mindes om , hvor nødvendigt det var , at han oplyste vennen om sagernes virkelige stand — og samtidig havde den gjort hans erklæring endnu vanskeligere . 
Rygende og grublende stirrede han hen for sig . 
Skyerne jog hastig hen over de gyngende trætoppe , der nu kun vare store risbundter — ikke enkelte faste skyer , men lave , i hinanden udflydende tågemasser , pletvis dunkiere og lysere . Tungsindig drog de hen over den store eng , der åbnede sig et halvthundrede skridt borte , mere strågrå end bleggrøn , begrænset af den hinsidige skovrand , der lå dér som en lillagrå tågebanke mod hvilken enkelte birkegrupper på engen stod lysende med deres gennemsigtige gule bladnet . 
Toppen af den heldende bøg nikkede tungt . Lydetigere og hurtigere klang øksehuggene . Folkene råbte i munden på hinanden , men overdøvedes næsten af skrigen og kraklen fra kragerne , der tog levende del i denne skovbegivenhed og i en sort sværm kredsede over stedet . 
Alt sammen såre trist og såre efterårsagtigt . 


men også han selv var hverken lystig eller vårlig til mode . Det var et stykke liv , der tog afsked . 
» Å , hej ? å , hej ! « 
Krak . 
En brusende og bragende larm , og med alle grene slående om sig og i hinanden lå bøgen dér for fødderne af de to susende ege  .  .  . 
Skovfogden kom igen hen til ham , og hans , hvem nu ingen fare truede længer , løb hen for at bese den faldne kæmpe . Øjeblikket var så gunstigt som vel muligt for en fortrolig meddelelse . 
— det var meget godt , at du netop kom i dag , begyndte skovfogden , idet han satte sig ligeover for ham og gav sig til at gøre sit pibetøi i stand . — for det har nok opmuntret Hanne lidt , og hun var noget sørgmodig stemt — over Jenny . 
— ja , hun fortalte mig det . Hun stod netop og kaldte på den , da jeg kom  .  .  . Men den kan jo da nok komme endnu . 
— naturligvis , det kan den jo nok , indrømmede skovfogden . Men der er rigtignok blevet skudt i nat ikke ti minutter fra huset , og det var denne Peer vibe — å , det knald kender jeg . 
Han tændte og dampende barsk løs . 
— han har mage til min her , vedblev han , klappende kolben af sin bøsse , — en ægte grener . Min har kammerherren foræret mig en gang , da 

han var særlig tilfreds med mig ; nå , den kommer jo også ham selv til gode . Han har skudt og stjålet sin sammen , det bæst . 
— den bringer ham måske pengene ind igen . 
— det passer , det passer lige på en prik , svarede vennen med en bister latter ; — for den har allerede næsten indbragt ham en ansættelse med god løn — ja vel , når jeg ikke havde været der . Det er såmænd ikke mere end en time siden , så kommer kammerherren ridende her forbi . Nå , jeg fortæller ham jo blandt andet , at Peer vibe har været på spil igen i nat . Og så siger kammerherren , han har allerede spekuleret noget ud . Han ville ansætte Peer her som skovbetjent , ellers stjal han os alt vildtet væk , mente han . 
— det synes jeg var at gøre ulven til fåre-hyrde . 
— å nej , å nej , så dumt var det just ikke . Vores vildt havde han så nok ladt i fred . Der er jo skove nok tilovers for hans måneskins-nætter — kongeskoven og også nordpå kovænget når han ganske bekvemt  .  .  . Men skal man måske tåle sådan noget , at forbrydelsen bliver belønnet ? Her går mangen brav fattig mand og ville være lykkelig over den stilling , og så skulle han ikke få den , fordi man er bange for sådan 

en skarnsknegt og vil bestikke ham ! Det var mig dog for galt , og så talte jeg også rigtig fra leveren : om kammerherren tiltroede mig , at jeg ville have noget med det slette menneske at gøre , som man endogså sagde , havde været med til at slå min formand ihjel ? Om det var rigtigt og forsvarligt sådan at forbinde sig med den onde ? Og hvad jeg lige nu sagde om de skikkelige folk , der trængte til sådan en stilling — jeg nævnede den og den . Nej , sagde jeg , kammerherren må ikke tage mig det ilde op , men det får de ikke Vilhelm Christensen med til . 
— nå , hvad sagde så kammerherren til det ? 
— ja , hvad skulle han sige ? han kaldte mig en stivnakke og rev en vittighed af for at dække over det , men planen måtte han opgive . Han skammede sig jo også , fordi han så , at han havde uret . Nej , nej , Jakob ! Det bringer ikke nogen godt at forbinde sig med den onde . 
Skovfogden tav , dampede mægtig og stirrede barsk hen for sig , på ny oprørt ved tanken om det nedværdigende forslag . 
Nu var der åben plads for møllerens meddelelse . Men han havde grundig mistet modet . Skulle han nu sige til skovfogden , at han i stedet for at ægte søsteren , ville besvogre sig med denne selv samme Peer vibe — thi det kunne han vel 

vide , at når han først begyndte med fortrolighed , så kunne han heller ikke blive stående på halv-veien . Skulle han da altså virkelig meddele vennen , at han stod i begreb med at forsage det gode og  » forbinde sig med den onde «  — thi således måtte Vilhelm opfatte det : -— og var det ikke også således ? 
Han rejste sig . 
—- nå , jeg må vel tænke på hjemrejsen . 
— allerede ? Ja , ja da ! 
Skovfogden fulgte ham hen til vognen og spændte den venstre skagle på . 
— hvad har du der for en pæn lille hest ? spurgte han og klappede den på krydset . 
— det er min svogers , svarede mølleren , idet han steg op : og ved ordet  » Svoger «  måtte han — ingenlunde til sin opmuntring — tænke på den nye svoger . 
— har du ikke været kørende med den en gang før hos os ? 
— jo , for et årstid siden . 
— ja vel — nu husker jeg det tydelig : Christine var med , og da i skulle til at køre , knappede Hanne forlæderet ved denne side , som jeg nu gør det , og så bøjede Christine sig ned og kyssede hende . Ak ja , den gode sjæl ! Nå , hun har det 

godt nu , og jeg håber hun vil endnu have sin glæde af Hanne — det kan ikke fejle . 
Mølleren bøjede sig netop til den anden side for at knappe forlæderet der , hvilket voldte ham en del møje , så at han var meget rød i hovedet , da han endelig rejste sig . 
— nu må du snart komme igen , Jakob , sagde skovfogden og trykkede trohjertig hans hånd — men for alvor — det vil sige også til mig . 
— ja tak , det skal jeg . Farvel . 
Mølleren klaskede med linerne på hesteryggen , og vognen rullede bort . 
Langsomt drog træerne forbi — næsten hvert af dem en gammel bekendt — så ofte var han kommen den vej : — der den store bøg , hvis kuppel hvælvede sig så meget højere og bredere end de andres : — nu de to , de vare vokset sammen ; her den , der indtil højt op i kronen var omranket af efeu , hvis smaragdgrønne blade skinnede så kraftig midt i alt det farveløse grå og ganske anderledes end om sommeren udmærkede dette træ frem for dets naboer — som da overhovedet ethvert træ i denne bladløse tilstand trådte særlig individuelt frem . Med denne individualitet betragtede de ham bebrejdende , hvert på sin måde : dette barsk , hint vemodig ; det ene bortvendt , det andet gribende efter ham med stærke grene ; den 

fine Birk hist svingende med en gul løvfane , ligesom Hanne med sit tørklæde — men alle forenende sig til den uendelige melancholske brusen , der næsten gjorde ham fortvivlet . 
Men nu lysnede skoven : hist skinnede luften mellem stammerne — livligere end før på denne dag , syntes han . Skovløberhuset med sin tjørnehæk gled forbi , træerne forsvandt til begge sider , rundt om ham bredte markerne sig — det åbne land — og på dets højeste punkt ligefor ham knejste høimøllen . 
Det var som om der blev trukket et slør bort fra hans sind . Men også udenfor , i naturen , afsløredes noget : lyset , farverne . Bestandig klarere lyseblå og bestandig højere hvælvede den hidtil så lave , flade og lergrå himmel sig over en mylder af stedse mere brændende gulrøde skyer , fra hvilke en purpurglødende lysregn dryppede ned over Sletten . 
Påskyndet af pisken og opmuntret af den nære udsigt til stalden satte hesten i skarpt trav . 
Snart vare de udenfor skovens læstrøg . Blæsten var ikke mindsket af , men de havde den på ryggen , og den syntes kun at være en lystig medbør på hjemfarten . 
Bag ham i skovskyggen lå nu alle tanker om Hanne . Han så kun Lise for sig — Lise , 

der i skikkelse af hendes kære mølle allerede tilvinkede ham , svingende sine sejl i stedet for et lommetørklæde : og som fire sådanne mølleseil til et dame-lommetørklæde , således forholdt hendes magt sig nu til Hannes . 
Hyp ! Pisken knaldede , hovene klaprede , og vandet sprøjtede fra de snurrende hjul . 
Men hvor langt var hun selv fra at ane , at han kom ! Hvilken glad overraskelse for hende , hvilken jublende modtagelse for ham ! Og denne aften , som de havde troet at skulle tilbringe hver for sig — — 
hyp , hyp ! Hesten sprang , den lette fjervogn syntes at hoppe hen ad vejen . 
Tilhøire var solen gået ned . Men ligefor ham , under det røde skylag , trak en gul metalglindsende stribe sig hen langs horisonten , og op imod den rejste møllen sig kulsort . På den snorlige , hårde landevej stod hjulsporene fulde af vand ; det så ud , som om jorden kun var en tynd plade , der her var slidt igennem , så at man også så himlen nedenunder . 
Glad og forhåbningsfuld jog mølleren ind i denne glans . 
Men møllen var sort . 

Iv . 
Mølleren trådte ind i underkjørslen . 
Han havde sat hesten i stald og givet den foder , lidt forundret over , at Lise ikke var kommen springende ud ad døren . Formodentlig sad hun i sit Kammer og havde ikke kunnet høre vognen . 
Men hun var ikke at finde i hele huset , og i haven sås hun heller ikke . Det var en lille skuffelse , men hun måtte jo snart vise sig . Måske var hun gået lidt ud ad vejen , da det efter så mange kedelige grå timer endelig blev lidt farvet og kønt . Det var rigtignok noget , der aldrig i livet ville være faldet hende ind , men han forudsatte naivt , at hvad der glædede ham også måtte glæde andre , især hende — den elskede ! 
Imidlertid ville han se , hvad Jørgen tog sig for . Måske var hun også just i færd med at gøre i stand i karlekamret . Han lukkede døren op og kiggede derind . Værelset var tomt . 

så gik han op i møllen . 
Den rasende larm underrettede ham straks om , at der blev arbejdet dygtig — som det da også hørte sig til på sådan en prægtig blæstdag . På broloftet var der ingen — som han havde ventet . 
Nu stod han på kværnloftet . 
Tre kværne og en spidsesten i gang — det var ret ! Og Jørgen havde endda slet ingen hjelp , for Lars var jo borte . Men hvor var han da ? Det var allerede halvdunkelt , så at man ikke straks kunne overse loftet , og at råbe nyttede ikke noget . Han så efter ved alle kværnene og bag sækkene — gik ud på omgangen : — ingen . 
Da han på ny trådte ind i larmen , blev han opmærksom på noget i den , der ville være undgået ethvert andet øre end en møllermesters — en egen tomhed , hvoraf han sluttede , at stenene ikke havde noget at male . Han steg op på det nærmeste melkar og følte efter i skruen — rigtig , den var ganske tom . Og de andre viste sig også at være det . Så skulle det rigtignok nytte stort , at arbejde med tre kværne ! 
Han ville just springe ned fra det tredje melkar , med en forbandelse over den dovne æsel af en svend , da der var noget som bevægede sig voldsomt nedenunder ham i skyggen . Han bøjede sig ned : det var katte , der sloges . Den ene var 

naturligvis Kis ; den anden sagtens dragegårdens kat , der allerede en gang havde sneget sig op i møllen . Nej , denne var hvid og lignede Pilatus . Nu tumlede de ud i lysstriben fra døren og blev liggende lige overfor hinanden på bugen , hvæsende og springberedte . — var det muligt ? — mølleren sprang ned og trådte helt hen til dem . 
Ja , det var Pilatus ! 
Men hvordan i alverden kom pitatus her ? Enhver vidste , at Pilatus aldrig gik op i møllen , ikke under nogen omstændighed , absolut aldrig — det var en trosartikel , der stod så fast i møllen , som at Vorherre har skabt jord og himmel . Ved den kunne der slet ikke rokkes . Og dog var den her — Pilatus , her på kværnloftet , i møllens centrum . Når sådanne jertegn finde sted , den samtlige erfaring til hån , så har det noget at betyde . Hvad betød dette : Pilatus på kværnloftet ? Og møllerens ansigt , der lige nu havde været rødt af ærgrelse , hvorfor blev det nu , da han betragtede den her utænkelige kat , så hvidt , som om denne kattehale , der baskede gulvet , havde hvirvlet alt kværnloftets melstøv op i det ? Hvad nu end grunden var — følgen blev i alt fald , at mølleren gav afkald på den fornøjelse at følge kattekampen videre , og forsvandt fra dens skueplads i 


det mørke hjørne , hvor trappen var , som han nu langsomt steg op ad . 
Men katteslaget raste videre med uformindsket bravour . Thi ikke ansporede af ydre ærgerrighed havde de gæve kæmper grebet til våben , men opflammede af hellig retsfølelse og hver især i fuld fortrøstning til sin gode sag . Heltemæssigere kæmpe ikke to kongetigere i en jungle , som de begge mene udelukkende at have taget i besiddelse , end Kis og Pilatus reves her på kværnloftet . Vanskelig var det at forudsige , hvem slagenes gud ville forlene med sejren , thi sol og vind var temmelig lige fordelte . De forholdt sig til hinanden omtrent som en jernpandsret korsridder , på ryggen af en jysk hingst , til en letbereden saracener . Pilatus havde mere masse , og i sin tykke Pels var den bedre beskyttet end modstanderen ; men denne var langt bevægeligere og havde åbenbart større udholdenhed , og ham vinkede palmen , når han kunne trække slaget i langdrag ; thi Kiss var endnu bestandig frisk som i begyndelsen , medens Pilatus allerede stønnede . Men denne fordel havde Kiss ikke tilstrækkeligt syn for ; thi ganske vist besad den alle den ville krigers fordele — hurtig snuhed og allehånde rænker — men den manglede overblik , og Pilatus var den overlegen med den ro , som dannelse og navnlig omgang med højere 

væsner giver den sande heros . — det var også et stort spørgsmål , på hvilken side retsgrundens moralske fordel var . Enhver ved , at en lille hund i sin egen gård seierrig kan tage kampen op med en større : men hvem tilhørte kværnloftet ? Kiss nærede ikke den fjerneste tvivl om , at det var hans , og det kan heller ikke nægtes , at Pilatus så længe — omtrent et år — faktisk havde anerkendt Kiss’ besiddelsesret , at denne vel nu måtte anses for at have fået hævd . Men til trods for sit navn anerkendte Pilatus i dette øjeblik ikke romerrettens præscriptio temporis , men bekendte sig tværtimod lejlighedsvis til den germanske bondeprotest : hundred Års uret skaber ikke et Års ret . Den betragtede Kiss som en fræk usurpator , mod hvem hele dens redelige sjæl blussede op i fyr og flamme 
og så rasede krigen da videre , rig på afvekslinger : nu oppe på et sækkebjergs højder , som Kiss havde besat , og på hvilke Pilatus gjorde gentagne men forgæves angreb — nu i hjørnet mellem melkarret og kornkassen , hvor den med tab af et halvt øre fra bjergexpeditionen tilbageslagne Pilatus foreløbig havde forskandset sig — og endelig — efter at Pilatus i et gunstigt øjeblik var brudt ud og havde oprevet fjendens flanke — midt ude på den åbne slette . De krøb på bugen rundt om hinanden , gensidig lurende på en blottelse ; 

de stødte springende sammen i luften , de rullede over hinanden , de hang fast i hinanden med tænder og kløer , og snart gaves der ingen i katteslagsmål forekommende rædsel , til hvilket kværnloftet ikke havde været vidne — det skulle da være , at det ikke havde kunnet se alting , thi mørket faldt hurtig på . Nattens stilhed sænkede sig fred-bydende over valpladsen ; men allerede rullede  » Afgørelsens jern-tærninger «  til gunst for det hvide parti . Kiss trak sig forsigtig tilbage til trappen for at have tilbagetogslinien fri . Men Pilatus — sit romerske feltherrenavn værdig — overvejende , at dens rytteri vel var vægtigt i et angreb men ikke let nok til forfølgelse , besluttede ikke at lade det komme an på en sådan , og samlede alle sine kræfter for ved en afgørende kamp at hidføre en fuldstændig debellatio . Ved det underste trin af trappen blev fjenden fastholdt , da en støvle uventet kom tungt ned fra oven og trådte de to kæmpende magter fra hinanden . Og som de gamle mistede modet til at kæmpe videre , når der midt under slaget indtrådte en solformørkelse , således gjorde denne overnaturlige mellemkomst ende på den morderiske kamp , og seierherren og den besejrede sneg sig hver sin vej . 
Men så lidet agte højere væsner på de ringe jordiske forhold , som de gribe afgørende ind i , 

medens de kun følge deres egen bane : — mølleren mærkede ikke engang , at han snublede over et par katte , da han satte foden på kværnloftet , for at tumle tværs over dette ud på omgangen — thi han trængte til frisk luft . 
Og den fik han . Den stormede ham i møde og rev hatten af ham — og heller ikke det mærkede han . Og dog var det hans bedste hat , som han havde taget på , fordi han kørte til byen , og siden glemt at tage af , skønt den var meget for god til at bæres i den støvede mølle , ikke at tale om at flyve i en stor bue ud på Marken og der rulle videre på sin skygge som et hjul , gud ved hvorhen , uden at nogen brød sig om den . 
Dens ejermand bekymrede sig i alt fald ikke om den . Han følte kun , hvor det gjorde godt , at den friske vind kunne blæse frit på hans pande og i hans hår . Og han tørrede sveddråberne af sin tinding , medens han med rystende knæ støttede sig til  » Svandsen «  . Så rev han med et heftigt greb vest og skjorte op , blottede brystet og gav det til pris for blæsten : — ja , blæs kun herind , du kolde No verberstorm ! Her trænger jeg til at kjoles — ikke i hovedet ; jeg ved det alt sammen , jeg seer det ganske tydelig , mit hoved fejler ikke Noget ! men her , hvor det brænder som helvedesild — kom her med din kulde og varm dig !  .  .  . 

og vinden behøvede ikke en sådan besværgelse . Næsten vinterrå og allerede nattekold kom den stormende og syntes endnu at være våd af det salte havskum , som den lugtede af . 
Men hvordan er det egentlig , det forholder sig med den blæst ? Hvor er det da jeg står nu ? Der er jo dog gangspillet — og han sparkede til det , som for at overtyde sig om , at det ikke var øienforblændelse . Og det jeg læner mig til , det er jo svandsen ? Men hvordan kan så vinden blæse mig lige i ansigtet og ind på brystet ? Det går jo slet ikke an ! Ja , man har rigtignok haft andet for her på møllen i dag end at dreje vingerne efter vinden . Vingerne står i nord , og østfra kommer vinden ; blot lidt længer sydlig , så kunne den falde bagfra i vingerne og blæse hele hatten af . Å , det ville være lystigt nok ! Så var der rigtignok to , der fik taget revet af over hovedet på sig ! Så kunne de bole videre under åben himmel ! Ha , ha ! 
Men — nu er mesteren her , og så bliver møllen drejet — i rette tid . 
Mølleren ler ikke længer . Med krampagtig sammenbidte tænder stirrer han ud for sig . 
Rundt om breder landet sig som et mørkt hav . I kimingen , langsmed skivens store bue , er der endnu et svagt aftenskær . Foroven jage 

skyerne , og imellem dem — lige for ham — skinner nu og da en bleg måne igennem . Men alt det synes hans stive blik ikke at se ; thi hvorfor skulle dette syn få hans kraftige legeme til at ryste , øjnene til at træde ud af deres huler og tænderne til at klapre ? 
Og hvorfor drejer han ikke hatten ? 
Gangspillet er rede . Det holdes ellers fast af en træklods , når det ikke skal bruges . Men denne klods ligger ikke under hjulet nu , men henne ved rækværket , som om den var bleven sparket derhen . Mølleren undrer sig derover . Men gangspillet er rede , og vinden er i færd med at gå endnu sydligere . 
Hans hånd rører ved gangspillets jernstang — men farer tilbage , som om denne var glødende . Begge hænder klamre sig om hovedet , som om de ville søge hjelp der . Men hovedet er endnu mere glødende end jernet ; eller har måske jernstangen noget magnetisk ved sig ? Thi den trækker hænderne — nu begge hænder — langsomt ned til sig . 
Hænderne hvile på gangspillets Stang —• uden tvivl snarere for ved denne berøring at tilfredsstille en indre drift , end for , som sædvanlig , at udføre et arbejde . For det ser ud til , at han — af en eller anden grund — alligevel ikke vil dreje hatten . 

men — hvordan ? Drejer gangspillet sig ikke nu af sig selv ? 
I alt fald forekommer det mølleren således . 
Han har ikke trykket det mindste med hænderne på stangen — ganske vist ikke — men den er selv begyndt at dreje sig og har trukket hænderne med , der ikke kan slippe den — lige så lidt som et par hænder kan slippe lodderne af en elektromagnet — han føler hvordan de drages — et lille stykke — og endnu et lille stykke — •— 
og med et dyrisk skrig af vellystigt raseri kaster han sig med al sin vægt over stangen . 
Og nu , sandelig — nu går gangspillet som aldrig før . Stangen farer så hurtig rundt under disse hænder , som ellers brøndvindens under Lises , og det ellers så træge hjul ruller så let som det under Jørgens bør , når han triller sække over broloftet . Og knagende rykker svandsen efter med en klodset vaklen , og skråstængerne ryste knirkende , idet de bevæge sig , og deroppe svinge de lange krøibjælker som ræerne på et stort skib , der går over stag . Og med munter smelden og klapren af de stærkt rebede sejl dreje vingerne sig , bestandig med hurtigere sving og mægtigere surrende stød , eftersom de komme over i vinden , der hviner om krøistyveret og piber i hækken — : — ja vel , nu skal vi tage ordentlig fat , nu vil blæsten gå os 

dygtig tilhånde  .  .  . Men hvorfor så langsomt nu ?  . . . Vi forgå af utålmodighed ! Nu mærker vi jo først hvad for en prægtig Karl den østenvind er , hvordan han er vokset , siden han gik fra os og vi blev stående , og ingen ville hjelpe os videre  .  . . Hvad ! vi skal da ikke blive stående her i nord-ost ? Hvad er det for en klokker dernede ved gangspillet  .  .  .  . ? 
Men de blev stående og måtte blive stående , thi ingen menneskelig kraft — end ikke en vanvittigs — havde kunnet dreje gangspillet videre . Og mølleren er heller ikke vanvittig , hvad han så et øjeblik har været . For det forekommer ham unægtelig , som om han har været det , nu da han atter står der lænet til svandsen , eller rettere omklamrende den og med nød og næppe holdende sig oprejst ved den . 
Hvorlænge han har stået sådan ? — han ved det ikke . Ikke meget længe  .  .  . Imidlertid er dog den havlignende Skive rundt om bleven mørkere , og månen , der står i et sort hul mellem de sølvglindsende skyer , er bleven gyldnere og tegner rækværkets skyggerids på omgangens brædder . 
Hvad har han gjort ? Drejet møllen . Godt ! — hvad mærkeligt er der i det ? Hvorfor ryster han over hele leo-emet ved tanken om det---------eller 

er det måske af kulde ? thi nattevinden har allerede længe gennemblæst ham , og den strejfer ham endnu — kun en lille smule , for gangspil og svands er rykket et godt stykke mod læ — træklodsen ligger nu henne , hvor omgangen bøjer om . Naturligvis — møllen er jo nemlig bleven drejet  .  .  . Godt , det måtte og skulle den  .  .  . Men — de to var deroppe ! Var — hvor er de da ? 
Nå , de er sagtens nede — hver i sit Kammer . 
Ganske vist , da han drejede gangspillet i vanvittigt raseri , og drejede det , som man aldrig drejer et gangspil , — da var det hans hensigt at knuse dem begge mellem persebommen og væggens bjælker . Men nu da han tænker over det , finder han , at de havde jo dog haft tid nok til at undslippe . Så hurtig går det dog heller ikke . Ganske vist er der snevert , og de var to . Men selv om de var blevet siddende som de sad — han så det hele tydelig for sig , som han da overhovedet i al denne tid ikke havde set andet — : så havde de alligevel magelig kunnet slippe bort ; hvis de da overhovedet havde kunnet sandse noget , før det var for sent  .  .  . Og han havde jo heller intet skrig hørt . 
Et skrig ? — som om ikke det mest skærende dobbelt-dødsskrig måtte være blevet ført lydløst bort fra den larmende mølle af den hylende blæst ! 

men det stod fast : de kunne have frelst sig og måtte have gjort det . En slem skræk havde de rigtignok fået jaget i livet på sig ! Og han smilede ved tanken derom . Men i dette smil var der intet ondskabsfuldt , ingen skadefryd ; det var et sygt , vantro smil , et smil , der gerne ville smile . 
Og så gøs han — for blæsten strejfede ham følelig  .  .  . Det var netop sagen ! Her ved svandsen burde der jo være fuldkomment læ  .  .  . Møllen var altså dog ikke rigtig stillet . Hvorfor ikke ? Hvorfor blev det snart så frygtelig trangt at dreje gangspillet ?  .  .  . Hvorfor blev det til sidst stående som muret fast ? Denne omstændighed havde han glemt , og ved tanken om den overkom denne gysen ham — på grund af det gådefulde deri . 
Endelig tog han sig sammen og gik ind på kværnloftet . Men ikke for at fuldende sit møller-arbeide og efter at have stillet møllen , så godt det lod sig gøre , nu også forsyne kværnene . Han tændte ikke engang lys . Han gik over til venstre , hvor der intet loft var , og stirrede op mod hattens gulv , som det naturligvis var umuligt at se . Kun den mægtige snurren og knirken af de mange hjul kom deroppe fra ud af mørket . 
Så følte han et knibs på panden og nok et , lige ved øjet . Uvilkårlig strøg han derover med 


hånden og mærkede , at den blev fugtig . Hurtig rev han en tændstik af : hånden var rød . Og da tændstikken faldt fra denne sitrende hånd og lå på gulvet , så belyste den flere store røde pletter i melet rundt om , og endnu et par dannede sig med en let smelden lige ved den , og en tredje slukkede den . 
Der regnede blod fra hatten . 

v . 
Skoven bruste endnu lige så monotont og sørgelig som om dagen , men den var ikke så ensartet og glandsløs at se til . Over de gyngende trætoppe jog sølvsømmede skyer , og månen skinnede mellem de nøgne grene og tegnede deres bevægelige skyggerids på det ubevægelige ansigt af mølleren , der lå henstrakt på rødderne af en stor bøg . 
Men hvorledes var mølleren kommen ud i skoven  ? Ja , det vidste han ikke selv . Han var styrtet ud af møllen , tværs over markerne , og så var han pludselig her — mellem træerne . Det var en spids af skoven , der skød sig kileformig ud i markerne og lå betydelig nærmere ved møllen end den del , hvor vejen gik igennem . Her var der hverken vej eller sti . 
Muligt også , at skoven havde draget ham til sig . Han havde levet delt , i to verdener : i Lises 

mølle og i Hannes skov . Af hin var han jaget ud , og nu flygtede han til denne . Rigtignok havde han heller ikke noget at søge her . Intet steds havde han noget at håbe . For ham var alt ude . 
Det var den følelse , der beherskede ham helt ; tanker havde han slet ingen af . Han følte at han have begået noget skrækkeligt . — ikke egentlig således , at han havde levende afsky for sin handling eller medlidenhed med ofrene ; men han ynkede sig selv : en stor ulykke var brudt ind i hans liv og havde for bestandig lagt det øde . Han var sig bevidst , at det ville være det bedste for ham , hvis der fra den sky deroppe slog et lyn ned i ham , eller hvis blæsten rev bøgen om og begravede ham under den . 
Et skud knaldede gennem skoven . Hans øre havde ikke skovfogdens erfaring , og han kunne ikke sige om det var Peer vibes bøsse , der lod sig høre , men han forestillede sig det og skælvede ved tanken om at være den myrdedes Broder så nær — thi skuddet var ikke faldet mange hundrede skridt borte . En krybskytte vil ikke selv gerne ses af nogen , men hvis han nu bemærkede mølleren , idet han listede sig forbi — ville det så ikke senere være mistænkeligt ? Nå , når han lå ganske stille , ville en krybskytte heller ikke få 

øje på ham , han havde jo sig selv og sit bytte at sørge for . 
Forresten kunne jo også en eller anden have set ham , da han løb over markerne . Angsten for at blive opdaget kom over ham . Han ville gerne dø , måske ville han til sidst tage livet af sig , men han ville afgjort ikke falde i rettens hånd . 
Han gav sig til at tænke over det hele og beroligede sig mere og mere . Hvorledes skulle man kunne overbevise ham ? Han havde simpelthen drejet møllen , uden at vide at der var nogen deroppe . Men hvor mærkeligt var ikke det tilfælde , at han ikke havde truffet præsten og kun betalt sin tiende uden engang at sige , at han gerne ville have talt med præsten . Hvis præsten havde været hjemme , så ville han være fortabt . Og ligeså hvis han havde sagt til Vilhelm , at han ville gifte sig med Lise — som det jo havde været hans hensigt — eller blot at han ikke kunne ægte Hanne — allerede det ville være meget mistænkeligt , og i så fald ville han næppe kunnet være sluppen fri . Og hvor han dog havde været nær ved det ! to gange havde han haft ordet på læberne . 
Da han nu undrede sig over , at det næsten så ud , som om nogen havde sørget for , at han ikke forrådte sig selv — da det blev ham rigtig 

klart , i hvilken grad han havde haft held med sig- , følte han noget , der ikke var meget forskelligt fra glæde , skønt det bag sig havde en skygge af uhyggelig rædsel : det var som om fanden havde hjulpet ham . 
Ja , denne samtale i skoven ville ikke blot ikke være anklagende , den ville endogså tale til gunst for ham : thi af den ville det fremgå , at hans ægteskab med Hanne allerede var aftalt mellem skovfogden og ham . Også hun ville naturligvis komme i forhør , og hans samtale med hende kunne også kun virke gunstig  .  .  . Jørgen havde måske vidst noget om hvad der var mellem ham og Lise , men han kunne ikke vidne mere . Christian — og måske Lars — var den eneste fare . Hvis han blot udsagde , at han troede at mølleren efterstræbte Lise , at svendene havde talt om at mester holdt meget af hende — det ville være slemt , meget slemt ! Men jo mere han tænkte på Christians selvbehagelige væsen , desto usandsynligere forekom det ham , at han skulle have iagttaget noget med sine livløse torskeøine . Men Peer vibe ? så vidt han vidste havde Lise ikke synderlig fortrolighed til ham eller til sin familie i det hele . Endelig var der svigermoder , som uden at blinke ville gøre ed på , at hun aldrig havde mærket det mindste til sligt . 

beskyldningen for mord ville altså næppe kunne finde noget holdepunkt . Men kunne han blive straffet for uforsætligt drab ved uforsigtighed ? Nej , de sagkyndige — andre møllere — måtte udsige , at det ikke kunne medføre nogen fare for en svend , der var oppe i hatten , at denne uventet blev drejet , og at der følgelig ikke havde foreligget nogen grund for mølleren til at gå op og se efter , før han foretog den drejning , som var nødvendig på grund af at vinden havde vendt sig . 
Der var noget ganske ejendommeligt velgørende ved at forfølge en sådan praktisk tankegang og omsigtsfuld sørge for sin frelse , i stedet for i tom fortvivlelse at ruge over sin ulykke . 
Han ville gennemgå det alt sammen endnu en gang , for at ikke et eller andet punkt , der kunne blive fordærveligt , skulle undgå hans opmærksomhed . 
Altså : han havde drejet møllen uden at tænke over , at der kunne være nogen deroppe , men var så bleven opmærksom ved den omstændighed , at gangspillet blev så trangt og til sidst gik helt i stå . Var så gået ind på kværnloftet , havde tændt en lampe og set blodet , og var styrtet forfærdet bort uden at vide hvorhen , blot bort fra møllen 1 

holdt ! Mon det nu ikke var mistænkeligt , at han sådan var styrtet bort uden først at se efter deroppe ? Og så — sæt at han havde efterladt spor , da han var gået op og ned ad trappen — hans blod blev sydende hedt ved denne tanke , og han følte hurtig efter i alle sine lommer , om han kunne have tabt noget — nej ! Men det tykke støv kunne have bevaret aftryk af hans støvlesål ( han havde en gang læst noget lignende ) og så var han fangen . På den anden side , når han udsagde , at han var gået derop , før han var løbet ud af møllen , så kunne det dog let vise sig , at han ikke vidste rigtig besked med hvordan det så ud deroppe . 
Og nu slog en frygtelig tanke ned i ham som et lyn : — hvis de nu ikke var helt døde ! hvis de endnu kunne reddes ! Det var umuligt at lade være at undersøge dette . Hvor frygtelig end den forestilling var at gå op og se de lemlæstede lig — for det var dog ganske sikkert lig ! — han måtte gøre det , han kunne ikke forsvare andet . Han var allerede sprunget op og gik hurtig gennem skoven . Nedfaldne kviste og trøskede grene knastes under hans fødder , lidt snublede han over en rod . 
Pludselig lød en barsk , bydende røst : 
— holdt ! Hvem dér ? 


han så hovedet og skuldren af et menneske , der holdt sig dækket bag en tyk bøgestamme . Et bøsseløb , der blinkede i måneskinnet , pegede lige på ham . Der dannede sig hos ham den dunkle forestilling , at det vel var den desparate Peer vibe , som holdt ham for skovfogden , og han ønskede at krybskytten ville skyde ham ned og således hævne søsteren . Alligevel var han uvilkårlig standset . 
— hvem er det ? Stå stille , eller jeg trykker løs . 
Nu genkendte mølleren skovfogdens stemme , og hvor langt han end var fra at være lattermild stemt , måtte han dog næsten le , da han svarede : 
— Vilhelm ! det er jo mig — høimølleren ! 
— for Pokker , er det dig ! udbrød skovfogden , der ved denne højtidelige lejlighed undte sig en beskeden ed . 
Han trådte frem fra sit skjul og spændte bøssehanen ned . 
— jeg troede min sandten , at jeg havde Peer vibe for min bøsse , sagde han i en lidt slukøret tone . Han har skudt igen for en halv times tid siden — 
— ja , jeg hørte nok knaldet . 
— hvor var det da ? 
— ja , det var lige her i nærheden . 

— ja men Jacob ! hvor kommer du dog herud ? sådan midt om natten ? Du ser så underlig ud — hvor er din hat ? 
— min hat ? ja , jeg ved såmænd ikke — måske har jeg slet ikke haft den på — 
— Jakob — hvad er der dog i vejen ! er der hændet noget ? 
— ja , Vilhelm  .  .  . Det er et ulykkestilfælde oppe i møllen . 
— gud bevares ! Er nogen af svendene kommen til skade ? 
— ja , jeg ved ikke engang rigtig selv , hvad det er , men det må være noget frygteligt . 
Og han fortalte vennen , hvad der var forefaldet , kun ikke , at han selv først havde været oppe på lorisloftet . Han berettede udførlig og forklarede mange enkeltheder , thi skovfogden var ikke meget fortrolig med indretningerne i en mølle . 
— og du har ikke set efter ? 
— nej , jeg blev alt for bange . 
— det var ikke rigtigt ! 
— nej , det var ikke rigtigt , det faldt mig også ind nu , og jeg var netop på vejen hjem  .  .  . Vilhelm , gå med mig ! 
— ja , jeg går med . 
— tak ! det var et lykkeligt tilfælde , at jeg traf dig . 

— det var guds førelse , som alting . 
— ja men — skulle det da også være guds førelse , at — — 
han holdt forskrækket inde ; thi han havde nær fortsat :  » at de to netop var deroppe «  — skønt han jo ikke måtte vide , hvem der var forulykket . 
Skovfogden nikkede : 
— ja , det med . Ingen spurv falder til jorden uden hans villie . 
De gik hurtig henimod skovranden . 
— når er det sket ? 
— det må vel have været sådan halvsex . Hvad er den nu ? 
— snart halv otte . 
Der var allerede de sidste træer og hegnet , flettet af grene og ris , som aldrig mangler ved en falstersk skov . De klattrede over det , sprang over en bred grøft og marscherede over en stubbemark løs på møllen , det mørke mål . 
— og du har ingen anelse om hvem det kunne være ? 
Mølleren tøvede , inden han besvarede det længe ventede spørgsmål . 
— nej , jeg kan ikke tænke mig det . 
— har du ikke set nogen i huset ? 
— nej , jeg tror pigen er gået ud . 

— og svendene ? 
— Christian kører med møllevognen , og drengen var gået hjem . 
— men den anden svend — Jørgen hedder han jo — han skulle vel passe møllen ? 
— ja , naturligvis  .  .  . Men ham har jeg ikke set nogen steder . 
— hm . 
— men selv om han har været deroppe —-jeg kan ikke begribe det — han færdes jo daglig der og kender det ud og ind , jeg ved ikke , hvordan han kunne komme til skade ved at møllen blev drejet ; han behøvede kun at træde et skridt til side — 
— nå — ja — hm . — det vil jo snart vise sig . 
Mølleren sukkede dybt , og de tav begge . 
Ja , det ville snart vise sig . De steg nu over det sidste risgærde ; den græsmark , de gik på , tilhørte mølleren . Foran dem lå bygningerne i skygge , og over dem hævede møllen sig mod perlemorsgrå skyer . Vingernes susen summede allerede gennem luften , og snart for også deres flygtige skygger hen over vandrernes fødder og fik alle dugperlerne i græsset til at blinke som små øjne . 
Fra gården hørte de trofast hyle . 

under denne vandring over markerne havde der hos mølleren dannet sig en underlig forestilling . Den var først svævet forbi som et flygtigt skær af håb , havde så atter og atter indfundet sig , bestandig med tydeligere omrids og rigere udsmykket med enkeltheder , og havde nu , da de bagfra nærmede sig til møllegården , sat sig fast som en forventning . 
Han tænkte sig følgende : 
vi træder ind i gården . Bag kjøkkenvinduerne er der lys . Døren går op , og Lise kommer ud for at se , hvorfor trofast gjøer så lydelig . Og også i møllen er der lys — nemlig på broloftet , hvis vinduer nu er skjult bag stalden — og Jørgen er der ved sit arbejde . Og det hele er slet ikke sket . Det vil sige , de var nok deroppe — det var ikke noget , jeg bildte mig ind — men de har reddet sig , måske er de endogså gået ned , før jeg drejede møllen , for jeg stod vist længe derude på omgangen . At det dryppede på kværnloftet — blodet på panden og på håndflader det var blot noget , jeg bildte mig ind ; — jeg var jo så ophidset ! 
Da han var løbet tværs over pløjemarkerne ad skoven til , var han falden en gang . Hånden var endnu smudsig af den fugtige jord , og det var ikke 

muligt at se , om der også var blod på den — så det kunne godt have været en forblændelse . 
Og når det nu var således — når der var lys i stuehuset og på møllen — når Jørgen og Lise viste sig : — hvor vidunderlig ville han da pludselig blive hævet op fra den dybeste elendighed til den gladeste frihed ! Hvor løfterig ville fremtiden da ikke smile ham i møde — ham , der endnu for fem minutter siden mente , at alt var tabt for ham . Og denne fremtid hed Hanne ! Med Lise var han færdig , og tanken om hendes troløshed kunne ikke engang smerte ham . Herinde havde han dræbt hende , hun var der ikke længer — han var fri ! — — 
hvis det var således — — 
o , hvor han da ville takke gud af hele sin sjæl ! Takke for sin dobbelte frelse : fordi gud med mægtig hånd havde frelst ham ud af hendes magt , og fordi han ikke var bleven en forbryder . Han vidste næppe hvad han skulle være mest taknemlig for . For begge dele tilsammen og så for fremtiden : fordi gud havde viist ham helvede og så åbnet himlen for ham  .  .  . 
.  .  . Hvis det da også virkelig forholdt sig således ! 
Nu var de der . Mellem staldens gavlvæg og bageriet var indgangen til gården . 

men ved stalden stod mølleren stille , åbnede den øverste halvdør og kiggede ind . Kun i den nærmeste bås var der noget , der rørte sig . Det var svenskeren : hans egne heste var der ikke . Christian var altså ikke kommen hjem endnu . 
Det var netop dette , han ville overtyde sig om . Hvis hestene nemlig havde været i stalden , og han nu — når han trådte ind i gården , så lys i køkkenet : så kunne det endnu bestandig være Christian , der søgte efter noget til aftensmad . Nu derimod kunne lyset kun betyde Lise . 
Den vagtsomme trofast var holdt op at hyle og begyndt at gjøe — nu kredsede den om dem med rasende glammen . Møllerens røst beroligede den imidlertid øjeblikkelig , og klynkende af henrykkelse trykkede den sig op ad ham ; det stakkels dyr havde aldrig følt sig så forladt som i aften i den uddøde møllegård . 
Thi som uddød lå den der , da mølleren nu med bankende hjerte vovede skridtet rundt om hjørnet . Intet lys — intetsteds 1 overfor dette øde billede følte han med et slag , hvor vanvittigt hele hans håb havde været . 
I forgrunden var kun en stribe af gruset skarpt belyst af månestrålerne , der strejfede den ene side af brønden . På stuehuset til venstre skinnede en trekant af kalkmuren lige ved hjørnet , 

hvor rækværket så forneden fortsatte den hvide glans , medens skorstenen foroven lyste som en udsat post ; midtvejs , mellem begge disse kalklys , dæmrede det mossede stråtag med et mat skær , som en svamp fuld af indsuget måneskin . Alt andet var overskygget af møllen , der rejste sin tunge masse mod himlen og lod sine vinger hvirvle , bælgmørk fra hat til sokkel — kun at man i denne , indrammet af underkjørslen , så et lille landskabsbillede med sølvskyer over spredte træer . 
Der var noget ganske særlig uhyggeligt og skræmmende ved denne arbejdende mølle , i hvilken der ikke var det svageste lysskær at opdage . I vor fantasi er billedet af en natlig malende mølle så fast sammenknyttet med forestillingen om lys — lys , der fra små ruder kigger ud til alle fire verdenshjørner og stråler vidt over det dunkle land , et beskedent og landligt fyr for den ensomme vandringsmand , med glimtende bud om hvor der endnu er vågent menneskeliv at finde . Disse forestillingers forbindelse har jo endogså nedfældet et slags ordsprogligt metal . Her var nu ikke  » Lys på møllen «  . Og denne omstændighed , hvor ubetydelig og intetsigende den end kan synes at være , gjorde et næsten gyseligt indtryk på de to venner , så at de blev stående der i hjørnet 

mellem stald og bageri , fasttryllede ved synet af denne blinde , rastløst arbejdende mølle . 
Endelig rev skovfogden sig løs og skred over gården , fulgt af mølleren . Trofast sprang om dem med lystig , støjende gøen men forstummede i underkjørslen . Og da de to mænd nu trådte til højre ind i møllen , lod den forsagt døren slå i for snuden af sig . Thi den vidste , at derinde husede et vildt kattebestie , og at ikke engang den stormægtige Pilatus vovede sig derind . Og så blev den da hylende og klynkende tilbage i sin sørgelige ensomhed , rystende af kulde midt i dette trækvindens yndlingsstrøg , som den ikke kunne beslutte sig til at forlade , da den dog her i alt fald var nærmest ved menneskene . 
Derinde tog nu skovfogden sin bøsse af og stillede den op mod væggen , medens mølleren strøg en tændstik af , som i læ af de hule hænder gav dem sparsomt lys til opstigningen . 
Den slukkedes just som de nåde broloftet . En ny blev strøget af og ledede mølleren frem mellem sækkehøiene , til han havde fået den lille lampe tændt , der hang på den store hvedesigte , en bliktingest uden glas , der bredte et meget mat skær over de nærmeste omgivelser , men til gen-gjæld kastede forbavsende skygger . Således lidt 

bedre bevæbnede mod mørket steg de højere op i det tiltagende bulder . 
— Hys ! hører du ikke noget ? spurgte mølleren og blev stående midt på trappen i lyttende stilling . Hans hoved var allerede på højde med kværnloftets gulv , og lampen , som han holdt i sin rystende venstre hånd og med sin rystende højre skærmede mod trækken , kastede urolig hoppende , spøgelseagtige slagskygger op i det store rum . 
— hvad er der ? råbte skovfogden , der ikke havde forstået ham . 
— hører du ikke noget ? råbte mølleren . 
—• jeg hører sådan et spektakel , som jeg aldrig har hørt før . Er der ellers noget ? 
— nej — å nej , det var vel ikke noget . 
Han havde hørt — eller troede at have hørt — en lyd , der , hvor fin og let den end var , skar gennem hele den massive møllelarm : lyden af en faldende dråbe . Og nu syntes han , at han hørte den igen . 
Han ville gå videre , men hans fødder vare som rodfæstede , medens hans hænder rystede endnu stærkere . Lige for sig , hvor trappen gik op til de øvre stokværker , havde han opdaget noget . Ikke just noget mærkværdigt , end sige frygteligt — næsten endnu mindre end lyden af en faldende 

dråbe : — det var en grå kat . Kis lå der , sammenrullet under det nederste trin , dirrende og knibende øjnene til mod lyset , medens den slikkede sine sår . Disse sår kunne måske for en dybere betragtning have noget heroisk og tragisk ved sig , men billedet var alligevel snarere genreag-tigt og havde i og for sig intet gruopvækkende — kun at det erindrede mølleren om det sidste skyldfri øjeblik i hans liv . 
Hurtig steg han de sidste trin op og vendte sig til skovfogden . 
— Vilhelm ! gør mig en stor tjeneste ! gå alene derop — jeg — jeg kan ikke . 
— nå , ja ja — så går jeg alene , svarede skovfogden og tog lampen . 
— vent lidt ! jeg vil kun tænde en lampe her , og stille værket af . 
Han fandt en lille lampe på et melkar — magen til den første — og tændte den . Så ville han gå ud på omgangen . 
Skovfogden holdt ham tilbage . 
— Jakob ! hør lidt ! råbte han — og han måtte anstrenge sin stemme til det yderste — du sagde jo før , at når man stiller værket af , det gør man med persebommen ? 
— hvad gør man ? 
— stiller værket af . 

— ja , det er jo netop det jeg vil . 
— nej , nej — lad hellere være . Det er bedre , at alting bliver som det er — deroppe , ved du nok — for undersøgelsens skyld . 
— ja men , så tag dig bare i agt ! 
— ja , det skal jeg nok . 
— og pas også på hovedet . Der er så lavt mange steder . 
— ja vel , jeg skal nok finde mig tilrette . 
Han fjernede sig og forsvandt i det mulm , der rugede udenfor kredsen af de seks  » Gafler «  . Kun det matte skær af lampen bevægede sig endnu som en ildflue , belyste en skrå bjælke , et nedhængende tov , et par trappetrin — svævede så opad og slukkedes . 
Mølleren var alene . 
Han sad på en sæk . Lige ved hans skulder , på randen af melkarret , stod lampen , over hvilken sækkebord og skrue byggede sig op , svagt belyste , og kastede en tung slagskygge over Toppen af et mægtigt kornbjerg i hjørnet . Umiddelbart ved hans fødder gabede spidsestens-hullet , hvis store tragt og roterende gaffel endnu befandt sig indenfor lysets område . Længer tilbage dæmrede kun udflydende striber af bjælker og flader af kasser . Et eller andet steds hang et stort melstøvet 

spindelvæv , der flagrede trægt foroven som vingerne af et uhyre møl . 
Hvor ofte havde ikke Jørgen siddet der , på det selvsamme sted i den selvsamme belysning , med sin dyrebare kalender i hånden og fangen i den mørke fantastiske forestilling at alt dette rundt om og foroven og forneden -— det var martertårnet , og forhøret skulle straks begynde , ved hvilket han — alias væbneren Hjalmar — skulle spændes på pinebænken . Og dog havde han aldrig været så uhyggelig til mode derved , som mølleren var det nu . 
Han hævede hovedet : — hørte han den ikke nu igen , hin frygtelige , lette og sonore lyd , der klang enkelt og dråbevis gennem al larmen ? Og hvad var det hvide , som dér til venstre , hvor han ikke rigtig vovede at se hen , sneg sig så underlig rundt i en kreds ? Var det muligt , at Pilatus — ? 
Han tog lampen , stod op og gik et par skridt frem . — ja , det var Pilatus ! Den listede rundt i en kreds , løftede undertiden hovedet , så op og bevægede munden . 
På gulvet lå der en træklods , som han var kommen til at støde imod med foden . Han tog den nu op og kastede den efter katten , men ramte ikke . Og dyret — hvis det da overhovedet var et dyr , thi ham forekom det snarere at være en ånd i dyreskikkelse — Pilatus lod sig ikke i 

mindste måde forurolige af dette kastevåben , men blev ved at snige sig om i den samme kreds . 
Og hvad var centrum , det store mørke centrum i denne kreds ?  . . . . Nu klang igen hin dråbetone , og samtidig bevægede der sig noget i det mørke centrum — en skinnende bevægelse ligesom af et øje , der blinker . 
Lampen faldt fra hans rystende hånd og slukkedes . 
.  .  . Det havde allerede varet en evighed , syntes han , og skovfogden kom endnu ikke ! — det var ikke just , fordi han var spændt på budskabet ; thi han var ganske overtydet om , at de begge vare dræbte . Men det var frygteligt — det var allerede ligesom en helvedesstraf at stå her i dette mørke , hvor kun en mat månestråle skød sig ind ad det lille vindue og straks prellede af på randen af nogle sække , og i denne buldrende og knagende larm , der dog ikke orkede at overdøve den lette klang af dråberne — stå her og tælle , hvor lidt det dryppede , inden han kom — nok en gang — og nok en gang  .  .  . ! 
Så dæmrede der et skær frem foroven og blev efterhånden stærkere . 
Mølleren tænkte hurtig på , at han måtte lade som om han blev overrasket og forskrækket , når 

det blev ham sagt , at der var forulykket to mennesker ; ellers ville det være mistænkeligt . 
Dér var han — skovfogden — han kom henimod ham . 
Mølleren turde ikke se ham i ansigtet . Og hans undvigende blik fæstede sig tankeløst på noget , der hang ned fra vennens højre hånd og glindsede skarpt i lampelyset . Det forekom ham dunkelt og drømmeagtig , at han skulle kende den tingest , og han anstrengte sig for at komme efter hvad det vel kunne være for noget . 
Skovfogden havde stillet lampen fra sig . Han stod nu lige foran mølleren . Den venstre hånd lagde sig på Jakobs skulder ; den højre holdt skødesløst hin gådefulde genstand , der blinkede , idet den svingede frem og tilbage . 
Nu kendte han den : — Jennys halsbånd . 
— Jakob ! lød skovfogdens røst : — der er forulykket to mennesker — knust af persebommen — Jørgen og Lise . 
— herre Jesus ! hviskedee mølleren . 
Den frygtelige overraskelse kom måske ikke videre skuffende til udtryk . Men han havde ingen synderlig skarp iagttager overfor sig . 
— midt i synden , sagde skovfogden . 

femte bog 



i . 
I møllerens lille dagligstue , hvor forårssolen skinnede muntert ind fra haven , sad Jakob og skovfogden — den sidste på hæderspladsen i sofaen , mølleren lige over for ham på den anden side af det runde bord . 
Skovfogden var kørt derover for endelig at overgive til vennen sine hænders værk , den lykkelig fuldendte blomsteropsats . Der stod nu dette pragtstykke henne ved vinduet , selv helt forårs-agtigt at se til , endnu uden blade og blomster , men glindsende over alle sine forgreninger af frisk fernis , som en kastanieknop , der vil til at springe ud . Rigelig og oprigtig Ros var bleven det til del , og dette emne syntes udtømt . 
Man var ved tobakken , ventende på kaffen . 
— nu er det jo på den tid , da Christine døde i fjor , bemærkede skovfogden . 

— ja , det er netop årsdagen i dag , svarede mølleren med et suk . 
Skovfogden strøg betænksomt asken af sin cigar af på tændstikkestativet , mølleren nippede til pibespidsen . 
— hm .  . . . Ja , ved du hvad , så synes jeg også gerne , du kunne begynde at tænke på at forandre dig , Jakob . 
Han skottede hen til vennen , men det var vanskeligt at få fat på ansigtsudtrykket , da mølleren sad bortvendt fra lyset med et vindue på hver side : desuden var der tæt om hans hoved af tobaksrøg , og det heldede stærkt forover — han havde altid ludet lidt , men på den senere tid var det som om hovedet var blevet tungere — sammen med sindet ; nå , det var jo ikke til at undres over ! Men han måtte hjelpes til at rette sig og se op igen mod guds klare himmel . 
Det varede en stund , inden der kom svar . 
— å jo — hvad det angår — — for tidens skyld — så kunne det jo også nok lade sig gøre . 
Den ellers noget frejdige og selvsikre skovfoged var i forlegenhed . Han sugede stærkt på sin cigar , strøg en tændstik af og tændte på ny , mens han overvejede , hvordan han passeligst skulle gribe sagen an og komme den andens betænkelig 

heder til livs . Just som han ville til at tale igen , for han sammen ved den irriterende lyd af et elektrisk ringeapparat . 
Mølleren rejste sig og gik hen til hjørnet mellem vindue og entredør , hvor skovfogden først nu opdagede en telefon . 
— Holla ! — ja vel !  .  .  . Hvem er det ? 
Det gav et pludseligt sæt i møllerens skikkelse og hørerøret rystede i hans hånd . Ellers syntes der dog ikke at være grund til nogen stærk sindsbevægelse  : det var en kornhandel , som oven i købet nogenlunde let syntes at gå i orden til hans tilfredshed . — skovfogden lagde mærke til , at så længe mølleren talte , svingede han sidelængs i hofterne ; men når han lyttede , stod han ganske stille , og da rystede kun hans hånd — især i begyndelsen , så at man hver gang kunne se på hånden , når svaret kom . Efter et par minutters parlamenteren blev der budt farvel og ringet af , og mølleren satte sig igen lige overfor sin gæst og tændte piben på ny . Han var bleven bleg . 
— det er ellers noget nyt med telefon her på møllen , bemærkede skovfogden , som fandt det rigtigst at slå lidt ind på et ligegyldigt og dagligdags emne , så kunne man måske ad en pludselig sidevej glide over til det spørgsmål , som det gjaldt om , og for hvilket mølleren åbenbart var 

lidt sky , ja som han ikke engang selv var rigtig hyggelig ved at betræde for anden gang . For det er jo så sin sag at trænge ind på en ven for at få ham til at gifte sig med ens søster ; men det måtte nu ligegodt gøres — og det for Jakobs egen skyld . 
Mølleren svarede ham med den underlige tunghed , som han på den senere tid havde lagt sig til i sin tale — endogså overfor vennen •— som om det voldte ham anstrengelse at holde tankerne sammen : — jo , han syntes jo dog at man skulle følge med tiden — det var jo da også en svær snild opfindelse — og så havde han da besluttet sig til det . 
Ja , det havde vel været en dyr historie , formodede skovfogden . 
— jo vist så — naturligvis — det koster jo en del . Men jeg tænker dog næsten , at den skal bringe pengene ind igen med tiden . For ser du , Vilhelm — man kan dog spare sig mange feil-tagelser og unyttig tidsspilde og udgifter også . — som for eksempel , vil jeg sige — ham jeg nu talte med , det var en kornhandler inde i Stubbekøbing . Og ham var jeg såmænd på vejen til den dag , da  .  .  . som det passerede her på møllen om aftenen  .  .  . Om formiddagen var jeg kørt ad byen til for at gøre en forretning med ham — 

du kan nok huske , jeg kørte på hjemvejen om til jer — jeg talte med dig ude i skoven , hvor i skovede — for da havde jeg fået at vide undervejs , at han var ovre på Bogø og først kom hjem den næste aften  .  .  . Og det var det , der faldt mig ind , da jeg nu talte med ham , at havde jeg haft den indretning allerede den gang — og jeg havde allerede tænkt på det , det havde jeg såmænd , men så syntes jeg , at det var lidt skralt med pengekassen , og at det kanske var bedre at se tiden an  .  .  . Men havde jeg haft en telefon den gang , så havde jeg jo spurgt , om han var der , og jeg havde slet ikke engang haft nødig at køre til byen efter ham — og så var det hele ikke sket . 
Mølleren røg ikke længer . Han sad med piben dinglende mellem knæene og overvejede for gud ved hvor mangen gang , hvilken utallighed af småomstændigheder , alle uafhængige af hinanden , der havde måttet mødes og væve sig sammen for at det kunne ske — og så for at der intet skulle være , der kunne lede til opdagelsen , som f . Eks . hvis han den dag havde truffet præsten hjemme og havde anmeldt sit ægteskab med Lise . Og han følte sig — som altid ved disse overvejelser — på den uhyggeligste måde ledet af en dæmonisk magt , et ondt forsyn , der havde beregnet alt og 

lagt selv de mindste ting til rette for ham . Han huskede nu ganske tydelig , at han allerede i september havde været lige på nippet til at anskaffe telefon . • hvis han havde haft blot en halv hundrede kroner mere , så havde han gjort det . Og at han ikke havde haft dem , det beroede kun på kornpriserne , som igen afhang af vejrliget for et år siden — endnu før Christine var død ! — eller af at en sydrussisk jernbane var bleven færdig , som han nu pludselig huskede at han i sin tid havde læst om i sin Avis . Hvis nu den jernbane altså ikke var bleven færdig •— og hvad mon det nu atter havde beroet på ? — — han tog sig uvilkårlig med hånden til hovedet ; det løb rundt for ham , og han blev angst  .  .  . Men hvis — ja hvad så ? Så var det ikke sket , han havde ægtet Lise , som havde bedraget ham og var et slet menneske — også det havde været ulykkeligt , og han kunne i øjeblikket næppe se , hvad der var det værste . Der var kun det med samvittigheden ; den havde i alt fald været bedre . Den havde ikke tidlig og sildig tilhvisket ham , at han var en morder , der egentlig burde have mistet sit liv på retterstedet eller sidde i et tugthus . 
— det er underligt nok at tænke på , Vilhelm , begyndte han igen — at hvis jeg den gang havde haft den tingest , så var det hele ikke sket , og 

de to havde været i live endnu  .  .  . Når man tænker sådan over det , så er det helt kuriøst — at tilfældet dog kan have så meget at sige . 
— tilfælde gives der ikke på den måde , Jakob . 
—• tror du ikke ? Å nej , det er vel nok sådan , at forsynet ordner det meste , og undertiden har så også fanden sin finger med i spillet . 
— ja , hvad det angår , så — — ser du , at djævelen har megen magt , og at han går om og søger hvem han kan opsluge , det er der jo ingen der vil nægte , som har sin christentro . Men han er jo dog kun en skabning og kan alligevel ikke gøre noget på egen hånd — det ser vi jo også i biblen , hvor der fortælles om job — at han må dog have Herrens tilladelse til at friste mennesket , og gud leder det til sidst hvorhen han vil , og som han har forudset . Så vi får vel lade forsynet være enerådigt , Jakob . 
— ja , mon det nu også altid skulle slå til , så at alting går efter guds villie — også at jeg skulle komme for skade at slå de to mennesker ihjel ? 
— ja , det ved vi , det må vi ikke tvivle om , selv om vi ikke kan forstå det . Det tilkommer jo ikke os at tyde hans villie og dens veje , men ellers kunne man jo tænke sig , at de 

to ville have stiftet meget ondt og deres afkom endnu mere , hvis de havde fået lov at leve . 
— å ja såmænd — det kunne jo nok udlægges sådan . Men tænk dig nu en gang , Vilhelm , at det virkelig var gået sådan til , som han fuldmægtigen havde mistanke om og beskyldte mig for : at jeg havde vidst , at de var deroppe og gjort det for at hævne mig på dem — sådan en frygtelig gerning kunne dog ikke være sket efter guds råd — og man hører dog også , at sådan noget hænder . 
— det måtte den være — alligevel . 
— nej , nej , Vilhelm ! det vil ikke ind i mit hoved — gud kan ikke ville det onde . 
— det er rigtig nok . Men det , som vi kalder det gode , er vel ikke altid det gode i hans øjne . 
— det forstår jeg ikke . Det onde må altid være ondt . Og hvorfor skulle han lade sådan en forbrydelse ske  ? 
— den kunne være sket for din egen skyld . 
— for min skyld ? 
Skovfogden var for optagen af sine egne christelig-philosophiske betragtninger til at han skulle kunne lægge rigtig mærke til den stærkt interesserede forundring , hvormed hans ven stillede dette spørgsmål . Han så slet ikke på mølleren , hvis ansigtsudtryk dog måske havde 

været ham påfaldende , men stirrede på det blomstrede bordtæppe , mens han forfulgte sin egen vanskelige tankegang , 
— ja , jeg tænker mig nu , at en forbrydelse godt kan ske for forbryderens egen skyld . For vi må huske på , at det ikke er opgaven at komme uskyldige gennem livet — lige så lidt som at blive lykkelige — og det kan hænde , at det var det aller farligste sådan en uskyldighed , som måtte føre til selvtilfredshed og til at forlade sig på gerningerne . Nej , meningen er jo , at vi skal lære verdens syndighed at kende og især vor egen syndige natur , så at vi må blive angst og bange for den og omvende os  .  .  . Det er det eneste , det gælder om , at vi får vor sjæl frelst , og alt det andet er ligegyldigt . Når nu en var så sløv , at der måtte rystes op i ham ved en forbrydelse — ellers var han aldrig kommen til at se djævelskabet i sig selv og havde aldrig gruet og aldrig i sønderknuselse søgt guds nåde : hvorfor skulle det ikke også kunne være en af forsynets veje ? 
Mølleren svarede ikke og så heller ikke 
op . Han grublede over den nye og ganske 
uanede synsmåde , der havde opladt sig for 
ham og forfærdede ham . Hans tænder bed sig 
fast sammen , musklerne om munden arbejdede og 

tindingåren svulmede . Havde der i dette øjeblik siddet en forhørsdommer lige over for ham , så ville det ikke have varet længe , inden tilståelsen havde været ude af ham . Men skovfogden så i dette udtryk hos vennen og den tilkommende svoger kun en forhøjelse af det tryk , der lige siden katastrofen havde hvilet over ham — en forhøjelse , som var en naturlig følge af at denne begivenhed var kommen så udførlig på tale . 
— ja , kære Jakob — se det er jo forståeligt nok , at det tynger svært på dig dette — og især den mistanke , som du nævnede , det kan jo være tungt nok for en mand at bære — 
mølleren stønnede sagte og gjorde en afværgende bevægelse med hånden . 
Skovfogden heldede sig frem imod ham , med albuerne støttede på bordpladen : 
— ja , det kan jeg så godt forstå — skønt hvad den beskyldning angår , så behøver du da ikke at tage dig den videre nær , for der er da ingen her , som har fæstet nogen lid til den , undtagen han fuldmægtigen •— for juristerne skal jo overalt vejre forbrydelser , det er de nu afrettede til , og han er jo en ung mand , som sagtens gerne ville vise sin skarpsindighed . Og forresten tænker han vel heller ikke sådan længer , for det kom jo klart nok frem ved undersøgelsen , at der ikke kunne 

være tale om det . Men det er det , jeg ville sige , at du må nu ikke lade dig kue af det . Du må tage det sådan , at det har været guds villie , at det skulle ske sådan , og så må du tage livet frejdigt op igen og ryste det her tungsind af dig — ikke altid gå og ruge over den historie , for det duer ikke og fører ikke til noget . Og så mener jeg da , at det rigtigste var , at du nu tog dig sammen og lod det blive til alvor med at gifte dig med Hanne . 
Skovfogden lagde sig tilbage i sofaen og drog vejret dybt , lettet ved den bevidsthed at have fået det vanskelige sagt på en afgørende måde . 
— tak , Vilhelm , sagde mølleren , det er kønt af dig , og jeg ved jo også , at du mener det godt — 
— ja , det gør jeg , Jakob , og det er for din skyld alene — hvad mig angår , så kan du jo nok tænke , at jeg kommer til at savne Hanne  .  .  . der vil jo blive noget tomt derude i skovfogedhuset . 
— du kommer selv til at tænke på at finde dig en kone , bemærkede mølleren med et mat smil . 
— å ja , det kan jo nok være , at det bliver til det  .  .  . Der står jo skrevet , at det er ikke godt for manden at være alene  .  .  . Men det er 

især ikke godt for dig nu  .  .  . Se , jeg ville jo ikke trænge ind på dig sådan , hvis jeg kunne tro , at der på din side var noget virkeligt i vejen , jeg mener , at du havde fået et andet sindelag overfor Hanne — at du ikke ønskede at gifte dig med hende — — 
— nej , på det lav , mumlede mølleren — det kan du jo nok vide , at jeg gerne vil •— 
— ja , jeg ved det ; det er blot livsmodet , der mangler dig , og derfor er det at jeg siger til dig : du må ryste det tryk af dig , du må tage fat på at leve , for dette her er jo ikke liv . 
— nej , det er sandt hvad du der siger , det er ikke liv , sådan som jeg har gået her i vinter — og nu er det blevet forår — å gud ja ! og jeg er bange for , at det bliver ikke anderledes med mig , du . 
— vist så , vist så . 
Mølleren rystede mismodig på hovedet . 
— og så kan du nok forstå , så synes jeg dog , at det er sådan et stort ansvar at binde en pige til mig  .  .  . Det gør mig ondt for Hanne . 
— nej , hør nu ! sæt dig dog ikke sådan noget i hovedet . Og desuden Hanne — ja , hun er jo nok en ung pige — skønt så pur ung er hun jo da heller ikke — men jeg mener , hun er 

jo dog ikke sådan som de unge piger er flest , med fjas og forfængelighed ; hun forstår jo nok , at her er der en opgave , og den er hun også i stand til at tage op . Fortrøst du bare på hende , Jakob , der skal ikke komme nogen fejl i den regning , det tør jeg nok indestå for . 
— ja men , er det dog ikke i alt fald for tidligt endnu sådan ligesom sørgeåret er udløbet ? spurgte mølleren , der efter sin sædvane blot søgte at skubbe sagen ud og vinde tid . 
— det tror jeg ikke , at nogen vil finde . Det er jo et aparte tilfælde dette . Du må huske på , at ved det , der kom frem ved forhørene , er det jo blevet almindelig bekendt , at du og Hanne skal have hinanden , ja endogså det med at der blev banket på vinduet hos os , og at din hustru selv havde ønsket at det parti kom i stand ; så det er ikke andet , end hvad de alle sammen venter , og forleden sagde din svigermoder selv til mig , at det var bedst om det kunne ske lidt snart , for du gik og blev så underlig . 
— så ? har hun sagt det — å ja  .  .  . 
Døren til forstuen gik , op og en pige trådte ind med kaffebakken . Mølleren åndede befriet op : det var dog altid en lille afbrydelse — og måske tog samtalen dermed en ligegyldigere vending . Også på skovfogdens ansigt lyste ved dette syn 

5 i 
en velbehagelig stemning op : ikke så meget fordi han glædede sig til en kop kaffe , som fordi han heri så et forjættende tegn på , at vennen begyndte at vende tilbage til gode gamle vaner , og dog formodentlig altså uden selv at vide af det stod i begreb med atter at forsone sig med livet . Thi mølleren havde virkelig lagt sin kære formiddagskaffe ganske af •— han kunne ikke drikke den mere uden at tænke på hin fredag formiddag midt i november forgangen år , da han ved kaffebordet havde talt de afgørende ord til Lise . Det var i dag første gang at han drak den igen , og det kun for skovfogdens skyld , som høflig vært . 
Mølleren drak en slurk — og skar uvilkårlig en grimace . Det var ikke Lises kaffe . Heller ikke Christine lavede god kaffe — underligt nok , Lise var den eneste , der havde truffet hans smag ! og med en vis stolthed på hendes vegne erindrede han , at capelianen en dag havde yttret , at den kop kaffe , som mølleren bød ham , var bedre end den i præstegården . Mon Hanne ville kunne lave ham sådan en kop kaffe ? Han så med et bittert smil over til skovfogden , i den forudsætning at drikkens usselhed i sammenligning med det tidligere præmieprodukt også måtte være ham påfaldende . Men denne , der ikke havde nogen fint udviklet kaffesmag , heldte med intetanende 

velbehag drikken i sig , sugede flødeskindet af overskægget og smilede godlidende ved at se mølleren smile . Og idet han skjenkede sig endnu en kop , genoptog han samtalen med et afgørende nik : — 
— nej , hvad det angår , Jakob 1 det behøver du som sagt ikke at gøre dig skrupler over . 
— ja , ja da ! — hm  .  .  . Men ser du , så er der også det , at møllen her , det er jo ikke blevet noget hyggeligt sted for en ung pige at tage ind som husmoder . 
— å hvad ! 
— nej , det er det ikke , Vilhelm , det er det ikke , sagde mølleren med alvorlig hovedrysten  .  .  . Og så tænker jeg , at når man så tiden lidt an , så kunne jeg vel blive af med den — om det heller ikke endnu er lykkedes mig ; jeg har jo ikke råd til at sælge den under prisen , ellers skal gud vide , jeg flyttede fra den den dag i morgen . 
— ja men , kære Jakob , når der måske går et årstid eller hvem kan vide hvor længe hen med det , se det var jo netop i den svære tid at du trængte til Hanne , at hun kunne være dig til nogen støtte . 
— nej nej , du ved ikke , hvad det er , du vil have hende ind i  .  .  . Nej , når jeg kunne føre 

hende til en ny mølle , hvor alt dette , dette — — Vilhelm , tror du på spøgeri ? 
Skovfogden for uvilkårlig sammen ved dette pludselige spørgsmål . 
— ja—a , jeg skal da ikke kunne sige , at jeg selv nogensinde har fornummet noget til det , men der er vel nok sådan noget tøjeri til . 
Mølleren bøjede sig helt frem over bordet og hviskedee : 
— det spøger her på møllen . 
— så—å —  ? 
— ja , og det er da ikke noget under , for den sags skyld . Jeg gad vidst , hvor det skulle spøge , når det ikke gjorde det her . Jeg har ventet det hele tiden . Den gang da jeg lod lægge nye brædder på kværnloftet , da gik jeg altid og ventede , at blodpletterne skulle komme igen . Ja det har man jo før hørt om . Ovre på Fyen , hvor min farbroer var , der var der på herregården et værelse , hvor en var bleven slået ihjel en gang , og de kunne lægge gulvet om så lidt de ville — pletterne kom igen . 
— er der da nu kommet pletter her ? 
Mølleren rystede næsten foragtelig på hovedet . 
— men når er det da begyndt med det spøgeri ? 

— å , det begyndte for den sags skyld straks — med katten . 
— Pilatus ? 
— ja vel  .  .  . Du ved jo nok , at Pilatus gik aldrig over på møllen . Men den aften var han der  . . . ja , du så ham jo selv  .  .  . Nå , tror du , han har forladt møllen siden den dag ? Måske lige at han et par gange har været ovre i køkkenet eller listet lidt om i gården — i begyndelsen at sige . Men han boede i møllen lige fra den time af , og møllekatten , Kiss , han måtte fortrække . 
— det er vel rimeligst , at han ikke har syntes om den nye pige — så godt som om Lise , og møllen kendte den jo ud og ind fra gammel tid . 
Mølleren smilede spodsk : 
— ja vel — ja , sådan har jeg også sagt til Christian , for han så straks , at der var djævelskab ved dyret . Om aftenen går Pilatus altid deroppe på kværnloftet — han går rundt i en kreds — henne til den ene side — ved trappen —• sådan som du så ham gå den aften , og så ser han tilveirs og mjaver . Og han er ikke til at jage bort . 
— hm . Ja , det er jo løjerligt nok . Men — kanske sådan et sølle bæst kan blive tovelig i hovedet ligesom vi andre . Det kan da ske med en hjort , at man er nødt til at skyde ham , fordi han 

er bleven gal — og en hund kan jo da få vandskræk  .  .  . 
Mølleren smilede igen overlegent , rykkede så sin stol om på siden af bordet , så at han sad lige ved skovfogden , strakte pegefingeren frem og hviskedee : 
— det drypper . 
— hvad gør det ? 
— det drypper — oppe på kværnloftet . 
— har du hørt det selv ? 
— nej , det har jeg ikke  .  .  . Men i morges kom Christian og sagde det . Han var helt ude af sig selv , og han ville ikke blive længer her på møllen . Det var galt nok , med det bæst af en kat , som djævlen var faret i , sagde han , men han kunne ikke holde ud at sidde der om aftenen og høre det dryppe , uden at der er noget , der drypper  .  .  . Nå , jeg har jo lovet ham at være deroppe i aften på den tid , da han hørte det i går —• jeg er ellers ikke meget for at gå på møllen efter at det er bleven mørkt , men jeg får jo tage mig sammen . 
— hm . Ja , det — sådan noget , det er jo ikke så rart . Men de går da ikke igen — jeg mener , du har jo da ikke set nogen af dem ? 
— nej , gud ske lov ! det har jeg da ikke , men det kommer nok — det også  .  .  . Så du 

kan vel selv skønne , at det er ikke noget sted at sende din søster hen her på møllen . 
Skovfogden rejste sig , og mølleren stod også op . 
— hør nu , Jakob ! du kender jo lidt til min søster , men du kender ikke nok til hende , når du tror , at hun går af vejen for noget djævelskab og spøgeri , når det gælder at være til trøst og oprejsning for ham , som hun har valgt til sin husbond . Hanne går med gud , hvor hun går , og så går hun trygt og gerne , og jeg tænker , her er brug for hende . Så for hendes skyld skal du ikke skyde det ud , til du får din mølle solgt . Tænk nu på det . 
Og han rakte hånden ud til farvel . 
Mølleren greb den og trykkede den kraftig . 
— ja , tak du ! det er godt at høre , og — kanske jeg også  . . . ja , jeg skal nok tænke på det — det skal jeg . 
Han gik med ud i stalden og hjalp skovfogden med at spænde ponyerne for . Mens han gjorde det , måtte han tænke på Hanne , hvordan hun den gang i stalden havde tumlet så muntert med de små bæster , og hvordan bamsemand havde revet huen af hende . Hvor de havde leet lystig sammen ! Sådan ville han aldrig mere kunne le — og hun måske heller ikke ! Her på høimøllen ville hun glemme sin glade latter . 

— farvel , Vilhelm ! jeg siger dig så mange tak — for det kønne bord — og — — for alt  .  .  . Og hils Hanne mange gange fra mig . 
Han gik ud på vejen , hvor han blev stående og stirrede efter vognen , der næsten skjult i en munter hvid støvsky rullede bort ad skoven til . Den lyste derude i sin friskeste vårgrønne fylde . En lun og dog frisk vind pustede gennem hans hår , poplerne raslede , en lærke sænkede sine triller ned , som var det en røst af selve det høje blændende lys , hvori den havde skjult sig , og grønnere end græs skinnede den korte vintersæd i solen , medens der af og til løb en bølgen hen over den — ligesom en gysen af nervøst velbehag over et ungt , livsglad legeme . 
Mølleren skyggede med hånden for øjnene . Nu var vognen kun et punkt , der snart ville glide ind i den lysegrønne løvmasse , der hvor skyggen delte den . Og dér , dybt inde , gemt i den , var Hanne , som han længe ikke havde set . 
Skulle han virkelig kalde hende ud derfra ? — kunne han det ? 
Lærketonerne svandt mere og mere bort , som om de trak sig tilbage til deres lyshjem . Men næsten ligeover hans hoved lød der en stødt susen af møllevingerne , som nu — efter en pause i arbejdet — satte sig i gang . Fuldt seilbeklædte 

drejede de sig i den lette forårsvind med en vis glad og selvtilfreds sindighed , uden jag eller anstrengelse . Også at se til var der noget vårligt og festligt ved dem : de havde fået nye sejl , der skinnede hvide i lyset . Det var ikke det samme sorte , veirslagne tøj , som novemberstormen havde rusket i — som havde smeldet og basket , når vingerne drejedes til vinden . Nej , men de sorte arme og stormbrædderne , og hækken , der tegnede sit tærningemønster med skyggestreger på de gjen-nemlyste hvide duge — de var de samme , de havde været med , de huskede det alt sammen : hvordan det pludselig blev så trangt med drei-ningen , hvordan de utålmodig havde stræbt efter at gøre front mod vinden , som fejede på skrå hen over dem og tilråbte dem et opmuntrende :  » Videre , videre ! «  — og de havde ikke mægtet det , de kunne ikke komme over i øst , men var blevne stående i nordost , som fastnaglede . 
Sådan en historie glemmer fire møllevinger ikke . I deres knirken oppe ved hatten , hvor de stødte sammen , syntes der at være tale derom , og det hviskedee videre gennem hækken og blev til et spørgsmål i vingespidsernes susen :  » Mester , ved i ikke noget derom , hvordan det gik til , hvad der egentlig var i vejen ? Omgangen siger os , at det var jer , der stod ved gangspillet den aften , og 

omgangen må jo vide det . Kalder i det en mesterdreining — eller har i nogen gyldig undskyldning for , at vi kom så forsmædelig tilkort ? « 
Mesteren strøg sig med hånden over panden og gik tilbage til huset med slæbende skridt og ludende hoved . 

i . 
De to små lamper havde en svær kamp at bestå . 
Posterede , den ene på kværnens melkar , den anden oppe på sortermaskinen , gjorde de deres bedste for at sprede lidt lys om sig , og deres flammer pinte sig frem af de snavsede blikbeholdere , indtil de i fortvivlelse med en lang dunkelrød spids og endelig med en røgtunge gik over i mørket . Den på melkarret var overhovedet straks fortabt på sin udsatte post , hvor kun nogle spredte stænger opfangede og reddede brudstykker af dens lys , medens dens heldigere kammerat i det mindste havde et fast rygstød af væggen , der viste sit vandrette bræddelag og det jevnt skrånende strå-dække , som hist og her lod et par melede aks hænge ned . Dette var også den eneste samlede lysplet . Rundt om lurede mørket , og det hang 

ned fra oven til begge sider , hvor det lille loft ikke nåde hen . Selv hvor det vrantent havde givet plads for en beskeden lyståge , dér brød det dobbelt truende ind igen med barokke former af sorte slagskygger , og når de to småflammer flakkede i trækvinden , dirrede hele dette skyggevæv , som om rummet gøs . 
Og det gøs næsten uafbrudt , for de stakkels flammer havde ikke en smule glas til beskyttelse , og det blæste dygtig op , ikke just til en storm , men dog til en ret frisk kuling . Den var velkommen nok , for det var en travl tid , og begge svendene måtte lidt være i virksomhed til klokken ti , halvelleve . Foruden spidsestenen og sortermaskinen gik den ene kværn , og der var så megen larm , at mølleren måtte råbe , når han på nogle skridts afstand ville sige et eller andet til Christian — — hvad han gjorde nu , stående ved sortermaskinen med den flade jernspand i det lange gaflede håndtag dinglende i venstre hånd , medens han med den højre trak sit ur frem og holdt det op mod lampen . 
— når var det egentlig ? råbte han . — det var vel omtrent på denne tid ? 
Oppe over kværnens melkar — henne hvor den anden lampe brændte — dukkede Christians hoved frem bag sækkebordet , og det røde hår 

lyste mat i en støvsky , der hvirvlede op fra skruen , som lige havde modtaget indholdet af en sæk . 
— å nej ! det var vel først sådan hen ad halv ti . 
Mølleren gik et par skridt frem , dykkede spanden ned i spidsestenshullet og stampede håndtager fast mod randen . Så satte han sig på en sæk og støttede hovedet i sine hænder . 
Og han hengav sig atter til sin ørkesløse sysselsættelse , at følge dagen time for time og genopleve , hvad der var sket for et år siden . Kort før solnedgang havde han erindret , hvordan han havde stået ved doktorens vogn og med sittrende hænder knappet forlæderet og derpå var bleven ved at snakke om , at Christine dog ikke måtte dø fra ham , om doktoren ikke nok mente , at hun ville blive reddet  .  .  . Lidt senere var det tiden , da præsten var kommen , og han havde ført ham ind i sygestuen . Og så var det den tid , da han var gået frem og tilbage i forhaven udenfor gavlen , hvor de to smalle stråler kom ud på hver sin side af rullegardinet som et feberblik fra sygestuen , der holdt øje med ham  .  .  . Og nu ? ja nu var det netop , at han drev om ude ved indkørslen , plaget af den tanke , at Lise og Jørgen vistnok var sammen inde i karlekamret . Og han lugtede den vamle lugt af bondetobakken 

og så lysskær i gjennemkjørslen , fuldt af hvirvlende røg ; og han gik derind , og derinde i kamret stod Jørgen ved sengestolpen og røg , og Lise havde just bredt lagnet over sengen , hvor det endnu posede sig op — — de er der begge — og nu vender hun hovedet og ser ligegyldig på ham  .  .  . 
Der lød et højt skrig . 
Han stirrer ind i et blegt , fortrukket , fregnet ansigt med rødt hår , der stritter forvildet , og som et par hænder farer op i , ligesom for at hjelpe det til at rejse sig i endnu vildere forfærdelse — han sidder ikke længer på sækken , men står oprejst og stirrer lige ind i dette ansigt og forstår ikke straks , at det er Christians . 
— jøsses da ! 
— hvad er der ? 
— hørte husbond noget ? 
— jeg hørte en skrige . 
— det var mig . Men har husbond da ikke hørt det dryppe ? 
— nej . Har du ? 
— nej — men husbond sprang op og så så underlig ud og så — så tænkte jeg , at måske husbond — — 
— sludder ! 
Mølleren bøjede sig , tog spanden op af dens fordybning og holdt den helt hen til lampen for 

at se på kornet , men hånden rystede så stærkt , at en mængde korn dryssede ned på gulvet . Så satte han den fra sig på melkarret . 
—• hvad gloer du sådan efter — ? og hvorfor skal du fare sådan med hænderne op i håret , så du ser ud , som om du var forrykt ? Det er jo ikke andet end skaberi ! det hele er noget , du har fundet på for at få mig til at sætte lønnen op . 
— jeg vil ikke have min løn sat op , for jeg vil slet ikke mere tjene i denne fordømte blodmølle . 
— ja ja da ! For mig gerne ! der er vel andre , der vil tjene her . 
— å ja , hvorfor ikke ? når jeg var en anden , så kunne jeg såmænd også gerne tjene her  .  .  . Når jeg bare ikke havde kendt dem begge to , så kunne det for mig dryppe så meget det ville  .  .  . Og med Jørgen fik det endda være , hvad kom han mig ved ?  .  .  . Men hende holdt jeg af , og Lise holdt også af mig , det ved gud hun gjorde . 
En pludselig rørelse overvældede ham ; han begyndte at gnide øjnene med bagsiden af hånden . Med et hårdt greb rev mølleren hans hånd til side , og halvt blændet af tårer så Christian et ubegribeligt , rædsomt blik lyne imod ham . 
— hvad for noget ! har du også været kæreste med hende ? 

men inden den forskrækkede svend kunne svare , havde mølleren givet slip på ham igen og sad atter henne på sækken , bortvendt , med ansigtet skjult i sine hænder . 
Christian , der ganske var helbredet for sit sentimentale anfald , betragtede sit røde håndled , skottede atter hen til mølleren og rystede på hovedet :  » Han har sagtens dog en skrue løs . «  så gav han sig til at passe spidsesten , sortermaskine og kværn — han fik jo være ene om det . Men af og til listede han sig hen til siden , tæt ved trappen , hvor han blev stående og lyttede — og rystede ærgerlig på hovedet ; og så skottede han til mølleren , om denne havde bemærket hans afstikker , som åbenbart var forgæves . 
Men mølleren blev siddende ubevægelig og så ikke en eneste gang op . 
Det var samtalen med skovfogden , som han ikke kunne blive færdig med . Den havde med en indtrængende alvor , som han ikke kunne komme udenom , stillet ham to muligheder for øje , der egentlig i al denne tid — eller i alt fald efter at den første dumpe sløvhed havde fortaget sig — uafladelig havde stået for ham , og hver krævet sin ret : — det var selvangivelse på den ene side — og på den anden : ægteskabet med Hanne . 

mod den første rejste hele hans selvopholdelsesdrift sig , der allerede havde ført ham frelst gennem undersøgelsen . Det var gået ganske , som han havde beregnet hin aften , da han lå ude i skoven og med den forfulgtes hurtige kLarsyn overskuede alt , hvad der kunne være farligt for ham , og alt , hvad der kunne tjene til at redde ham . Ja , der var endogså kommet et par ting frem , som han ikke havde kunnet forudse , og som vare særlig gunstige . Således havde Lars bevidnet , at der allerede så tidlig som ved møllerkonens begravelse blandt folkene på gården havde været tale om giftermål mellem mølleren og skovfogdens søster . Og Peer Skytte , den eneste , som han frygtede , da han jo ikke med sikkerhed kunne vide , om Lise havde betroet sig til sin Broder — Peer Skytte havde måttet fortælle , at han en måneskinsnat i oktober havde set mølleren og Hanne spadsere i skoven sammen — ved hvilken lejlighed det faldt ham svært vanskeligt at forklare , hvad han egentlig selv havde at gøre i skoven ; hvorom iøvrig ingen andre end han selv var på det urene . Så var da mølleren gået fri og frank ud af undersøgelsen , uden at der hvilede mindste mistanke på ham — og nu skulle han selv gå hen og angive sig , af svaghed , blot fordi det ikke var så lige at komme på ret køl igen efter sådan et stød !  .  .  . 

eller af anger ?  . . . Ja , var det da virkelig anger , det han følte ? og var der så meget at angre ?  .  .  . Når han gennemlevede hin aften i sine tanker , fra det øjeblik , da han stod der oppe på melkarret , som Christian nu sprang ned fra , og så kattene slås nede på gulvet — til det , da han stod en fire-fem skridt længer til højre og så tilveirs og fik dråben på sin pande — så syntes han egentlig- ikke , at han i sig selv opdagede noget så frygteligt . Det rædsomme lå ligesom udenfor , i møllen : i gangspil , krøistyver , vinger og persebom . — men han selv ? var han egentlig så djævelsk ? Var han en anden end som han ellers havde kendt sig ? Gik ikke det hele så naturligt til , så skridtvis , så underlig sin egen gang , som om det slet ikke kunne være anderledes , og ethvert menneske måtte have handlet således ?  .  .  . Vistnok var han fordømmelig , og han fordømte også sig selv , han var fortvivlet over sig selv . Men det var egentlig ikke så meget på grund af , hvad der hændte den aften — det havde nu en gang ikke kunnet være anderledes — men meget snarere , fordi han overhovedet havde elsket Lise , fordi han havde været den , der lod sig fange af hende . Han havde haft skyld med hende overfor sin hustru , og han havde haft skyld med hende overfor Hanne . Denne fromme kvinde var givet ham som livs-ledsagerske , som en god 

ånd , som en skytsengel , og han havde alligevel sluttet pagt med djævelskabet . Dette syntes han både kunne og burde have været anderledes , her følte han det fulde ansvar , og det ville han ikke snakke sig fra ; det bødede han også for med stedse nagende sjælekval . Men skulle han derfor angive sig for mord ? udlevere sig til retten ? Hvad kom de lovtrækkere ham ved ?  .  .  . 
Men så var der dette nye , det , som skovfogden havde sagt i dag , og som han kun dunkelt forstod . Hvis han havde begået en forbrydelse — den , som han havde begået — så var det efter guds villie , der igennem den ville føre ham til bod og frelse . Når han da nu forhærdede sig mod denne villie , når han ikke af den lod sig føre til det tilsigtede mål , var det så ikke en frygtelig synd , der var endnu være end mordet , og som aldrig kunne afsones ? 
Han knugede sine hænder fast om panden , gennemrystet af en ukendt skræk . 
Ja , men var det ikke en overspændt tale , som kun disse indre-missionsfolk førte ? Hvad hans ven havde sagt , lød dog helt anderledes end hvad han plejede at høre i kirken !  .  .  . Nu vidste han , hvad han ville gøre ! Han ville skaffe sig et ærind hos præsten — endnu i morgen — og så ville han i samtalens løb spørge ham , om hans ven skovfogden da 

virkelig havde ret i det ? Skovfogden havde sagt sådan og sådan — han kunne huske det ord til andet — det havde naturligvis ikke været ham selv , de havde talt om , men i almindelighed . Om det da virkelig var bedre for et menneske at være en stor forbryder , der angrede og sønderknust vendte sig til guds nåde , end ikke at have begået nogen forbrydelse , når man da ellers levede som andre Christne , gik i kirke og til alters en gang om året og bad sin bøn ? — men det var jo ikke nok efter skovfogdens mening . 
Der skulle være omvendelse , sønderknuselse , udryddelse af den gamle Adam og genfødelse — lutter ord af et fremmed sprog , der havde været ham uforståelige ; men nu var hin skræk en tolk , der tilhviskedee ham deres mening , om end endnu kun utydelig . Deres gamle sognepræst var ikke så streng med det , han havde altid sådan milde , forsonlige ord . Rigtignok kaldte skovfogden ham for verdslig — men det kunne jo også være at præsten var den , der havde ret . Han var da vel lært , og desuden ordineret , og han havde hele kirken bag sig . Ja , med ham måtte han tale for at blive klar over , hvordan alt det forholdt sig . 
Men hvad var nu det igen for et indfald ? Det var en net fælde , han var ved at gå i ! Og præsten ville ved sin næste whistaften fortælle 

herredsfogden , hvad mølleren havde talt med ham om , og — tak skæbne  ! der havde han lovtrækkerne på sporet af sig igen . Nej , han måtte passe på hvert ord , hver mine ! Hvad var det også for et vanvid før , overfor Christian , denne hæftighed ! — gud ved , hvad fyren havde tænkt ? han havde set så underlig på ham . Det var sådanne småting , der ledede til opdagelse  .  .  . Det han havde sagt til skovfogden , havde allerede været meget uforsigtigt . Han måtte tage sig sammen og vogte ganske anderledes over sig selv . 
Rigtignok var det også sandt , at sådan som han havde levet i denne vinter og i foråret , det var ikke noget liv ; — så kunne han i grunden ligeså gerne miste det på et rettersted eller sidde i et fængsel . 
Altså : skulle det være liv , så måtte han  » forandre sig «  , gøre skridtet helt ud og gifte sig med Hanne . Dette var den anden mulighed , og den gøs han også tilbage for . 
Når vejen til fængslet faldt ham for tung , så var han dog heller ikke letfodet nok til at gå til brudeskamlen . Det forekom ham som en frækhed at ægte Hanne , som om han ingen skæbne havde over sig . Og alligevel kunne han kun tænke på at skyde dette giftermål ud , ikke på helt at undgå det : der måtte da så komme noget ganske ufor 

udset i vejen — og han vidste ikke engang , om han ønskede det . Selv at trække sig tilbage kunne der- i hvert fald ikke være tale om . Det havde ved den retslige undersøgelse været af yderste vigtighed for hans renselse , at alt kom frem , hvad der talte imod antagelsen af skinsyge fra hans side overfor Lise og Jørgen ; og det kraftigste middel hertil var fastslåelsen af , at han elskede en anden og ville gifte sig med hende . Derfor var også Hanne bleven forhørt ; hun bevidnede sin egen kærlighed til mølleren , og skønt der ikke mellem dem direkte havde været talt om kærlighed , fremkom der dog ved hendes klare redegørelse tilstrækkelige data til i forbindelse med de andre vidners udsagn at sætte sagen udenfor al tvivl  .  .  . Skønt det nu ikke var kommen til en offentlig retsforhandling , kunne det ikke være andet , end at alt dette blev bekendt — så meget mere , som det var i møllerens interesse . Denne gang var den tøvende og beslutningsudygtige mand kommen såre let over et ofte ret vanskeligt livsskridt — han slap ganske for frieri og var offentlig forlovet , inden han vidste af det . Hvordan skulle han altså under sådanne forhold kunne trække sig tilbage ? Men også at udskyde sagen var vanskeligt , efter den samtale , som svogeren i dag havde søgt og haft med ham . Så måtte han vel virkelig tage mod til sig , 

ryste blodet af sin samvittighed , lade fortiden ligge , hvor den lå , og begynde et nyt liv med Hanne !  .  .  . 
.  .  . Der lød en brusen som af et vandfald under hans fødder . Det var slusen i spidsestenen , der var bleven åbnet . Mølleren undrede sig over , at han sad her på kværnloftet om aftenen . Rigtig i det var den dryppen , det var spøgeriet , han ventede på ! Det lod længe vente på sig , måske udeblev det . Kommer det , tænkte han , så vil jeg ikke endnu ; jeg må kunne finde et påskud . Kommer det ikke , så gør jeg det . Så beder jeg dem herhen sidst i ugen , og svigermoder med , og så kan vi nærmere aftale alt om brylluppet . 
Han rejste sig . Christian , der stod nogle få skridt fra ham og lyttede , for sammen og vendte sig om — synlig forlegen , som en der bliver grebet i noget , han ikke så gerne vil være ved . 
— nå , Christian ! spurgte mølleren med et spottende smil •— det vil nok ikke rigtig lade sig høre i aften ? 
— det er også så dumt , at det netop i aften skal være sådan en blæst ! Hvordan skal man kunne høre noget , når her er sådan et spektakel  ? 
— spektakel , kalder du det spektakel ? Da har jeg da hørt det dryppe i en ganske anderledes larm . 

Christian spilede øjnene op . 
— så har husbond altså også hørt det dryppe  ? 
— ja vel , den gang det var det rigtige blod , der dryppede . 
— nå på den måde ! 
— og spøgeri , min ven , det tænker jeg man skulle kunne høre , om så alting buldrede løs , hvad der kan buldre i en mølle . Men det får skynde sig lidt , for nu gider jeg snart ikke sidde her og vente længer . 
— så skal det naturligvis nok begynde , ligesom husbond er gået . 
— ja ja ! så kan du jo hente mig . 
Mølleren gav sig til at hejse en sæk op på sækkebordet og fylde på kværnen , for at fordrive tiden — han ville ikke længer sidde der og ruge over sine tanker . 
— hvor er egentlig Pilatus henne i aften ? spurgte han , da han var sprunget ned fra melkarret . 
— ja , det er også underligt nok , at han ikke er her . Ellers plejer han jo altid van at gå og skabe sig derhenne på sin akavede måde . 
— ikke så meget som en kat ! brummede mølleren , ærgerlig over den fuldstændige blottelse 

for spøgeri , som kværnloftet bar til skue , når det netop skulle vise sine kunster . 
Der gik endnu et kvarterstid . Mølleren gav af og til en håndsrækning ved arbejdet , eller slentrede om ude på omgangen , skønt det kostede ham nogen overvindelse at betræde den ved nattetid . 
Christian var atter henne at lytte ; han begyndte at fortvivle . Just som han vendte sig , trådte mølleren ind , gik hen til den nærmeste lampe på melkarret og så på sit ur . 
— ja , ja , nu går jeg . Klokken er over ti . 
Han tog lampen og gik henimod trappen . 
— ja , hvis det skulle tage meget slemt fat , så kan du jo kalde på mig ; ellers vil jeg nok helst have ro . 
Christian , der var listet over til sortermaskinen , lod tavs denne spot gå ud over sig og søgte heller ikke at holde mesteren tilbage . Han indså , at djævelskabet lod ham i stikken , i alt fald for i aften . 
Men hvorfor gik mester ikke ned ? Han blev stående på det øverste trin af trappen og så ned . 
Christian skyndte sig derhen . 
Pilatus kom op ad trappen . 

den var standset et par trin nedenunder o ? 
O så op på mølleren med sine ravgule øjne , hvori pupillerne trak sig sammen til en sort lodret streg . Så steg den videre op ; mølleren gjorde plads for den . 
Pilatus gik straks hen til højre og lidt tilbage , hvor der var åbent op til de øvre Lotte . Og efter at have listet lidt om mellem sække , melkar og oprullede Tove gav den sig til at gå rundt i en kreds , medens den af og til så tilveirs og bevægede munden — dens mjaven kunne man ikke høre , da mølleværket gjorde en del larm . 
Der var ikke noget usædvanligt ved dette , men mølleren og Christian blev stående ubevægelige og vendte ikke blikket fra dyret . 
Pludselig gav det et sæt i Pilatus — som af et elektrisk stød . Den standsede med den ene forpote løftet , rejste først hovedet som sædvanlig , men drejede det derpå ind i kredsen  ; — og stirrende , som om øjnene ville til at trille ud af hovedet på den , blev den stående — bestandig med den ene pote løftet — vel et halvt minut , inden den besluttede sig til at genoptage sin ørkesløse kredsvandring . 
Et par gange gentog det sig : — katten standsede med et sæt , det korte øre dirrede og viste sin rosenrøde inderside , mens den stirrede ind 

i kredsen , fasttryllet i den stilling , som bevægelsen netop havde forladt den i . 
— den kan høre det , husbond , hviskedee Christian . 
— vås ! brummede mølleren ; men hans Hals strakte sig længer frem , og hovedet heldede sig på skrå , som hos en , der lytter anspændt  .  .  . 
Der gik et par minutter — atter havde katten skabet sig så sært — og nu igen . 
Christian skreg op —• hans arm blev som klemt i en skruestik . 
— husbond ! er det der nu  ? 
Mølleren svarede ikke . Men der var svar nok i hans krampagtig sammenknebne , blodløse læber , i hans opspilede øjne , i hele hans jordgrå , fortrukne ansigt , og i det greb , hvormed hans højre hånd , hvis tommeltot var kroget ind i bliklampens hank , i stedet for at holde lampen op , klemte sig om en bjælke , så knoerne blev hvide . 
Han havde genkendt hin spinkle men sonore lyd , der skar gennem hele den dumpe , solide møllelarm , — således som han havde hørt den hin aften . 
Der var den igjen----------------og igen , og hver gang for Pilatus sammen og standsede , og Christian følte grebet om sin arm knibe fast . Nu kunne også han skelne lyden . 

— hør , hør ! hviskedee han — som om mølleren ikke allerede lyttede med hver nerve . 
De blev stående uden at røre sig . 
Lyden gentog sig nu med kortere mellemrum . Og efterhånden ændrede den sin klangfarve . Ikke blot at den tiltog i styrke — nej , det var ikke længer det knappe , hårde og tørre anslag — det var tøvende , blødt — det blev endelig sjaskende , som tagdryp i en pyt . 
— tag lampen ! sagde mølleren , mere med bevægelse og blik end med sin uhørlige stemme . 
Han famlede sig ned i mørket . Endnu helt nede , da han ledte efter dørklinken , mente han at kunne høre den frygtelige dryppen . 
Men da han var kommen over til husdøren , vendte han sig på tærsklen og så op på møllen , hvor et rødt lampeskær strålede ud ad den åbne dør til omgangen . Og han knyttede hånden trodsig og mumlede mellem tænderne : 
— jeg gør det dog ! det skal ikke få bugt med mig  . . . Jeg gifter mig alligevel med hende — nu må jeg netop gøre det , ellers bliver jeg galiii . 


— puh ! bemærkede dragen , knappede et par knapper af vesten op og strøg sig med pegefingren mellem halsen og kraven , der begyndte at krympe sig i fugtige folder ; og lænende sig tilbage på bænken stirrede han op mod himlen . Skønt det led mod solnedgang , var den underlig farveløs —  » hvidlig «  ville man måske have kaldet den , hvis ikke det store pæretræs blomsterklynger lige i forgrunden havde forvænt øjet , så at det stillede ganske anderledes fordringer til hvad der ville benævnes hvidt . 
— hyh 1 ytrede dragen endnu en gang med let men sindrig modulation og lod de små øjne , der syntes at svømme i fedt som vægen i en natlampe , gå rundt i selskabet — blinke til mutter , som lige overfor sad stiv på bænken i sin hundredårige , arvede silke , ved siden af Hanne , 

— stirre spørgende på skovfogden , der blæste små røgskyer og undertiden vellykkede ringe ud i den stille luft , og bebrejdende på svogeren . 
Det var et af de øjeblikke , da der går en engel — ikke gennem stuen , for man befandt sig foran i haven udenfor dagligstuen ; og den brave gårdejer var af den beskedne mening at det forholdsvis veltalende bidrag til underholdningen , som han nu to gange havde svunget sig op til , gerne kunne have mødt mere påskønnelse og tilslutning , end det lod til at have fundet . 
— det er virkelig varmt i aften ! samstemmede Hanne af høflig medlidenhed med den hjelpeløse drage . 
Dermed var tungebåndene løst . Man enedes om at finde det luftløst , lummert , trykkende . Og ophidset ved så almindeligt bifald brølede dragen :  » Ja , det ved gud , det er trykkende , det ved gud , det er lummert ! «  mens han gned sit ansigt med et rødtærnet lommetørklæde , så det glødede endnu blankere —  » Puh ! så luftløst og sådan en hede , ligesom hovedet skulle sprænges ! «  — og således så det unægtelig ud , måske dog lige så meget på grund af den til det solide aftensmåltid ned-skyllede portvin som på grund af den ydre varme . 

— møllen kan dog gå , bemærkede madam Andersen med et blik op over taget . 
— ja , det er småt nok , men vi må tage alting med i denne tid , sagde mølleren . 
—• det skulle såmænd slet ikke undre mig , om der kom uvejr i aften , mente skovfogden . 
— ja , lad det bare komme , når det blot vil plaske ordentlig ned , vi kan sgu bruge alt , hvad vi kan få nu , sagde dragen højrøstet . Jorden er fanden gale mig så tør , så man kan — — 
verden erfoer ikke , hvad man kunne , da dragen fik ordene i den gale Hals , hvad der førte til et hosteanfald , der gjorde en apoplektisk sprængning meget sandsynlig . Allerede ved hans  » sgu «  havde madam Andersen rynket brynene , og da fanden galede , rystede hun så bistert på hovedet , at sønnen ganske gik fra conkepterne . Hun havde på hele den korte vej til møllen formanet ham til at tage sig sammen og holde sig i den rigtige tone , men frem for alt ikke bande i de to  » Helliges «  nærværelse , som man jo nu kom i et slags familieforhold til — og han blev noget nedstemt ved tanken om den straffeprædiken , som han ikke ville kunne undgå . Han havde vist også drukket for meget ved bordet ; hun havde en gang set på ham , da han fyldte sit glas , og det var også derfor at han var så snakkesalig . 

men ryge måtte han da gudskelov , så meget han ville . 
— å , Jakob ! du har vist en cigar . 
Mølleren for sammen og så et øjeblik åndsfraværende på svogeren , inden det gik op for ham hvad denne begærede . Han havde stået lænet til dørstolpen og betragtet Hanne — eller rettere hans , som stod ved siden af hende , havde lagt hovedet i hendes skød og så op på hende . 
Det var ikke undgået mølleren , at drengen i vinterens forløb havde savnet den omgang med skovfogdens , som sommeren og efteråret havde gjort til en fast vane , og som ved det tre ugers ophold i skovfogedhuset havde fået en hjemlig fortrolighed . Da han den gang var kommen hjem igen til møllen , havde alt her været så forandret , og også for ham var der kommen skræk over stedet . Hvert øjeblik måtte han tænke på Jørgen men især på den gode Lise , der var kommen så frygtelig af dage . Undertiden — således i jule-ugen — kom han vel ud til onkel Vilhelm og tante Hanne , men så følte han det som et savn , at faderen ikke var med . Og da denne endelig henimod forårstiden havde rystet sin menneskeskyhed så meget af sig , at han et par gange havde ledsaget drengen ud til vennerne i skoven , 

så mærkede hans dog meget godt forskellen fra sommerbesøgene . 
Nu havde drengen i dag fået at vide , at tante Hanne ikke længer skulle være tante , men  » Moder «  . Madam Andersen havde påtaget sig det hverv at sige det til ham , og hun glemte ikke at tilføje , at hans salig moder havde holdt meget af Hanne , og at hun ville glæde sig i himlen , når han var rigtig kærlig og god mod sin nye moder . Mølleren var meget ængstelig ved tanken om , hvad indtryk det ville gøre på ham . Der faldt en sten fra hans hjerte , da drengen kom stormende imod ham og uden at kunne sige noget trykkede sig ind til ham med glædestårer i øjnene . Og idet han nu så sin søn og sin forlovede sammen , fyldtes han af en stille glæde , og sagde beroliget til sig selv , at han ganske vist havde handlet rigtig , allerede af hensyn til hans . Drengen havde i denne vinter hverken haft moder eller fader , og således kunne det ikke blive ved at gå . Om han end selv ved sin vildfarelse og sin forbrydelse havde forbrudt alt krav på huslig lykke — så kunne dette jo dog ikke blive hjemsøgt på det uskyldige barn ; og når han gav det en moder , snarere end at han selv tog sig en hustru , så ville der vel også kunne stråle nogen fred over på ham selv , og den ville blive undt ham for barnets skyld . 

da han kom tilbage med cigarerne og bød sin svoger , spurgte madam Andersen Hanne om hvem der nu kom til at vie dem , da jo deres egen sognepræst lige var død . 
— å , det bliver vel ham religionsgrossereren , bemærkede dragen , idet han drejede sin cigar rundt i munden og slikkede på dækbladet . 
— provsten mener du vel ? spurgte moderen med et strengt blik , som om hun aldrig betjente sig af sådanne udtryk . 
— nå ja , sådan kalder vi ham jo — 
— jeg ved ikke , hvad det er for  » vi «  du snakker om , afviste moderen ham med et så unådigt blik , at han mumlede en undskyldning . 
— nå ja , der er sgu ikke noget ondt ment med det ! Provsten er jo en svært berygtet mand , gud bevares , og det kan jo også passe nok så godt , for han hører jo til deres folk , religions — — provsten , det gør han jo da  .  .  . Vores gamle præst han tog det jo gemytligere , he ! Han holdt pinedød nok af at få sig sin l’hombre — whist var det da ellers , han mest spillede , og den gik sgu højt mangen gang . En aften skal han have spillet både vogn og heste bort inde i Nykøbing . 
— å , folk skal nu også altid gøre sådan noget værre end det er , sagde moderen skarpt . 

dragen følte sig ramt af hendes mest utilfredse blik og havde en dump fornemmelse af , at han  » ikke traf tonen «  . Det eneste sikre ville være at holde mund . Han dampede stærkt og ærgerlig på sin cigar . Fanden må vide , hvad der stikker mig , at jeg har fået sådan ind at snakke på i aften 1 puh ! det må være heden ! Men jeg vil sgu holde kæft , det bliver bare værre af det . 
Skovfogden bemærkede , at det var jo temmelig pludselig at præsten var død . Og næppe havde søsteren indskudt en deltagende bemærkning og madam Andersen rystet tungsindig på hovedet og åbnet munden for at berette , hvor bestyrtet hun var bleven ved efterretningen — før dragen slog sig på låret og vendte sig om mod skovfogden : 
— ja , det er dog min sæl og salighed også — kan de ikke huske , skovfoged — for et årstid siden — her ved begravelsen , at pastorens glas sprang —• og vi blev sgu alle så underlige — det ved gud , jeg blev sådan helt  .  .  . så — ja det er sgu dog også mærkværdigt , det kan man ikke sige andet . 
Da hans høiærværdighed ikke længer havde været nogen årsunge , da han i lang tid havde lidt af en indre svaghed , og da han endelig var i embede og ikke ved titlen  » emeritus «  var gjort fast mod dødens anløb , så syntes der ikke at 

være noget så overordentlig overraskende i begivenheden , men ikke desto mindre lod de alle til at være enige med dragen i at finde det højst påfaldende . 
Navnlig madam Andersen var stærkt rystet : 
— å gud — at tænke sig , det var såmænd mig , der var så uforsigtig ! jeg kom til at støde sådan med mit glas mod pastorens  .  .  . 
Det var uklart , hvor direkte eller indirekte hun anklagede sig selv for at have forårsaget mandens død , og under denne uklarhed krympede hendes søn sig synlig , mens han kløede sig i nakken og rystede på hovedet : 
— ja , mærkeligt er det sgu ! -  .  . Men min salighed , om jeg kan forstå , hvorfor manden ikke kunne leve , fordi det glas fik en revne . 
— det er jo heller ikke sådan at forstå , svarede skovfogden , der ærgrede sig over at gård-eierens dumhed kastede et komisk skær over en sag , der i og for sig var alvorlig og betydningsfuld . Det er et tegn , som blev givet ham , for at han kunne have tid til at forberede sig på døden — ikke rives bort midt i sine synder . 
— nå sådan ! Tak skal de have for den slags tegn . Nej , må jeg bede om at få lov til at være i fred , så længe jeg har at leve ! — fy for Pokker ! at skulle gå sådan et årstid og plage 

sig med de tanker , så hverken mad eller øl smagte en længer — nej tak , — må jeg bede om at blive forskånet med varsler . 
Og han blinkede fortrolig over til moderen , som til en tilforladelig meningsfælle : —  » vi to gamle , vi vil nok helst kunne få mad i ro lige så længe , indtil vi skal afsted . «  men madammen modtog ikke hans blik ; hun fornægtede ham med en sammensnerpet og misfornøjet mine , ja over-antvortede ham endogså sluttelig til modstanderne med den fromme bemærkning : 
— ak gud ja , hr . Skovfoged ! det er sådan med varsler , de kommer fra Vorherre , det er alt sammen til vort bedste . 
Og da det var hende påfaldende , at mølleren stirrede så mørkt og åndsfraværende hen for sig , skønt han dog for et øjeblik siden med synligt velbehag havde betragtet Hanne og lille hans , og hun gerne ville bringe ham på lysere og til anledningen mere passende tanker : så begyndte hun at hentyde til , at de jo også havde haft et andet varsel , der intet havde med døden at gøre , og som man snarere burde tænke på i aften . 
— hvad er da det for noget ? spurgte dragen . 
— å , det ved du jo meget godt , Henrik . 
— nå , du mener det med at det bankede der ude ? Ja , at Christine ville gøre sig den 

anstrengelse , sådan lige da hun var på sit yderste ! det havde hun da kunnet spare sig , for det var vel nok kommen i orden uden det , hvad Jakob ? 
Mølleren for på ny sammen ved svogerens henvendelse . — hos ham havde skovfogdens ord vakt det frygtelige billede af dem , som han havde sendt bort  » midt i synden «  uden varsel — og selskabet havde været som forsvundet for ham . Han greb nu uvilkårlig til kassen med cigarerne , som han havde stillet fra sig på en stol , og bød svogeren . 
Denne brød ud i en skraldende latter : 
— nej tak , du ! i sådan bansat fart kan jeg da heller ikke få has på en cigar — fine varer forresten , ja , du ved nok , hvad der er godt . Nej , hvad det var jeg sagde , det var nok kommen i orden uden det . 
— hvad var kommet i orden ? 
Da brølede dragen formelig af latter , vred sig på bænken og blev så carmoisinrød i hovedet , at faren for en sprængning var overhængende . 
— haha ! som han går i giftetanker ! —henvendte han sig endelig til selskabet i almindelighed , uden at bemærke , at de andre , langt fra at more sig over møllerens åndsfraværelse , snarere vare trykkede af den og næppe tilbøjelige til at give giftetanker skylden : — som han går i giftetanker , det har 

jeg min salighed aldrig set mage til ! Og så skulle det ikke være kommet i stand , uden at Christine behøvede at gøre sig den anstrengelse . Men det er nu det jeg siger , Christine har pinedød altid været kuriøs med det , at hun ikke kunne lade noget gå sin egen gang , uden at hun skulle have sin finger i det — ja , det kan ikke nytte noget , at du ryster på hovedet , mutter — 
mutter vedblev imidlertid at ryste meget utålmodig på hovedet . 
— det kan ikke nytte noget , for hun skulle sågu have sin finger med overalt , og så måtte den da også til aller sidst derud og pikke på ruden — he , he , som aldrig noget andet fornuftigt menneske havde hittet på . 
Hanne rejste sig og gik langsomt ad gangstien bort mellem de gamle æbletræer , bag hvis hvide , rødspættede blomsterklynger den hvidlige himmel havde gjennemtrukket sig med en bleg rødme . Det var hende pinligt , at hendes livs lille mysterium , der helligede hendes kærlighed og gjorde den til noget mere end en ren jordisk flamme , profaneredes af den plumpe gård-mands fjantede spøg . Hun trængte også til at være alene med sine tanker , og det var hende ikke helt kært , da hun hørte små hurtige skridt bag ved sig . Men hans blev kaldt tilbage af 

bedstemoderen , som gav sig til at spørge ham ud om skolen og om hans bedrifter der . 
Mølleren fulgte med øjnene den jomfruelige skikkelse , der i en lys rosa kjole mere og mere smeltede sammen med al denne rødmende hvidhed af luft og blomster . Og han længtes efter at være ene med hende . 
Han havde det gode indfald at mumle noget om en toddy — med en vis forlegenhed , som viste sig at være ganske overflødig : 
— jeg siger ikke nej , Jakob . Når den bliver budt , så er jeg ikke den , der siger nej , det ved gud jeg ikke er , bedyrede svogeren højrøstet og ivrig , som om nogen havde haft ham mistænkt for en sådan ugemytlighed . 
Mølleren gik ud i køkkenet og gav pigen besked om toddyen , slentrede så om i gården , som om han ville se et eller andet efter , og skyndte sig gennem køkkenhaven ud i frugthaven —• idet han omhyggelig undgik at komme indenfor synsvinklen af dem , der sad ved havestuen . Han kunne også uden det nå ned til dammen . 
Hanne var ganske rigtig gået lige derned og havde sat sig på en sten — der hvor hun på begravelsesdagen havde stået med sin Broder og mølleren . Det lille kær lå der i skyggen af de 

ludende hyldebuske og var ligeså sortegrønt som den gang : de to hvide ænder svømmede endnu be-stændig om i det , blanke ringe trak hen over det , hist og her vippede en lille sejlende fjer . Der havde ikke forandret sig det mindste . Og hun tænkte på hvad der lå mellem da og nu — i grunden alt , hvad hun havde oplevet i sit stille liv . Hvorledes hendes tilbøjelighed for mølleren langsomt var vokset — den stille glæde ved hans besøg — længslen , når de udeblev i nogen tid ; ingen heftig , pinlig længsel , tværtimod : når hun tænkte tilbage på den , syntes hun det havde været yndige tider også de , når hun om aftenen talte efter , hvor længe det var siden at han havde været der — om morgenen straks efter sin morgenbøn kiggede ud for at se hvordan vejret var , om det ikke var egnet til at lokke ham fra møllen ud til skovfogedhuset — og midt på dagen sad med sit håndarbejde ved vinduet , hvorfra man kunne se ( og hyppig så ! ) ned ad skovvejen , om ingen kom . En eftermiddag , kunne hun huske , havde hun stået og råbt på Jenny , og det var faldet hende ind : hvis han nu kunne høre det ovre i møllen , mon han så ville få lyst til at komme herud ? Og så hvorledes det begyndte fra et frygtsomt tvivlende håb at blive til vished , at mølleren også holdt af hende  . . . Og hans , der bestandig sluttede sig 

ømmere til hende , og som hun selv stedse fik kærere , han var der imellem dem som en lille blind og uvidende Amor . De talte sammen om hans natur og anlæg , hans opdragelse , hvordan man bedst skulle tage ham — og de talte snart sammen om alt hvad der bevæger et menneskegemyt dybest , om de store spørgsmål , de evige sandheder . Her var hun videre end han — hun havde både læst og tænkt mere derover — og han var snarest den modtagende , han der dog skulle være hendes  » Hoved «  . Det var ikke noget , hun hovmodede sig af , men der var dog en ejendommelig stolt glæde ved således at føre ham på vejen til gud . Og hun mindedes deres vandringer ved det blanke sund , mellem de askegrå bøgestammer under et løvtag , der fra gang til gang blev mere broncegyldent , eller om aftenen i det stille , fromme måneskin , der gjennemåndede høstskoven med sit sølvlys . 
Og så var det at det frygtelige var hændedes ham på møllen , et par timer efter at de havde talt sammen i hendes fredelige lille dagligstue . Det forekom hende så underligt , at dette faldt sammen med at hendes kære Jenny var bleven skudt af Lises Broder . Det var ligesom om rå-dyret havde været idyllens ånd , der var veget bort fra deres liv , som der nu skulle falde så 

mørk en skygge over .  . Men et stort høihedsfuldt moment indeholdt dog også dette skyggeparti : det var da hun i forhøret overfor herredsfogeden måtte sætte sig ud over al pigeagtig undseelse og berette om sin og møllerens kærlighed — den , der aldrig med rene ord , ja næppe nok antydningsvis havde været på tale mellem dem selv — klart og udførlig berette de mindste småting , der kunne have nogen betydning , for at sandheden kunne komme for en dag , og den elskede mand blive renset for en ligeså frygtelig som urimelig beskyldning . Ved den lejlighed havde hun da også erfaret , hvorledes det egentlig forholdt sig med den mystiske banken på hendes vindue — hvad hun indtil da kun momentvis havde anet — og fået bekræftelse på , hvor langt de vare fra at krænke pieteten mod Christine , når de allerede havde kærlighed til hinanden og tænkte på ægteskab  .  .  . 
Så var der kommet en trist og død tid , i de langsommelige mørke vintermåneder . Det var jo intet under , at der lå et tryk over møllerens sind , at han ikke sådan udenvidere kunne vende sig fra hin forfærdelige og uhyre begivenhed , ved hvilken han havde tjent som redskab , og hengive sig til kærlighedens ømme forhåbninger — hun ville næppe kunne have forstået , hvis det havde været anderledes . Undertiden syntes hun jo nok , at han 

kunne have været mindre menneskesky — i alt fald overfor dem — kommet oftere og talt åbnere ; men han havde jo en gang ord for at være en tung natur . Det måtte komme af sig selv , lidt efter lidt ; det var også hendes Broders mening , når de talte sammen derom . 
Og nu var det kommet 1 med is og sne var også hans hjerte smeltet , med løvspring og blomstring havde håb og livsmod atter udfoldet sig . Måtte det nu også blot lykkes hende for bestandig at holde de mørke tanker borte fra ham , så at de aldrig mere fik overhånd ! Thi endnu lå de på lur og truede , det mærkede hun vel , og det forstod hun ; det kunne ikke være anderledes . Om kort tid ville dette være hendes hjem , hun ville have sin daglige gang her . Måtte hun da aldrig sidde her ensom og græde , fordi hendes kærlighed dog ikke havde mægtet at forjage de mørke skygger og give ham fred ! 
Fordybet i sådanne betragtninger mærkede hun ikke , at der kom nogen , før mølleren stod ved siden af hende . 
— jeg vidste nok , at jeg kunne træffe dig her , Hanne , sagde han . 
— ja , jeg trængte til at være her igen  .  .  . Det er så kønt af dig , at du kommer til mig . 

mølleren satte sig ned i græsset ved siden af hende . 
— jeg holder også meget af dammen her — siden den dag  .  .  . Jeg har så lidt stået hernede og tænkt på dig . 
— har du virkelig , Jakob ? 
Hun greb hans hånd , som han havde lagt på hendes knæ , og de så på hinanden med en ømhed , der endnu var noget sky og tilbagetrængt . 
— ved du hvad , Jakob ? at den dag , da tror jeg allerede , at jeg holdt af dig . 
— å nej , Hanne ! det kunne du da vel ikke gøre . 
— det var jo ikke rigtigt af mig , og jeg kunne jo heller slet ikke tænke på at gøre det , men jeg tror nok , at jeg holdt af dig alligevel inderst inde . 
— min kære , kære Hanne ! udbrød mølleren og trykkede et Kys på hendes hånd . 
Hun drog den varsomt til sig , foldede hænderne i skødet og stirrede ud på dammen — på en af de små hvide fjer , der sejlede over imod hende . 
— den gang , da du talte om , at Christine havde tænkt sådan på mig i sin sidste time — du sagde , at det vidste du , skønt hun alligevel ikke havde talt om mig — da tror jeg også , at jeg ligesom anede , hvordan det var  .  .  . det faldt 

mig ikke ind med en tanke , men jeg er vis på , at jeg alligevel vidste det — jeg kan føle endnu , hvordan det var — 
— du blev ligesom noget ængstelig , bemærkede han . 
Hun nikkede eftertænksomt . 
— er du det også nu , Hanne ? spurgte han frygtsomt . 
Hanne løftede sit hoved og så ham ind i øjnene med et frejdigt smil : 
— nej , nej ! nu ikke  .  .  . Jeg ved jo , at jeg tør — — 
men dette åbne og tillidsfulde blik , denne klang af en usammensat hel stemning , af en ren og enfoldig sjæls ubetingede hengivenhed — den forvirrede og beskæmmede mølleren . Han blev sig med frygtelig klarhed det usande i sin egen stilling bevidst og følte som ingensinde før det ansvar , som han påtog sig ved at knytte dette uskyldige og fromme væsen til et liv , der var forbrudt . Og dog nyttede det så lidt at gøre sig skrupler derover , for det var jo afgjort , og han kunne dog nu ikke længer trække sig tilbage — nu ganske umuligt , om han også måske kunne have gjort det for et par dage siden . 
Hanne bemærkede straks den pludselige skygge , der gik over hans træk , og fortolkede den på sin 

måde . Hun bøjede sig lidt frem imod ham og strøg let med hånden over hans pande : 
— ja , Jakob , og jeg ved også , at gud har givet mig en opgave her , og den vil jeg med hans hjælp også løse . 
— å , Hanne ! du har altid været min gode engel ! udbrød mølleren . 
— nej , Jakob — sådan må du da ikke tale ! 
— jo , Hanne , det må jeg nok , for jeg har altid følt det sådan . Du er den , der skulle føre mig frem til det gode  .  .  . Å , men når jeg nu dog ikke kan komme med — jeg ved , at hvis nogen kunne det , så måtte du kunne det , men måske bliver det anderledes , end du har tænkt dig  .  .  . Du ved ikke , hvor svært jeg har det med mit eget sind — det kan du ikke forstå — 
— jo , min ven ! jeg vil nok kunne forstå det — efterhånden — du skal se , vi kan tale sammen også om det — som gode ægtefolk skal kunne tale om alt — vi skal dele det sammen — 
— nej , nej ! dele — ? — du med mig ? å , nej , du ved jo slet ikke , hvordan det er med mig — det er noget helt andet — så — å , det ejer så frygteligt — det kan jeg aldrig forklare dig — aldrig !  . . . Du er jo — å , du er som en engel , ja , det ved jeg — når jeg sådan ser på 

dig , så er det ligesom jeg skulle folde hænderne og bede til dig . 
I sin betagethed havde han rejst sig halvt op og lå næsten på knæ ved siden af hende . 
Hun stirrede forskrækket på hans ansigt , der viste den underligste blanding af sjæleangst og inderlig hengivenhed . 
— Jakob ! du må ikke tale sådan , hører du , det må du aldrig mere — det er syndigt ! sådan et svagt og syndigt menneske , som jeg er — du må aldrig sige sådan noget til mig og heller ikke tænke det — vel ? 
— det kan jeg ikke andet , Hanne ! jeg må tilbede — 
— jo , vist kan du ! du må tænke mere på gud og du må bede til ham for mig — så vil du også huske , at jeg er ligesådan et stakkels menneske som du selv , og at vi skal gå sammen og se at hjelpes ad og vinde frem sammen — så vil du slet ikke tænke på at tilbede , men du vil holde af mig — for — elske mig en smule , det må du jo nok , Jakob . 
Hun blev ganske rød , da hun lidt frygtsomt tilføjede de sidste ord , for det forekom hende selv , at de indeholdt lidt kvindeligt koketteri , som hun skammede sig over at give udtryk , og allermest i denne sammenhæng . Men derimod undgik 

det hende , at de i virkeligheden kom fra en langt dybere kilde . Der havde jo altid i hans optræden overfor hende været lidt for meget af denne tilbedelse og noget for lidt af den jordiske forelskelse , som hun — i sin svage menneskelighed — dog også tørstede efter — som kvinden , den unge pige i hende , havde næret et hemmeligt , utilstået savn efter . 
Men skønt hun selv næppe hørte den — mølleren hørte den skjulte kærlige bebrejdelse i hendes ord , og følte sig truffet . Ja , det havde jo været således , at der havde været mere højagtelse , beundring og en vis andagt i hans følelse for hende end netop kærlighed — også noget mere , som han ikke kunne give ord — en sælsom betagethed , men dog ikke kærlighed , sikkert ikke forelskelse . Således havde det været . Men i dag tog hun sig just så nydelig ud i sin lyse sommerlige dragt og i skæret af den brudestemning , der forklarede hele hendes væsen , at han atter og atter havde stjålet sig til at se på hende og følt et nyt velbehag ved at følge hende med sit blik , når hun gik om i stuerne eller ned ad en havegang . Han havde anet en lykke ved nu at turde kalde hende sin , som han ikke havde ventet eller turdet håbe ; og det var med den redeligste overbevisning om at sige sandheden , at han greb sin forlovedes hånd 

og forsikrede hende — for første gang — at han elskede hende højere end alt andet i verden , og at hun var den eneste , som han nogensinde sådan ganske af hjertet havde elsket ; — thi det forekom ham nu som en vanhelligelse af kærlighedens navn at anvende det på den dumpe , feberagtige rus , der havde draget ham til Lise . 
— hvor kan du sige det ? bebrejdede Hanne ham — det er ikke kønt mod Christine ! 
— å , Christine har jeg holdt af , det er rigtig nok , men det var dog noget andet , det . Vi var vokset op fra små sammen og havde vænet os til hinanden , og det faldt sådan af sig selv , at vi giftede os . Og vi holdt også af hinanden begge to , men det var dog lidt på en anden måde — sådan som dig har jeg ikke elsket hende alligevel . 
Det var ingenlunde Hanne ukært at høre denne forsikring opretholdt og gentaget , men hun rystede dog afværgende på hovedet , som om hun mente , at det vel kun var noget , han indbildte sig nu . 
— tror du ikke også , vedblev han , at Christine nu er på et sted , hvor der ikke gives den slags tanker , sådan som at der skulle være nogen synd mod hende i det , som du siger . Jeg synes , det er ligesom om hun så ned på os nu ; og så ved jeg også vist , at hun har sin glæde af vor kærlighed , og at hun velsigner os . 

Hanne så på ham med et lyst smil : det var som talt ud af hendes hjerte . Således var da dette pinlige dilemma på den mest tilfredsstillende og frommeste måde bragt ud af verden . 
— ja , det tror jeg hun gør , sagde Hanne , og så ser hun også , hvor inderlig kær vi har hende . Å , jeg er hende så taknemlig , fordi hun undte os at få hinanden  . . . at hun selv i levende live har tænkt på det — endnu før nogen af os havde tænkt det mindste derpå — for , ikke sandt , det havde du dog ikke gjort — den gang ? 
— nej , det havde jeg ikke . 
— å , jeg ved så godt , at hvis det ikke havde været sådan , hvis hun ikke selv havde villet have det sådan , så kunne jeg aldrig være bleven så lykkelig , som jeg nu er . 
Hun så i virkeligheden lykkelig ud . Glæden over at turde elske , den blufærdige opvågnen af naturen , der følte sig tryg i sin helligede ret , lod det unge blod farve hendes kinder varmere end ellers , gjorde hendes smil livfuldere , gav hendes blik en glans , der aldrig før havde tindret gennem dets rolige klarhed , ja meddelte hele bevægelsen af hendes legeme , som det nu bøjede sig let frem , en uvant sandselig ynde . 
Et øjeblik gyste der gennem mølleren ligesom en glimtvis række sammenligninger mellem Lise 

og hende , lutter modsætninger , men dog med et forbindende element af det attråvækkende , det lokkende , det fortryllende — lighed som den mellem  » sort «  og  » hvid «  magie — —- — 
men da Hanne nu straks bemærkede den skygge , der slørede hans blik , og bekymret bøjede sig tættere ind imod ham , smilede ømmere og kærtegnede ham , halvt ængstelig og halvt med moderlig overlegenhed , for at stryge sorgerne bort fra hans pande : — da rystede han også selv med vredladen villieskraft sin svaghed af sig . Nej , han ville ikke være et offer for sin fortid . Han ville ikke forsagt finde sig i , at dens spøgelser jagede ham , rugede over hans hvileløse søvn som marer , drak hans blod og livsglæde som vampyrer — han ville ikke overgive sig til dem . Se , her sad den unge , smukke og gode kvinde , givet ham af gud som et pant på , at der ikke hang nogen vred straffedom over hans hoved , at han ikke for stedse havde forspildt sin livslykke , da han hin frygtelige aften blev et redskab for forsynets uransagelige og strenge villie — som skovfogden havde sagt : — et redskab , ja , thi hvad andet havde han været ? Vel ikke —• som skovfogden måtte antage — et ubevidst redskab således som persebom , gangspil og blæsten , der så betydningsfuldt vendte sig ; men dog næppe mindre villieløs end de , blindet som han 


havde været af lidenskabens bælgmørke , der isolerede ham i et enkelt nu , uden i går eller i morgen . Nej , hvad han ude af sig selv havde begået , det skulle ikke hjemsøges på ham selv — her var der tilgivelse ; i denne fromme piges favn var der frihed for de hævnende skygger , nyt liv og salighed — blot han behjertet greb til . 
Og med en heftig inderlighed sluttede mølleren Hanne i sine arme og kyssede hende på mund , øjne og pande , medens han hviskedee eller mumlede sådanne kælenavne ,  og elskovsforsikringer og underlig-kjælne spørgsmål , som netop hulter til bulter dukkede op i hans fantasi — for en stor del indholdsløse og uforståelige , hvis man ikke ville nøjes med den almindelige forklaring , at høi-mølleren var dødelig forelsket i sin  » søde lille kone «  ; hvad Hanne gjorde , og gjengjældte hans kærtegn og besvarede hans veltalenhed og både græd og lo — — indtil hun med et for sammen med et skrig . 
Det havde blinket i det sorte vand foran dem , som om kæret var et dæmonisk øje , der sendte dem et lynende blik ; og nu rullede en dump , højtidelig torden over deres hoveder . Hyldebuskene , hvis blade før i det blændende skumringslys havde rejst mørke , gennemsigtige kupler mod aftenhimlen , vare nu næppe til at skelne på den blåsorte bag- 


grund af en mægtig sky , hvis øvre , dampagtig sammenrullede lag havde et varmt , brunt skær , medens dens top med en let rosaglød knejste mod det begyndende natteblå i zenitt . 
Hanne gjorde sig løs og sprang op . Også mølleren rejste sig . Hans lykkelige , forhåbnings-fulde stemning var på en brutal måde bleven sønderflænget af dette lyn , og ved tordenens barske stemme blegnede han — men det var for dunkelt til at man kunne se det , og iøvrig så Hanne heller ikke på ham . Lidt forlegen vendte hun sig bort og glattede på sin krave . 
Den store sky lige for dem —• i nordost — var ikke den eneste forandring på himlen ; ud over markerne til højre stod der en violet tåge-mur , der først højt oppe med en smudsig-rød rand gav plads for den lysere luft . Da de rettede deres blikke mod den , blev den pludselig oplyst ligesom inde fra . Men de vare med deres tøvende gang nået næsten helt hen til huset , før de hørte den dæmpede , langtrukne torden . 
— min Broder får nok ret — og din svoger får sit ønske opfyldt , sagde Hanne . 
I havestuen var der tændt lys , og dørene stod åbne . 
Et par frugttræer dannede et sidste grændse-skjel af skygge mod det skær , der strømmede ud 

fra huset . Der standsede mølleren og lagde sin arm om Hannes skulder : — 
— det var så rart , Hanne ! at sidde sådan sammen dernede  . . . At det nu også skulle komme og skræmme os bort ! 
Hun svarede ikke , men rystede på hovedet og gik et par skridt frem . 
Så vendte hun sig pludselig om , greb ham ved skuldrene og så på ham . Et mat lyn kastede sit strejflys ind under træerne ; der glimrede tårer i hendes øjne . Hun trykkede sig ind til ham , kyssede ham heftig og hviskedee : 
— du har ret , Jakob . Jeg vil aldrig glemme den time !  .  .  . Måske oplever vi aldrig sådan en igen . 
— hvad siger du ? hvorfor skulle vi ikke det ? udbrød han forskrækket . Han syntes , at han selv havde tænkt det samme . 
— jeg ved ikke — det kom kun sådan over mig — bryd dig ikke om det — det er vist så dumt . 
Hun tørrede hurtig sine øjne og gik hen imod huset . 
Det lille selskab var samlet om divansbordet , på hvilket tjenestepigen just stillede en dampende kande . Hun tøvede endnu med hånden på hanken for i en ydmyg tone at besvare dragemors vel 

villige spørgsmål , om hun også kunne komme ud af det i bageriet og om hvordan det gik hjemme  » lille Ane «  ? — for det var ingen anden end hareAne , som nu endelig havde fundet den ønskede plads på møllen . Men dragen tøvede ikke med at lette sin svære krop fra sofahjørnet , blidelig men bestemt tage kanden ud af hånden på Ane og blande sig en toddy med en mine , som når en professor foretager en chemisk blanding til et meget vigtigt ja endogså farligt eksperiment . 
Først da drikken var tilstrækkelig  » væget «  •— hvilket var af mere end en letfærdig gastronomisk betydning , da en toddy , der ikke var tre gange så stærk som den andre dødelige pleje at drikke , efter dragens mening ville skade hans mave og gøre ham uskikket til arbejde i flere dage — først altså da et tilstrækkeligt dunkelt fluidum havde fyldt glasset tilstrækkelig , og han fik sine sandsers frie brug igen , bemærkede han , at mølleren var kommen ind og trådt hen til bordet . Og da samtidig Anes røst peb i hans øre , dannede der sig en af de kostelige og overraskende ideeforbindelser , som han altid beundrede hos sig selv . Som en følge deraf satte han hurtig glasset fra sig , som han allerede havde løftet for at sætte smag på , lod sig plumpe ned i sofaen , slog sig klaskende på lårene og brød ud i en meget støjende , men 

lidt kunstig latter , der imidlertid ganske løste sin opgave , at henvende alles opmærksomhed på ham — også Anes , som egentlig just var bleven allernådigst afskediget af madammen og nu ikke vidste , om det var rigtigst at blive eller gå , da en fiffig blinken af det lille drageøie udtrykkelig syntes at ville holde hende fast . 
— kan du huske , Jakob , brød det nu løs — kan du huske den aften , du og hareenken var hos os ?  .  .  . Det var den gang der just var tale om , at du skulle her på møllen , min pige  . . . Da ville du sgu’tte have hende —• han ville sgu’tte have dig — han turde ikke for Lise , nej , gu’ min s’æl om han turde . 
Og i sit fedtbepandsrede hjertes uskyld lo han for hele selskabet , uden at mærke , hvilket indtryk hans bemærkning gjorde på de andre , og uden at ane , i hvilken grad han havde ret i , at Jakob ikke turde for Lise . Det sidste anede foruden mølleren , som var bleven meget bleg , kun madam Andersen , der i tavs fortvivlelse over sin søns selskabelige talenter vred sine hænder under bordet , så knoglerne knagede . Men også på de andre gjorde denne omtale af Lise en uhyggelig virkning . Hans , som skovfogden i sin onkel-egenskab havde på sit knæ , skønt han egentlig var for stor til det , brast i gråd ; og forgæves 

søgte dragen at trøste ham med et forslag om en slurk af hans extra-blanding . 
Imidlertid ville hans moder give selskabsstemningen en passelig retning og bemærkede spøgende , at hun havde ladet en ny kande varmt vand komme og i det hele spillet værtinde — det var jo sidste gang hun gjorde det . Nu kom der en , der nok selv ville være værtinde , og det var også sådan det skulle være ; — hvortil Hanne svarede , at madam Andersen forhåbentlig altid ville være som hjemme i Christines gamle hjem . Nu ville hun kun være så meget værtinde , at hun lavede toddy til Jakob , hvad hun udførte med megen omhu og til dragens levende forargelse . Hvad ? sådan noget sprøjt ville hun da ikke tylle i Jakob ! det var jo rent at forgive manden ! Han greb romflasken for at væge blandingen , men Hanne afværgede det leende . Rigtignok mente den trods sin pietisme ofte humant dømmende skovfoged , at den nok kunne tåle en kende til ; men mølleren erklærede , at han var ganske tilfreds , og at Hanne netop havde truffet hans smag . Ved at se hende stå så muntert der og håndtere med glas , flaske og kande , tteske og sukker i den hyggelige damp , som hvirvlede op i lampelyset , var han atter kommen ud af den misstemning , som dragens humor havde pådraget ham . Han lagde sin arm om 

Hannes liv nød med største velbehag et par slurke af hendes bryg — uanset , at den i virkeligheden nok kunne vække mistanke om at være lavet efter den bekendte recept : man række tungen ud ad vinduet i varmt og fugtigt vejr . 
I det samme slog den ene af havedørene i med en let klingren af ruderne , og ude fra haven kom en lyd som af et stort dyr , der skuttede sig . Hareane var trådt ind fra forstuen . 
— med forlov , husbond ! spurgte hun — mon det kan være rigtigt , at møllen går endnu — — ? 
— hvad for noget ? 
— ja , den har sejlene helt på , og det trækker jo dog svært op . 
Mølleren satte glasset hårdt fra sig . 
— så skulle da også — !  . . . Er da Christian rent tovelig ! 
Hanne og dragemo’er gav uvilkårlig et lille skrig fra sig , da et usædvanlig stærkt lyn oplyste haven . Ane skyndte sig hen at lukke havedørene . Mølleren gik hurtig ud i forstuen og rev utålmodig døren op til gården . 
Der stod møllen og drejede ganske rolig sine fuldt besejlede vinger — så rolig , at man næppe kunne se bevægelsen . Vendt bort imod sydvest , hvor der endnu var temmelig klar aftenluft , syntes den aldeles ikke at have bemærket de skumle skymasser , 

der gigantisk havde stablet sig op over hinanden og skjulte hele den øvrige himmel . Skønt tordenen netop i dette øjeblik buldrede hørlig nok , fremturede den i dorsk tryghed — sendte ingen svend ad den åbne dør ud på galleriet for at se , hvad der var i vejen — ja den gav ikke engang med et lys deroppe tilkende , at den var ved vågen bevidsthed . 
Dens ejer mumlede en ed mellem tænderne og lukkede døren op til storstuen . 
— å , undskyld mig et øjeblik , råbte han ind ; jeg kommer til at gå lidt over på møllen . 

Iv . 
I underkjørslen stod døren åben til karlekamret , hvor der var lys . Christian sad derinde på sengekanten , med hovedet støttet i sine hænder . 
Han for sammen , da mølleren trådte derind , og stirrede på ham med et underlig opskræmmet blik . Hans røde hår strittede i flammeagtige totter , som om uveiret allerede var faret i det . 
— hvad fanden skal det sige , at du sidder her og møllen går ? spurgte mølleren glubsk  .  .  . Kan du ikke høre , hvordan det tordner ? 
— jo , det kan jeg nok , svarede Christian tværere og trevnere end nogensinde . 
— ja hvad — —i nå , kom så . 
Christian purrede i håret , men rørte sig ellers ikke . 
Det gærede i mølleren . Han trådte rasende helt hen til ham og var lige ved at vække ham 

med en dygtig sandsekage , men betvang sig og nøjedes med at ruske i ham . 
—• er du da tosset , Christian ? 
— det var sgu ingen under , om jeg var bleven det , brummede svenden . 
Mølleren følte sig et øjeblik lidt usikker overfor hans underlige væsen og sagde i en roligere tone  : 
—• nå , lad os nu ikke spilde tiden ! vi kan have stormen her hvert øjeblik . 
— ja , så får husbond selv skynde sig , for jeg går ikke mere på møllen i aften . 
— hvad skal det sige ? 
— ja , hvad det skal sige , det får husbond nok at vide , når husbond går derop . Det kan hændes , at husbond kommer ligeså hurtig ned som jeg . Jeg faldt på trappen og slog mit knæ , så jeg næppe kan støtte på benene . 
— sludder ! kom nu ! — og mølleren rykkede igen i ham . 
— husbond kan gøre ved mig , hvad de vil------- 
— hør nu , Christian , sagde mølleren i en næsten bedende tone — vær nu fornuftig en gang . Møllen må drejes næsten en halv drejning og sejlene tages ind — du ved jo nok , at det tager tid for en enkelt mand at gøre det selv i magsvejr 

og der er ingen tid at give bort , og kommer stormen først på — 
— det kommer ikke mig ved !  .  .  . Jeg har ikke noget med djævelskabet deroppe at gøre ! hvorfor skal jeg så måske sætte livet til — det er ikke mig , der har maset de to deroppe — jeg har ikke myrdet nogen — nu kan jo husbond — 
han tav pludselig og bødede for sig med armen , da det frygtelige udtryk i møllerens ansigt næsten jog livet af ham .  » Han slår mig ihjel , «  tænkte han . Og han havde allerede åbnet munden for at råbe  » Jeg skal nok gå med , «  da mølleren i det samme vendte sig , tog lyset , som stod på det lille vadskebord , og i en tone , som om intet var forefaldet , spurgte : 
— er Anders ikke kommen hjem endnu ? 
— nej , husbond , svarede Christian og så med beroligelse , at mølleren fjernede sig og lukkede døren , efterladende ham i et mørke , der dog stedse hyppigere splittedes enten af et lyn eller af gjen-skinnet af et , medens han sad der og rugede over sine tanker :  » Sådan han så på mig — og den aften på kværnloftet også — men nu var det meget' værre — havde han haft noget i hånden , så havde han slået mig ihjel  .  .  . Når alt kommer til alt , har han dog myrdet dem  .  .  . Og så skulle jeg gå med ham derop  .  .  . Ikke 

engang med en anden gik jeg derop , ikke for aldrig det  .  .  . Og med ham ! har han gjort det , så vrider de , gud hjælpe mig , halsen om på ham deroppe  .  .  . Hu ha , sikken et vejr ! det er rigtig et vejr til sådan noget ! «  — — 
1 underkjørslen , hvor der ellers altid trak mere eller mindre , var der nu så stille , at lyset brændte med klar og rolig flamme som i en stue , mens Jakob med en uvilkårlig tøven lukkede mølledøren op . Det var som om naturen ventede på noget , angst , med tilbageholdt åndedrag . Fra gården lød trofasts ynkelige tuden ; den mindede ham om den nat , da han i følge med skovfogden nærmede sig til møllen over markerne . Siden havde han ikke hørt denne lyd . 
Den korte samtale med Christian havde sat mølleren i en frygtelig sindstilstand . Svendens sidste ord havde viist ham , at mistanken endnu lurede og sneg sig om — men det var endda ikke det , der foruroligede ham mest i dette øjeblik , da døren lukkede sig efter ham og han stod ved det nederste trin af mølletrappen . Men hvad var der dog i vejen deroppe ? Christian havde intet bestemt sagt , og netop denne ubestemthed rummede al mulig rædsel . Hvor dumt også , at han ikke havde spurgt ham ordentlig ud ! Han var lige ved at sætte lyset fra sig på et af trinnene og løbe over i kamret igen ; 

men han tog sig straks sammen : det gik dog ikke an at vise sin angst og heller ikke at spilde de kostbare minutter . Formodentlig har det ikke været andet end den sædvanlige dryppen , måske lidt stærkere end ellers , trøstede han sig , eller kan hænde Pilatus har skabet sig på en ny måde . Christian er jo ikke langt fra at tro , at den skinbarlige selv stikker i dyret . 
Og han gik op ad trappen med faste skridt — ikke just så meget et udslag af hans heltemod , som fordi han nødig ville have det alt for lydhørt . Der var usædvanlig stille ; mølleværket knirkede kun ganske dæmpet . Men da han kom til broloftet , hørte han tydelig den lyd , som han havde ventet ; — han tørrede med ærmet den kolde sved af sin pande . Nå , der var jo ikke noget videre i det ! det havde næsten været mere foruroligende , hvis det ikke havde dryppet oppe på kværnloftet . 
» Jeg vil gå hurtig over loftet og ikke se mig om , «  tænkte han , idet han steg videre . Ikke desto mindre standsede han et øjeblik midt på trappen for at pudse lyset . Hans hoved var næsten i højde med kværnloftets gulv , og han hørte nu drypningen tydeligere — det lød fælt ! — han havde ikke tænkt sig det sådan . 
Nu var han deroppe . Det velbekendte rum med kværnene — melkar og sækkeborde — med 

de mastelignende gafler — det lave loft midtvejs , de nedhængende Tove , kornbjerget ligefor trappen og sækkehobene dæmrede og skumrede foran ham med blege lysflader og uigennemsigtige slagskygger . —• det forekom ham mindre end ellers , der var jo kun få skridt hen til døren . Kun den nærmeste kværngaffel drejede sig tøvende , som om den hvert øjeblik kunne gå istå . 
Neppe havde han set dette , før lyset gik ud , skønt der var ganske luftløst . Ikke det ringeste pust af træk følte han på ansigtet ; derimod gik der bagfra en kølig strøm gennem håret på ham . Måske var det kun hans hår , der  » rejste sig «  — benene rystede under ham . Han trådte hurtig et par skridt frem , snublede over en rulle tov og faldt om på et par sække . I det samme hørte han tæt ved sig og til venstre , modsat den kant , hvor det dryppede , en sagte hvisken og undertrykt latter . Det var ligesom om alt stod stille i ham ; han havde kendt Lises stemme ; den anden var sagtens Jørgens , men Lises var ikke til at tage fejl af . 
Et lyn , der syntes at lukke op for hele den himmelegn , til hvilken døren stod åben , lod kværnloftet dukke ud af mørket og stå et øjeblik dirrende med grelt , svovlblåt skær . Hvad det end skulle have gældt , kunne mølleren — trods 

sin beslutning — ikke holde sig fra at skotte derhen , hvor lyden var kommen fra . 
Først så han intet andet end rugkværnen ; så så han — forneden — Pilatus . 
Lynet var slukket , kværnloftet var forsvundet i blændingens dobbelte mørke , men Pilatus var der endnu , den forsvandt ikke . Det var ligesom om den havde suget det flygtige lys til sig og nu lod det stråle ud igen . Et fosphorskær syntes at knistre elektrisk ud fra hver hårspids på dens tykke Pels — kværnens melkar blev endogså svagt belyst deraf på den side , der var i skygge for den usle rest af aftenlys , som endnu kom ind ad den åbne dør . Men det var ikke det eneste underlige ved katten ; den  » skabede sig «  ganske rigtig på en aparte måde . Den krummede ryg og stod i en stilling og med en let bevægelse , som om den gned sig op ad noget . Mølleren holdt sig fast ved et tov og heldede sig frem for at se bedre . Ja vist ! Pilatus gnider'sig op ad noget — den kan ikke stå i den stilling uden at tumle om på siden , med mindre der er noget , som giver den støtte — men der er intet . Og atter hører han denne sagte hvisken derhenne fra . Det er naturligvis bæstet selv , der frembringer denne lyd , og kun i hans øre bliver det til Lises stemme — og Christian har sikkert også hørt det således . 

nu strækker den ryggen , letter den ene forpote og rækker Hals og bevæger sit bredkjæbede hoved — det ligner lidt Lises , som også havde så brede kindben — bevæger det ganske , som når den gned sig op ad Lises ben — men der er ikke andet end den tomme luft — hvad andet skulle der også være  ? 
Og bagved drypper det , sjaskende som tagdryp i en pyt , og han hører det sprøjte op efter hvert tungt dryp — ikke engang tordenen kan overdøve det . 
Men den vækker ham og ryster ligesom lidt kraft op i ham , så han kan rive sig løs . 
Og nu står han ude på omgangen . 
Han står ved gangspillet ligesom hin aften , og det er tid at dreje det . For vinden kommer imod ham — ganske som på hin aften — her , hvor den ikke tør komme imod ham . I det øjeblik da han tumlede ud ad døren var det blikstille , og nu — et par sekunder efter — er det en forrygende blæst . Med hvin og fjern susen ud over landet , med en dump brusen fra møllehaven kommer den hyllet i et snefog af hvide frugtblomster , der hænge fast i hans skæg , klæbe sig mod den lave bræddevæg og på møllekappens strå . Og han drejer gangspillet som en rasende , drejer det som den gang . Han ville aldrig have troet , at det 

var ham muligt at gøre det ; det er ham , som myrdede han dem endnu en gang — men der var ikke halvdelen af et sekund at betænke sig , og han er midt i arbejdet , inden han ret ved af det . Det er som den frygteligste straf , som var han fordømt til at stå her og dreje gangspillet og myrde i al evighed . Ja , ganske sådan baskede og smeldede sejlene den gang stedse fornøieligere , eftersom de nærmede sig vindretningen , og således skar også vingerne gennem luften med disse susende stød , der bestandig blev vægtigere og hurtigere . Nu er han allerede selv så temmelig i læ . Og nu standser drejningen ligesom den gang på halvveien , uden at vingerne komme om i vinden . Det er tilstrækkelig sådan , når blot blæsten ikke falder i dem bagfra , og det er ikke omstændigheder , under hvilke man gør mere end hvad der netop er tilstrækkeligt . 
Mølleren løser persestangs-kjeden , holder den et øjeblik i hånden , mens han med øvet øje følger vingernes sving , giver los og løber frem mod vingerne , som han når just som den ene standser nede ved omgangen . Blæsten synes at have sagtnet en kende , mens han løser linerne og ruller den nederste del af sejlet sammen . Men da han nu klattrer op i hækken , tager den fat igen som om den ville ryste ham ned . Dernede ligger 

gården belyst af et lyn og i dagligstuevinduerne ser han ansigter , som stirre op imod ham . Endelig er også det øverste af sejlet bjerget og surret forsvarlig fast : han entrer ned og tager stormbrædderne ud . 
Og nu må han tilbage igen til læsiden for at hale i persestangs-kjeden og lade vingerne gøre en halv svingning . Men de har langt stærkere fart på nu , han har forregnet sig , og da han når hen til vingen er den standset for højt oppe over omgangen ; han må tilbage og gøre det om igen , og da han atter kommer frem på vindsiden , er det en sand storm , der modtager ham . Det er ikke længer små sarte blade af frugtblomster , som den har klædt sig i , men blade af træerne , strå og støv fra gårdspladsén ryger om ham og rasler mod kværnloftets bræddevæg og hen ad stråkappen . Sejlet slår og basker som rasende i hans hånd , og det er med nød og næppe , at han får det rullet og bundet . Det ene stormbrædt glider fra ham og blæses ud over omgangen . 
Stedse hurtigere vælter tordenen sig i lynets spor , som om det gjaldt at indhente det , og undertiden synes det nået , idet den buldrer samtidig med at et nyt lyn flammer ; for det lyner nu fra alle himmelhjørner . Og mølleren ser lynene , mens han løber frem og tilbage på omgangen 

mellem vinger og persestangskjede , mens han løser liner og tager stormbrædter ud eller hænger i hatten —• snart skærer flammen ham i øjnene , snart lader genskinnet landskabet dukke frem langt borte . Nu er det en skarp zigzaglinie , der farer ned i skoven ; hist synes et bredt stykke af himlen at åbne sig — dér stikker en sværdformet stråle opad fra horisonten , og højt oppe lyner det omme bag skyerne , hvor en enkelt bjergagtig top viser sig og igen forsvinder . Ude over sundet bygger sig trolddoms-pludselig en mægtig lysende , lillarød væg op , og midt ned igennem den tegner sig en hvidglødende takket streg , som en revne i en bagfra belyst mat glasplade . 
Nu er det endelig det sidste sejl , han er ved at klare . Han hænger højt oppe i hækken . Stormen gennemblæser ham , mens den spiller på de afklædte hækkes træmasker som på en strengeleg — en hylende , vanvittig Melodi , ensformig stigende og faldende . Pludselig plaske og rasle haglene ned over ham , piske ham i ansigtet , så han er nær ved at skrige af smerte , blænde hans øjne og stivne hans fingre , der pille ved en rebknude , mens han usikkert nok med armen holder sig fast i det rystende træværk . Nedenunder ham er gården næsten i uafbrudt belysning . Den er ligesom et legetøj for lynene : når det ene mat er 

ved at tabe den ned i mørket , fanger et andet den og løfter den op i sit grelleste skær . Og tordenens bølger — nære og fjerne — rulle over i hinanden , blandende deres forskellige lyde : — ramlende som tunge læs på stenbro , buldrende som fjerne kanonskud , bragende som geværsalver , gungrende som om jernplader blev væltede over hinanden . 
I den hvide sky af hagelbygen tændes et blændende lys — det er som om tusind violette gnister sprang fra hagl til hagl — og næppe er det slukt , så skratter tordenen , som om himlen var et uhyre lagen , der reves tværs over af dæmoner . Og det er , som om det før slet ikke havde haglet , sådan tager det nu fat . Men det gør intet mere i for den sidse knude er forsvarlig bunden , alle sejlene bjergede , og mølleren klattrer hurtig ned ad hækken . 
Nu er der kun et tilbage : — at komme over kværnloftet . 
Under det ihærdige arbejde , midt i den sunde kamp mod elementerne , for om muligt at sikre sin mølle og i alt fald til punkt og prikke opfylde sin mesterpligt , havde han efterhånden glemt sin skræk for spøgeriet . Men nu er den der — den har ventet på ham . 

han sætter fødderne på omgangen , hvor hagllaget knaser under sålerne . I hvide skrå streger fyger haglene forbi . Mørkt og tungt hæver mølleskroget sig , et lille vindue blinker lige ved hans venstre skulder i genskinnet af et fjernt lyn : kværnloftet ser ud efter ham med et spøgelseblik . 
Men dernedenunder er gården . Overskuelig ligger den der i skæret af et af hine lyn , der flimrer tøvende højt oppe mellem skyerne — og den spejder efter ham med men ne ske øjne : — han ser flere ansigter i vinduerne , og i den åbne dør sin forlovede . Hvorfor skulle han ikke råbe ned , at de skal komme med en stige , — så slap han for kværnloftet . Men hvad skulle han så bagefter sige  ? hvordan skulle han forklare dem , at han ikke simpelthen var gået ned ad trappen ? 
Nej , han vil ikke give efter . Han har sat alt det andet igennem , og så vil han også tage det sidste tørn med . Dernede forsvinder gården — kun lyset i beboelseshusets vinduer sender et opmuntrende afskedsblik efter ham , da han vender sig bort . 
Et par sekunder derefter træder han hurtig over tærsklen til kværnloftet — og standser brat : 

der er de — et par skridt foran ham — lige på hans vej . 
Jørgen og Lise står der . 
Der er ikke noget højtideligt og truende i deres holdning . De står der på ganske dagligdags vis , som de plejede at færdes i møllen , og ham lægge de ikke engang mærke til . Lise har en gammel grå kjole på , som hun plejede at gå med i huset — og mølleren ved , at hun havde den på , da hun blev dræbt . Jørgen råber hende noget ind i øret — det ses på hans mund , men der kommer ingen lyd . Hun har bøjet hovedet , mens hun lytter , og synes at se ned på Pilatus , der kælent gnider sig op ad hendes ben . 
Den lyser ligesom før , og de lyser måske selv — kan hænde også det er lynene , der lyse op . 
Men nu hæver hun hovedet — der er smil om munden ; og tøvende løfter øjelåget sig og på mølleren fæster der sig et blik — — 
mølleren , dej havde stået fasttryllet , springer tilbage . 
Og i det samme forsvinder alt — ikke i mulm men i lys — i bragende lys — han føler et stød for brystet — og så er alt , også lyset , borte . 

v . 
Hanne stod i døren til forstuen . 
Hun havde set , at hendes forlovede var kommen i behold ned fra møllevingen . Hans skikkelse var forsvunden , hvor omgangen bøjede om — højst et par minutter endnu , så ville hun slutte ham i sine arme . Hvilken angst havde hun ikke udstået , da han næsten skjult af haglene , i lyn og torden , hang deroppe i møllevingen , som rystedes af stormen ! Hvis han nu glider og styrter ned ! eller hvis der gik noget i stykker , så at vingerne begyndte at gå og hvirvlede rundt med ham i luften 1 
men gud være lovet , han var kommen godt fra det ! 
Et lyn så skarpt , som om alt lys i verden var bleven samlet i en flamme — og samtidig et 

kort , smeldende knald , som af en fæstningskanon , der fik alle ruder til at klirre — — 
Hanne var ude midt i den rasende haglbyge — der var skikkelser rundt om — stemmer lød mellem hinanden :  » Det slog ned ! — hvor er mølleren ? — det brænder ! er Jakob kommen ? — møllen brænder . « 
— Jakob ! 
Så angst som hun var , da hun udstødte dette råb , mistede hun dog ikke besindelsen ; tverimod , hun var pludselig ganske klar over hvad der foregik . Og medens hendes Broder og gårdmanden skyndte sig hen til gjennemkjørslen for at trænge op i møllen , løb hun — som på en indskydelse — om på den anden side ud til vejen . Oppe i hatten slog flammerne allerede tilveirs . 
— en stige ! kom med en stige ! Jakob er her — på omgangen ! 
Udenfor døren til kværnloftet lå han , kastet over på rækværket , der stod skråt ud fra omgangen . Hans ene arm hang ud over det . 
Christian og hareane løb efter en stige . Skovfogden og dragen , der havde hørt råbet i gjennemkjørslen kom ud til hende . 
— var det ikke bedre alligevel at gå op og få ham ned gennem møllen ? spurgte skovfogden . 

— se , det brænder også derinde , råbte Hanne . 
Det lyste virkelig stærkt op nu inde på kværnloftet . 
— det er bedre med stigen , mente dragen . 
Nu rejste mølleren sig oppe på omgangen . Kun et halvt minut havde hans bevidsthed været borte — og selv i den korte tid havde den egentlig kun været fortumlet og halvt bedøvet . 
— trappen brænder , råbte han : jeg kan ikke komme ned den vej . 
Det var ikke sandt , hvad han sagde . Så vidt han kunne se , brændte det kun midt på gulvet og hen til den ene side . Da ruderne vare knuste , strøg trækvinden tværs igennem og drev tyk røg ud af døren . Men en snarrådig mand havde vel kunnet nå trappen eller i alt fald uden stor fare gøre et forsøg . Det var ham imidlertid utænkeligt at betræde kværnloftet — ikke for alverden ! 
I munden på hinanden spurgte de nedenunder stående , om han havde taget nogen skade , og han beroligede dem : han var kun bleven kastet om af lufttrykket . Endnu måtte han rigtignok holde sig ved rækværket for at kunne støtte på benene , det var som om alle ledemod var knuste på ham , men han var ikke lammet . Og han forsikrede 

dem , at han nok uden hjelp kunne klatre ned , når stigen kom . 
Ovenover knittrede det , og et bål lyste mod nattemørket . 
Mølleren så tilveirs , og råbte så ned : 
— men det må være snart , hatten kan snart skride . 
De skreg utålmodig efter stigen — skovfogden løb . 
Mølleren havde besindet sig på , at stråkappen vel var fæstnet med jerntråd , men man havde forsømt denne forsigtighed , da hatten blev tækket . løvrig var han ikke bange : han var bleven skånet af lynet , og det sikkert ikke for at begraves under det nedskridende stråbål . Han vidste , hvad han var bleven sparet for , hvad han endnu havde at gøre i livet . 
Og der kom også skovfogden og hareane med stigen , hvad dragen , der stod længst til siden , underrettede ham om ved at brøle med hånden for munden : 
— hold bare ud , Jakob !  .  .  . Der er de med den — hold bare ud ! — gentog han , skønt det var vanskeligt for nogen at forestille sig hvad han egentlig mente med denne opfordring . 
Nu var stigen sat til — men mølleren gjorde ingen bevægelse for at kravle over rækværket og 

stige ned . Hans blik var fasttryllet af en underlig ting , der lå et par skridt fra ham i døråbningen ; — og han bøjede sig frem for at se den rigtig . Det var en lodden Klump , sort forbrændt , ikke til at få rede på , hvis ikke et nogenlunde bevaret kattehoved , der stirrede på mølleren med et gult øje , havde sagt ham , at det var en del af hvad der for få minutter siden havde været Pilatus . 
De råbte dernede : —  » Stigen er der , Jakob ! «  men han kunne ikke vende blikket fra dette relikvie . Det gule , af brandskæret levendegjorte øje stirrede op på ham , som det nylig havde stirret op på hende —disse næsten helt afsvedne børster havde han lige nu set som lange knurhår bøjede fremad af skørtets fold , som hovedet gned sig imod . Altså lynet måtte være slået lige ned igennem den — så nær — hvis han ikke var bleven stående et nu — — — han var nu klar over , at skønt han tydelig havde set Jørgen og Lise og opfattet endogså alle enkeltheder ( han huskede endnu , at der sad en håndformet melplet på hendes bryst , og at hendes højre ærme var smøget op ) , så var der dog kun forløbet en forsvindende lille tid fra det øjeblik , da han standsede ved at se dem og til han sprang tilbage for hendes blik . Hvis han altså ikke var standset og så sprunget 

tilbage , men gået frem , som han ville have gjort , hvis der intet havde været , så var han ufejlbarlig bleven ramt af lynet ; thi Pilatus havde stået nøjagtig på vejen fra dør til trappe . 
Det var dette underlige jertegn , at spøgeriet havde frelst ham fra en lynbrat død — det var det , der optog hans tanker så stærkt , at han var døv for alle tilråbene — selv for de brølende fra dragen , der fandt , at Jakob  » holdt for godt ud . « 
Men nu var det ikke længer råb , men et forfærdet skrig . Det lysnede rødt og blussede til venstre — noget brændende strå faldt oppe fra hatten ned på omgangen — det var det første skred . 
Så rev mølleren sig løs , og lettere , end han havde tiltroet sig selv det , svang han sig over rækværket og klatrede ned ad stigen . Med et  » Gud være lovet «  kastede Hanne sig om halsen på ham , og hjerteklangen i hendes stemme fortalte ham tydeligere , end hendes ord selv gjorde det , om den angst hun så længe havde udstået for hans skyld . Men han trykkede hende ikke fastere til sig , han havde ingen ord til at svare på hendes med , og kun et dybt , forpint suk trængte sig frem af hans bryst , medens han nu villieløs lod sig føre over mod huset . 

der var allerede flere fremmede forsamlede i gården , og Anders kom just hjem med møllevognen . 
Mølleren gik ligesom bedøvet mellem skovfogden og Hanne . Just som de nåde indgangsdøren , fik et enstemmigt råb dem til at vende sig om . 
Hatten skred samtidig foran og på siderne . Store bundter af brændende strå blev af stormen ført bort over markerne , hvor de fejede den unge sæd som ildkoste . Men hvad der skred ned foran — ind imod gården — det faldt på omgangen og pressedes af blæsten ind imod kværnloftsvæggen og blæstes livlig op til spillende flammetunger , som snart slikkede stråkappen i glød , der hvor den omtrent i mandshøjde sprang tagskjægagtig frem . Som en løbeild hoppede små luer nedefra op over kappen , mange steder på en gang — gyldent glimtede det over den mørke flade som en eventyrlig Dands af lygtemænd på en mose . Det var som om denne ildmasse , der så pludselig var styrtet fra sit høje stade , følgende sin elementardrift higede efter atter at komme tilveirs og havde sendt en sværm lette blænkere forud for at prøve , om den stejle voldstigning også var til at forcere . Den var det ; de fremmeligste svang allerede deres små lysende faner helt oppe ved den gamle stil 

ting , og straks fulgte trosset efter — knittrende og bragende væltede flammehæren sig opad i ustandselige stormkolonnner , til hele mølleskroget var skjult af dem . Så fængede også den brede omgang med sit vidt udskrånende rækværk og blussede som en mægtig lueflettet kurv , i hvilken den kæmpemæssige ildfrugt lå . 
Dette bål oplyste omegnen langt bort . Over den hang en ildrød røgsky ; også himlens skyer glødede gjenskær . Lynene blev virkningsløsere end på den klareste dag , og man bemærkede næppe længer tordenen for det hvislende og brusende bulder af ildebranden . Forøvrig syntes uveiret at fjerne sig til begge sider . Haglbygen var også snart hørt op . 
Den side af gårdspladsén , der var nærmest stuehuset , var fuld af en travl menneskevrimmel . Den havde samlet sig , uden at nogen rigtig vidste hvordan — som om den var skudt op af jorden . Der var glødende , opadvendte ansigter , pegende ildfingre , nakker med gylden hårglorie , sorte rygge og endnu sortere ben , og langstrakte , vaklende og forvredne skygger , der på den skinnende haglgrund flød sammen i masser og viklede sig ud igen , snoede sig i hinanden og skiltes . Tættest var der midt i gården om brønden , hvor gangspillet peb og knirkede utrættelig ; derfra gik der 

en dobbelt række hen til hjørnet af huset , nærmest møllen , hvor der igen blev tættere . I denne dobbelt-række for spandene fra hånd til hånd , til de nåde op til en mand , der stod på stigen , midt oppe på taget , og øste vandet ud over strået , så der fra tagskægget dryppede en gylden regn . 
Dragemor var den praktiske ånd , der havde ordnet dette . Hun havde straks været klar over , at her var det farlige punkt . Ganske vist drev vinden fra , og der kunne ikke flyve brændende strå fra møllen derover , hvis ikke vinden slog stærkt om , hvad der under et uvejr ikke var helt udelukket . Men afstanden var her så kort , at heden var tilstrækkelig til at antænde strået , især da blæsten snart tog betydelig af . Hun havde også grebet andre og overordentligere forholdsregler . Det faldt hende ind , at de gamle mølleseil , som først i foråret var sat fra bestillingen , måtte være et steds ; og hareane vidste , at de var på loftet ( en ren frelse for møllen , denne hareane , det havde madam Andersen altid sagt ! ) Hanne blev ubarmhjertig revet bort fra mølleren for sammen med et par piger og knøse fra dragegården at gøre ekspeditionen med ; og fra loftet gik det med sejlene gennem haven ned til kæret — for ikke at standse arbejdet ved brønden . 

således gjensåe Hanne den kære , stille plet , hvor hun nylig havde siddet med Jakob . Den havde mistet sin bortgemte dunkelhed , sin klarhed , sin fred : — rødtskinnende stod hyldebuskene der , og vandet var en bølgende ildpøl , da de gamle smudsige og stive sejl blev kastede ud i det , og de to hvide ænder — der nu var røde , som alt hvad der ikke var sort skygge — i forkrækket baskende flugt for op mellem buskene . 
Ankomsten af disse våde sejl vakte en jubel i gården , der et øjeblik overdøvede luernes bragen . Snart dækkede de i et dobbelt lag hele det truede stykke tag , og' hermed ansås slaget for at være vundet på dette punkt . Det havde stået tvivlsomt , for yderst ude var strået just begyndt at ryge- 
men dragemors virksomhed havde også udstrakt sig videre end til denne hovedsag . Allerede mens mølleren endnu var oppe på omgangen havde hun sendt de første , der kom løbende fra dragegården , ind i karlekamret for at hente senge og madradser , skabe og klæder ud . Samtidig måtte Christian og straks derefter den hjemkomne Anders op på broloftet for at kaste så mange sække som muligt ned i underkjørslen , hvor hjelp-somme hænder greb fat og slæbte dem over på den anden side af gården til det bjergede gods 

fra karlekamret , som snart stod opstablet der som på en auktionsdag . 
Opmuntrede ved dette redningsværk var en del fremmede på egen hånd brudt ind i huset og havde givet sig til at redde bohavet , der blev slæbt ud i haven — for at det der kunne blive ødelagt , hvis der kom øsregn ( hvad man håbede og ventede ) . — andre genstande fandt hurtig vej gennem vinduerne , hvorved de fleste blev slået i stykker eller stærkt skamferede — kort sagt , man var nyttig på mange måder og gjorde hvad man kunne . 
Men ingen overkom dog så meget som dragen . 
Det er sandt , at denne fortræffelige gårdejer ikke underkastede sig påfaldende legemlige anstrengelser — der var nok til det — men han sås overalt , og hvor han ikke sås , hørtes hans røst , og der var i dens utrættelige råb en god del opmuntring og beroligelse for dem , der arbejdede spredt og uden oversigt : for de forvissedes om at der var en ledende ånd , der havde sit blik overalt og holdt alle trådene i sin hånd , og de underrettedes om hvad der foregik andre steder .  » Hiv oh høj , «  lød det ,  » op med spanden  .  .  . Bare herhen med skabet , her er plads til det !  .  .  . Det var ret , lad os få de sække på det tørre , det 

er rede penge !  .  .  . Det kan jeg lide , mutter ! er du der med sejlene !  .  .  . Ja , lad os få møblerne her ud i haven , der står de sgu godt  . . . ud ad vinduet med det ! «  og da vognene vare komne fra de nærmeste gårde , åbnede der sig en ny virksomhedskreds for ham : nu lød det ude fra vejen :  » Ja , ryk bare der — ryk , å hå ! ryk så , ryk !  . .  . Lad os få bæsterne vendt bort fra ilden , så — å—hå !  .  .  . Kør bare ned til dragegårds-dammen , der er sgu vand nok . «  men da endelig sprøjten var kørt ind i gården og gav sig til at bekæmpe ilden på bageriets spåntag , var han rigtig i sit es , og i den fjerneste krog hørte man gennem vandstrålens syden og ildens knittren hans gemytlige stentorrøst :  » Hæng bare i ! op med det gamle pumpeværk . « 
Under en så fortræffelig ledelse var det ikke påfaldende , at man hverken så eller hørte noget til mølleren selv . Alle vidste desuden , at han nær var bleven slået ihjel af lynet . 
Hanne havde forladt ham ved forstuedøren , da hun af madam Andersen blev hvervet til seil-expe-ditionen , og hun troede , at han var gået ind for at have lidt ro , som hun havde sagt , han skulle — han kunne jo nok trænge til det . Men da de kom tilbage med de våde sejl fra dammen og gik fra haven ind i gården ad lågen mellem staldlænge 

og stuehus , fandt hun ham til sin forundring stående i denne krog , lænet op til husmuren og ufravendt stirrende på den brændende mølle — kun at han for sammen og drejede hovedet et øjeblik , da der uventet kom folk den vej . 
— står du dér ! Gå dog lidt ind og hvil dig , sagde hun . 
•— ja , det skulle du gøre Jakob ! tilføjede hans svigermoder . Vi skal nok klare det . 
Mølleren svarede ikke . Han rystede blot på hovedet og så igen op på møllen . 
— han kan ikke rive sig løs fra den , bemærkede madam Andersen , da de gik videre ; han er sådan sammenvoxen med den mølle , han er jo barnefødt der , det er jo ikke så underligt . 
Men i sit stille sind frygtede den brave kone , at det lyn , der ikke havde lammet ham , dog havde gjort hans hoved skade . Man havde jo før hørt , at folk var blevet så underlige efter sådan noget , og svigersønnens ansigt havde — stærkt belyst af ildskæret — haft et fremmed udtryk , som hun ikke forstod og ikke rigtig kunne forklare sig blot af hans vedhængen ved den gamle høimølle — hvor stærk den end kunne være hos sådan  » en tung natur «  : 
— Jakob har jo altid været sådan noget tung 

af sig , ved du nok , vedblev hun — alting går så dybt i ham . 
Hanne svarede , at det var jo begribeligt nok ; men også hende havde møllerens udtryk været højst påfaldende , så sælsomt højtideligt og ligesom fra en anden verden . Hun kiggede hurtig tilbage over skuldren : 
han stod endnu der i hjørnet ; det røde ild-skær belyste hans opadvendte ansigt . 
Bålet var begyndt at mindskes . Foran , hvor vinden stod på , var kappen for en stor del brændt igennem . Da den var bunden med jern-tråd , kunne den ikke skride , men små bundter af halvforbrændt strå faldt spredt ned i omgangens brede flammekurv . Når røg og luer dreves bort foroven af vinden , viste sig deroppe den afdækkede hat . Han så den skrånende mægtige egeaxle med hattehjulet , den klodsede persebom , det snevre rum indenfor bjælkelaget , hvælvingens ribber foroven , og gennem en åbning i det øverste af kappen også trappen til lorisloftet . 
Det var dette syn , som han ikke kunne vende sit blik fra . Han havde ikke set noget af alt dette siden hin aften , og nu viste det sig alt sammen , kulsort på den røde røggrund eller på en glimrende guldgrund af gnister . Der var stedet , hvor offrene havde siddet — en smule højere end der 

hvor trappen forsvandt . Hvis deres skikkelser nu sad deroppe , som de før stod på kværnloftet , så ville man kunne se deres hoveder og skuldre — undertiden syntes han at han så dem — og hvorfor skulle de ikke være der , ligeså godt dér som før på kværnloftet ? — og dér , mordværk-tøiet , den brutale , kluntede persebom — der stod den mørk og truende — — 
så vendte hans blik sig til et andet punkt tæt ved — en lille forskydning af synsaxen og dog så lang en rejse : fra rædslen til idyllen , fra forbrydelsen til uskyldigheden . 
Der til venstre for hattehjulet havde han som dreng stået med lille Christine og set , hvordan hatten blev drejet . De havde været ganske små , og hvis afbilleder af dem havde stået deroppe nu , ville man ikke kunne have set deres hoveder rage op , men han kunne pege på , hvor det var . Og lille Christine var bleven angst og havde råbt : —  » Hvis vi nu stod derovre , og persebommen trykkede os fast mod bjælken . « 
Og der kom en anden erindring . En nat , da hans hustru lå i feberfantasier , var hun faret op og havde råbt :  » Hold op ! Persebommen knuser dem . «  den gang havde han deri kun hørt et tilbageblik til hin barndoms-erindring ; nu blev det ham pludselig klart , at det tværtimod havde været 

et fremsyn . Forunderligt , at det aldrig var faldet ham ind ! men der var ingen tvivl om det : hans hustru havde med en af de gådefulde evner , som hendes sygdom havde udviklet , oplevet — set mordet ! 
Det øjeblik , da denne tanke gik op for ham , var af alle de frygtelige momenter , han havde oplevet , måske det mest rystende . Det var ligesom om en helligdoms forhæng flygtig flagrede til side , og han fik et glimt at skimte af de hemmeligheds-dybder , som gud har skjult for menneskeblikket . 
Christine havde set mordet . Så havde det da altså ligesom allerede den gang været der , stået forude og ventet , indtil dets tid kom til at vise sig . Ja , var det ikke også virkelig således , at han , der den gang havde siddet hos den syge , han havde allerede da været hildet i syndens lede-bånd og var begyndt at vandre ad den vej , som skridt for skridt havde ført ham til forbrydelsen ? Og selv om det nu ikke var kommet så vidt — hvis Lise for eksempel var bleven syg og var død før den tid — hvad så ? Ja , så ville han intet have at skjule for nogen , hans samvittighed ville ikke engang have stort at bebrejde ham , han ville være en lykkelig mand og kunne holde bryllup med Hanne og alt ville være i den skønneste orden — men ville han selv derfor være det 

mindste bedre ? Ville han være en anden end den han nu var — forbryderen , dobbeltmorderen ? I menneskers øjne havde han været en anden , for gud var han den samme . 
Og han foldede sine hænder og bad til gud , at han ville befri ham for ham selv , lade den gamle Adam dø i ham og genføde ham i sin nåde og i forløserens billede . Han så ikke længer på den brændende mølle , men op , hvor de ildbelyste skyer havde delt sig og en klar stjerne tindrede . 
Det var ikke længe han stod således , men for ham var tiden ophævet , ligeså vel som omgivelserne vare udslettede — han havde kun følelsen af en uendelig klarhed og en uudtømmelig sjælefred , der fyldte ham . Hvor gerne var han ikke død i dette øjeblik ! men han vidste vel , at det skulle han ikke . Livet havde endnu sit krav til ham ; der var gerningens beske , jordfostrede frugter at nyde . 
Og nu kaldtes han tilbage til virkeligheden ved en dump fornemmelse af at blive iagttaget . Uvillig så han til siden , men det var et kærligt blik fra Hannes øjne , der mødte hans , og han nikkede smilende til hende , men med et noget mat og tungsindigt smil . 
Hanne var standset flere skridt fra ham , da hun så , at han bad ; hun ville gerne have bedet 

med ham , men i stedet derfor hengav hun sig til den blanding af himmelsk og jordisk kærlighed , som lyste op i hende ved at se den elskede mands ansigt forklaret af en så dyb og verdensfjern andagt , som hun aldrig havde set præget i mennesketræk . Hun ønskede , at hendes Broder havde været der ; for han talte lidt om , at Jakob var noget verdslig sindet og ikke rigtig havde fundet vejen til gud , og at hun var kaldet til at vække ham . Og nu viste det sig , at han var mere lysvågen og videre fremme end hun . Han havde  » fundet vejen «  , uden at læse meget i opbyggelsesbøger og gå på missionsmøder . 
Inderlig bevæget trådte hun nu hen til ham og greb hans hånd : 
— ja , vi må nok takke gud for hvad han har gjort for os i aften . Han har frelst dig . 
— ja , Hanne , det har han ! Han har frelst mig . 
I hans ord lå der i og for sig ikke andet end en simpel bekræftelse af , hvad hun havde sagt og hvad efter hendes troskyldige mening heller ingen kunne falde på for alvor at benægte . Men han sagde det med et så ejendommeligt eftertryk , og der var en så påfaldende højtidelighed i hans stemmeklang og i hans udtryk , at Hanne så på ham med et blik , der var et tydeligt spørgsmål om , i hvilken forstand han mente det . 

men mølleren bemærkede ikke dette spørgsmål , eller gik i alt fald ikke ind derpå . 
—• kære Hanne , sagde han — vil du hente din Broder ? der er noget , som jeg gerne ville tale med jer begge om — nu straks . 
Hanne var heller bleven alene hos ham ; hun undrede sig lidt over denne begæring , men gik straks for at opfylde den . 
Det var ikke så let at finde broderen , da netop nu menneskestimlen i gården var tættest , og desuden delt i forskellige grupper — enkelte tilmed ude i haven eller på vejen ; og i det blændende , urolige lys var det ikke godt at se og kende på afstand . Netop nu kørte sprøjten over gården og posterede sig mellem brønd og staldlænge , hvor bohavet fra karlekamret og en hel del sække måtte slæbes bort i en fart for at at gøre plads for den . Fra brønden langedes spandene endnu bestandig fra hånd til hånd hen til hjørnet af huset , lige bag møllen , hvor tagets beskyttende sejl fik friske overgydninger . Hanne havde ikke gjort mange skridt , før det forreste af omgangen delvis styrtede ned med det brændende strå , der havde hobet sig op på den — enkelte brædder vare allerede i forvejen faldne og nogle blev endnu hængende ved de skråbjælker , der bar omgangen . Der lå et rygende bål på jorden og 

spærrede for gjennemkjørslen , som den fyldte med tyk røg . Skønt der ingen fare var ved det , opstod der straks stort skrig og megen forvirring . Nogle , som mente , at svendene endnu var derinde for at bjerge sække , råbte , at det måtte straks slukkes . Kvindfolk hylede allerede over de fortabte . Flere kom løbende med høtyve og river for at skille bålet og få de brændende brædder og strå-bundter slukt enkeltvis . 
Midt i denne ståhej stod Hanne og spejdede efter broderen , da der blev trukket i hendes kjole . Det var hans , som så op på hende , forskræmt og på nippet til at græde , men lykkelig over at have fundet tante Hanne , som han nu allerede øvede sig i at kalde mor . 
— mor — mor ! hvor er far ? 
Rørt over denne sødt klingende tiltale bøjede Hanne sig og kyssede ham på mund og pande . 
— far hviler sig , Hansemand — han har anstrengt sig så meget oppe i møllevingerne , han trænger til ro . Har du ikke set onkel Vilhelm ? jeg leder efter ham . 
Drengen rystede på hovedet . 
Hanne så sig rådvild om . Hvad skulle hun gøre med den stakkels dreng ? Hun turde ikke tage ham med , når hun søgte efter broderen i trængslen , det gik heller ikke an at lade ham 

løbe alene om , og hvem skulle hun betro ham til ? Endelig lod hun det være nok med at føre ham hen til staldlængen , hvor hun mente , at han i alle tilfælde ikke kunne komme noget til . Han var heller ikke ganske alene her , for det viste sig , at trofast også havde taget tilflugt til denne rolige plet . Den trykkede sig klynkende ind til drengen , åbenbart sjæleglad over at have truffet en god kammerat under disse usædvanlige og slet ikke hyggelige omstændigheder , da møllegården ikke lignede sig selv . Hans måtte blot love , at han ville være mo’ers egen dreng og ikke gå bort derfra , så at hun ikke behøvede at ængste sig . 
Der var også nok i nærheden , som kunne tage hans opmærksomhed fangen , og han kunne næppe som tilskuer have fundet noget bedre standpunkt . Kun en snes skridt borte — af hans egne små skridt — lidt til højre for brønden , arbejdede sprøjten med regelmæssige stempelslag , og fra dens slange for vandstrålen , selv funklende som ild , med hæs hvislen ind i luerne , som slog op fra bageriets spåntag , dér hvor det stødte op til møllen . Det var så fortrolig og beroligende her at høre onkel Henriks velkendte stemme :  » Pump væk ! hæng bare i ! Nu skal vi , fanden tage e mig , snart få has på det ! «  — på brønden gik gangspillet uafbrudt , og spande steg op af den og for 

svandt ned i den , og dem , der var steget op , kunne han følge helt op på taget over dagligstuen , hvor de væltede deres glødende strøm ud over de våde sejl , der så ud som blankt guldblik . 
Men lige midt for , beherskende alt , brændte møllen . Og med sine store forundrede barneøine stirrede hans på dette lysende uhyre af røg og luer , som den gamle mølle med sin dunkel-brune , hist og her mosgrønne stråkappe så pludselig havde forvandlet sig til . Det var prægtigt at se og egentlig uhyre morsomt , men han havde dog gråden i halsen ; og på den anden side vidste han ikke rigtig , om der også var grund til at græde . Det var så underligt og så helt ubegribeligt , at den gamle mølle sådan brændte , som han kunne huske fra ganske lille af , hvor han var kravlet om de utallige gange fra øverst til nederst , hvor han kendte hver bjælke og hvert hjul , hvor han havde hørt , at fader og moder havde leget , da de var små , og hvor han selv skulle have arbejdet , først som dreng , så som svend og endelig en gang som mester — det var næsten ikke til at tænke på , uden at man måtte græde øjnene ud af hovedet . Men så var der jo det , at det alligevel slet ikke længer var den hyggelige rare gamle mølle , for den havde jo knust stakkels Jørgen og Lise , og han turde slet ikke mere gå op i den . 

egentlig var det dog godt , at den brændte af og der blev bygget en ny , hvor der ikke dryppede blod , sådan som Christian sagde , at der gjorde ovre i den gamle . 
Nu begyndte også dens vinger så småt at brænde . Da vinden bar bort fra dem , havde det varet længe , inden ilden havde ædt sig ud i dem , men nu var den der ; der stod røg fra dem , og små flammer legede langs ad de sorte  » Arme «  , forplantende sig gennem de oprullede sejl . Et af disse , hvis liner var brændt over for oven , tog til at flagre — og langsomt begyndte i det samme vingerne at dreje sig , da perseringen var brændt igennem . Så foldede samtidig alle fire sejl sig ud , som bannere der rulles løs fra stangen ; hurtigere svingede de , stærkere blussede de — og fra øverst til nederst beklædt med flammeseil drejede vingerne bestandig i mere rasende fart , indtil det hele var et hvirvlende ildhjul , der sprudede gnister om sig til alle sider . 
Og i møllen , hvis forside nu kun var et bevægeligt røgslør , viklet fast til og flagrende om forkullede bjælker som et spindelvæv — derinde så man på luegrunden af kappens bageste del , der endnu brændte , hvorledes det mægtige stjernhjul snurrede rundt og alle kværnhjulene i kreds om det som planeter om en sol , drevne med i den 

ville hvirveldands , så akslerne rystede — og gennem brandens hvislen og kogen hørte man foruden vingernes susende stød også den snurrende og tumlende larm af værket . 
Høimøllen gik — den malede for sidste gang . 
De store halvt forskræmte , halvt skuelystne barneøine vare ikke de eneste , i hvilke dette syn afspejlede sig . Der var ingen , som ikke stirrede derop . Sprøjten glemte bageriets fare , mens folkene hvilede på pumpestangen , spandene blev stikkende i brønden , oppe på mønningen af stuehuset sad Christian med en fyldt spand stillet foran sig og støttet mod kragetræet , og gennem hele mængden gik en dæmpet mumlen af forfærdet beundring . 
Afsondret fra de andre i en lille gruppe for sig , henne i hjørnet mellem staldgavl og stuehus , stirrede tre ansigter op på den arbejdende ildmølle , der kastede sit hedtglødende skær over dem — belysende der en dybere betagethed end al den tilsammen tagen , der prægede alle disse mange opadvendte ansigter . 
Mølleren havde fortalt skovfogden og Hanne hvad der var foregået , siden han havde stukket hovedet ind i havestuen og sagt , at han måtte gå noget over på møllen — alt , lige fra Christians underlige væsen og ord indtil det syn , der havde standset og reddet ham . Åndeløst havde de to 

søskende lyttet til . Hanne havde trykket sin kærestes hånd , så det næsten smertede ; hvis dette Brandlys havde tilladt det , ville hendes ansigt have vist sig ligblegt , og hendes øjne var stift åbnede , da han fortalte det sidste . Således , tænkte han , må mit eget blik have været , da jeg så dem . Men hvad der gav deres træk det stærkeste og inderste præg af skræk , det var , at de ventede endnu noget , som fantasien ikke kunne gøre sig den ringeste forestilling om , og om hvilket kun en ubegrundet anelse kunne tilhviske dem , at det var langt , langt værre end hvad de allerede havde hørt . Fortællingen var ude ; den var ført op til det punkt , hvor deres egen erindring som øjenvidner knyttede sig til den , og dog havde de begge det indtryk , at Jakob endnu havde noget — ja det vigtigste tilbage at sige ,- og at det kæmpede en hård kamp i ham for at komme frem . 
Men hvad kunne det være ? 
De blev ved at stirre på den malende ildmølle , fordi de følte , at hvis de så på Jakob , så ville deres blik være et spørgsmål ; og de havde jo dog intet at spørge om . 
— det er underligt , begyndte mølleren så , at du netop i aften skulle komme til at tale om varsler , Vilhelm — om at de gives menneskene for at de kan forberede sig på døden . 

—• tror du da , at det skulle være sådan et varsel ? 
— Jakob , kære Jakob ! udbrød Hanne og trykkede hans hånd til sit bryst . 
Hun mente nu at kunne forstå hans sælsomme , åndsfraværende udtryk før — det , hun ikke med madam Andersen havde kunnet forklare som en fysisk sløvhedsvirkning af lynslaget . Og her var altså også det , som han havde holdt tilbage : frygten for døden . Det var en ganske naturlig tanke , at det , at de viste sig for ham , som han uden sit vidende så brat havde sendt over i evigheden , det var et tegn på , at han selv snart skulle følge dem . Også hun blev grebet af denne idé , og hun søgte at snakke sig selv og Jakob fra den og fra den heftige skræk , som den havde sat hende i , og som hun også forudsatte hos ham : — det behøvede jo slet ikke at have den betydning . Man havde jo ofte hørt , at genfærd havde viist sig , især af folk , som vare komne brat og usalig af dage , uden at der derfor var død nogen . Det lod jo også til , at Christian havde set dem deroppe . 
Broderen understøttede hende : — man skulle ikke straks sætte sig sligt for fast i hovedet og miste livsmodet , om det end på den anden side ganske vist var rigtigt at tage sig det til hjerte og at have døden for øje , som vi alle altid burde . 

og sødskendene glædede sig over , at deres ord ikke blev uden virkning : møllerens ansigt lyste op . Åbenbart var skrækken tagen fra ham , og dødsvarslets frygtelige blik stirrede ham ikke længer i møde fra dette åndesyn , hvor manende end dets hinsidige alvor sikkert vedblev at virke i ham til hans sjæls frelse , ligesom den først havde frelst hans liv . Men når møllerens træk virkelig lysnede , så var det tværtimod fordi hele denne opfattelse af synet som et dødsvarsel var en ganske ny tanke som de bibragte ham , og det den trøsteligste , som kunne findes : ikke truende — forjættende syntes et sådant varsel ham . 
— ja , det er ikke just sådan at forstå , svarede han — det kunne jo være , at det havde den betydning også  .  .  . Men ellers kom jeg til at tænke på en dag i efteråret , da jeg var ude hos jer , og jeg talte med dig , Hanne , om dyrene i skoven , og sagde , at en hurtig og uventet død for en kugle den måtte enhver ønske sig ; og så sagde du så kønt , at det var nok det bedste for et dyr , men ikke for et christent menneske , som skulle stå for den evige dommer , og som i dødens time nok kunne trænge til at gøre sit regnskab op med verden  . . . Og når du kan føle det så dybt , du kære gode sjæl , hvad må så ikke jeg — — ! 

han lagde hånden over panden og tav . På den skarpt belyste mur dirrede hans skygge . 
— hvorfor du mere end jeg , Jakob ? er jeg ikke ligeså vel et syndigt menneske som du ? ivrede Hanne i en bebrejdende tone , men tillige med en spørgende ængstelighed , fordi hun følte , at der lå noget bestemt bag ved dette udbrud — noget , som gjorde hende usigelig angst . 
Mølleren svarede ikke , men fortsatte i sin egen tankegang . 
— og det er netop sagen , at hvis de ikke havde viist sig for mig der , så var det gået mig sådan : jeg var bleven ramt af lynet , som et dyr af en kugle . 
Han tav , og skovfogden nikkede alvorlig til sin søster . Han tænkte på Luther , hvis ven blev slået ned af lynet ved hans side . Og han nikkede igen med et tilfreds smil : — han er bleven vakt . Jakob bliver en af vore ! 
Medens mølleren talte , var den del af omgangen , der strakte sig ud over bageriets tag , styrtet ned på dette , hvor enkelte brændende brædder blev liggende , støttede af vandrenden , og et par bjælker faldt i de huller , som der allerede var brændt i spåntaget . Faren for bageriet blev herved større , og ret som om det gjaldt nu at be-kjæmpe det med alle våben , faldt en af de svingende 

møllearme ned og slog med uimodståelig magt taget igennem på den anden side . Sprøjten måtte flyttes lidt længer til højre , hvilket udførtes under mange overflødige opmuntringer og kommandoer af dragen , afsluttede med det pompøse udråb :  » Så , giv den nu det glatte lag ! « 
Skovfogden og hans søster havde tilsyneladende fulgt disse begivenheder , medens de i virkeligheden ventede på , at mølleren skulle fortsætte . For når han , som han sagde , ikke var bleven forfærdet ved at se et døds varsel i spøgeriet på kværnloftet , så måtte der endnu være noget , der lå ham tungt på sinde . 
Møllen gik nu bestandig langsommere med sine tre vinger , der næsten vare afklædte , idet de sidste brændende seilstumper en for en førtes bort af vinden . 
— kan du huske — begyndte mølleren , idet han lagde sin venstre hånd på vennens skulder — kan du huske , Vilhelm , ja , det kan du nok , for det er kun en uges tid siden , at vi sad derinde og talte om , at det var lige så godt , at vi giftede os nu  . . . og du trøstede mig og sagde , at alt gik jo efter guds styrelse og råd — også hvad der var forefaldet her på møllen . Og hvis jeg havde gjort det med vidende om , at de var deroppe , som de ville beskylde mig for , så sagde du , at så 

havde det også været guds villie og var sket til mit eget bedste , for at mit syndige væsen kunne komme for en dag , og jeg kunne blive angst og bange for mig selv og omvende mig . 
Han tav et øjeblik og trak vejret dybt . 
— kære venner ! det er det , jeg har at sige ; sådan er det jo sket . 
Hanne greb hans højre hånd , som hun følte kold og fugtig imellem sine : 
— gud i himlen ! Jakob ! hvad mener du ? 
Men broderen nikkede beroligende til hende : 
— ja , ja ! Hanne — det er , som Jakob siger  .  .  . Det har vi jo også nok mærket , at nu er Jakob på omvendelsens vej . 
— ja , det er jeg , det føler jeg . Men du forstår mig ikke rigtig  .  .  . Det er gået sådan til , som du sagde  .  .  . For — kære venner ! I vil jo ikke fordømme mig , når gud er barmhjertig--------- jeg har jo gjort det  . . . jeg vidste , at de var der — jeg myrdede dem . 
Skovfogden trådte et skridt tilbage — ikke af forfærdelse eller afsky , skønt mølleren opfattede det således , da han følte sin hånd , der havde hvilet på vennens skulder , falde slapt ned : han ville kun se svogerens ansigtstræk tydelig , om han ikke talte i vildelse . Søsteren tvivlede i dette øjeblik ikke om , at han gjorde det . Spøgeriet og 


det nære lynslag havde gjort ham forstyrret i hovedet . Sikkert havde også det tungsind , han havde gået så ene med , og bevidstheden om , at øvrigheden mistænkte ham , forberedt dette , og ved denne aftens legemlige og sjælelige rystelser , som kunne være farlige selv for den sundeste , var det kommet til udbrud . Hun klyngede sig fast til ham og hviskedee : 
— Jakob , tal dog ikke sådan !  .  .  . Kom til dig selv , kæreste ven !  .  .  . tænk dig om . 
Men broderen , som i møllerens træk , hvor smertelig de end skælvede , læste fuld og klat-bevidsthed om , hvad han havde sagt , og i hvis forestilling en mængde spredte erindringspunkter dukkede op og forbandt sig i et nyt lys — han forstod , at svogeren var skyldig . Og efter en kort tavshed sagde han , idet han uvilkårlig foldede hænderne : 
— du har ret , Jakob  .  .  . Gud er barmhjertig , og Jesus er død også for dig . 
Da Hanne hørte disse ord af broderen og så den måde , hvorpå Jakob nikkede til ham , forsvandt enhver tanke om , at hendes kæreste kunne have talt forvirret , så pludselig og restløst , som om den aldrig havde været der ; og den ubønhørlige sandhed stirrede hende i møde fra det blik , 

hvormed mølleren så ned på hende , mens han tonløst mumlede : 
— min stakkels , stakkels Hanne ! 
Hun gav slip på ham , greb sig om hovedet med begge hænder og udstødte et skrig , som ville have draget alles blikke derhen , hvis det ikke var druknet i det almindelige skrål og ståhej , som netop nu var opstået . 
En møllevinge var nemlig bleven slynget over på stuehusets tag som en uhyre brandfakkel — heldigvis en halvt udgået . Da man længe havde frygtet et sådant tilfælde , var stedet rømmet og der kom ingen til skade . Hurtig blev den glødende bjælke væltet over hjørnet ud i forhaven , og resterne af den i faldet knuste hæk , der lå rundt om på taget , revet ned med river . Men sejlene , som nu snart i ti minutter havde savnet overgydningerne , vare brændte igennem , og også udenfor deres område havde det begyndt at at fænge hist og her . Foruden spandene , der straks igen kom i brug , måtte også sprøjten bekæmpe den overhængende fare her — hvilket ikke gik af uden nye og hidtil uhørte kraftytringer af drageorganet . Medens den således vendte sig bort fra bageriet , fik ilden her ro til at samle kræfter . 
Mellem disse to punkter var opmærksomheden delt og mere end nogensinde bortvendt fra de tre , 

som selv udeltagende overfor alt , hvad der larmede om dem , ligegyldige for , • om stuehus eller bageri eller alt brændte ned til grunden , stod der i deres krog , isolerede midt i deres frygtelige hemmelighed . 
Skjøndt det et øjeblik var som om alt blev borte for Hanne , mistede den ulykkelige pige dog ikke bevidstheden — dertil var hendes natur for stærk , og desuden trådte straks en bestemt tanke i forgrunden og gjorde sig til et fast og samlende midtpunkt for alle opskræmmede , mellem hinanden hvirvlende forestillinger — denne tanke  : så har han jo elsket hende . 
Og mølleren læste denne tanke ud af hendes stive blik , som hun stod der foran ham , lidt tilbage-bøiet , med udstrakte arme og betragtende ham ufravendt med et udtryk , som han ikke kendte . 
— å , Hanne , Hanne ! råbte han — jeg har handlet ondt mod dig , så uforsvarlig — å , jeg ved det  .  .  . tilgiv mig ! 
Hun stirrede på ham med det samme blik og mumlede næppe hørlig : 
— hvor kunne du ? 
— hvordan skal jeg — Hanne — jeg er så ond , så syndig , å , men det kan du aldrig forstå , jeg har jo sagt dig det , sådan som jeg er — — det kan du ikke  . . . Ja , jeg har elsket hende — 

Lise  . . . jeg har begæret hende  .  .  . sådan en kærlighed det er ligesom en sygdom , det lader en ikke have fred  . . . og jeg vidste , at hun var ond , men alligevel  .  .  . hun forlokkede mig — nej , det var fordi jeg selv var ond  . . . og jeg vidste , at du var god  . . . du kunne frelse mig — men jeg var forhekset , jeg var i syndens garn  .  .  . Det var allerede før Christine døde  . . . — — — 
og afbrudt , uordentlig og stødvis fortalte mølleren hele sin lidenskabs historie : — hvorledes den først havde sneget sig om i det skjulte , vakt Christines mistanke , forgiftet hendes liv og måske voldet hendes død ; — hvorledes han var vaklet frem og tilbage mellem Hanne og Lise , den gode og den onde engel , hende , han ville elske , og hende , han elskede — bestandig på ny indfangen af Lise og ægget af skinsyge og mistanke mod Jørgen . Han mindedes den søndag i november , da han så villig lod lille hans blive ude hos dem om aftenen og selv styrtede hjem gennem skoven som et vildt dyr med den ene vanvittige tanke at forføre Lise . Og så kom den anden novemberdag — fredagen derpå •— da han lovede hende ægteskab , og tog ind til dem for at tage afsked med det sted , hvor han havde været lykkeligst og med de venner , han havde kærest , og da det skete om aftenen . 

Hanne var til mode som en måtte være det , der efter længe at have mærket , at han boede på usikker grund og at der var noget tungt og truende i luften , nu pludselig blev stillet således , at han kunne se ned i krateret af den vulkan , som var årsagen til disse fænomener . Synd og lidenskab havde hun hidtil i grunden kun kendt af navn og af abstrakte deklamationer i prædikener og op-byggelsesbøger . Hun vidste vel , at de fandtes også i hende selv , hun havde endog undertiden vage selverkjendelses-glimt af den sandhed , som hun troende bekendte , at hun var en synder , og blot ved at være den , hun var , ja blot ved at være et menneske var værdig til fordømmelse og hjemfalden til evig kval — hvis ikke troen havde frelst hende og Christi offerdød løskøbt hende . Men alt dette havde stået tåget i det fjerne ; nu var det rykket hende på livet ; hun blev stillet ansigt til ansigt overfor det , hørte det tale med den stemme , hun havde kærest i verden , og følte det i sit eget liv —• thi han var jo hendes liv , denne mand , som hun elskede og som også elskede hende . Ja , det gjorde han ! han havde sagt hende det , da de sad dernede ved dammen — sagt det så inderlig , og det havde ikke været tomme ord . Og medens hun nu hørte på ham , forstod hun meget i hans adfærd og væsen , der havde været hende gådefuldt . Hun 

så , hvorledes han havde higet mod hende , med angst og håb , stræbt ud over sin natur og efter snubien og frygteligt fald nået hende først nu , da det var for sent — for sent til , at nogen jordisk lykke kunne blomstre deraf . 
Men ikke for sent til , at hendes kærlighed var hans for bestandig og skulle ledsage ham overalt og være ham til trøst , hvis han herefter trængte til jordisk trøst . 
Mølleren tav . Hanne lå op til hans bryst med sin arm om hans nakke , skovfogden holdt hans hånd mellem sine . Tårerne trillede ned ad hans kind . Han havde ikke grædt siden Christines død , og der var en lindring i disse tårer , som han ikke havde troet nogensinde mere skulle blive ham til del . Hvor velsignet var det ikke at have talt ud og betroet sig , ikke længer at have denne hemmelighed lukket inde i sit bryst , som damp , der vil sprænge kedlen , hvis ikke en ventil åbnes . For første gang var han i sine venners øjne den , han virkelig var . Og skønt han midt i sin angst for skriftemålet havde følt sig overbevist om , at disse to mennesker ikke ville bryde med ham — hvad så end alle andre gjorde — var der noget vidunderligt i dette at have anklaget sig selv , intet skjult og ikke besmykket noget og dog endnu have 

kærlighed om sig — forstående og tilgivende venskab og kærlighed til døden . 
Ja , han ville næsten have følt sig menneskelig lykkelig , hvis ikke denne kærlighed næppe var trængt ind i ham med sin forsoning og fred , før den blev til hans anklager : •— denne elskelige kvinde , som klyngede sig til ham , var bleven ulykkelig ved ham ! Hun var i dag kommen til møllen som til det begyndende bryllup ; endelig havde hun turdet håbe — og havde håbet — at alt ville blive godt , og så skulle det just vise sig , at alt var langt uopretteligere tabt , end hun nogensinde havde haft grund til at frygte . Jo tålmodigere og kærligere hun bar denne frygtelige skuffelse , desto klarere åbenbaredes derved , hvor usigelig meget hun havde tabt ; thi hun bar den med styrken af den kærlighed , der var bedragen for sin livslykke . 
Tættere randt tårerne ned over hans skælvende træk , medens han ømt trykkede hende ind til sig og mødte det blik , hvormed hun så op på ham — et blik , der både var sløret af martyriets smerte og dog så lyst af dets rensende kraft . Men så var der atter noget så befriende ved det at græde over en anden — for ham , der så længe havde været lukket egoistisk inde med sig selv i sin 

egen kval og blindet af angst næppe haft sands for noget udenfor sig . 
— stakkels , stakkels ven ! hvad må du have lidt ! hviskedee hun . 
— det er kun alt for vel forskyldt hvad jeg har lidt  .  .  . Men at du skal lide sådan , og det er min skyld alene !  .  .  . 
— tror du da , at jeg ville undvære det , og hellere aldrig have kendt dig . 
— det havde såvist været det bedste for dig , svarede Jakob med et dybt suk og rystede på hovedet . 
— hvad der er bedst for . os , det ved kun han hvem vi vil bede , at han fører os alle til sig , sagde skovfogden . — — — 
der var på dette tidspunkt mindre larm , end der havde været noget øjeblik før under hele branden , og en hel del færre mennesker i gården , da en stor del var løbet om bag ved bageriet for der at hjelpe til ved slukningsarbejdet . Efter at møllen havde gjort sin sidste anstrengelse med sin store brandfakkel og dette angreb seierig var blevet afslået , var stuehuset så godt som uden fare . Der var ikke længer noget flammende bål tæt til højre for det , hvis glødende hede kunne få strå-taget til at fænge . Nede i møllens stensokkel brændte endnu broloftet , men foroven stod nu kun 

et sort bjælkeskelet , svøbt i en flagrende rød røgkappe . Der var intet tilbage af stråtaget , alle lofterne vare lagte blot . Med en enkelt rygende vingearm strakt skråt opad , og med lidt stillads til den ene side markerende omgangen , så denne tomt nøjagtig ud som gjennemsnitstegningen af en hollandsk mølle i et Atlas til en eller anden hånd-bog i møllelæren — den bragte Jakob en vemodig erindring fra hans ungdom , da han havde købt et sådant værk på en auktion og foræret det til sin fader på dennes sidste fødselsdag . Og han så tydelig den gamles ansigt for sig med brillerne langt nede på næsen , som det havde bøjet sig over bogen — et kønt , kraftigt gammelt ansigt med en krands af hvidt skæg under hagen . Det havde været en stolt mand , den gamle høimøller , og en anset mand , der havde spillet en rolle med i sin tids bevægelser og siddet i den grundlovgivende forsamling — — og hans søn skulle ende i et tugthus ! Det var dog kun et øjeblik , at denne tanke kastede en skygge over hans sind . At sidde i en grundlovgivende forsamling eller i et tugthus , det var jo ikke sagen , men vel at samles til sidst hos den evige fader . 
Tilhøire for møllen vældede endnu bestandig tyk røg op fra bageriet . Men da nu alle kræfter kunne samle sig på dette punkt , tvivlede man 

ikke om at det ville lykkes her at blive herre over branden , hvad der var af største vigtighed ; thi blev bageriet et offer for flammerne , så kunne det næppe undgås , at de sprang over til staldlængen og så ad denne omvej nåde stuehuset . 
Med utrættelig ensformighed hvislede sprøjtens vandstråle og pumpede dens stempel ; men brandens knitren og kogen syntes næsten kun at være en fjern genlyd af dens tidligere larm . Også stemmernes mumlen var dæmpet , og de enkelte udråb eller ordrer lød næsten spagfærdig . Man havde støjet og skreget sig træt og hæs , og selv dragens stemme havde længe tiet . Men pludselig hørtes den så højrøstet som nogensinde , med en en klang af overstadig gemytlighed . •— han var i en eller anden heroisk hensigt — eller uden nogen som helst hensigt — sprunget op bag på sprøjten . Såvel hans stemmes klarhed som dens munterhed forklaredes måske delvis ved en tom ølflaske , der i en stor bue fløj fra hans hånd over til hjørnet bag stalden — især for den , der vidste at flasken havde en del forgængere . Det arbejde , som dragen havde overkommet , gør tørstig , og han havde sparet brøndvandet til slukningsformål . 
— god aften ! se god aften , hr . Fuldmægtig ! råbte han og gjorde et næsten lidt overdrevent buk , der nær havde berøvet ham ligevægten på 

hans smalle podium — det var ret , det er sgu kønt af dem . Træd bare nærmere ! Å , gå til side der , dreng , og lad Herren med den forgyldte kasket komme til !  . . . Her skal de se , deres fuldmægtighed , her arbejdes  .  .  . Asseranseselskabet skal ikke kunne sige os på , at der ikke er gjort hvad der stod i menneskemagt at gøre  .  .  . 
Mølleren for op af sine tanker og så spejdende til siden . I en gruppe til venstre for brønden bemærkede han en kasket , hvis guldtresse glødede , og nu , da en foranstående bevægede sig , under den et velkendt ungdommeligt ansigt med guldbriller og blond skæg — der erindrede ham om nogle af de pinligste øjeblikke i hans liv . 
I det samme kom madam Andersen hen imod dem med hans ved hånden . Trofast sprang gøende omkring dem . 
— nå , står i her ! det er nok familieråd ! ja , ja , nu er det jo så temmelig overstået , og møllen kommer jo snart op igen  .  .  . Arbeids-tabet det bliver jo det værste , men her er jo godt assureret . 
— Hansemand , hvor har du været så længe ? spurgte mølleren , idet han løftede hans op i sine arme og trykkede ham til sig med en ømhed , der var dragemor påfaldende . 

— jeg stod ved stalden ; der havde mor stillet mig — jeg havde lovet dig at blive der — henvendte drengen sig til Hanne — og det gjorde jeg også , til bedstemo’er tog mig med . Med hende måtte jeg da nok gå . 
— vist måtte du det , sagde Hanne og klappede hans hoved , idet hun forsøgte at smile til madam Andersen . 
— fuldmægtigen er nok kommen , bemærkede mølleren . 
— ja , såmænd er han så , svarede drage-mor  .  .  . Han var netop i forretning en mils vej herfra — ja det er da en stiv mil vi har at køre til nørre-kirkeby . Den omvej kunne han såmænd have sparet bæsterne for . Vor herre må vide , hvad han skal snuse om efter her ! Det kunne såmænd ligne ham at have dig mistænkt for at have stukket ild på møllen . Heldigvis er der da vidner nok ! 
— siger han at fader har sat ild på ? spurgte hans og gav sig straks til at græde af vrede og indignation . 
Faderen tyssede på ham . 
— vist ikke nej , det er jo bare bedstemoders spøg . 
— naturligvis er det løjer , Hansemand ! Herregud , så det barn har nær til tårerne ! Nej , han 
jæssirl 

skulle bare prøve på at sige sådan noget , så kan du tro , jeg skulle komme efter ham . 
Hun tørrede drengens øjne , og hans gav sig til at le ved tanken om dragemor , der  » var efter «  fuldmægtigen med den guldtressede kasket . 
— jeg sagde ellers straks til ham , hvordan du var kommen afsted , og at du naturligvis trængte til ro nu ; for jeg syntes , at 1 to kan have fået talt nok sammen . 
•— nej , det er netop det , vi ikke har . Vil du ikke sige til ham , at jeg gerne vil tale med ham . 
— jo — når — — ja , det er jo en anden sag , når du har noget at snakke med ham om . Så skal jeg sende ham herhen . 
Gårdmandskonen vendte sig langsomt og gik tøvende bort . Hun havde i sit stille sind altid haft en meget stærk formodning om , at Jakob var kommen for skade med fuld bevidsthed at knuse parret deroppe — ellers skulle han da have haft et Pokkers held ! — og det behagede hende slet ikke , at han ville tale med den forbandede herreds-fuldmægtig , som havde været sjælen i undersøgelsen . Den gamle herredsfoged han havde såmænd ikke med sin gode villie rørt sig til mere end hvad der hørte sig til for en forms skyld , men denne guldbrillede , rødskjæggede fyr havde snust om 

både her og der — naturligvis : en ung mand , ville gerne gøre sig bemærket , vise sin skarpsindighed , komme i avisen — jo pyt ! han havde ikke haft meget ud af det  .  .  . Men hvorfor ville Jakob tale med ham — netop nu •— og hvad skulle det sige , at de alle tre havde set så underlig højtidelige ud : 
dragemor rystede på hovedet : det huede hende ikke . Men hun gik — langsomt og snakkende undervejs med den og den — hen til den gruppe ved brønden , hvor guldtressen glødede mellem sorte hatte og huer , og hvor dragen højrøstet fortalte dens ejer om alle aftenens heltegerninger : hvordan hans svoger med livsfare havde gjort alt for at sikre møllen , og hvordan han selv , efter at ildebranden var brudt løs , havde  » fået has på den «  — men især mutter : — de skulle bare have set hende , hr . Fuldmægtig — ligefrem storartet  .  .  . Nå , der har vi hende — ja , kom bare her hen , mutter ! jeg siger netop til hans fuldmægtighed — — — «   .  .  . 
Da mølleren bad sin svigermoder om at hente fuldmægtigen , gav det et stød i skovfogden og 0 0*0 do 
Hanne . Ingen af dem havde været i tvivl om , at Jakob ville overgive sig til retten , det var en selvfølge . Men hans ro , den dagligdags måde , hvorpå han tog det , overraskede dem , og det 

pludselige , umiddelbart forestående ved afgørelsen forfærdede dem . 
Mølleren krystede hans i sin favn og kyssede ham med en heftighed , der næsten foruroligede drengen . 
— se så , du er træt nu , Hansemand , og må i seng for at du kan være flink i morgen  .  .  . Moder går nok ind med dig . 
Og han stillede drengen ned på jorden , idet han nikkede til Hanne . 
Hun forstod , at Jakob ville skåne hende for at være vidne til hvad der kom . Længe holdt hun ham omfavnet , kyssede ham inderlig og hviskedee : 
— gud velsigne dig , Jakob , nu og altid ! 
Så tog hun hans ved hånden og gik bort med ham gennem havelågen . 
Mølleren fulgte dem med blikket , så længe de var synlige , og vendte sig så til skovfogden : 
— Vilhelm  ! — ikke sandt , hans må jo nok — 
— stol du på os — vi skal — Hanne vil jo------- 
skovfogden kunne ikke mere få ordene frem : — han nikkede blot og strøg sig med hånden over øjnene . Det var ikke et øjeblik , da man turde give efter for rørelse . 


mølleren nikkede forstående og så hen til brønden . Nu talte hans svigermoder med fuldmægtigen . Brillerne blinkede , da denne drejede hovedet om imod dem . Hans skikkelse , i den lange overfrakke , løsnede sig fra gruppen og skred fremad . 
Ved dette syn påkom der mølleren et pludseligt ildebefindende , og en bølge af bitterhed og had , som han ikke kunne holde nede , steg ham til hovedet : — det var hans modstander ; hvor havde han været på sin post overfor ham , kæmpet med ham , med hver nerve anspændt , for ikke at falde i hans snarer ! der kom han , nu ville han triumfere . 
Han følte , at dette var syndigt , og greb skovfogden om skuldren som for at søge støtte hos vennen . 
Fuldmægtigen lettede på sin kasket , og hans skaldede isse glindsede i ildskæret . 
I det samme standsede han og vendte sig , ligesom drejet om ved et frygteligt brag , der fik alle til at fare sammen og rette blikket mod møllen . 
Kværnloftets svære bjælkegulv var endelig brændt igennem , og alle møllestene styrtede samtidig ned og slog det allerede halvt fortærede broloftsgulv igennem . Tre par af dem knustes mod underkjørslens brosten , så splinterne røg omkring . 

en skinnende guldsky af gnister for op mod himlen , og fra mølleskelettet foroven faldt rygende bjælker ned i stensoklens brolofts-bål , der sendte sine flammer højt tilveirs . 
Mølleren lå i sin vens favn og åndede op med et dybt , befriet suk , som om en byrde , tungere end alle møllestenene , var faldet fra hans hjerte , og han så op , hvor funkerne fra den frygtelige , hærgende brand syntes at flyve op til de rolige stjerner og blive som de . 
Halvandet år derefter underrettede et brev fra præsten i Horsens tugthus skovfogden og Hanne om , at mølleren Jakob Clausen var sovet hen i Herren , angerfuld og i fortrøstning til frelsen ved lesus — og at han sendte dem og lille hans sin sidste hilsen . 


I . 
Solen er lige stået op . Sommernattens 
korte blund er til ende . Som nyskabt glimter 
og rødmer alle ting i morgendug og morgenlys ; 
og alt , hvad der har liv , vågner af den 
lette slummer og hilser dagen og solen med 
glæde . Mennesker kommer ud af huse og 
gårde og går til deres vante morgendont . 
Hver en lyd glider let gennem den stille luft 
uden at blande sig med nogen anden . 
På hebbelgård er man alt i travl virksomhed . 
Piger bærer tunge sår fulde af nymalketmælk 
over det store gårdsrum , op mod 
mejeribygningen , og dér tumler andre med 
bøtter og spande , mens forbigående karle 
veksler spøgende ord med piger ved vandposten . 
— så er morgenarbejdet endt . Davren 

er nydt , og alt er rede til dagens egentlige 
gerning . To lange høstvogne , læssede med 
karle og piger , kører under skæmt og støj 
af gårde . Nu skal det rigtig gå løs med 
høbjærgningen i engene den lange sommerdag . 
Der bliver stille på gården , nu mandskabet 
er borte . De lange længer ligger endnu 
halvt i skygge , men solen lokker hvide dampe 
op af de dugvåde Tage , så der står som 
røgkamme hen langs over mønningen . 
Niels staldkarl står i stalddøren og fløjter . 
Han kaster et prøvende blik op mod stuehuset , 
der ligger højt på en bakkeskrænt og godt i 
skygge under kastanietræers tætte kroner . 
For ham er de mange vinduer deroppe lige 
så mange øjne , der tavse skuer ned over 
gårdsrummet , som ville de strengt våge over , 
at alting her går til i den tilbørlige orden . 
— endnu havde husbond ikke ladet sig se . Det 
måtte vel kunne gå an , om han listede sig 
op i mejeriet og fik en drik sød mælk og — 
kan hænde — en lille passiar med Katrine , 
som vistnok nu måtte være ene dér  .  .  . 
Proprietær Vang til hebbelgård var en 
streng , men også en god mand . — det havde 
stav-kren måttet sande . Han havde  » taget 

med sig «  , som man plejede at kalde det — 
korn og andre sager , når han gik hjem fra 
gården om aftenen . Det var Vang kommen 
under vejr med , men se , om han kunne få 
manden til at bekende — nej , ikke for alt i 
verden , der var ikke tale om den ting . Vang 
talte lidt med ham om det , men stav-kren 
sagde altid , at det kunne da aldrig falde ham 
ind at forsørge kone og børn på den måde . 
Men så til sidst lod Vang ham vide , at han 
ikke mere kunne få arbejde der på gården . 
Det gjorde ikke noget , sagde stav-kren , der var 
arbejde nok andre steder . Der gik så lang 
tid . Så blev han syg en vinter og kunne 
ikke bjærge føden til familien . Men så snart 
Vang fik at vide , hvordan det stod til , lod han 
bringe mel fra sin mølle og andre gode sager 
derhen , så meget de behøvede , og det blev 
han ved med , til manden var rask . Men så 
gik stav-kren også op til Vang og tilstod sin 
skyld . — nu gik han igen som fast arbejder 
på gården . 
Vang var enkemand . Men tre Års samliv 
med en kær hustru havde være hans livs 
gode lykke . Man kunne endnu træffe ham 
stærkt bevæget efter en af de stille timer , som 

han helligede mindet om hende , der var død 
så alt — alt for tidlig , og det syntes mange 
alligevel var underligt — nu så længe efter . 
Det var jo dog mange år siden , Fru Vang 
var død . Troels var jo snart en halvvoksen 
knøs . — men gamle Birthe skovs sagde , at 
det kunne hun såmænd godt forstå , at Vang 
ikke kunne glemme fruen , for hun var jo da 
også en velsignet guds engel , hun glemte 
hende sikkerlig heller aldrig — nej , om hun 
gjorde . Og så havde den kære Fru Vang , 
fortalte Birthe altid videre , kunnet spille så 
lifligt på det fine klaver — ak ja , det var en 
fin musik . Troels havde jo også lært at spille , 
akkurat de samme stykker , dem vil Vang jo 
helst høre — ja ja , han har såmænd sin 
moders sind og gaver , den dreng  .  .  . 
— Vang går ned over gårdspladsen , og 
Troels kommer springende efter ham og 
råber  : 
» Far , vil du i engene i dag ? « 
Vang vender sig mod ham og siger : 
» Jo , senere . « 
» Jeg vil gerne derud nu . « 
» Ja , gå du , min dreng ! Men — hør , 
Troels , kom her hen lidt ! Du er nu snart en 

stor dreng og kan så godt begynde at bestille 
lidt . Kan du tage en rive med dig derud 
og hjælpe til med høet . « 
» Ja , og så bare ben ! Far , jeg vil blive 
derude hele dagen . Hvornår kommer du ? 
Du skal se , jeg kan nok rive hø — ligesom 
de andre . « 
Snart har Troels riven i hånden , og nu 
går det gennem haven , over mark og kær , 
ad engene til . 
— hebbelgårds have har en egen langstrakt 
form og ender mod syd i en morsom 
spids . En bred vej med kastanier og egetræer 
på begge sider går fra gården , langs 
gennem haven og videre ud , hvor den forgrenet 
sig i lutter smalle markveje , der til sidst 
bliver til ingen ting . De er som de mange 
bække små , der gør den store å . De mange 
små veje trindt omkring fra , samlede til én , 
er de løb , hvorigennem Markens rigdomme 
flyder ind i gårde . Går man frem gennem 
Alleen og kommer hen til havespidsen , så 
har man dér den videste udsigt , som nogen 
kan ønske sig : nærmest markerne . Græsmarker , 
hvor brogede køer står tøjrede i lange 
Rader . Røgteren er i lag med at flytte . 

kølleslagene kommer regelmæssigt — et , to , 
tre , fire — så er den pæl banket ned . Lyden 
kommer noget bagefter , som kunne den først 
slippe ud af køllen , idet den er løftet til et nyt 
slag . Gulgrønne rugvange bølger sagte for 
morgenvinden , og røde og blå blomster blinker 
én i møde her og der som skælmske øjne . 
Klinten — uha , der er en mindelse af ondt i 
disse røde øjne , synes Troels . Men den blå 
kornblomst ! det er den dejligste af alle , og 
det er den , han frem for andre benytter , når 
han dagen til st . Hansaften binder de lange 
kranse , hvormed han pynter håndkoens Hals 
og hele krop — og så den gule kabbeleje 
fra engene . Vårsæden står i sin grønne 
grøde , og endnu langt op ad formiddagen 
blinker dugdråbe !' i græsset langs havreageren . 
Men længere ude i øst og vest og syd 
ligger de store Enge . Så langt man kan se , 
en endeløs slette . Og længst i syd hæver 
rammebakkerne sig , mørke og truende som 
et fjernt optrækkende uvejr . — i troels’ 
fantasiliv har disse sorte bakker deres store 
betydning . Engang var de for ham en verdensgrænse 
til den kant . Uden for dem kunne han 

ikke komme med sine tanker . Han kunne 
slet ikke tænke sig nogen ting , der kunne være 
på den anden side . Var man dér , så måtte 
der være nær til himmelen — kanske kunne 
man røre ved den med sin hånd . Det var 
jo , som himmelhvælvingen stod på bakkekammen . 
Sagtens var det også dér etsteds , 
at jakobsstigen stod  .  .  . 
Senere forstod Troels , at rammebakkerne 
lå langt inde på jorden , og at der var meget 
længere ud til verdens ende . Men når han 
hørte tale om høje bjærge , så tænkte han , 
at ingen var højere vel end rammebakkerne , 
og selv om de ikke nåde op til den evige 
sne , så var der dog ingen steder , sneen blev 
liggende længer end her . Endnu længe efter 
at is og sne var smeltet alle andre steder , lå 
den pletvis og i streger ned ad de nordlige 
skråningen 
og når han hørte folk tale om , at verden 
snart skulle forgå — ja , så måtte det også 
komme derfra , tænkte han . Så måtte himlen 
briste der ude over bakkerne , og de måtte 
først komme i brand . Og flammerne ville 
bølge højt op , og ildhavet vælte sig mod nord , 
ud over engene og op over markerne — uh , 

det var ikke rart at tænke på . Men så ville 
han sidde inde hos faderen , mens det stod 
på , eller kanske løbe nord på op til kæmpehøjene 
 .  .  . Det var naturligvis også den vej , 
tyskerne måtte komme . Der var en tid , da 
Troels hver dag ventede at se deres spidse 
huer og blanke bøssepiber vise sig over 
bakkerne  .  .  . 
Nu véd Troels , at bagved bakkerne ligger 
den blanke fjord , hvor de store skibe glider 
ud og ind . Han kan så mageligt følge deres 
fart en stillevejrs-dag , når røgsøjlen langsomt 
vandrer hen ad den milelange bakkekam . Det 
kan vare omtrent en time , fra den ene ende 
til den anden . Så længe er skibene altså om 
det stykke vej  .  .  . 
Men i dag tænker han ikke på de ting , 
som er hinsides de høje bakker . Med liv og 
sjæl er han optaget af , hvad der går for sig 
trindt omkring ham den travle dag . — og 
så iler han afsted på rappe fødder , i Spring 
over grøfter , forbi det ene arbejdsselskab efter 
det andet . Goddag til Lars bækkes folk . En 
kort passiar med Jens Henriks Kristian , og så 
videre . Snart er han i hebbelgårds Enge og 
med i høbjærgningsarbejdet . 

milelangt i øst og vest ligger det mægtige 
engdrag med landsbyer , hvide kirker og 
enkeltliggende gårde , bakker og kæmpehøje 
på begge sider mod nord og syd . Kirken 
hist fjernt i nordvest , på den høje , . stejle 
bakke kan ses langt ud i havet , som den ses 
langt ud i engene . Længere mod nord ligger 
en sammentrykket masse af røde bygninger , 
ligeledes højt , så den ses vidt ud . Det er det 
gamle kloster , hvor der engang boede mægtige 
bisper . 
Men engene ! Det er den store tumleplads 
for tusinde flittige mennesker i høhøstens travle 
måned — i sommerens fagreste tid . Så 
langt , så langt er der ikke andet at se end 
frodigt , saftgrønt græs , pyntet og sprængt her 
og der og alle vegne med blomster , gule og 
røde og hvide og blå . De står i klynger 
og nikker til hinanden , og enkeltvis og smiler 
i stille fryd . Det er det fineste tæppe , over 
al måde , pragtfuldt og kostbart , med herlige 
levende farver — rullet ud over jorden , som 
var det uden begyndelse og ende . 
Og åen ! som i mange underlige sving 
bugter sig hen gennem den store slette . Den 
sære ål som kommer så langt borte fra og 

glider så langt hen , at Troels ikke kan fatte 
det . 
Her ude arter sig et mangfoldigt liv i den 
første sommertids uforstyrrethed . Ræv og 
Odder har her deres hjem . Her flyver viben 
omkring , den arrige kvind , og her løber bekkasiner , 
brushøns og ryler på lange ben . Her 
er rørdrummer og horsegøge og brokfugle i 
mængde — en talløs skare af vadefugle og 
skrigefugle . Her går storken og spankulerer 
på de lange røde ben og taler ægyptisk — 
fordi den ikke kan tale dansk , naturligvis , 
tænker Troels . Og her fra flyver den hjem 
med herligt bytte , undertiden en levende ål , i 
munden . 
Myggene lever deres millionliv og synger 
deres summende sang . Langs åen vokser høje 
siv , og vader man ud mellem dem , flyver vildanden 
forskræmt op . Fiske smutter ud imellem 
éns ben . Uden for siv og flæg glider vandet 
langsomt afsted og vugger åkandebladene , 
som ligger og breder sig på vandfladen . De 
store blomster står og forelsker sig i deres 
eget spejlbillede . Eller kanske den gule forelsker 
sig i billedet af sin hvide naboerske . 
Her er i sommerdagene en stegende stilhed , 

og dog en evindelig uro . Et skræp af vildanden , 
et plump af de store fisk ! Larm af 
brasenen , der slår slag i vandet eller vender 
sig i overfladen ! Et plask af mindre fisk , 
blinkende skalle og pigget aborre , der slår 
smut ! Pladren og prusten af odderen ! Summen 
og syngen af guldsmede , der svinger ind og 
ud mellem siv og flæg og halvmodne dunhamre 
 . . . alt i den første sommertids uforstyrrethed ! 
Her står Troels lidt i udkanten af sivene 
og i vand til midt på lårene , med bukserne 
brettede op over knæerne og med medestangen 
i hånden . Opmærksom følger han da tolden 
med øjnene og ser , hvor den dukker og nikker 
op og ned , og han haler den ene sprællende 
fisk op af vandet efter den anden . Han 
er fortrolig med hele det liv , der rører sig i 
åen og ved åbredden . Hver en summen , 
hvert et plask og plump kender han . Han 
føler sig hjemme her , og tit går han ikke 
herfra før langt ud i skumringen . Da kan 
han undertiden fare sammen i gysen . Vandet 
drager ham og vil holde ham fast , og han 
skynder sig op over engene , ængstelig for , 
at han hvert øjeblik skal høre vandet råbe 


bagved ham . Og først når han er helt oppe 
på markerne og tydeligt kan se spidsen af 
haven , bliver han helt rolig . 
— i dag må Troels være med i arbejdet , 
men også det er som en leg for ham . 
Det er muntert selskab — glad ungdom , piger 
og karle i flok . For dem er der også noget 
af legens glæde i arbejdet . Det er strengt , men 
der bliver dog tid til en spøg nu og da . 
Det er midt op på formiddagen , men 
endnu blinker klare dugdråber i den stigende 
sol . Der står en halvt synlig damp hen 
over det friske græs . Hist og her i lavninger 
og bagved grøftevolde ligger rester af nattens 
tåger og krymper sig bange sammen og gør 
sig usynlige for solens glød og dagens klarhed . 
Luften er vidunderlig dejlig . Halv kølig 
endnu , frisk og klar som kildevand , men dog 
halvvejs sommerhed , mild og sød som honning 
og fyldt med farver og Duft . Humlebien 
flyver summende op fra reden i mosset og 
dukker grådig ned i blomsternes farverige 
skåle , indtil den træt af mange visitter , halvt 
beruset søger hjem til reden igen . Langt i 
vest ligger huse og kirker og svømmer på 
det bristende tågeslør . 

overalt , så langt og hvorhen Troels ser , 
går karle i store og små flokke og svinger 
taktmæssigt de brede leer og de hvide skjorteærmer . 
For hvert hug høres der en susende 
lyd , når de mange tusinde græsstrå og 
blomsterstilke skæres over . Så standser en 
flok , tager leen op og tørrer den med en 
håndfuld græs og slår til lyd med strygestikken , 
og mens leen stryges , svinger klangfulde 
toner ud over Sletten gennem den dirrende 
luft . Straks man er færdig , klinger de 
samme toner fra andre kanter . Og der går 
piger i flok og rad , med lyse sommerkjoler 
og med brede solhatte og håndterer riverne 
let og snildt . 
Der standses lidt . Sveden tørres af panden . 
Der siges en spøg . Et råb fra naboflokken 
besvares . Latter og sang og leers klang til 
alle sider . Pigen søger med øjnene sin Karl 
i flokken , kender hans slag på leen og ser , 
hvordan han klarer sig i stridens hede , og 
er stolt af hans flotte sving , og hvor han 
går mandig frem i kampen . 
— så er det middag . Leerne slibes . 
Grøden , som har stået dækket under bunker 
af frisk græs , drages dampende frem . Man 


lejrer sig på den mossede engbund — så 
mageligt , som lå man på bløde hynder , og 
mere mageligt endda . Måltidet nydes . Piberne 
tændes . Der vrøvles lidt . Og nu en times 
søvn , før leer og river atter skal i gang . 
Solen står højt på himmelbuen . Lufthavet 
sitrer i overmættelse af lys og hede , 
og ude i synskredsen bølger det i sære forvildede 
bevægelser , op og ned , frem og tilbage 
i ilende jag . 
Troels har arbejdet sig træt og spist sig 
mæt , sove vil han ikke , og så går det afsted 
til åen og videre med den , med strømmen , 
og inden han ved af det , er han i tegnæsgårds 
Enge . Også deres folk er i Engene , 
og den lille , egensindige Ellen , med de runde 
kinder og de klare øjne er med — hun sidder 
henne på en grøftekant og binder blomsterkranse . 
Let på tå , over engens bløde tæppe 
lister Troels sig hen og sætter sig bagved 
hende og siger : 
» Blomster , blomster blå og hvide  ! 
— må jeg sidde ved din side  ? 
Jeg vil lege , jeg vil danse , 
du vil altid binde kranse . « 

Ellen giver et lille skrig og slipper blomsterne , 
som hun sidder med i hånden . 
» Men Troels •— jeg blev så bange . Hvorfor 
kommer du også sådan listende ? « 
» Du troede måske , det var åmanden , 
der kom og ville tage dig . Uh , hvor det er 
varmt i dag . Jeg har været med til at rive 
hø , skal jeg sige dig , hele formiddagen , og 
jeg skal snart tilbage igen . Far kommer 
herud . Kan du rive hø ? « 
» Ja , det kan jeg nok . Jeg har også været 
med i dag . « 
» Du er nok ikke så god til det som til 
at plukke blomster og binde kranse . Ellen , 
du holder forfærdelig meget af blomster . « 
» Jamen det er da heller ikke så sært . 
Der er da så mange , mange kønne blomster 
til . Især her ude i engene . Derfor er det så 
morsomt at komme herud du , hvad var det 
for et Vers , du sagde , da du kom ? Det var 
også noget om blomster . « 
» Blomster , blomster blå og hvide ! 
— må jeg sidde ved din side ? 
Jeg vil lege , jeg vil danse , 
du vil altid binde kranse . 

det er et Vers , som stod i en historie , jeg 
læste i går — om en dreng og en pige , der 
gik i Marken og vogtede køer og får . Og 
så kan du tænke dig , de kunne tale med 
blomsterne og forstå fuglene , når de synger . 
Og så havde drengen en fløjte , og når han 
fløjtede i den , så kom fuglene og satte sig 
ved siden af ham . Og de ville dyr kom hen 
til ham , akkurat som om de var tamme , og 
så kunne han tale med dem , og han fik så 
meget at vide , som der var ingen andre , der 
vidste . Han hed Peter , den dreng . — men 
jeg tror nu ikke rigtig , det er sandt alt sammen , 
for dyrene kan jo ikke tale . Men det er alligevel 
så morsomt at læse derom , og når jeg 
læser , så tror jeg også , det er sandt . « 
» Det er det sikkert også — måske . For 
mor har fortalt mig om en mand , der også 
kunne forstå dyrene . Og så var det en 
gang , der kom en lille missekat og fortalte 
ham , hvor der lå et sølvskrin gemt med så 
mange pæne ting i . Og manden gik derhen 
og fandt det . Og det er sandt , for mor har 
nogen af de smykker , der var deri . « 
» Nu skal jeg fortælle dig en anden vise . 
Den står også i den historie om Peter med 

fløjten . Det er en morsom vise , og den er 
sådan  : 
i fjor da døde min moders kat . 
— fallera , fallera , sid op ! 
Af skindet hun lavede mig en hat , 
— sikken hat , sikken hat , det var ! 
Om vinteren gik jeg med hatten på . 
— fallera , fallera , sid op ! 
Og alle de lo , når de hatten så , 
— sikken hat , sikken hat , det var ! 
Men nu er det sommer og tidsfordriv . 
— fallera , fallera , hej hop ! 
Nu laver jeg en af de grønne siv , 
— sikken hat , sikken hat , det bli’r ! 
Se , det var en grinagtig vise og en grinagtig 
kat og en grinagtig hat . Hvad , Ellen ? Men 
vil du med hen til åen , så skal vi plukke 
siv og lave skibe , og så skal vi se , hvor langt 
de kan sejle uden at løbe fast . Og du — så 
skal jeg lave en hat til dig af de grønne siv . 
Jeg véd nok , hvordan den skal være . Høj og 
spids som en sukkertop . Og så sætter vi din 
krans omkring den . Og jeg skal også have 
sådan en hat , og så går vi hen til nogen 
andre , og så tror de , det er åmanden og 
hans kone . « 

» Ja , og så kan vi spejle os i vandet og 
få at se , hvordan vi ser ud . Og jeg skal 
binde en krans til din hat også — men jeg 
ved ikke rigtig , om jeg vil med helt hen til 
åen , for jeg tror , jeg er bange for den rigtige 
åmand .  « 
» Men kan du da ikke forstå , Ellen , at så 
kan du jo ikke spejle dig og få at se , hvordan 
du ser ud med sivhatten på . Jeg er da heller 
ikke bange for åmanden — for der er nok 
ingen til . Men hvis der er en , så tør han 
slet ikke komme op nu midt om dagen , og 
heller ikke når der er så mange mennesker 
herude . Du , jeg ved , hvor der er en humlerede , 
og der kan vi få så meget honning , 
lige så meget som vi kan drikke . « 
» Vi drikker da ikke honning , Troels . « 
» Jo , det gør vi da rigtignok — den slags . « 
» Men humlebierne vil stikke , og så 
hovner det op , og det kan vi dø af . « 
» Tror du , jeg er bange for det . Nej , jeg 
skal nok få fat på honningen . Og så skal 
vi suge det igennem et strå , så smager det 
meget bedre , og så er det også , ligesom vi 
fik meget mere . Men det er måske nok synd at 
tage honningen fra humlebierne . Tror du ikke  ? « 

» Jeg synes , det er så morsomt . Det er , 
ligesom vi var røvere , der er ude at plyndre . 
De kan jo også snart samle noget mere . Der 
er jo blomster nok . Se dér , dér er en stor 
humlebi , nu sætter den sig på en blomst . 
Se nu , nu suger den — så , nu er den færdig 
dér , nu går den på hovedet ned i en anden . 
Jeg kan ikke lide humlebierne . « 
» Hvorfor ikke ? « 
» Det véd jeg ikke , men jeg kan ikke . « 
» Nu vil vi først hen til åen og lave skibe 
og hatte af siv . Véd du , hvad siv også kan 
bruges til . Til at lave støvler af . Frø-niels 
har et par lange støvler af siv . Dem bruger 
han om vinteren , når der er megen sne . 
Og de kan nå næsten helt op til maven . 
Kom så . Må jeg bære dine blomster . « 
» Men pas på , du ikke ødelægger dem . 
Troels , pas på kransen 1 « 
» Ja , ja ! Se så , nu går vi ud i skoven — 
sivskoven , dér kan vi skjule os , om vi vil . « 
Så går Troels og Ellen på de grønne 
brinker ved åen , langs den sejlende strøm . 
Vandet er så blankt som den klare himmel , 
og fjerlette , hvide skyer svæver hen over åbunden 
dybt , dybt nede . Men nærmere oppe 

ved vandspejlet står der bleggrønt og gult 
græs og bøjer sig for strømmen - - som en 
kornmark i blæst . Inde under brinkerne er 
der mørke skygger  ; men også dér , langt inde 
i det dunkle , ser man den lyse himmel . 
Vandfladen kruser sig let nu og da og 
danner her og der en hvirvel om strå , der 
ikke villigt nok vil bøje sig . Over det blinkende 
spejl svæver en sværm af myg og fluer 
op og ned i lystig Dans . Så kommer et åkandeblad 
sejlende , rolig midt ad strømmen . 
Det kommer ind i en hvirvel , drejer rundt en 
gang og styrer videre . Bagefter kommer et 
langt græsstrå med ilsom fart , som havde 
det i sinde at indhente åkandebladet . Her 
sidder en gedde og glor med vagtsomt øje , 
og hist høres et plask af den brede brasen . 
— Troels har lavet skibe af siv med flæg 
til sejl og flag , og Ellen har pyntet dem med 
blomster , og nu går de ud på den lange 
fart . Børnene følger dem med opmærksomhed . 
Ingen véd , hvor de vil standse  .  .  . 
Kanske kan de nå helt op til vandmøllens 
hjul . Men det ville være for langt at følge 
dem . Det kunne ellers være morsomt at stå 
dér og se , når de kom , og kende dem igen 

og tænke på , at de havde tilbagelagt den 
lange vej . 
Så standser Troels og Ellen ved en stor 
grøft , som hun ikke kan komme over . De 
kan ikke længer følge de blomstersmykkede 
skibe , som vuggende glider videre hen ad den 
blanke vej mellem grønne brinker og drømmende 
siv . Ellen vifter farvel til dem med 
lommetørklædet . Så glider de ind i en krumning 
af åen og bliver borte for deres øjne . 
Tankerne følger dem videre på vej , indtil de 
også bliver borte dér  .  .  . 
Troels og Ellen sidder ved åbredden og 
fletter hatte af grønne siv . Høje hatte , spidse 
som sukkertoppe . 
» Kan du se den lille sky dér på Toppen 
af rammebakkerne ? Se , den glider mod øst , « 
Siger Ellen . 
» Ja , det er et stort dampskib , der sejler 
ud ad fjorden . Jeg har været ude at sejle . 
Jeg har sejlet over fjorden . Far var med . 
Vi sejlede helt over til den anden side . Den 
er bred , kan du tro . Vi var i besøg på holtegård . 
Der er en stor skov , og i den er der 
så mange dyr , og de er næsten tamme . Har 
du prøvet at sejle ? « 

» Du véd da nok , vi har en båd hjemme , 
og så sejler vi i åen , når far og mor er 
med , for ellers må vi ikke . — Troels , ved du , 
at åen kan råbe ? « 
» Ja , jeg har hørt det . Men jeg kunne ikke 
høre , hvad den sagde . « 
» Tiden og stunden er kommen , men 
manden er ikke kommen ! siger den . Og det 
er , når det er længe siden , der er en , der er 
druknet . For åen vil have et menneske hvert 
år . « 
» Det er mest om aftenen — sådan ved 
aftenstid , tror jeg . Og når nogen er ude at 
bade på den tid , og åen så råber , mens 
de er i vandet , så kan de ikke komme op , 
for så holder vandet fast ved dem . « 
» Det kender jeg nok . Jeg sidder så tit 
og ser ned i åen . Og når jeg så har siddet 
længe , kan jeg få en rasende lyst til at styrte 
mig på hovedet ned i vandet . Det er , ligesom 
der er nogen der nede , jeg kender , og som 
vinker ad mig . « 
» Du er en underlig én , Ellen ! « 
» Det er du også , Troels ! « 
— solen har alt begyndt at dale i vest , 
og endnu går Troels og Ellen sammen . Han 

har glemt , at han skulle arbejde . Alt har de 
glemt for deres leg i de grønne Enge  .  .  . 
Men nu må Troels hjem . Ellen må 
hjem . Den lyse sommerdag lakker til ende . 
Aftensvalens første pust svæver let hen over 
eng og å og kær . Fuglen søger sin rede 
i det høje græs , og den , der har fået sin forstyrret 
under dagens hærværk , flyver forvildet 
og klagende om , eller sidder med bøjet hoved 
ensom på en Tue . Blomsten på sin stængel 
sænker sit øje mod jorden og lukker det til , 
taknemmelig for sommerdagens lys og varme . 
Troels tager så Ellens hånd i sin og siger  : 
» Tak for i dag , Ellen ! « 
» Troels , sig mig nu det Vers om blomsterne . 
Jeg kan ikke huske det . « 
» Blomster , blomster blå og hvide ! 
— må jeg sidde ved din side  ? 
Jeg vil lege , jeg vil danse , 
du vil altid binde kranse . « 
» Det er et dejligt Vers , det vil jeg huske 
på . « 
» Ja , gør du det . Der var nu ellers flere 
Vers i den vise , men jeg kan ikke huske dem . 
Kommer du herud i morgen ? « 

» Nej , jeg tror det ikke . « 
» Jeg kommer . Farvel , Ellen ! « 
» Farvel , Troels ! « 
» Godnat  ! « 
» Godnat ! « 
— og nu går det i raske Spring for 
Troels mod hebbelgårds Enge . Solen står 
luerød ved himmelens rand og kaster guld 
på ruder i fjæmtliggende huse . De sidste 
slag på leerne toner hen gennem aftenluften . 
Hestene spændes for . Man samler sine sager 
sammen og stiger til vogns . Og så kører 
læs efter læs op fra engene og hjem til 
gårdene trindt omkring . 
Oppe på Marken springer Troels af 
vognen . Der er et og andet for ham at se 
efter dér , før han endnu er helt færdig med 
denne dag . Ved indgangen til haven vender 
han sig om og kaster et blik ud over engene 
— dagens arbejdsplads og dagens legeplads . 
Nu er alt der ude hvide tåger . En enkelt 
klagende fugletrille ! Et brøl af ungkvæget ! 
Et bjæf af en luskende ræv  ! Ellers er alt tyst 
og stille . Den lange , lyse sommerdag er til 
ende — helt til ende , og nattens stilhed og 
fred sænker sig ned over jorden . Snart ligger 

Troels i sin bløde seng og sover sødt og 
drømmer sødt — om skibe , der sejler med 
flag og blomster i mast og stavn ned ad sølvblanke 
vover . Han selv står på dækket , og 
Ellen står ved hans side . Og de sejler så 
langt , langt bort — ud , hvor jord og himmel 
mødes  .  .  . 

i . 
— jorden har klædt sig i vinterdragt . • 
den har hængt sin strålende rene juledragt 
over skulder og barm . Tindrende hvid ligger 
sneen ud over alle marker , over alle veje og 
stier og over alle Tage . Vinden har tårnet 
høje snedriver op foran husene , og som en tyk 
og stærk vold står de og luner for den skarpe 
nordost . Hvilken dejlig tid ! Hvilket velsignet 
liv både ude og inde for alle sunde og stærke 
mennesker  ! 
Det er juledage , og der er juleglans i alt , 
hvad der skinner og blinker : i sollyset , der 
fylder den klare luft . I snemarkernes blinkende 
flade . I drivernes halvt gjennemstrålede 
kamme . I de lange , blanke istappe ved tagskægget . 
I menneskers smil og i alle glade 
børns ansigter tindrer juleglansen ! Og der er 
juletoner i alt , hvad der har klang og lyd : 

i børnenes latter og leg . I menneskers 
stemme , når de hilser hinanden ude og inde , 
og når nabo råber over til nabo , og råbet 
høres langt bort gennem den frostlette luft . 
I lyden af vandrerens fodtrin hen over den 
knirkende sne eller den stenhårde jord . Der 
er juletoner i vindens Sus . Men frem for alt 
er der juletoner i klokkeklang og bjældelyd 
og i hestens bløde hovslag , når den traver 
med fart afsted foran den svingende kane — 
juleglans og juletoner i alle ting ud over 
jorden , så langt den er klædt i den hvide snedragt ! 
Og nu ligger de store Enge mellem 
hebbelgård og tegnæsgård som en blank 
isflade , et eneste stort spejl . Nordostvinden 
fejer let hen over det mægtige gulv . Den 
suser gennem de nøgne grene i hebbelgårds 
have , danser så let afsted ud over mark og 
kær og eng , lige op til tegnæsgård . Netop 
lige i den retning . Hvor nemt ville det ikke 
være for Troels at spænde de blanke skøjtejærn 
under fødderne og så flyve afsted med 
vinden hen ud over det milebrede , blanke 
spejl — lige lukt did , hvor vinden fører hen , 
og hvorhen hans tanker flyver med en endnu 
lettere fart  .  .  . 


— ensomt og fjernt fra andre gårde , 
halvt i engene og halvt på Marken ligger 
tegnæsgård . Haven er lille og uanselig . 
Nøgne og ensformige ligger lade- og staldlænger 
ud til de flade marker . Her farer 
vinden frit hen over Tage og gavle . Her er 
ikke læ for den eller ly for solen nogensteds , 
når man kommer ud fra gården . 
For den , som kommer fra andre og anderledes 
egne — som en fremmed til stedet , 
kan det se trist nok ud . Men for den , hvis 
slægt har boet her i århundreder , og som 
selv er født og opvokset her , har stedet sin 
skønhed — den vante ensomhed sin hygge . 
De vide , frie udsigter til alle sider er for dem , 
som bor her og er vant til dem fra barndommen 
af , næsten en betingelse for at kunne 
ånde let og frit . 
Tegnæsgård har fra gamle dage tilhørt 
slægten borst . I umindelige tider er gården 
gået i arv fra fader til søn , lige siden den 
tid , da engene var en havarm , og salte vande 
skvulpede om næsset , hvorpå gården var 
bygget . 
Jørgen borst , som nu ejer gården , er 
stolt af sin gamle slægt og dens arvegods , som 

han sidder inde med . Han er en mand uden 
synderlig dannelse , tilsyneladende temmelig 
blottet for , hvad man kalder hjerte og samvittighed . 
Han agter kun lidet på andres ret , 
og hvor den kommer ham på tværs , sætter 
han alle hensyn til side og er endogså stolt 
af , at han tør gøre det . 
Fruen på gården er en myndig og begavet 
kvinde , der nok kan gøre sig gældende 
ved siden af den herskesyge Jørgen borst . 
Hun har mere hjerte og mere dannelse end 
han , og når huset , trods hans tit voldsomme 
og hensynsløse fremfærd , dog er anset og har 
venner , skyldes det for en stor del det varme 
hjertelag og den ædle tænkemåde , som Fru 
Charlotte borst altid lægger for dagen . 
Af fem børn er Ellen den yngste . Måske 
er det derfor , hun er faderens kæledægge . 
Hun får i et og alt lov til at gøre , som hun 
vil , for så vidt det står til ham . Hun ligner 
ham meget i sind . — sagnet fortæller , at tegnæsgård 
er en gammel sørøverborg . Der har 
været vikingeblod i de gamle børsters årer , 
og det er langt fra kommen ind i et helt roligt 
tempo endnu hos Jørgen borst . Der er noget 
af ørnens dristige flugt i hans tankegang , 

noget af snækkens raske fart hen over brusende 
vover , det kan ikke nægtes , men også 
noget af vilddyrets utæmmede raseri — og 
som Ellen vokser til , viser det sig stadig mere , 
at hun er af borsternes gamle vikingeslægt  .  .  . 
Forholdet mellem familierne på tegnæsgård 
og hebbelgård er venskabeligt , og Troels 
har sine bedste legekammerater og barndomsvenner 
blandt den opvoksende ungdom på 
tegnæsgård . 
— hvor dog julen er en herlig og god 
tid  ! Den kan gøre de fattige rige og skænke de 
bedrøvede glæde . Og en bjørnenatur som 
Jørgen borst bliver mild og føjelig , når juletoner 
og juleglans fylder verden . — som 
børn ved , at de ikke må græde og være uartige 
om julen , sådan ved også han , at han 
ikke må støje og larme og gøre andre urolige 
med sin voldsomme fremfærd i juledagene . 
Da er han i alle måder en fornøjelig og elskværdig 
mand . Og da er det dejligt at være 
inden døre på tegnæsgård . Der er juleligt , 
lunt og varmt og godt humør , og Fru Charlotte 
forstår at indrette alting så godt og rart . 
Det er den anden juledag . Solen vælter 
sit klare lys ud over den hvide jord , og ind 

i dagligstuen på tegnæsgård . Man har lige 
rejst sig fra frokostbordet . Ellen står ved 
vinduet og ser ud i den blanke luft . Solen 
spejler sig og glimter i alle ting . Hvilken 
glans og renhed ! Hvilken herlig klar og høj 
himmel ! Og så en luft så frisk og kølig 
som havets bølger , så skinnende klar som 
det blanke sølv — å , ud , ud over sne og 
is ! langt , langt bort i susende fart  .  .  . Og 
Ellen tager vinterkåbe og vinterhandsker , 
vinterhue og skøjter i hånd . 
» Skal lille Elle på isen ? «  spørger Jørgen 
borst . 
» Ja , far , det er så storartet vejr , og isen 
er storartet . « 
» Og du er storartet , hvad ? « 
» Men barn , vil du gå ene , «  siger Ellens 
moder .  » Vil du ikke have nogen af de andre 
med ? « 
» Nej , jeg vil være ene , så råder jeg 
både for kursen og farten . « 
» Er isen nu også sikker Jørgen ? Er der 
ingen revner og huller , som hun kan 
plumpe i ? « 
» Nej , lille mor , Elle klarer sig nok . Hun 
flyver jo hen over isen så let som en fugl . 

og den plumper ikke i revner og huller . 
Giv nu far og mor et Kys , før du går ! et 
rigtigt julekys — sådan , tak , barn  ! God 
fornøjelse ! og far nu ikke længere bort , end 
at du kan vinde hjem igen ! « 
» Og bliv ikke borte hele dagen ! «  siger 
Fru Charlotte ,  » om julen skal man også 
være hjemme ! « 
— Ellen er nede på isen , som ligger helt 
op til haven . Skøjterne er på , og nu går 
det med lette sving for den strygende vind . 
Så op mod vinden med mindre fart men 
sikre tag — nu venstre fod , nu højre . Nemt 
og behersket fører hun den blanke stålkant 
hen over isens spejl . Alle muskler er spændte . 
Der er kraft og smidighed i hver bevægelse . 
Kinden blusser af sundhed . Øjet stråler af 
livsglæde . Vilje og mod , stivsind og trods 
lyser ud af ansigt og holdning . Der er noget 
af ørnens mægtige vingeslag i hendes kække 
løb ! Det løse hår flagrer for vinden , nu til 
højre , nu til venstre , alt efter som hun skifter 
fod — lille Elle er barn endnu , men kun 
halvt . Hun er halvvejs en voksen kvinde . 
Det er så dejlig en ting at stryge afsted 
med vindens hast hen over en sølvblank isflade 

— gennem en vintermorgens , en julemorgens 
klare luft . Se engang ud over det 
blinkende spejl , der ligger mellem hebbelgård 
og tegnæsgård , og langt længere ud i 
øst og vest ! Det gnistrer og stråler i vintersolens 
rene lys . Hvilken fryd for karle og 
drenge og alle de små piger , der kan balancere 
på den glatte is , med de tynde , blanke 
stål under foden ! Hvilken herlig tumleplads 
er dog ikke sommerens grønne Enge nu ved 
vintertide , mens alle småblomster sover 
under isens brede loft og tag  ! Her hvor 
karle og piger går i sommerheden og svinger 
leen og kaster riven frem og tilbage , her 
går nu ved hvide vintertide den lystigste 
Dans , med leg og tagfat og skingrende 
hallo  ! 
— og frøken Ellen slår et slag op mod 
vinden . Kraften og viljen spændes for at nå 
fart — fart netop imod vinden . Da skimter 
hun langt borte en løber , som har retning 
mod hende . Troels ! tænker hun og øger 
farten . Snart er de nær ved hinanden . Ellen 
kender Troels . Han svinger med hatten og 
råber hallo ! Men hun gør omkring , og nu 
går det for strygende medbør . Troels tager 

kæmpetræk . Snart har han nået Ellen , og 
som en susende pil farer han forbi hende , 
gør et stort sving uden om og sagtner farten 
ved hendes side . 
» Nå , du ville løbe fra mig . Nej , det 
har jeg ikke set den endnu , der kunne gøre . 
Glædelig jul ! og goddag , Ellen ! « 
» Tak , også glædelig jul til dig ! Uh , 
hvor jeg er bleven varm . Det er storartet , 
du . Isen er brillant . Jeg har været her længe , 
og jeg skal forresten snart hjem . Mor sagde  , at 
jeg ikke måtte blive borte hele dagen . « 
» Nej , du skal ikke hjem endnu . Nu skal 
vi løbe lidt sammen . Vil du tage mig , eller 
skal jeg tage dig ? « 
» Jeg tror , jeg er ved at blive træt . Jeg er 
så varm . « 
» Du er blussende rød , 
du er slet ikke træt . 
Du er dejlig og sød , 
og du løber så let . 
Se , hvor isen er glat , 
som det blankeste spejl  ! 
Nu tage r jeg dig fat , 
og så hejser vi sejl . 

skal vi løbe op at se ørnereden på 
bangelsbjærg ? « 
» Ja , men er det ikke for langt ? « 
» Nej , du . Vi kan flyve derop . Giv mig 
din hånd , Ellen — og så flyver vi bort , 
over spejlet så blankt , med vinden så fort , 
og så langt , langt , langt . « 
Troels og Ellen er halvt børn endnu . 
Alt er leg for dem . Der er lyst foran , lyst 
bagved og lyst til alle sider . Og det er dejligt 
med sin ven i hånden at fare frem ad 
brede , banede veje . Fødderne i takt , nu til 
højre , så til venstre . Selv varm foruden og 
forinden , mens alting stråler og blinker og 
lér én i møde fra alle sider i kølig , vinterlig 
renhed  ! 
— bangelsbjærg er en høj sandbanke , 
der ligger midt ude i den store mose . Om 
vinteren , når alt er lagt til med is og sne , 
ligger den som en klippe i havet , selv dækket 
af is og sne . Her er ensomt og langt til 
mennesker og deres boliger , og her har et 
ørnepar i mange Herrens år haft deres rede . 
Nu kommer Troels og Ellen susende med 
vinden . Med skøjterne på arbejder de sig 
op ad bjærgets side og står snart blussende 

af varme på Toppen . Ørneparret er her 
ikke . Reden er fyldt med sne . Men der er 
et mageløst skue herfra ud over den endeløse , 
blanke flade og de udstrakte snemarker . Dér 
lige i nord , på den stejle skrænt ligger kirken , 
som ses langt ud i havet og langt ud i 
engene . Og bagved , på den høje bakketop 
det gamle klosters røde bygninger , der ser 
ud som en tilfældig sammenhobet masse , der 
kan styrte ned på den flade jord hvad time , 
det skal være . Tegnæsgård ses tydeligt , og 
hebbelgård langt ude i øst . Luften er så 
gennemsigtig klar , at Troels og Ellen mageligt 
kan se spidsen af to møllevinger over havens 
træer . 
» Hør , Troels , hvor det dundrer ! «  siger 
Ellen . 
» Det er havet , der larmer . « 
» Tror du ikke , det er isen ? « 
» Nej , det er havet , der er jo kun en mil 
dertil herfra . « 
» Om det nu var inde i bjærget , det buid 
rede , og det var en vulkan , vi stod på ! « 
» Det var ikke godt . « 
» Jo , det kunne jeg godt lide . « 
» Du er en underlig én ! « 

» Det siger du tit , Troels . « 
» Du er også tit så underlig , Ellen ! « 
» Ja , men er det da ikke sært at tænke 
sig , at der er ild inden i jorden , men ovenpå 
er der sne og is . Og hvorfor bryder ilden 
altid igennem på bjærgtinderne ? Man skulle 
tro , at det var lettere for den at få hul i de 
dybeste Dale ! « 
» Å ja . « 
» Tænker du aldrig på sådan noget ? « 
» Ikke ret tit . « 
» Du er overfladisk , Troels . « 
» Det kan gerne være . Jeg vil i alle fald 
hellere se på de ting , der' er oven på 
jorden , end på dem , der er inden i den . « 
» Det måtte være morsomt at stå ved 
randen af et krater og se ned i jordens sorte 
indre ! « 
Troels er henrevet af udsigten . Så begynder 
Ellen at synge , og Troels stemmer 
i med : 
» O , bor du hist oppe , du ørnebrud , 
så hør , hvad dig nynner en broderlig stemme  ! 
For dig drog ung regnald i verden ud , 
for dig græder moder derhjemme . 

se , underbarnet er vokset op  ! 
Nu står han en ridder og glavindet svinger , 
ved ørnens bolig på biærgets top , 
omsuset af fuglenes vinger . 
Sin handske han kaster i verden ud —  « 
— da lyder ét tordnende brag nede fra 
ismarken . En knagende og buldrende larm 
breder sig øst på og ud til siderne . Det er 
isen , der slår en af de mægtige revner . 
Vandet synker , og efterhånden synker isen 
med , og der danner sig hulveje , Dale og 
banker . Revnen forgrener sig til mange sider , 
og det bliver ved at knage og buldre og brage 
så småt længe efter , både nærved og langt 
borte . 
» Det var alligevel isen , Troels , «  siger 
Ellen . Og nu skal de straks ned og se , hvad 
omvæltning der er sket . 
Og så går det øst på igen , op mod 
vinden , langs med den dybe dalsænkning 
over åløbet . 
» Pas dog på , Ellen , ikke at komme for 
nær til åen ! « 
» Jeg vil se , hvor stor revnen er . « 

» Ja , men glider du der ned , så kan du 
ikke komme op igen . « 
» Du kan vel hjælpe mig op ! « 
» Men om jeg nu ikke ville ! « 
Ved tegnæsgårds have standser de . 
» Vil du med ind , Troels ? « 
» Tak , nej , det er for sent i dag  « 
De siger så farvel til hinanden . Ellen 
ser en stund efter Troels . Så vender han 
sig , svinger med hatten og råber : 
» Vi kommer på julebesøg i morgen  ! 
Glædelig jul ! « 
Ordene flyver let med vinden hen til 
Ellens øre , men Troels kan ikke høre , at hun 
råber glædelig jul ! til ham igen . Han ser , at 
hun vinker til ham med skøjter og handsker 
i hånd . 
Glad og varm og træt går Ellen gennem 
haven og ind . Ude er alt så vinterlig rent . 
Inde er alt så julelig lunt og rart . 
Snart er Troels lige ud for hebbelgårds 
have . Endnu et stykke op ad grøfterne , 
og så skøjterne af . Og mens han let og 
glad går op over de hvide marker , synger 
han : 

og snekongen taler til dronningen sin : 
kom , mutter , vi træder en Dans ! 
Kast over dig kåben så hvid og så fin , 
og smyk dig med isperlekrans  ! 
Og dronningen tager i husbondens arm , 
han ryster sin hvide lok : 
hej , stormtrompet ! gør nu lidt allarm ! 
Dans ud , alle snebørn i flok ! 
Så suser i luften de hvide slør — 
så daler de ned imod jord . 
De løftes og flagrer igen som før — 
men på skyfjælde mørke i nord 
står snekongen nu og svinger sin stav — 
og 1er i sit uredte skæg 
og råber : Dans ud , over jord over hav — 
mod svd , helt til sommerens væg  ! 
Og så går han op igennem den brede 
allé , hvor sneen ligger tykt og tæt til begge 
sider . Der er stille på hebbelgård . Ingen 
børn uden Troels , og han er snart heller ikke 
barn mere . Da han går op ad trappetrinene , 
som fører ad bakkeskråningen op til stuehuset , 
tænker han : om nu moder havde været levende ! 
Ja , så ville det alligevel have været 
mere jul  . .  . 

det er halvmørkt , og Troels går stille 
ind og sætter sig ved klaveret og synger  : 
» Glade jul , dejlige jul  . . . » 
Lidt efter kommer hans fader ind og 
synger med : 
» Fred på jord , fryd på jord  .  .  , « 

Iii . 
— — den lyse sommernat er så kort . 
Aften og morgen rækker hinanden hånd over 
jordens pande . Straks dagen har sagt godnat 
i vest , hilser den med et smil godmorgen i 
øst . 
Sommernatten er lys og kort , og ingen 
kan sove fast og længe , men kun blunde . Thi 
sommernatten er kun et blund . Men den , 
der elsker , kan ikke blunde , fordi sommernatten 
er elskovens time — den unge elskovs rette 
stund . 
Troels er ung , og Troels elsker , og derfor 
kan han ikke sove i den lyse sommernat . 
Og længslen griber hans sjæl og fylder den 
med uro , og han kan ikke få mindste blund 
i øjet . Så må han stå op og tage tøj på 
og gå ud i den milde luft . 
Han går ud gennem haven , og så ser 
han foran sig et udstrakt hav — et uendeligt 

dyb , opfyldt af en æventyrlig overflod af 
fjerlette , snehvide dun . Det er som en milevid 
dampende kedel , og der står en berusende 
em fra den op mod den dunkle himmel . 
Den bølger op over markerne og svøber sig 
om Troels og fortryller hans sind og sanser  .  .  . 
Å , hvilken lyst — at styrte sig ud i den store 
seng og synke dybt , dybt ned  . . . Nej , ikke 
synke , men sejle hen over tågehavet— didud , 
hvor næsset stiger som en stenfast kyst op 
af de skumhvide vande . Ja , flyve over havet 
som fuglen på brede vinger , hen hvor længselen 
— den stærke længsel drager  .  .  . 
Troels står og ser ud over tågerne , ind 
i sommernattens trylleri . Det er , som mange 
hvide arme strækker sig ud mod ham , og som 
han må kaste sig i deres favn . Hvilken sælsom 
stilhed derude på engene ved nattetide , og 
dog hviken larm  ! Som et Brus af tusind 
fjærne , sagte stemmer ! Som sang og spil og 
mange strænges klang langt borte ! Som tusind 
hvide slør og kjoler , svævende i let og 
lystig Dans ! Men højt oppe , og bagved det 
dårende spil står Ellen i lys sommerdragt , 
og kun løfter hånden og vinker og vender 
sig og går . Troels synes , jorden synker bort 


under hans fødder  .  .  . Blodet brænder i hans 
årer . Hjertet hamrer med stærke slag . Han 
fyldes af glødende uro , og han ved ikke af , 
at han siger Ellens navn højt gennem natten , 
ud over tågen — men han gør det . 
Og så går han hen på Marken , hvor 
hestene står tøjrede , og tager sin egen — 
den er hvid , løser den og kaster sig på dens 
ryg . Og nu går det i rask trav , og i endnu 
stærkere fart ud over engene , gennem tågen . 
Den viger alle vegne , hvor han rider frem . 
Han bringer forstyrrelse i nattens sære liv 
derude . Hvide skikkelser med lange , flagrende 
slør flygter for ham til alle sider , og tonerne 
af strængespillet klinger bort og forstummer . 
Der stiger en varm damp op af 
engbunden , og der står en hvid damp ud 
fra hestens næsebor . Den slår hovene hårdt 
i den bløde , elastiske vejbund , og det giver 
hule genlyd , som var der dybe hvælvinger 
neden under . Hesten pruster , og søvndrukne 
fugle farer op fra rede og Tue med forskræmte 
skrig , et par vingeslag , så er de borte i 
tågen , og deres skrig forstummet . En flok 
ungkvæg , som ligger mageligt på den bløde 
engbund , løfter forundrede hovederne og ser 

efter den natlige , travle rytter . Og dér er 
åens bugtede linje , en blank , mørk stribe 
mellem høje siv . Troels rider i rask trav 
over åbroen . Den dundrer under hestens 
hovslag . Fiske , der sad drømmende inde under 
brinken , farer forskrækkede ud i strømmen . 
En vildand giver et rap . Plasken og pladren  ! 
Atter stille , og rytteren forsvinder i tågen . 
Det er for Troels , som han rider på 
bunden af et hav — et hav af dunlette , bløde 
snemasser — af hvide , lune vande , der åbner 
sig for ham og lukker sig efter ham som ved 
trylleri  .  .  . Og han skynder på sin flittige 
ganger . For sommernatten er så kort , og 
længselen — den urolige længsel brænder i 
hans bryst  .  .  . Nu rejser der sig noget fast 
og mørkt op af tågen . Det er land , og 
hesten standser ved tegnæsgårds have . 
Troels springer af og tøjrer den og går ind 
gennem haven og hen til Ellens vindue og 
siger halvhøjt : 
» Ellen , Ellen , kom herud til mig ! Det er 
så lys og mild en sommernat . « 
Og Ellen , som ikke sover , men ligger i 
et let blund , svarer straks : 
» Ja , Troels , jeg vil komme ud til dig . « 

og lidt efter kommer hun ud , klædt i hvid 
sommerkjole . 
Så går Troels og Ellen med hinanden i 
armen hen i havens nordlige kant , hvor græsbænken 
står . Og Troels siger til Ellen , at 
han elsker hende , og at hans kærlighed er 
stor , som der er højt fra jorden til himmelen . 
Og hun ser på ham med varme øjne og 
lægger to bløde arme om hans Hals , og han 
kysser hende mange gange , og der er ingen 
af dem , der synes , det er underligt , for det er 
som opfyldelsen af en stor forjættelse , de 
længe har båret på , uden dog ret at kende den . 
Troels og Ellen sidder med hinanden på 
græsbænken i tegnæsgårds have i den lyse 
sommernat . De sidder som ved bredden af 
et stort hav . Langt mod nord står en blegrød 
lysning op over det hvide havspejl . Det 
er aften og morgen , der dæmrer i samme 
himmelegn . Med hjerterne fulde af sommerlig 
glæde og himmelsk fryd , kind mod kind , 
ser de ud over engens tåger , mod den lyskyst , 
som dagen sejler langs med ude i himmelrummet , 
og hvor alt morgenrøden , dagens 
moder , står rødmende med roser på kind 
og smiler sin datter i møde ! 

Troels kysser sin kære ven på pande , 
kind og mund . Så står de op og går hen 
til hesten , og mens han rinker tøjret op , 
klapper Ellen med kærlig hånd det smukke 
dyr , som vil hun sige den tak , fordi den har 
båret hendes ven gennem nattens tåger ud 
til hende . 
Troels sætter sig op på dens ryg , og han 
løfter Ellen op til sig . Hun sidder godt foran 
ham , med armen om hans skulder , og han 
med armen om hendes liv , og så rider de 
mod den gryende dag  . . . Og Ellen skal ned 
og hjem igen , men hun bliver siddende hos 
Troels , og de når åen og broen og standser 
og står af . Og mens dagen lyser mere og 
mer , går de hånd i hånd på de mosgroede 
brinker langs åen og følger med tankefuldt 
blik den sejlende strøm . Og hvor vandet står 
stille og er blankt , ser de deres eget billede i 
det dybe blå , og de rødmer og standser og ser 
på hinanden og trykker hinandens hænder  . . . 
Men natten heniler . Ellen må hjem , og 
Troels skal hjem . Atter sidder de begge på 
hestens ryg , og i rask trav når de tegnæsgård . 
Ellen hopper ned . Et håndtryk , et 
smil , et Kys og et varmt blik ! 

» Godnat ! « 
» Godnat , min ven ! « 
» Godmorgen , min ven ! « 
» Godmorgen ! « 
Ellen er borte . Troels vender sin ganger 
omkring , og nu går det hjemad i susende fart . 
— sådan har Troels aldrig set dagen 
komme , som den morgen . Han synes , at hele 
verden er af det klare guld . Aldrig har han 
set solen rinde op i en sådan herlighed og 
majestæt . Den korte sommernat igennem har 
den sejlet hen under synskredsen med sit lyshav , 
hvis yderste rande har skyllet med bløde 
bølger op over himmelranden i nord . Nu 
kommer morgenrøden — morgensolens dybe , 
endeløse lyshav ude fra himmelrummet skyllende 
med mægtige , brede bølger hen over al 
jorderig ! Der står luende bjærge i øst og 
nord . Troels rider ikke mere i hvide tåger , 
men i et hav af rødeste guld . Nattens hvide 
tåger løfter sig som rosenrøde skyer op fra 
engbunden og drages som i længsel mod 
solen , eller flygter bort i angest . Det er , som 
store skove , som mange lande står i brand . 
Himmelranden flammer som brændende bjærge , 
og dér er solen selv , et stykke oppe , som lå 

den på kammen af de glødende bjærge . Den 
er mørkerød og stor , og den sejler i et hav 
af gyldne roser ! 
Troels er hjemme på Marken . Han tøjrer 
hesten og går hen mod haven . Så vender 
han sig og ser ud mod tegnæsgård . Alt er 
hvide tåger til den kant . Men han kan ikke 
lade være med at sige  : Ellen , Ellen , du kære , 
dyrebare , søde ven .  .  . Og så går han ind 
gennem den brede kastaniealle . Fuglene 
synger i træernes toppe og hopper som 
morgensolens stråler fra gren til gren , som 
ville de fange dem . 
Troels indånder den friske morgenluft i 
dybe drag . Hans bryst er fuldt af henrykkelse 
og salig fryd . Også dér gløder og luer 
morgenrøden med stærke , gyldne farver : tak , 
Ellen , du herlige pige ! Nu er jeg som en 
konge — rig og stærk og stolt og glad  . . . . 



andet kapitel . 
— trange tider . 



i . 
Ilden er en grusom herre , når den får 
magt . Og slår den sig sammen med stormen , 
så er den over al måde frygtelig . En eneste 
nat kan den da tilintetgøre det , mange mennesker 
har været lange år om at bygge op , og 
som de aldrig nogensinde kan skaffe tilveje 
igen . 
— det var en mørk og stormfuld efterårsnat , 
at hebbelgård brændte . Det skulle 
netop hænde sig sådan for Troels , at han var 
på tegnæsgård den aften . Han og Ellen sad 
ene sammen i den stue , der vender ud mod 
engene og hebbelgård . Det var i skumringen , 
og der var ikke tændt lys i stuen . Ellen har 
lige talt , og nu siger Troels : 
» Du er dristig , Ellen . Du er næsten vild 

sommetider i dine tanker . Du er som ørnen . 
Man fanger den ikke ved at bygge en mur op 
om den . Den sætter til vejrs og flyver højt 
oven over alle mure . « 
» Men rådengård kunne binde ørnen i « 
» Ja , så højt over lindekviste — men 
hvorfor kunne han det , Ellen ? « 
» Han havde mod — var dristig ! « 
» Han kunne runer . Han skrev runer 
under først . « 
» Hvorfor tænker du , jeg er som ørnen , 
Troels ? Ørnen er en rovfugl ! « 
» Det var ikke det , jeg tænkte . Jeg kunne 
nævne andre lighedspunkter . « 
» Hvilke ? « 
» Som ørnen svæver på brede , stærke 
vinger , svæver du på stærke følelser og 
uklare tanker . Du har ikke fast grund under . « 
» Det var forresten en god sammenligning . 
Kan du gøre flere ? « 
» Dette er den bedste . Men så den , jeg 
før nævnte . Hver gang jeg har bygget en vold 
op om dig af følgerigtig og god tænkemåde 
og tror , at jeg har dig dér inden for , så flyver 
du på dine dristige meninger lige lukt over 
— ligesom ørnen . « 

» Ja men , Troels , må jeg da ikke også 
have mine meninger ? « 
» Jo , kære , men du må se at få grund 
under dem . Du er svævende , og du er somme , 
tider en lille smule — hensynsløs i dine udtalelser . 
Det er siden , du har været ude i 
verden , Ellen ! « 
» Hensynsløs — ja , det kan nok være , 
men det vil jeg være . Hvorfor skal man altid 
rette sig efter , hvad andet godtfolk siger og 
mener . Nej , jeg vil have lov til at tænke og 
dømme og — handle også efter mit eget 
hoved . « 
» Handle også ? « 
» Ja ! « 
» Jamen , kære ven , om du nu kom til at 
bedrøve andre dermed , gøre dem uret og 
ondt ! « 
» Hvorfor skulle jeg det ? Hvad kan det 
skade andre mennesker , at mine meninger 
ikke er som deres ? « 
» Å nej , meningerne ikke just , de kan så 
nogenlunde måske være andre uden mén . 
Men meninger må vel give sig udslag i handlinger 
— og det er handlingen , vi taler om . 
Tror du da ikke , at det undertiden kunne gøre 

andre ondt , om du altid handlede helt ud , som 
du helst ville ? « 
» Det véd jeg ikke — men så bryder jeg 
mig heller ikke om det . Man skal først og 
fremmest tænke på sin egen lykke . Og man 
ville jo aldrig komme nogen vej med de hundrede 
hensyn til andre . » 
» Man skal tænke på sin egen lykke — 
å ja , men ikke først og fremmest og altid . 
Derved bliver den sandelig mindre . Og det 
kan let ende med , at man til sidst slet ingen 
lykke ejer eller kan finde mere . Og — lille 
Ellen , jeg er så sikker på , at du aldrig med 
vidende eller med vilje kunne gøre noget 
skår i andres lykke , selv om du derved vandt 
længere frem mod din egen . « 
» Jo , det ville jeg sikkert — om den kom 
på tværs af min . Jeg har mere ansvar for 
mig selv end for andre . « 
» Nu svæver du igen , Ellen . Du sagde 
for lidt siden , at et menneske ikke kan have 
ansvar for sine følelser og tanker , og nu 
støtter du din påstand netop til et sådant 
ansvar . « 
» Men forpligtelse . « 
» Forpligtelse og ansvar er et . « 

» Så ret da ! « 
» Hvad mener dn ? « 
» Ret til at kæmpe for sin egen lykke ! « 
» Også på trods af andres ? « 
» Ja ! « 
» Men man kunne tage fejl af sin egen 
lykke . « 
» Man kunne også forstå andres galt . « 
» Om man nu kunne ofre — eller fornægte 
noget af sit eget for at hjælpe andre ! 
Tror du ikke , der kunne være lykke i det for 
én selv ? « 
» Jeg véd det ikke — uf , nej — jeg kan 
ikke lide dette , at man skal ofre sig . 
» Hvis man nu elsker dem , man ofrer sig 
for ? « 
» Ja , så gør man det for sin egen skyld 
— fordi man elsker . Og det er ikke at ofre 
sig . « 
» Ved du ikke , Ellen , at kærligheden søger 
ikke sit eget ? « 
» Ja , de bibelsprog — jo , kærligheden 
søger sit eget — netop sit eget ! Man gør 
godt mod dem , man elsker , fordi man selv 
bliver glad derved . Og bliver man ikke det 

— ja , så elsker man ikke , og gør heller ikke 
godt . « 
» Jeg kan slet ikke lide , du taler sådan , 
Ellen . Mener du det ? « 
» Ja ! « 
» Men det er jo egenkærlighed . « 
» Det er al kærlighed . « 
» Er al kærlighed egenkærlighed — også 
din og min ? « 
» Der er ikke anden slags . « 
» Ellen , om du nu skulle gøre noget mod 
mig — for mig , som jeg trængte til , men som 
du slet ikke selv var glad ved at gøre  .  .  . 
Ville du så alligevel , Ellen ? « 
» Ja , hvis jeg elskede dig højt nok , så 
ville jeg kunne gøre alt for dig , fordi jeg selv 
var glad derved . Men var der noget , jeg ikke 
var glad ved , så lod jeg det ligge , fordi jeg 
så elskede dig for lidt . « 
» Kære , lille Ellen , du bedrøver mig så 
meget med din egensindige tale . Du har ikke 
rede på dig selv , og du ser sikkert ikke , hvor 
dette ville føre hen — til døden , Ellen ! « 
» Nej , til livet ! Det er livets ret for den 
enkelte , jeg vil hævde ! « 
» Hvis du elskede mig højt nok , ville du 

kunne gøre alt for mig og være glad derved , 
sagde du . — kære ven , jeg har aldrig spurgt 
dig , men jeg har heller aldrig været i tvivl 
om din kærlighed . Jeg har troet så fast og 
sikkert på den — mere end på noget andet 
i verden . Det har jo været så lige til for os . 
Alt er faldet så let i tråd . Vi legede sammen 
som børn , og da vi blev store , kom vi 
til at elske hinanden . Vi kunne ikke tænke os 
det anderledes  .  .  . Men nu , mens du har været 
borte , er du bleven så fremmed for mig . « 
» Vi har været børn indtil nu . « 
» Nej , Ellen , vi har været voksne i mere 
end år og dag . Jeg synes , det er længe 
siden , vi var børn . Men alt gik for os som 
en leg , mens du var herhjemme . — kære 
Ellen , om der kom brydninger , om der nu 
kom trange tider for os ! Kunne du så stå 
fast med mig , ryg mod ryg og tage en tørn ? « 
» Du tager det så forfærdelig tungt og alvorligt 
 .  .  . «  — Ellen slår sine arme om hans 
Hals og kysser ham heftigt .  » Ja , Troels , det 
kunne jeg vel — så langt jeg elsker dig , kan 
jeg holde ud med dig . « 
» Så langt du elsker mig — hm , ja — 
men om der nu kom alvorlige brydninger  .  .  . « 

» Men Troels , se , der er ild ! « 
— de springer begge hastigt hen til vinduet 
og stirrer ud i den dunkle nat . Et stærkt 
ildskær lyser uhyggeligt gennem mørket . 
Og — nu slår flammerne i vejret . Som 
grådige tunger strækker de sig ud i det sorte 
mulm-------- » Hvad 
er det , Troels — tror du  .  .  . « 
» Ellen , det er mit hjem , der brænder  .  .  . « 
— snart er Troels på vej hjem . Vinden 
bærer på , og hesten må springe frem i 
mørket , så godt de dårlige veje tillader det . 
Tit er den nærved at snuble , men han holder 
den oppe med tømmen . 
— herregud dog , bryder det løs inden i 
ham — jo , jo , det er-mit hjem  .  .  . Den sidste 
tvivl og den sidste rest af håbet fortærer hinanden . 
Der er ikke mulighed for håb eller tvivl 
mere . Det er så sikkert , så sikkert - så forfærdelig 
sikkert . Det er så grusom en vished at 
skulle se ind i  .  .  . Hvor den ild er forfærdelig 
at se for Troels . Skønt han endnu er 
langt borte , brænder den ham sviende hedt ind i 
hjertets dybeste rod . Disse røde , onde luer 
er som helvedes flammer — og det er hans 
hjem , hans kære , gode hjem , som nu snart 

ikke er til mere — å , den onde ild ! Gud 
fader i himmelen , så sluk den dog ! Så lad 
dog de tunge , våde skyer falde ned fra 
himmelen som styrtesøer og slukke dette helvedes 
bål  .  .  . 
Ilden raser med frygtelig vælde . Stormen 
raser om kap med den . Ilden og stormen ! 
Hvilke frygtelige magter , når de slår sig 
sammen og får fat en mørk efterårsnat . 
Hele gården er opispændt af luer , da Troels 
kommer til . Hans hjem er et eneste stort 
kæmpebål . En vældig ildovn dybt inde i 
mørket . Hvilken knagende , sugende og 
knitrende larm og stegende hede ! Hvilket 
buldrende og sydende spektakkel ! Så vældigt , 
så kæmpestort og så forfærdeligt . — : og 
der står hundreder af mennesker , som intet 
kan gøre . De mange ansigter skinner i kobberrød 
glans , og Troels kan ikke forstå , at 
de står så ørkesløse . Han trænger sig frem , 
op til stuehuset . Endnu gør man forsøg på 
at redde bohave . En enkelt vover sig endogså 
ind , mens andre trækker en eller anden 
genstand ud med lange brandhager . 
Troels finder sin fader og siger i sit 
hjertes nød : 

» Å , det er forfærdeligt , far ! « 
» Ja , min søn . — men her er intet at 
gøre . « 
» Er klaveret kommen ud ? « 
» Jeg tror det ikke . « 
» Det må reddes . Det må ikke brænde 
— min mors klaver ! Hvem vil hjælpe mig ? « 
» Nej , Troels , det går ikke an — nu  ! « 
» Det må gå . Hjælp mig , to stærke 
karle  ! « 
Han går mod indgangen . Mange råber : 
det går ikke ! Men nogle følger ham , og 
det lykkes at få klaveret ud . 
— kunne der være mere ? tænker Vang 
— ja , der er mere  . . . og han går selv ind . 
» Hvad henter du , far ? « 
» Din mors billede ! « 
» Nej , nej , far , ikke ind i sovekammeret ! « 
Men Vang er allerede derinde og i færd 
med at tage billedet ned . Det vil ikke straks 
lykkes . Da styrter en del af tag og loft 
ned , og han segner til gulvet med billedet i 
favnen . En bjælke har ramt ham . Et øjeblik 
skjules det hele i røg . Der går en 
rædsel gennem mængden .  » Å , far kvæles ! « 
Lyder troels’ skrig gennem stormen og ildens 

buldren , og han styrter ind . Røgen fortæres , 
og ilden blusser stærkere op . Mange viger 
tilbage for den stærke hede .  » Å herregud , 
nu brænder de begge to ! «  klager en enkelt 
stemme , mens alle står i stille gru , og ingen 
tør vove livet , eller kan gøre noget for at 
frelse . Da kommer Troels fra sovekammeret 
ud i dagligstuen med faderen i favnen . Der 
står ild af klæderne på dem begge . Han 
vakler med forvildet blik hen mod forstuen . 
Her styrter han med sin tunge byrde . Men 
et par springer til og bærer dem begge ud 
fra huset . Man får ilden , som næsten helt 
har opbrændt deres tøj , slukket . De er frygtelig 
forbrændte , især faderen , og de ligger 
begge som livløse . Så bærer man dem over 
i Lars bækkes gård , og der går bud efter 
lægen . 
Men ilden hærger videre . Stormen og 
ilden i den mørke nat ! Alting siuges af det 
grådige flammehav . Snart er tag og loft 
og alt bjælkeværk styrtet ned , og der er kun 
en stor brændende hob , som lyser ud over 
de mange mennesker , der ørkesløst driver omkring 
mellem hverandre , eller ser til med luerøde 
ansigter . Og bålet lyser vidt ud i 

natten og kaster sit røde skær op på de jagende 
skyer . Og langt ud ses det gennem 
mørket , og mange mennesker tænker med 
angest og bedrøvelse på , at den nat er 
ulykken over et hjem , og de beder i stilhed 
en bøn for dem , den har ramt , og som nu 
bliver husvilde  .  .  . 
— — men på tegnæsgård , i det Kammer , 
der vender ud mod øst og nord og 
næsten helt er oplyst af skæret fra branden , 
står Ellen ved vinduet og ser gennem 
mørket på de røde flammer . Hun kan se , 
hvor de griber grådigt om sig . Hun synes , 
hun kan se de sorte bjælker krumme sig som 
orme i ilden og styrte ned . Og hun kan se 
de mange mørke skikkelser bevæge sig frem 
og tilbage mellem hverandre forbi den gloende 
ildovns munding . — men hun beder ikke for 
dem , der nu bliver hjemløse . . . . . . . . . .dybt i 
hendes sjæl rører der sig noget som en ond 
glæde — som en vild fryd , der endnu er 
langt borte  ! Det er som et tusindårigt minde 
om blod og brand og en dristig fart over et 
stormende og oprørt hav  . . . Ild og storm ! 
Vældige , stærke magter  ! tænker Ellen , dem 

kan mennesker ikke tæmme . De farer frem 
over jorden uden hensyn til menneskers ve 
og vel . — å , det er stort , stort  . . . . Og 
Ellen fyldes på en gang af jubel og rædsel 
over disse elementers hensynsløse vælde------ 

i . 
Vang døde uden at komme til bevidsthed . 
Troels ligger i store smerter , til tider 
halvt i vildelse , og kan ikke vende sine tanker 
bort fra det forfærdelige , der er sket . Verden 
er på en gang bleven en anden . Før var 
den som en dejlig grøn eng med mange 
blomster , og fuld af Sollys og fuglesang . Nu 
er det , som den er gledet ud i den sorte afgrund , 
og han ser kun en øde ørken til alle 
sider . — og Ellen ? Hvorfor kommer hun 
ikke ? Hvorfor hører han ikke et levende ord 
fra hende — tænker han , mens han ligger på 
sit leje og dårligt kan vende sig for pine og 
smerte . — at hun kan holde sig tavs og stille 
og langt borte , som om hun ikke mere vidste 
det allermindste af ham at sige  .  .  . 
Troels har onde drømme . Han ser altid 

røde ildsluer i nattens mørke , og han ser sin 
fader inde i flammerne . Han synes , at lejet , 
han hviler på , står i brand , og han vågner 
med et skrig . — og han drømmer en anden 
gang , at Ellen står højt oppe etsteds med en 
brændende fakkel i hånden , og hun svinger 
den over sit hoved , og der flyver ild ud til 
alle sider , og den tænder , så hele jorden 
står i brand . Men da han vil springe til for 
at redde hende , kaster hun fakkelen i ansigtet 
på ham , og han falder bedøvet til jorden 
med et skrig — og vågner . 
To gange har Troels sendt bud til Ellen , 
men hun er ikke kommen og har ikke sendt 
noget bud igen . Heller ikke den dag , da 
Vang blev jordet , og Jørgen borst var til stede 
for at følge ham til graven , var der et ord 
fra hende . Troels havde , så godt han kunne 
samle tankerne dertil , talt til ham om gården , 
om penge og gæld , havde på en måde 
bedt om råd og hjælp . Jørgen borst havde 
ment , at Troels blev nødt til at sælge . Han 
havde ikke tilbudt ham den mindste håndsrækning . 
Det hele kom jo ikke ham ved  .  .  . 
Tolv dage efter branden er Troels oppe 
første gang . Da kommer der bud fra Ellen 

— et brev . Han åbner det med skælvende 
hænder og læser : 
kære Troels ! 
Jeg håber , at du nu snart er rask . Jeg 
har ikke kunnet komme over til dig , og jeg 
har heller ikke kunnet skrive før . For når 
jeg skulle være rigtig ærlig , ville jeg hverken 
kunne gøre dig eller mig selv glad 
med nogen af delene . Og hvorfor så ? 
Troels , vi to er så meget forskellige . Vi 
vil ikke i længden kunne forstå hinanden , 
og altså heller ikke være til nogen lykke 
for hinanden . Jeg ser det så klart nu . Af 
hensyn både til din og  .min lykke må 
vi skilles . Det er bedst , om vi ikke ser 
hinanden mere ! 
Ellen borst . 
Jeg har fortalt fader alt , og han synes 
også , det er det rigtigste . 
-----------i tre dage og to nætter får Troels 
ikke mindste søvn i øjnene . Ud på den 
tredje nat falder han i en urolig slummer . 
Og mens han sover , drømmer han , at han 
skal dø : han er meget syg , og han véd , at 
han skal dø . Alle véd det . Og han er slet 

ikke bange derfor , og heller ikke ked af det , 
han synes , det er godt , og at det må være 
så let . Han ligger stille , uden smerter af 
nogen slags , og venter på , at døden skal 
komme og sige til ham , at han skal stå op 
og følge med . Og han synes , han må blive 
glad , når det øjeblik kommer . 
Så synes han , det er højlys dag . Solen 
skinner så vidunderlig klart , og hans stue er 
fyldt af et strålende , mildt lys . Og han ser 
hen til vinduet , hvor igennem lyset vælder ind 
— og han forstår , at udenfor er alt et stort 
lyshav , hvis bølger glider ind i alle kroge , 
og også ind i hans stue . Da får Troels 
lyst til endnu en gang at se ud — ud over 
jorden . Og han siger til dem , der står ved 
hans leje , og som han ikke kender , at han 
vil hen til vinduet . Og den , der står nærmest , 
tager ham ved hånden og leder ham 
derhen , og det er ikke svært for ham at gå . 
Og han ser ud — ser , at det er sommer . 
Der er endnu længe til høst , og store marker 
står med græs og kom i frodig grøde . Der 
er brede Enge med mange hvide og røde 
blomster . Men langt borte ser han en bøgeskov , 
og skønt den er fjernt fra ham , kan 

han dog se ind mellem stammerne og føle , 
at der må være kølig skygge inde under de 
løvrige kroner , og det er , som han hører 
kildernes klingre lyd og tusind glade fuglefløjt 
 .  .  . 
Og der er mange mennesker alle vegne , 
og han forstår , at det er en stor festdag . 
Folk i lyse dragter kører og rider og går ad 
alle veje og stier . 
Så er det , som synskredsen åbner sig , 
og han ser vidt ud over jorden . Der er 
mange landsbyer med hvide kirker , og store 
byer med mange tårne . Og overalt færdes 
glade mennesker . Men yderst ude er der 
høje bjærge , og til den anden side et stort 
hav . Solen er så klar , at dens lys gjennemstråler 
alle ting , og der er ikke en krog , hvor 
det ikke når hen . Men nærved er der en 
dejlig grøn Dal , og en sti fører ad skråningen 
ned i dalens bund . På stien går en ung 
mand og en ung kvinde . De går ned i den 
grønne Dal , og Troels ved , at de elsker hinanden , 
og at deres hjerter er fulde af ungdommelig 
sommerglæde  .  .  . 
Da griber et dybt vemod troels’ sind , og 
det er , som han må græde . Men han hører 

en sang derude , dens toner kommer så langt 
borte fra , men han lytter , og ordene når 
hans øre : 
vi bvgge ved stranden 
vort stenfaste hus . 
Vi fvide til randen 
med glæde vort krus . 
Vi sejle på bølge , 
på blånende hav ! 
Os lykken må følge , 
fra vugge til grav ! 
Vi bvgge i skove , 
ved rislende bæk . 
I skygge vi sove , 
bag blomstrende hæk . 
Med blomsternes klynge 
vi smykke vort tag . 
Med fuglen vi synge : 
godmorgen ! Goddag ! 
Og hvor vi end bygge , 
i syd eller nord , 
så finde vi lvkke 
på sommerlig jord ! 
Se , solen alt stiger 
på himmelens blå ! 

da hører han fjernt en klokke ringe . 
Men snart er det , som tusind klokker ringer 
fjærnt og nær , og dybe toner svinger ud over 
den grønne , glade jord og fylder helt det 
lyse rum . 
Men nu kan Troels umuligt være rolig 
mere . Hans bryst fyldes af vemod og sorg , 
og han brister i gråd . — endnu en gang 
må han se ud over den dejlige jord , som han 
nu om et øjeblik skal forlade  . . . En navnløs 
angest og uro griber ham dybt i hjertet 
og brænder som glødende jærn . •— det er 
sidste , sidste gang , han ser jorden og solen 
og menneskers verden . Aldrig , aldrig — aldrig 
mere skal han se den fagre , sommerlyse jord — 
aldrig mere  .  .  . Han skal aldrig mere træde 
på den , når han nu om et lille øjeblik er 
rejst bort , aldrig komme her mere til menneskers 
hjem . Her havde han jo selv haft sit 
hjem , været glad og lykkelig , og nu skulle 
han rejse bort — langt bort , og ikke til evig 
tid komme her igen  . . . . 
Troels kaster sig ned på lejet , og gråden 
vælder frem af sjælens inderste gemmer . Det 
er så utålelig bittert og pinefuldt for ham at 
vide , at han nu skal dø  .  .  . 

og han synes , han ser op . Der er mange 
mennesker i stuen hos ham . Han kender 
dem ikke alle . Men bagest og længst borte 
står Ellen . Hun ser på ham , men siger 
intet . Troels ser på lyset , som falder ind 
ad vinduet , at det er hen ad aften , og han 
forstår , at nu — når solen går ned , skal 
han dø , og at det er , fordi han er ung , at det 
er så overmåde svært — — — 
men da Troels vågner , forstår han først 
slet ikke , at det har været en drøm . Og da 
det langsomt er gået op for ham , ligger han 
længe i stilhed og tænker den efter . Han 
bliver varm i sind af glæde over , at han ikke 
skal rejse bort endnu , men at han får lov til 
at blive i live  .  .  . 

Iii . 
O , i glade børn  ! som går på den grønne 
eng og plukker af sommerens blomster og 
spejler eders solbrændte ansigter i åens blanke 
vand og smiler til eders eget billede og tænker : 
hvor kan himmelen være der nede på åens 
bund , da den dog hvælver sig højt overjorden ! 
I ved ikke , at der kan komme den dag , da i 
ikke kan gå i engene en sommerdag , uden 
at i må fælde en tåre for hver blomst , i 
ser , der smiler til eder — fordi der i blomstens 
søde smil er en glæde , som i selv har 
kendt engang , men nu aldrig mere kan komme 
til at føle . Den dag , da i ikke tør se ned i 
åens klare strøm , fordi i ved , at i ikke mere 
vil se et barnligt ansigt med klare øjne og 
smilehuller i kinden , men et forgræmmet , af 
sorg og Kummer skæmmet ansigt — fordi 

i ikke mere ser det blå himmelhvælv dernede , 
men en dyb , mørk afgrund , som i er 
bange for , i kunne styrte eder ud i  .  .  . Og 
det er godt for eder , i kære , glade børn , at i 
ikke aner , at den dag kan komme  ! I kunne 
da aldrig springe så let og så glade omkring 
på engens mossede bund , eller lege så dejligt 
på de grønne brinker . 
Men sker det , når i bliver store , at den 
dag kommer , da i ikke mere tør gå i de 
grønne Enge , fordi eders barndoms glade dage 
lyser eder i møde fra alle ting og gør sindet 
tungt , så skal i gå ad en af de smalle , sandede 
veje , der fører mod nord , op over markerne 
og op til de store kæmpehøje . Og så 
skal i stige op på den største af dem — og 
kan i så ikke se imod syd , ud under solen , 
hvor de brede Enge ligger som et glatstrøget 
klæde , uden at øjnene bliver våde , så se 
des mere trøstigt mod nord ! Dér ligger den 
brune hede , rolig og alvorlig som det daglige 
liv , og strækker sig så langt mod nord — 
helt ind under den mørke himmelrand . Det 
er sundt og styrkende og giver ro i sindet at 
stå på kæmpehøjen og se ud over den store , 
tavse lyngmark  .  .  . 


her er ikke den rige herlighed og ikke 
det ^eventyrlige liv som ude på engene . Men 
heller ingen mosekone , der brygger . Intet 
dårende og gøglende tågespil , og ikke de 
mange sære lyde , som ingen véd , hvad er . 
Nej , her ligger den fattige , ensformige Hedemark 
og ser på eder med hverdagslivets kloge 
og viljestærke øjne . — aldrig noget koket 
blink , aldrig noget bedragerisk smil , altid det 
samme ærlige blik ! 
Ja , sådan ligger det store , alvorlige landskab 
med faste linjer , under novemberdagens 
sky fulde himmel . Og Troels står på højen 
og vender ryggen mod syd , mod engene og 
alt det , der ligger til den side . og han ser ud 
over hedens triste ensomhed . Længe står 
han og ser ud over den grå og brune flade 
— ud mod det sorte højdedrag , som langt i 
nord går i et med de mørke skyer . 
— således er livet , hans fremtid 
nu — mørk og gold og trist og alvorlig og 
fattig  .  .  . Skyerne i nord er som vældige , 
store , sorte snemasser , der kommer med en 
hel forfærdelig vinter i favnen — 
Troels bliver mørk og tung i sind . Han 
knuger hånden om stokken , som han støtter 

sig til , og han siger halvhøjt : hvor får jeg 
en lille glæde fra , som jeg kan holde mig i 
live ved , indtil jeg kan få en stor  .  .  . Hans 
sind bliver hårdt og hans tanker næsten 
onde — mod Ellen . Hende er det , der har 
dræbt hans glæde og frarøvet livet al dets 
herlighed og rigdom . — nej , aldrig — aldrig 
vil han gå til hende og bede hende om en 
eneste ting — sådan som han havde tænkt , 
mens han lå på sygelejet . Det måtte nu 
være hende , der skulle komme — og kan 
hænde , han så endda ikke ville lukke op  .  . . 

Iv . 
Som en tungt læsset og dårlig forspændt 
vogn hen ad ufremkommelige veje går tiden 
for Troels . De korte , mørke dage og de 
lange , sorte nætter er en stor . uhyggelig afgrund , 
som han med sit tunge læs stadig 
synker dybere ned i , men som han aldrig kan 
nå bunden af , og som han aldrig kan komme 
op af mere . Og hver gang han griber efter 
et fast holdepunkt — for dog ikke at synke 
dybere ned , er der altid én , som står rede 
til at støde ham bort , og det er Ellen . 
Det er for ham , som hun blot lever og 
ånder for at holde ham svævende i afgrunden . 
I urolige drømme ser han hende som en 
troldkvinde — en ond heks , der i de mørke 
nætter har travlt med at blande og koge en 
drik , som han ikke kan blive fri for at tage , 

og som øger hans lidelse og smerte . Og 
når han vågner , mens det endnu er midt 
om natten , er det for ham , som hun har 
været i hans Kammer , og som han hører lyden 
af hendes fodtrin , mens han utydeligt ser 
hendes skikkelse gennem mørket , idet hun 
flygter bort . — så er det , som hun har haft 
fiånden ved hans hjerte og krammet om det 
med sine fingre — som hun i nattens stilhed 
har lagt snore om det , og i daggryet står 
langt borte og drager i dem . Og alt som hun 
drager , snøres hjertet sammen , og smerten 
bliver mere pinefuld — mens Ellen står og 
stirrer med kolde øjne gennem den lange 
afstand for at se den kval , hun er i stand til 
at volde ham  .  .  . 
I angest og nød kan Troels så springe 
op og åbne vinduet . Han vil se , om hun 
står derude i natten og pønser på at forstyrre 
hans ro — men han ser kun den øde 
brandtomt . Ellen , Ellen , hvorfor forfølger du 
mig ! skriger det inden i ham ; og det er , som 
måtte han slynge en forbandelse over hende 
ud i den kolde decembermorgens dunkle 
gry  .  .  . Men han kaster sig ned foran en 
stol , med ansigtet i sine hænder , og bryder 

ud i bitter gråd . Og han beder med heftighed 
til gud , at han skal fri ham for den lede 
djævel , der i Ellens skikkelse stræber ham 
efter livet og med gruelige midler vil tilintetgøre 
hans sjælero . Men han forfærdes over , 
hvad han har sagt , og kan dog ikke slippe 
tanken — det er en djævel i Ellens skikkelse , 
Ellen i en djævels skikkelse , der forfølger 
ham  .  .  . Ellen er besat . Hun følger villig og 
gerne den onde dæmon — ja , fryder sig over 
den magt , hun har i hans tjeneste — og han 
føler , at han hader Ellen derfor  .  .  . 
Troels hulker som et barn , der har slået 
sig , og han siger stødvis ind i gråden : å , 
Ellen , at du kan gøre alt dette . —- at du kan 
glemme alle de tusind glade og gode ord , der 
har været imellem os , , de mange , mange solskinsdage , 
vi har gået sammen i engene mellem 
utallige blomster . — at dine øjne , der 
vare gode som den blå himmel og varme 
som solen , kunne blive kolde og onde . — at 
dit venlige ansigt og dit gode hjerte kunne 
stivne i is , og du kunne blive mere ond mod 
mig end noget andet menneske  . . . . 
Vinterdagen begynder at lyse ind til ham . 
Det er , som blege skygger flygter bort til alle 

sider . Han rejser sig fra stolen , knytter hænderne 
hårdt og gør en bevægelse , som om 
han kastede noget tungt langt bort fra sig . Og 
mens han klæder sig på , nynner han hen 
for sig : 
» Nu rinder solen op af østerlide , 
forgylder klippens top og bjærgets side ! 
Vær glad , min sjæl , og lad din stemme klinge ! 
Stig op fra jordens Bo  ! 
Du dig med tak og tro 
til himlen svinge ! « 
Folk er i lag med morgenarbejdet . Der 
er larm og støj og virksomhed på alle 
kanter . Troels tænker på de mange mennesker , 
der nu er i arbejde både dér og i andre 
gårde trindtom . — ja , livet er arbejde og 
hvile — og mad og drikke . Arbejde og 
hvile veksler som dag og nat . Nu er det 
arbejdets tid igen . Natten er forbi . Man 
arbejder for at kunne spise og drikke og leve . 
Og man spiser og drikker for at kunne arbejde 
og leve . Og lever for at kunne spise 
og drikke og arbejde — og holde slægten vedlige 
 .  .  . Her går alle de sunde og stærke 
mennesker omkring mig , tænker han , så ubekymrede 

og trygge , og ingen tænker på — 
ingen tør vove at prøve på at knuse dem , 
trampe dem ned eller skubbe dem ud i nogen 
afgrund , fordi de er stærke stammer og ikke 
svajende rør . — var han selv andet end et 
svajende rør ? ja , var han ikke et brudt og 
knækket rør  . . . . 
Men Troels vil leve ! ikke slukkes ud eller 
trykkes til side eller skubbes ud i nogen slags 
afgrund . — men han har været blød , alt for 
blød og bøjelig . Nu skal han hærdes i smertens 
ild , gøres stærk i modgangens storm  . . . 
Den svage skydes til side i livets trængsel 
- fejes bort for at give plads for andre , der 
er stærkere . Den stærke vil dræbe den svage , 
og den , der er ha ard est , er stærkest . — 
men jeg vil ikke fejes bort , tænker han , jeg 
vil leve , kæmpe og sejre  . . . . Og han føler 
sig til mode som krigeren , når han under den 
hårde strid er nærved at drive fjenden på 
flugt . 
Det er bleven helt lyst , og alle mørke 
skygger er borte . Troels forstår knap , at 
han har kunnet være så urolig og angst , 
mens natten stod på . Men nu er det dag , 
og det er arbejdets tid  .  .  . Det er på tide 

at blive færdig med rydningsarbejdet og 
komme i lag med forberedelser til byggeforetagendet . 
— hvad var det også for en 
sendrægtig måde , det hele hidtil var gået 
på . Han havde jo ikke selv haft en smule 
Iver for arbejdet , hvordan skulle andre så 
kunne have det ? Det måtte jo alt komme 
fra ham selv . Kunne han vel forlange , at 
andre skulle have nogen tro til ham , når 
han så tydeligt havde vist , at han intet brød 
sig om og intet kunne tage sig til af den 
slags ? — og Ellen ? Ja , var der ikke nogen 
grund til , at hun ikke længer kunne fortrøste 
sig til ham ? Kanske  .  .  . Men han ville 
vise hende og alle mennesker , at han var stærk 
og kunne komme frelst ud af det store skibbrud . 
Var det ikke den opgave , der lå lige 
for ham , at blive fast og støt på den grund , 
hvor han var vokset op og havde så dybe 
rødder — og ikke lade sig skylle bort af 
nogen stormflod . Var det ikke her , det skulle 
vise sig , om han var af de svage eller de 
stærke — jo , visselig , han skulle rejse sit 
hjem af askehoben — bo og bygge dér og 
værne om fædres Arne ! Det var hans livskald 
 .  .  . 

Troels finder ro , ja glæde i disse tanker , 
og mens han går hen til brandtomten , føler 
han sig stærk i troen på , at det alt sammen 
vil lykkes for ham . — og han går på ruinerne 
som på grænsen mellem mange minder 
og store fremtidsplaner . Han drages til begge 
sider , men minderne er de stærkeste , og snart 
har de ham helt , og et er stærkere end alle 
de andre — mindet om det øjeblik , da han 
fandt sin fader , forbrændt og døende , inde 
midt i den hede ildovn — ja , fader var trofast 
— det var for moders skyld , han døde  . .  . 
Mindernes skare lejrer sig om Troels og 
ser på ham med lyse barneøjne . Og som i 
høstens dage samler han flittigt ind — hvert 
aks , hvert strå , hver lille mindeblomst . — det 
var jo kun sten og træ og jærn og strå og 
papir og den slags , der var bleven fortæret af 
ilden . Følelser , tanker og ord blev tilbage 
i gode minder . — lyse , levende billeder  . . . . 
Og han lægger det alt sammen dybt i sjælens 
gemme , som et rigt oplag af gode ting fra 
gode dages overflod . 

v . 
Den , der har fader og moder og søster 
og Broder og en god ven , er lykkelig og rig . 
Og den , der har en god husbond eller hustru 
og en datter eller søn , kan også være lykkelig . 
Ja , den der blot ejer én , han kan kalde 
med et af de gode navne , kan aldrig være 
helt ulykkelig og fattig , om han så intet andet 
i verden ejer . Men den , der ikke kan 
kalde et eneste menneske med et af de kære 
navne , er fattig og ulykkelig , selv om han 
har gård og gods og mange penge . Og 
han vil i sin ensomhed være mere taknemmelig 
for et venligt blik og et kærligt ord , end 
en tørstig for en dråbe vand . Derfor må 
ingen , som møder en sådan fattig og ulykkelig 
sjæl på sin vej , gå ham stum forbi , 
men skænke ham en dråbe af kærlighedens 

kildevæld . Et glimt fra broderlighedens og 
kærlighedens sol ind i en ensom sjæls tungsindige 
mørke , er som en dugfrisk blomst i 
den øde ørken . Sorgens nat er lang og 
mørk , og et trøstens ord til den , der sørger , 
er som en blinkende stjerne i nattens mørke . 
— om julen er den , der har hjem og 
venner , dobbelt rig . Men den , der ingen af 
delene har , føler sig mere end dobbelt ensom 
og fattig i de glade juledage . Da bliver savnet 
så stort og føles så stærkt , at der ikke bliver 
plads til den mindste juleglæde . 
Troels er ikke ene . Hans faders mange 
venner taler venligt til ham , når de møder 
ham , og han har et godt hjem hos Lars 
bækkes . Men da juleklokkerne ringer , synes 
han , at hvert slag fortæller ham , at han nu 
ikke har en eneste ven mere , og intet hjem 
at holde jul i — og derfor heller ingen jul 
at holde . Og da de sidste slag toner hen , og 
julen er ringet ind over det ganske land , føler 
han sig så grænseløs ene og forladt , og han 
ville gerne bytte sig selv bort for den fattigste 
og ringeste i landsbyen . 
Han har kun minderne at holde jul med . 
Men de er alle vemodige . 

mest mindet om Ellen ! 
Og han grunder igen på , hvad det er , 
der har stødt ham fra hende . Men han forstår 
ikke Ellen . Der er noget ondt , der har 
fået magten over hende — kommen til magten 
i hende . Verden har taget hende fra ham 
.  .  . nærmere kan han ikke komme . 
Julesne og alt , hvad der hører julen til , 
er kommen i rette tid . Alt uden om Troels 
er beredt til at holde jul . Men hos ham er 
ingen ting beredt . Han har slet ikke levet i 
travl forberedelse , i forventningens glæde , 
men mere i stille angest og gru for den 
tomhed , som har stået og ventet på ham i 
stedet for den sædvanlige juleglæde , og som 
han har forstået , ville falde over ham , når 
alle andre nu gav sig til at holde jul . 
Juledag er han i kirke , og mens den første 
julesalmes toner fylder det kolde kirkerum , 
kommer Ellen op ad gulvet og sætter sig 
over for ham , lidt højere oppe . Der går et 
ryk igennem ham , da han ser hende , og 
hans tanker er bundne i et ustandseligt kredsløb , 
og han ser ikke op en eneste gang-------da 
gudstjenesten er forbi , og folk rejser 
sig for at gå ud , mødes troels’ og Ellens 

øjne et kort sekund , og der går som en 
tændende lynstråle igennem hans inderste 
væsen . — du store gud  ! det var jo de dej . 
Lige øjne fra de lykkelige dage  .  .  . men de 
var fremmede for ham . Hvordan — hvordan 
var dog Ellen — — ? 
Troels glemmer at gå ud af kirken for 
at grunde over , hvad det er for onde magter , 
der er trådt imellem ham og Ellen  .  .  . Sidst 
af alle går han ud . Det er sent på dagen , 
og solen , der skinner med rødlig glans , sender 
fra sin lave bane varmeløse stråler hen over 
jorden . Det er hård frost , og luften er diset , 
og uklar rundt i kimingen . Der er sne overalt . 
— men Troels ser intet af dette . Ene , 
med blikket mod jorden og med mange uklare 
og jagende tanker og hastigt opstigende spørgsmål 
vandrer han fra kirken og kirkebyen og 
hjem til den gård , hvor han af nåde og 
barmhjertighed sidder til huse — — — 

vi . 
Vinteren er lang for den , der ingen ting 
kan udrette , før foråret kommer . For ham 
er det , som tiden står stille og aldrig kan 
komme igennem vinterdagene og de lange 
nætter . 
Sne og storm og kulde har gjort alt arbejde 
udendørs umuligt og helt dræbt det livsmod , 
der før jul var ved at rejse sig hos Troels . 
Han synes , aldrig han kan vinde frem til foråret . 
Og han længes ! 
Længselen er det sværeste  .  .  . Han lærer 
at forstå muligheden af , at et hjerte kan briste 
af længsel . Det er siden , han juledag har set 
Ellen i kirken . Hendes hurtige øjekast har 
ramt ham dybt i sjælens bund . Sorgens vunde 

er sprunget op på ny , og længselens kilde 
rinder ustandseligt med pine og savn — 
var det dog forår ! 
Men det er vinter , evig vinter . Brandtomten 
ligger under is og sne . Intet er der 
at udrette . Intet rydningsarbejde og ingen 
forberedelse til nogen ting . Han har nu slet 
intet at gøre , uden at stirre tilbage på svundne 
dages herlighed , som aldrig mere kan komme 
tilbage igen — savne og længes — og gruble . 
.  .  . Hvordan var Ellen ? Var hun ond ? 
Havde han ikke selv troet det , og sagt det — 
— nej , hun var nok det bedste , der var på 
jorden  .  .  . Ja , ja , nu så han det — midt i 
vinterens øde var Ellen den lyse , varme 
sommer  .  .  . Men hun kender ikke ham 
mere , og han kan aldrig komme ud af vinteren . 
Han må dø nu . langt inde i mørket og 
kulden ! ak , så langt borte fra alle andre 
mennesker , så de slet ikke vil fia det at vide 
nogensinde  ! — 
Troels kan ikke blive inde . Han må ud , 
og allermest når storm og sne danser med hinanden 
hen overjorden . Da går han uden rist 
og ro , op imod vind og vejr . Og stormen slår 
sneen hårdt ind i hans ansigt , så det er som 

sviende piskeslag . Men det gør godt . Det 
er , som det et øjeblik dulmer smerten i hans 
indre . Han knuger stokken hårdt i hånden . 
Og når han i skumringen vender hjem , ved 
han ikke , hvor han har været den hele dag . 
Og han er næsten bange for at møde 
andre mennesker og tale med dem , for han 
synes , ikke mere han har hjemme i den levende 
verden . Han går ikke i seng om aftenen , 
han kan ikke —• tør ikke sove . Hvor tør 
han sove , når han véd , at så snart han 
vågner , skal han til at besinde sig på al 
den Jammer og nød , der er til . Så hellere 
blive i det uden afbrydelse , fra morgen til aften 
og fra aften til morgen . Hvorfor prøve 
på at drage sorgens skarpe pile ud af sjælen , 
når de dog straks borer sig dybere ind igen ? 
Så hellere lade dem sidde der i ro . 
Men den der turde sove ! og ikke være 
bange for at vågne igen ! Ak , den der kunne 
sove trygt og vågne glad  .  .  . Herregud , der 
havde jo været en tid , da han tryg og rolig 
kunne lægge sig til at sove hver aften og 
vågne let og frejdig hver morgen og hilse den 
ny dag med glæde . Det var dejligt dengang 
at vågne , morgenglad og se solens røde 


stråler hoppe fra grenen udenfor , ind gennem 
vinduet og helt ind i det inderste af kammeret 
— ja , ja , dengang  . . . . 
Troels sidder længe og ser tilbage , ind i 
sin unge morgenlykke ! Og alt som han bliver 
borte deri , glemmer han helt det nærværende . 
Den ene tåre lister sig stille ned ad kinden 
efter den anden , og uden at vide det giver han 
sig til at tale halv højt hen for sig — men 
da han vågner af drømmen , synes han , kun 
han har sagt et ord , og det er morgen lykke ! 
Men det ord er for ham som en gylden skål , 
hvori alt , hvad han har kendt af lykke og 
glæde , kan rummes . 

vi . 
Sneen og isens tykke lag og hårde skal 
bliver liggende over mark og kær og Enge . 
Der er ej mindste tegn til , at det skal blive 
anderledes nogensinde mere . Hvordan skulle 
vel også den forandring komme . Solen ses 
næsten aldrig , og vinteren opfører sig , som var 
den fuldstændig hjemme . Ingen skal kunne 
mærke på den , at den en eneste gang tænker 
på muligheden af at kunne blive nødt til at 
flytte sit hvide telt og sit virkefelt hen til 
andre himmelegne . 
Troels synes , det er nat altid — en lang , 
mørk nat , som aldrig kan få en ende . Og 
det er fordi , han ikke kan — ikke tør sove . 
— den , der elsker og længes , kan ikke sove , 
men den , der sørger og lider , kan det ej heller . 
— Troels kan ikke vende sine tanker bort fra 


Ellen . Hans sind er som et hav , der af den 
stærke længsel sættes i høj bølgegang . Hans 
hjerte er gennemboret af sorgens skarpe sværd 
og fuld af angest og brændende uro  .  .  . 
— mens alle andre sover , sidder den treogtyveårige 
Troels ene i sit Kammer i den 
kolde vinternat . Kinden har ikke mere den 
bløde runding . Øjnene er bleven store , og 
blikket stirrende . Munden er smertelig fast tillukket , 
som havde han besluttet aldrig at tale 
til nogen om sin nød . Men den smukke , 
viljestærke pande vidner om , at enten kommer 
han igennem sorgen , eller også må han 
blive i den til døden — udenom kan han 
ikke gå ! Holdningen er rank . Men alle hans 
bevægelser er hastige og urolige — hver en 
nerve i hele hans væsen er spændt---------— 
han sidder stille i den sene nattetime , 
der er stille omkring ham i huset , og stille 
udenfor . Men i hans indre er der hvileløs uro . 
Han tør ikke gå til ro ! 
Der må da nogen våge , synes han — 
thi slukkede han lyset og lukkede sine øjne , 
så ville mørkets onde magter komme og 
drive deres spil  . . . de ville trænge ind i 
hans stue , omringe hans leje og liste sig ind 

i hans sind og sjæl  . . . og han ville vågne 
i den forfærdeligste angest og rædsel og synes , 
at de havde grebet ham og kastet ham ud i 
en evig afgrund — stødt ham bort fra jorden , 
som han ikke vil forlade  .  .  . Og derfor tør 
han ikke sove , men må sidde på vagt 
natten igennem , mens alle andre ligger i 
søvnens søde ro . 
— og i nattens stilhed søger hans tanker 
bedrøvede tilbage til de lykkelige dage , da han 
og Ellen som gode , glade børn vandrede hånd i 
hånd hen ad grønne veje . Han mindes med 
vemodigt ,sind de mange lyse sommernætter , 
han har redet vejen over engene mellem sit 
hjem og hendes — og de usigelig dejlige 
mødetimer , når hun kom ud i sin hvide 
sommerdragt . Ak , de salige stunder ! Å , 
det var en hel verden fuld af glæde og lykke 
at se ind i — men så fjærn----------og nu  .  .  . 
Troels vågner op som af en drøm . Han 
stryger hånden over øjnene , som for ret at 
blive klar over , hvad der er virkelighed , og 
hvad der hører drømmen — den svundne tid . 
Til . Han ånder dybt — nej , ikke drømme ! 
Tænker han , idet han rejser sig og giver sig til 
at gå op og ned ad gulvet — •— 

da kommer der en knugende forladthedsfølelse 
over ham . Det er , som hans bryst 
snøres sammen af stramme jærnbånd , så han 
ikke kan drage vejret . Græde kan han ikke 
mere . Det var dog som et åndedrag . Men 
hans sorg kan ikke mere få luft i gråd . 
Den er bleven til stum fortvivlelse . — han 
kunne skrige , så det kunne høres til verdens 
ende , og han synes , han måtte kunne få 
luft i et sådant skrig------------men der var 
dog ingen , der ville høre ham  . . . . Nej , nej , 
det er umuligt at råbe så højt , at noget andet 
menneske kan høre det . Umuligt for 
ham at komme i forbindelse med et eneste 
menneske . Der er ingen vej mellem hans 
hjerte og et eneste andet hjerte i hele verden 
— men der er et stort , tomt rum til alle 
sider  .  .  . Han er ene — ene — så helt forfærdelig 
ene i verden  .  .  . Og det kan ikke 
nogensinde blive anderledes — aldrig — det 
er umuligt — også for gud  .  .  . Alt , hvad 
der var ham kært , var jo lagt øde og ikke 
mere til  ! Gud kan ikke lade det blive til mere 
— han vil ikke  . . . og der er ingen glæde 
at finde i nogen anden ting . Minderne vil 
holde hans sorg i live ! og dem vil han ikke 

miste — det ville være værre endnu  . . . Å 
nej , nej , der er ingen udvej på nogen måde ! 
Ingen lysning - ikke den ringeste udsigt i 
nogen retning frem til den mindste glæde  . . . 
Ak , om der dog var et eneste glimt af trøst ! 
— da falder hans øje på moderens billede , 
som hænger over klaveret , og han føler 
på en gang , at hun er ham nær og hører 
hans klage . Å , moder , moder ! bryder han 
ud , kan du se mig , og høre mig , og være mig 
nær i min forfærdelige ensomhed — kan du , 
moder  .  .  . ? 
— Troels bliver med et stille . Han forstår 
nu , at hans moder ikke blot har elsket 
ham , mens hun levede , men at hun elsker 
ham endnu . Dette har han aldrig tænkt rigtig 
på før . Nu føler han det . — hun var så 
god ! Ak , om hun havde levet , da ville han 
vel også være bleven god — for det var han 
jo slet ikke — nej , nej  .  .  . Var det kanske 
derfor , han var så grænseløs ulykkelig ? Men 
moder elsker mig alligevel , føler han . En god 
moders kærlighed er af guddommelig Art — 
den kan ikke høre op , den er evig . — den 
tanke lyser lidt op for ham . Nu synes han 
ikke , han er helt ene mere . Hans moder 

våger over ham og er hos ham med sin 
kærlighed . 
Han står længe og ser på moderens billede 
— stirrer ind i hendes øjne , som ville 
han finde vej helt ind til moderhjertet  .  .  .  . 
Da synes han , hun bliver levende for ham — 
det er , som hun står langt borte og vil tale 
til ham . Men munden forbliver lukket , og 
udtrykket er halvt sørgmodigt  .  .  . Der går 
en sitren igennem Troels — der er noget , 
der bryder løs dybt nede i sjælebunden  .  .  . 
Det er , som en ny kilde vælder frem fra den 
inderste hjertegrund — dybt neden under og 
langt inden for de lag , hvor sorg og smerte 
ligger så tungt og dækker over alt . Og dette 
kildevæld bliver til en stærk strøm , og den 
bryder hul på sorgens og forpinthedens 
hårde lag  . . . Da kaster han sig ned over 
klaveret og skjuler ansigtet i sine hænder , og 
en voldsom hulken ryster hele hans legeme , 
så det dirrer i instrumentets strænge---------og 
mens han græder , er det , som sorgens 
stramme bånd lidt efter lidt løsnes og brister . 
Det bliver lettere for ham at ånde , og hans 
sind bliver blødt og mildt . Det er , som en 
usynlig hånd stryger ham let og varsomt 

gennem håret — og han , der aldrig har følt 
sig kærtegnet ømt og blidt af en moders bløde 
hånd , forstår , at dette er moderens hånd . 
.  .  . Der risler en strøm af henrykkelse gennem 
ham , og det er , som alle sorgens skarpe 
brodde på en gang brydes , og der er intet 
mere , der kun gør ondt — — — 
Troels løfter det våde blik op til moderens 
billede . Han synes , der lyser så stor en 
kærlighed til ham ud af hendes øjne . — og 
nu er det igen , som hun har noget at sige 
ham  . . . Da fødes der et ord dybt i hans 
indre . Han kender det , og dog er det som 
nyt for ham — det bærer al kærlighed og 
trøst i sig  .  .  . Og ordet kan ikke rummes 
i hans bryst — det stiger frem på læben  : 
moder , moder , kære moder ! Tårerne bryder 
løs på ny — mere mildt og stille . Han lader 
dem have frit løb , og han tager ikke de våde 
øjne fra moderens billede  . . . . Moder , min 
egen , kære moder ! hvad ville du vel sige til 
mig , om jeg kunne høre din røst ? — da er 
det , som det lyser ud fra moderens ansigt , og 
han føler dybt i hjertet hendes svar : min 
kære dreng ! du , som nu har følt min kærlighed , 
kan du spørge om , hvad jeg vil sige — 

det sidste ønske , jeg udtalte for dig på jord , 
var dette : bliv en god dreng , Troels ! Og 
jeg siger det igen nu : bliv god , Troels , og 
du skal nok blive glad  ! — de ord bliver ved 
at lyde for ham , han gentager dem højt — 
og han aner , at her er trøsten og håbet — 
ja , al livets ausdom  . . . . 
Så går han til ro . Han er ikke mere 
bange for mørkets magter , men lægger sig 
trygt til at sove — som barnet , der véd , at 
moderen våger . 

Viii . 
Da Troels vågner , er det langt op på 
dagen . Han er til mode som den , der længe 
har følt en brændende tørst og endelig har 
slukket den ved kildens kølige vand . Troels 
har slukket sin tørst ved søvnens styrkende 
kildevæld . En følelse af vederkvægelse fylder 
hans bryst . — drømt ? drømt om moder  .  .  . 
Han kaster et hurtigt blik hen på hendes bil= 
lede , og som i et lynblink står alt , hvad han 
har oplevet den foregående aften , klart for 
ham . — bliv god , Troels , og du skal nok blive 
glad ! — — ja  . . .  . 
— så står han op og klæder sig på , 
mere glad og frimodig , end han har været nogen 
gang siden den store brand . Det er for ham , 
som de mange tunge tanker og mørke grublerier , 
der så længe har ruget over ham og 

knuget hans sind og som et tykt og tæt skylag 
dækket hans sjæls himmel og lukket for 
alle udsigter — nu er ved at lette en smule , 
ved så småt at komme i drift . Han øjner 
nu fjernt ude i synsranden et blink af himmelens 
klare blå , og han tænker : det er 
glæden , der glimter frem der langt ude — 
livsglæden , som jeg så længe har været helt 
foruden  .  .  . Men hvordan kommer jeg ud 
til den ? den er så langt borte . •— hvordan 
skal jeg drage den hen til mig ? helt hen til 
mig — ind i mit liv og ind i min sjæl  .  .  . 
Bliv god — ja , bliv god ! Troels begynder at 
forstå , at det er den vej , han skal , for at nå 
hen til den rette livsglæde . 
— men har jeg da ikke været god ? spørger 
han . Er det , fordi jeg har været ond , at jeg 
er bleven så hårdt ramt af ulykken ? Er det 
derfor , at al glæde har forladt mig ? Her er 
noget , han ikke kan forstå . Han synes straks , 
han må svare nej ! det er ikke derfor . Men 
han gør det ikke . Han bliver stående ved 
spørgsmålet uden at vove noget svar  .  . 
Og da han senere på dagen går en lang 
spadseretur , er det stadig det spørgsmål , der 
sysselsætter hans tanker . Men han kan ikke 

finde nogen forbindelse mellem ulykken og 
dette , om han har været god eller ikke  .  .  . 
— selv om han nu ikke havde været god , 
f . Eks . mod faderen , så kunne det da aldrig 
føre dertil , at gården kunne brænde ned . 
Ondskaben kunne da ikke på den måde slå 
ud i lys lue  .  .  . Det kunne heller ikke være 
hans skyld , at hans fader var kommen så 
sørgeligt af dage  .  .  . nej , nej , hvad var dog 
det for tåbelige tanker , han havde da gjort , 
hvad han formåede , for at redde ham . — men 
for min skyld ? skyder det op i Troels  .  .  . 
Du store gud — kunne det være muligt ? 
Skulle moderens billede ud af den brændende 
gård , for at han kunne blive frelst  .  .  . selv 
om det skulle koste hans fader livet ? — å , 
hvor der dog muligvis var en dyb sammenhæng 
og mening i alle ting  . . . . 
Men nu Ellen ? 
Hvorfor havde hun så brat vendt ham 
ryggen ? Var det , fordi han havde været ond 
mod hende ? Ja , her kunne der være sammenhæng 
mellem dette , at være god og at 
være glad — eller ond og ulykkelig  .  .  . Men 
nej , det kan Troels ikke indrømme — at han 
skulle have været ond mod Ellen  . . . Ja , naturligvis 

— der kunne jo nok nævnes tilfælde , 
hvor han kunne have været mere god , måske 
— men at han skulle have været ond imod 
hende , så hun af den grund havde haft årsag 
til at forlade ham — nej , det var der ikke 
tale om  .  .  . 
— hvorfor Ellen har forladt ham — ja , 
det forstår han endnu slet ikke . I hans bevidsthed 
hænger det på en uforståelig måde 
sammen med den forfærdelige ildebrand . 
Ilden havde den aften også fået fat i 
de bånd , der bandt hende til ham , og brændt 
dem til Aske  .  .  . Med vold og magt havde 
hun revet kærligheden ud af sit hjerte og 
kastet den ind i bålet  .  .  . Eller måske — 
han véd ikke rigtig hvordan — men han tænker 
på , hvorledes han undertiden har anet 
som et hav af ville lidenskaber i hendes 
bryst  .  .  . Han havde aldrig set det helt i 
oprør , men sommetider havde det dog været , 
som han kunne høre dets dumpe brusen fjernt 
borte  .  .  . Ellen havde altid i hans øjne 
været så rig på sjælsgaver , så rig og dyb ! 
Men havde han ikke sommetider mærket , at 
der langt inde i hendes sjæls urdyb rørte sig 
ville og utæmmede kræfter  . . .  . Havde han 

ikke også ril tider følt , at der kunne dukke 
noget op i ham som en angest for , at disse 
kræfter kunne slide sig løs engang og — som 
ville dyr — bryde frem med ustyrlig vælde 
og ødelægge hele deres lykke  .  .  . 
Hvor Ellen var underlig og uforståelig ! 
Men det måtte have været dette ville 
hav , der var kommen i oprør — de vulkanske 
kræfter i hendes indre , der var brudt 
igennem  . . . og så havde hun grebet sin 
kjærlighedslykke , som noget alt for stille og 
fredeligt , og kastet den fra sig ud i havet  .  . . 
Kunne der ikke nok tænkes at være mættelse 
for et menneske som Ellen i sådan noget ? 
Og dette var kommen over hende den 
nat , hun havde set hebbelgård brænde  .  .  . 
Hvor sært at tænke sig , at der kan være denne 
lighed og hemmelige forbindelse mellem elementernes 
kræfter og et menneskes indre ! 
Men det er jo sådan  . . . . dér inde kan 
der også rinde stride strømme , som ude 
mellem de ville bjærge . Også dér kan 
havet larme og storme og rase . Og en ild 
kan bryde løs dér inde , som brænder ned for 
føde . Og dér kan grunden åbne sig , og 
voldsomme kræfter bryde frem dybt , dybt 

nede fra — hvor dybt og hvor fra — ja , det 
er jo det , ingen véd  . . . . 
— Troels standser på sin vej . Og han 
standser i sine tanker . Han er nået hen 
uden for havens sydlige spids , og han støtter 
sig til sin tykke stok , som for at mærke et 
fast holdepunkt . 
Det er begyndt at mørkne . — dér ligger 
marker og Enge for ham under sne og is . 
Alting ser så koldt og øde ud nu i skumringen . 
Et tæt , sammenhængende , skylag dækker 
himmelen , så det slet ikke er til at se , om 
stjernerne er ved at blinke frem bagved . Men 
ude i horisontens sydvestlige hjørne lyser 
endnu en sidste rest af aftenrøden , og mod 
den lysende baggrund ser Troels tegnæsgård 
tegne sig som en mørk plet med skarpe 
grænser . Han fæster sine øjne på pletten 
og holder dem længe dér — som ville han 
se gennem mulmet , gennem mure og lukkede 
døre og lige ind i Ellens sjæl  .  .  . Men det 
lykkes ham ikke . Kun én ting synes han at 
forstå : der må være en forbindelse mellem 
ildebranden og den omvæltning , der så helt 
har forandret Ellens hjertelag  .  .  . Han ser 
hende stå derinde i kammeret , som vender 

ud mod hebbelgård , hin nat . Skæret fra 
branden lyser over hendes ansigt og ud fra 
hendes øjne — og i dem glimter den ville 
fryd  .  .  . Det må have været den nat , mens 
hans hjem lagdes i Aske , og det må have 
været , mens hun der hjemme fra har set de 
grådige luer bølge op mod den mørke himmel 
— og under påvirkning deraf , at de 
utæmmede urkræfter er brudt frem i hendes 
sjæledyb  . . . . 
Troels ser fast og roligt på dette . Han 
er endogså nærved for et øjeblik at føle sig 
tryg — efter at han på den måde er kommen 
til et slags resultat . 
Det sidste svage skær af dagen blegner 
bort . Vinternatten sænker sig ned overjorden 
og lukker helt sin mørke favn om den . Så 
retter Troels sig op og går rolig gennem 
haven , op over brandtomten og hjem mod sit 
Herberge . 

Ix . 
Siden jul har Troels efterhånden lukket 
sig ude fra alt samkvem med de folk , han 
bor hos . I mange uger har han ikke haft en 
samtale med nogen . Den gamle Lars bække 
med det sølvhvide hår og skælmen i de alvorlige 
og milde øjne er den , der mest har 
lagt mærke til hans indesluttethed og forandrede 
væsen . Han har også tænkt derover 
og flere gange forsøgt at komme i lag med 
ham , men uden held . 
En dag kommer Lars bække ind til ham 
for at passiare lidt og måske få ham rigtig i 
tale . Og nu er Troels glad ved at sidde 
sammen med ham — netop Lars bække , som 
har kendt ham altid , og som i hans øjne 
stedse har været den samme , og som han selv 
holder så meget af . Der er for ham noget 

hyggeligt i dette . Lidt af glæden og lidt af 
freden — ganske lidt . 
» Hvorfor spiller du aldrig , Troels , siden 
det dog var dig så meget om at gøre at få 
det gamle klaver ud ? «  spørger Lars bække . 
» Å — jeg synes aldrig , jeg har lyst . « 
» Nej , du går og murer dig inde «  , siger 
Lars bække og tænker : lad mig kun se at 
få hul på ham .  » Du trænger til adspredelse , 
unge mand . Vi har så tit talt om , at 
vi burde opmuntre dig lidt . — men du er aldrig 
til at få tag i . Du må ellers nok 
vide , at vi gerne snart vil se dig lidt mere 
glad og velfornøjet . — ja , undskyld , at jeg 
taler så lige ud til dig ! Men jeg har jo set 
dig vokse op , og altid kendt dig som en glad 
og munter dreng . « 
» Ja , lige til i vinter har jeg ikke været 
andet end en dreng . « 
» En stor dreng ! Men nu er du mand , 
og vi vil nok have , at du skal beholde dit 
gode humør . Jeg er jo din lavværge , og jeg 
kan ikke forsvare , at du muligens kunne gå 
og blive borte både for mig og dig selv . Det 
duer skam ikke , Troels , at gå sådan og 

hænge med hovedet ! Det er kun at gøre 
tingene ti gange værre . « 
» Ja , det er let nok at sige , gamle Lars 
bække — men jeg synes nu , der er så meget 
gået i stykker for mig , så det aldrig kan 
blive nogenlunde godt igen . « 
» Verden giver hårde stød , min ven , det 
må vi alle føle — og tåle . Du er ikke den 
eneste . « 
» Det véd jeg nok . Men mit er værre end 
andres . Og der er ingen , der kan forstå , 
hvormeget der er gået i stykker for mig . 
Det er der slet ingen , der véd . « 
» Det skal jeg ikke sige noget imod . Men 
jeg har snart firsindstyve Års erfaring her i 
denne syndige verden . Jeg kender nok til , 
hvordan den kan slå i stykker for én . Jeg 
kender også menneskene så meget , så jeg 
véd , at enhver synes , hans er det værste , og 
at ingen anden kan forstå , hvor meget han 
må døje . Men — ser du , Troels , det , at alle 
tænker netop sådan , vil egentlig sige så meget , 
at den ene ikke har det så meget sværere 
end den anden . Og vi forstår nok hinanden , 
Troels , når vi vil . « 
» Hvorfor er mennesker da så slemme 

mod hinanden , når de dog er lidelsesfæller 
og forstår hinandens nød ? Et sådant fællesskab 
måtte bringe dem til at vise mere godhed 
mod hinanden , end de gør . Men i stedet 
for piner de hinanden , alt det de kan — sønderflænger 
hinandens hjerter og dræber livsglæden 
for hinanden . Nej , mennesker forstår 
ikke hinanden , og de — « 
» Nej , vent nu lidt , unge ven , nu går 
du for vidt — nu går du sandelig alt for 
vidt — « 
» Nej , slet ikke for vidt ! Er det da ikke 
sandt , at mennesker tit er onde mod hinanden  ? 
Å , jeg synes , mange gange de er som ville 
dyr — så grove og — hensynsløse ! « 
» Nej , nej , Troels , du må ikke blive så 
heftig ! du er alt for hård i din dom . Du vil 
dømme mere mildt senere . « 
Troels glemmer sig selv og siger : 
» Nej  ! « 
Men Lars bække siger bestemt : 
» Jo  ! og lad mit ja her veje mere end dit 
nej  ! « 
» Vil i da sige , at mennesker er kærlige 
og gode ? « 
» Ja , det ville jeg helst sige . Du må ikke 

tro , at jeg er blind for skrøbelighederne i 
verden . Jeg kan nok se , at menneskene gør 
hinanden en hel del fortræd , alt for meget 
mangen gang . Men det er ikke fordi , de er 
ondet « 
» Er det da af kærlighed ? « 
» Nej , men heller ikke af ondskab . Jeg 
vil helst sige , at det er tankeløshed og ligegyldighed , 
der er skyld i — elendigheden . Og 
du kan være vis på , at vi kommer sandheden 
nærmest ved at sige sådan . « 
» Tankeløse og ligegyldige — ja , som ville 
dyr følger de tankeløse deres onde drifter , 
ligegyldige for andres velfærd . « 
» Kommer du nu igen med dine ville 
dyr . Nej , der er meget godt i mennesker — 
mest godt ! Og når de blot tænker lidt over , 
hvad de gør , så vil de ikke hinanden noget 
ondt .  « 
» Jer dom om mennesker er mild . « 
» Vi må aldrig glemme , at vi selv skal 
stå for dommen engang ! « 
Troels har hele tiden tænkt på Ellen , 
og nu spørger han  : 
» Tror i da , aldrig mennesker handler af 
ondskab — bevidst ? « 

» Nej , Troels , det vil jeg nødig tro . « 
» Jeg kan ikke tænke mig nogen større 
synd end det : bevidst og med overlæg at 
gøre andre ondt ! Uh , det er så stygt at se 
ind i — det er som at se ind i et rovdyrs 
åbne gab  .  .  . ind i en gloende ovn  .  .  . 
Men en sådan ildovn , et sådant rovdyrsgab 
er der — kan der være i menneskers indre . « 
» Du er så stærk i dine ord , unge mand , 
og du ser så mørkt på mennesker . Du ser 
på dem fra en fejl side — under bitterhedens 
synsvinkel . Men det er ikke det standpunkt , 
hvorfra vi skal betragte tingene her i verden «  , 
siger den gamle , og han tænker : Troels har 
godt af at komme til at tale ud og lette sit 
hjerte for noget af alt dette . 
» God eller ond ? — det er den synsvinkel , 
jeg ser mennesker under . Det er den målestok , 
jeg bedømmer dem efter . « 
» Jamen , kære ven , hvor tør du bruge 
så stærke ord . Véd du da ikke , at der er 
både godt og ondt i os ? « 
» Jo , vist véd jeg . Men alligevel . Der er 
mennesker , hvis bevæggrunde er onde , fordi 
deres hjerter er kolde . De kan måske være 
nok så tilpas i andre menneskers øjne — 

det kan de , fordi deres hjertenskulde sætter 
dem i stand til at være rolige og beherskede . 
Det er ikke • dem , der handler i vrede og 
overilelse . Alle de andre , hvis hjerter ikke 
er kolde — ja , de kan gøre sig skyldige i , 
hvad vi ville kalde store synder , men de er 
dog i mine øjne mange gange bedre end de 
hjertekolde , der måske lever efter alle kunstens 
regler . Det er for mig det store skel . Det 
er hjertelaget , det kommer an på . Hjertet 
koldt eller varmt ? derefter bliver svaret ond 
eller god  ! Og jeg spørger nu igen  : hvorfor 
volder mennesker hinanden så megen sorg ? « 
» Det er tunge tanker , du tumler med , 
Troels . Du skulle hellere se på , hvordan 
det gode altid sejrer i verden . « 
Troels tænker på Ellen , og så spørger 
han  : 
» Tror i , at mænd er bedre end kvinder ? « 
» Jeg tror , at mænd og kvinder er de 
bedste mennesker , der gives i verden  ! «  siger 
Lars bække , og Troels skimter skælmen i de 
milde øjne . Men han er alt for alvorlig og 
bitter i sind nu til blot at smile . Han siger : 
» Jeg tror det . « 

» Ja , lad os sige det . Vi er jo begge mænd , « 
Kommer det lunt fra Lars bække . 
Men Troels siger til sig selv : han kan 
ikke vide , at jeg tænker på Ellen . Og så 
bryder han ud : 
» Det er en stor synd , at dræbe et menneske , 
og der er stor straf derfor . Dog kan 
jeg tænke mig , at en af dem , der hører til den 
bedste del af menneskene , kunne komme til 
at gøre det . — men man kan gøre det imod 
et menneske , som er ti gange værre og gør 
mangfoldig gange mere ondt — uden at blive 
draget til ansvar derfor af mennesker , ja , 
måske uden at noget andet menneske får 
det at vide . Men det er kun de hjertekolde , 
der forstår at gøre det . « 
Men nu siger Lars bække med alvor : 
» Nævn mig et af de mennesker , som du 
mener , kunne gøre det ! Nævn mig en , som 
du mener , hører til de — onde ! « 
Troels bliver blussende rød . Har han 
gættet , hvem jeg har tænkt på  .  .  . spørger 
lian hastigt sig selv . 
» Du kan ikke . Det er godt . Jeg siger , 
det er godt — for dig , at du ikke kan . For 

om du kunne — herregud , hvor det ville 
gøre mig ondt — for dig . Men du er selv 
af de gode mennesker , Troels , og når jeg 
spørger , om du kan nævne mig en af dem , 
som du vil regne til de gode — så vil du 
have så let ved at svare — ikke ? « 
Troels føler , at der glider en mild strøm 
ind i hans sind . Og i et nu er Ellens billede 
skudt ud af hans tanker , og moderens står 
der i stedet . Han ser hen over klaveret og 
tænker , at han skulle nævne hende , men 
siger  : 
» Jeg vil nævne jer , Lars bække . I hører 
til de gode mennesker . « 
» Ja , det skulle jeg , med skam at sige , vel 
mene — jeg mener , det var ikke godt andet . 
— men hvorfor nævner du ikke hende dér 
først ? Véd du , hvad du skylder din moder ? 
Véd du , hvordan hun var ? Hun var en engel 
blandt mennesker — ja  .  .  . « 
» Siger i også det — ja , jeg véd , hun var 
så god . « 
Han tænker , at Lars bække må kende 
hans moder godt , og siger : 
» I kunne vel fortælle mig lidt om moder 
—• noget godt ! « 

» Ja , Troels , det burde lyse ud af dig og 
ind i dig , når du nævner din moder , så god 
var hun ! Nå , du vil have , at jeg skal fortælle 
dig noget om hende . Ja , du behøver 
ikke at sige , at det skal være noget godt , for 
der er kun godt at sige om Fru Vang . Ja , det 
er vel nu over tyve år siden , din moder 
døde . Jeg var dengang op mod de tres . Jeg 
er jo meget ældre , end din fader var — og 
kunne meget godt for alders skyld være din 
bedstefader . — dengang din moder kom her 
til hebbelgård , var din fader forresten ikke 
den , han var , nu imens du har kendt ham . 
Jeg skal nu ikke sige noget slemt om ham , 
for han var en brav mand . Men før han blev 
gift , var han , hvad man sådan kunne kalde , 
en stridig krabat — skønt det måske allerede 
havde begyndt at smelte lidt hos ham dengang 
— mens de var kærester . De var forlovede 
i flere år , jeg tror i hele fire . Som 
sagt , der var noget hårdt og strengt hos din 
fader . Han stillede store fordringer til andre 
— alt for store . Du ligner ham meget , Troels . 
Du har noget af din faders hårde sind i 
dig . Det har jeg mærket især i dag . — nå , 
men det smelter nok , for du ligner også 

din moder . Du har arv i sindet efter dem 
begge ! 
Som sagt , der var noget af en sten i din 
fader , og det er der også i dig — jeg mener , 
det er der i os alle . Men den skal smeltes 
— den skal sandelig smeltes og lutres  .  .  . 
Og hvad der var af stenen i din fader , ja , 
det forstod din moder at få smeltet . — hvordan 
det gik til  .  .  . ja , det var vel nok det , 
at han elskede hende så meget , der gjorde 
det . For kærligheden kan smelte — at sige , 
når den er inden i os selv ! Men det var jo 
for hendes godheds skyld , at han holdt så 
urimelig meget af hende , så det hårde i 
ham blev blødt . Det var dette , at leve sammen 
med hende , der gjorde det . —ja , Troels , 
jeg har nu lagt mærke til , hvor utrolig let 
mennesker lærer af hinanden , både hvad der 
er godt , og hvad der er ondt  .  .  . Din fader 
blev altid ved at være en streng mand , men 
han blev mildere mod andre og vendte efterhånden 
de strenge krav mere mod sig selv . 
Han stilede mere mod , hvad man kunne kalde , 
på menneskelig vis at blive en retfærdig 
mand , mens for din moder var det at være 
god det største . — ja , du må sige gudskelov , 

Troels , at du har så meget i arv efter dem 
begge to . 
Nå , jeg skal da også sige , at din modetkom 
til at gøre en god gerning mod mig . 
— du véd jo , at din fader og jeg kom meget 
sammen . Vi var ikke blot gode naboer , men 
også gode venner . Jeg har kendt ham , fra 
han var en lille dreng . Da var jeg allerede 
en voksen Karl . Jeg var en rask Karl — måske 
lidt for rask , og det var jeg endnu , dengang 
Fru Vang kom hertil . Jeg var ret slem til at 
bande . Kunne også nok være lidt grov i 
munden — nå , det mente jeg nu ikke noget 
ondt med . Det er i regelen tankeløshed og 
en dårlig vane den slags . Men det er alligevel 
stygt . 
Vang kunne også nok sætte en trumf 
på , især når han blev hidsig . Men se , det 
fik din moder ham til at holde op med . Den 
slags ting kunne ikke trives i hendes nærhed . 
Ligesom hun også fik ham lært at dæmpe 
sit hidsige sind . 
Nå , jeg tænkte ikke over det , satte en 
ed på , bedst som det kunne træffe sig , også 
når Fru Vang var til stede . — men så en 
gang var de som så tit et vend her ovre . 

det var en sommereftermiddag , og vi sad netop 
her i havestuen — din fader og moder og jeg 
og min kone , som jo også var levende dengang . 
Hun døde forresten samme år som Fru 
Vang — nå , så sad jeg og fortalte om en 
tur , jeg havde været på sammen med et par 
prangere fra myrholt . Vi havde været ovre 
på den anden side af fjorden på handelen . 
Det kan jo nok være , at jeg pyntede min 
fortælling med temmelig drøje eder . Nok er 
det — bedst som jeg sidder og snakker , så 
siger Fru Vang : fy , hvor de bander , Lars 
bække  . . . Nu kunne det have været et hvilket 
som helst andet menneske i hele den vide 
verden , der havde sagt det til mig , uden netop 
din moder , det ville ikke have gjort indtryk 
på mig •— om det så havde været præsten 
eller min egen kone . Det er ikke nemt at 
sige den slags ting til hinanden , Troels , sådan 
at det kan blive rigtig hørt  .  .  . Men da 
nu din moder sagde det , så blev jeg rød af 
skam . Ja , du smiler måske ad det , at en 
mand , der snart er tresindstyve år og har 
bandet , så længe han kan huske , og aldrig 
skammet sig derover , bliver rød i kalotten , 
fordi en anden mands kone siger til ham blot 

dette : fy , hvor du bander . Men du må 
huske på , at det var Fru Vang , det var din 
moder , der sagde det , og om du kendte 
hende , ville du forstå , hvad det vil sige . 
Nå , jeg skammede mig virkelig , og jeg 
skammede mig igen over , at jeg blev rød , kan 
jeg godt sige . Jeg forsøgte at redde mig ud 
af kniben ved at tage det overlegent og sagde  : 
å , jeg tænker hverken Vorherre eller den 
slemme tager skade af , at man nævner deres 
navne en gang for tit  .  .  . Men det skulle 
jeg ikke have sagt , for nu kom jeg bare mere 
i klemme , da din moder sagde : men du selv , 
Lars bække ! og jeg følte mig slået på ny . 
Men jeg ville jo ikke give køb , det var jo 
flovt , og så sagde jeg : å , jeg er såmænd 
ikke så fin  ! Jeg følte godt , at det ikke var 
rigtig sagt , men jeg tænkte , at nu kunne den 
snak vel have en ende , for jeg følte mig skam 
lidt generet alligevel . Men så sagde Fru Vang : 
jamen de bedrøver mig dermed ! og de ord 
slog ned i mig . De gav min samvittighed , som 
hidindtil havde vendt det døve øre til den side , 
et skub , så den vågnede op — for at gøre 
Fru Vang bedrøvet var noget af det , jegnødigst 
ville  .  .  . 

nå , jeg fik jo samtalen drejet bort fra 
dette og fortalte videre . Men jeg bandede ikke 
mere den dag , mens din moder var her . Og 
siden — ja , den gamle Adam er jo sejlivet , 
så det kunne jo nok ske , at jeg kom til det 
uden at tænke derover — men så slog det 
heller aldrig fejl , at jeg måtte sige til mig selv 
med det samme : fy , hvor du bander , Lars 
bække ! sådan havde de ord brændt sig ind 
hos mig , eller jeg tænkte : om nu Fru Vang 
hørte det , så ville hun blive bedrøvet — og 
jeg havde ingen fornøjelse mere af at bande . 
Det vil sige , jeg begyndte selv at forstå , at det 
lød stygt , og snart lod jeg helt være . « 
— Troels har siddet og lyttet til den 
gamles tale som til en prædiken . Hvert ord 
om moderen har han grebet med inderlighed , 
og han synes , at hun er kommen så nær hen 
til ham og blevet mere levende for ham . Da 
nu Lars bække slutter med at sige , idet han 
ser hen på billedet over klaveret : 
» Ja , Troels , sådan var din moder ! «  griber 
Troels hans hånd og siger bevæget : 
» Tak , gamle ven — fars og mors ven , 
fordi i kom ind til mig og sagde mig alt 
dette  .  . 

» Ja , det må du nok sige tak for — men 
din moder ! tak din moder derfor ! « 
» Ja , «  siger Troels stille . 
» Og hvorfor havde din moders ord så 
stor en magt ? Det var for hendes hjertensgodheds 
skyld . Dem vi holder af , fordi de er 
gode , de har magt over os på en anden måde 
end de hårde og stærke mennesker . De har 
tag i det bedste i os . Og derfor tror jeg 
sikkert , at det gode vil sejre i verden , for deler 
noget godt i hvert menneske — meget godt , 
og det er alligevel det stærkeste ! — og så 
siger du , at der er onde mennesker . Véd du , 
hvad din moder ville have sagt til dig , om 
hun havde hørt , hvad du før sagde ? Fy , Troels , 
hvor du taler stygt ! ville hun have sagt , og 
hun kunne have tilføjet : du selv , Troels , tager 
skade deraf — af at tænke og tale sådan  .  .  . 
Ja , for jeg skal sige dig , det blev for mig slet 
ikke ved dette ene med at bande , men midt i 
så meget andet hos mig , der ikke var , som det 
skulle være — og den slags er der jo altid 
nok af hos os , slog din moders ord ned med 
virkning , så jeg har tit måttet sige til mig 
selv : fy , Lars bække ! eller : men du selv , 
Lars bække ! Og disse ord er levende i mig 

endnu i den stund , jeg sidder her , skønt de er 
lige så gamle , som du er . De er den bedste 
prædiken , jeg nogensinde har hørt . De har 
ligget i mig gennem alle de år som en kærlig 
advarsel , som — ja , jeg vil sige , som en hellig 
ild ! « 
Lars bække rejser sig og går hen til Fru 
Vangs billede og ser nøje på det . Idet han 
vender sig derfra , ser Troels , at hans øjne er 
våde . Han synes , han selv må græde  .  .  . 
Men han tvinger sig , og så siger Lars bække  : 
» Nå , jeg skal nok gå . Jeg må lidt ud 
at se til sagerne , før det bliver helt mørkt .  « 
» ja , det kan snart blive aften , «  siger Troels 
uden tanke derpå . 
» Ja , dagene er korte endnu . « 
» Det er længe , det holder ud med frost 
og sne — nu i over to måneder uafbrudt . « 
» Ja , det holder længe ud , «  siger Lars 
bække , og nu er der atter lidt af skælmen i 
øjet .  » Februar måned er lang . Jeg synes 
altid — især når vinteren er så vedholdende , 
at det er den længste måned i hele året , 
skønt den endda er to , tre dage kortere end 
nogen af de andre . Det er jo sådan , at i 
den slipper i regelen vinterarbejdet op , og 

dermed er vi så også ved at være trætte af 
vinteren . Så begynder vi at længes efter 
foråret og sommeren . Og når vi sådan 
går og venter på og kigger efter , om det 
ikke snart vil til at mildne og bryde løs med 
tøvejr , så tæller vi dagene . — nå , men se 
nu lidt ind til os andre en gang imellem , 
Troels ! Du har godt af at give dig noget 
mere af med andre mennesker . Dette ensomme 
liv og alle disse grublerier kommer 
der ikke noget godt ud af ! Og vi vil også 
gerne have , at du skal få dit glade sind igen . 
— og når først vi kan få fat henne på 
byggepladsen igen , så skal du se , du får 
noget fornuftigt at tænke på , og det hjælper . 
— nå , farvel ! Se så ind til os Troels ! « 
» Farvel , Lars bække ! Og tak , fordi i 
kom ind til mig  ! Tak , for hvad i har fortalt 
om mor ! « 
» Ja , du må nok takke ! Men det er sandelig 
hende — din moder ! min dreng , du 
skal takke ! « 

X . 
— Troels vandrer omkring på den nøgne 
hede , hvor der hverken er vej eller sti at 
finde nu ved vintertide , men kun ville dyrs 
fodspor . 
I dagevis har hans tankeliv bevæget sig 
om moderen . De få ord , han har fået fra 
hende , er dybe kildevæld , som han bliver ved 
at øse af  .  .  . Så meget , som han ikke før har 
forstået eller grundet det mindste på , bryder 
nu frem i hans tanker . 
Aldrig har han haft nogen anelse om , at 
det at leve var så mangesidigt og vanskeligt 
et kunststykke . — der var tusind dunkle 
dybder at se ind i  .  .  . Der var de tusind 
sammenslyngede tråde  . . . . 
Og han prøver på at rede dem ud fra 
hinanden . — 

men det lykkes ikke for ham — det er 
langt fra , at det lykkes . Et forstår han : det 
at leve mellem mennesker , sammen med mennesker 
er slet ikke , som han har tænkt — 
eller rettere , mange gange vanskeligere , for 
han har aldrig tænkt over det før — for alvor ! 
Han har ikke været tvungen dertil . Nu 
er tvangen over ham , og han slipper ikke for 
de alvorsfulde tanker  .  .  . 
Men bedst som han er kommen til forståelse 
på ét punkt , lægger et nyt hensyn , 
et nyt spørgsmål sig som en hindring tværs 
over den vej , hans tanker havde banet , og han 
må standse , kan ikke komme videre dér , må 
tilbage igen og prøve på en anden kant-----å , 
der er de tusind veje i alle retninger og 
slet ingen — det er så svært at forstå alt sammen 
 . . . . 
Det er for Troels , som han er faret vild 
mellem øde bjærge . Der er ikke vej eller 
sti eller noget menneskeligt fodspor at finde 
noget steds i disse vildsomme egne  .  .  . Han 
standser og ser sig om . — her står han langt 
ude på den ville hede . Og han ser kun 
sne og mørkebrun lyng og tungt drivende 
skyer så langt , hans øjne kan nå , hvorhen 

han så vender dem  . . . og sådan er han 
stedt over for det store livets spørgsmål-han 
bliver træt af at stirre ind i sig selv , 
og han bliver træt af at stirre ud i det øde 
landskab , og han kan ikke andet end kaste sig 
ned og blive , hvor han er — vente , til der 
kanske kommer én og tager ham med sig på 
vej  . . . . Hvem skulle vel komme og finde 
mig her på den nøgne hede ? tænker han . 
Hvem færdes her andre end jeg ? Hvem skulle 
finde mig  . . . . 
Gud  ! 
— Troels kunne råbe til gud , men hvad 
hjælper det , tænker han . Gud er langt borte 
.  .  . Ak , om han dog så mig ! Om han ville 
række sin hånd ind til mig her i ensomheden 
og mørket og føre mig ud til lyset — 
og til livsglæden  .  .  . Nej , han strækker ikke 
sin arm ud til mig . Han sidder helt stille 
der inde i evigheden — langt , langt inde i 
den dunkle evighed--------— 
der farer en tanke , et ængsteligt spørgsmål 
gennem hans sind : om han nu ser 
mig alligevel — og tugter mig ! Er det ham , 
der tugter mig ? Har han alligevel udstrakt 
sin hånd — men sin strenge hånd , tugtens 

hånd imod mig  . . . . Troels skælver af 
angest — nej , nej , det er ikke det .  . . Moder , 
du må bede for mig  ! bed for mig , om du er 
hos gud — hører du , moder ! Og du må 
vise mig vejen ud af denne vildsomme ørken  ! 
Hører du , moder — moder — du må-------------han 
ligger længe med ansigtet trykket 
ned i lyngen . Den er kold og våd af sne 
og is , men han borer ansigtet fast derned i 
alligevel — netop derfor . — å , det kølige , 
isende kolde ! det er så godt for det hede og 
urolige blod . — hvor det banker i tindingen 
. . . og han trykker den hårdt ned i den 
skarpe sne----------lidt 
efter lidt dæmpes uroen i hans sind . 
Spændingen slappes . De mange jagende tanker 
lægger sig til hvile og glider ud af hans 
bevidsthed . En følelse af træthed og tryghed 
fylder efterhånden hans sind . Det er , 
som jorden tager ham i sin favn og trykker 
ham til sit hjerte — som at hvile ved en 
moders bryst  .  .  . Alt i ham bliver stille . — 
der er kun jorden og Troels , og over dem er 
den skyfulde vinterhimmel spændt ud som en 
uhyre stor hvælving . 
— den kolde vind suser hen over lyngen . 

men Troels tænker ikke , at den susende lyd 
er vinden . Men han synes , at jorden flyver 
med ham ud gennem himmelrummet , fremad 
afsted med ilende hast — ud , ud i den store 
uendelighed  .  .  . Og han tænker , han må 
holde sig godt fast , og trykker ansigtet dybere 
ned i den brune lyng-------— 
da er det , som han hører dumpe slag 
fjærnt borte  . . . det er jordens moderhjerte , 
der slår  .  .  . tænker han først — men så 
lyder det for ham som et fjernt havs brænding 
 . . . Det er tidens hav  .  .  . det er evighedens 
bølgeslag ! Dér hen når jorden aldrig 
— for den farer afsted langs med dette 
hav , men fjernt derfra og stadig i samme afstand 
 .  .  . Og det er for ham , som der kun 
er den ene bevægelse i verden : jorden , der 
suser afsted ! og kun den ene lyd : det fjerne 
havs brænding — evighedens bølgeslag ! — 
hvor simpelt ! hvor stort  . . . . 
— men det at leve skulle være et større 
kunststykke — mere sammensat  .  .  .  . ? 
Umuligt ! 
Det må være som at gå lige frem  .  .  . 
— Troels synes på en gang , at livet er 
så simpelt — én enkelt bevægelse , lige frem 

mod — evigheden — eller døden  .  .  . lige meget , 
men det må være den lige vej ! 
Han rejser sig , og nu synes han , det er 
hans moder , der har talt til ham . Det er , 
som hun har sagt : den lige vej , min dreng ! 
Og han siger : ja , moder , jeg vil gå den lige 
vej ! Hastigt skyder det spørgsmål sig ind i 
hans tanker : hvor går den lige vej ? Men 
han leder ikke efter svaret , nu er det der 
straks : bliv god ! — bliv god , min dreng — 
og du skal nok blive glad ! — ja , dér er den 
lige vej i hvordan havde han dog kunnet lede 
efter den — vejen til glæden — og til fred 
.  .  .  . Og fører nogen vej fra jorden og ind 
i himmelen — ja , så må det også være 
den  . . . . 
— mens Troels går hjem , sættes hans 
tanker i bevægelse på ny . — før har han 
spurgt efter , hvad forbindelse der var mellem 
hans ulykke og det , om han var god eller 
ikke — og ikke kunnet finde nogen . Nu ser 
han spørgsmålet i en hel anden skikkelse . 
Det peger ikke udad — mod branden — mod 
Ellen , men indad — mod ham selv ! Nu 
lyder det i ham med stærk stemme : men 
du selv , Troels ! er du god eller — ond ? 

han kan næsten ikke få ordet i sine tanker 
i den forbindelse , men han må . Han har 
jo selv gjort skel mellem gode og onde mennesker . 
Han må spørge sig selv : er du ond 
eller god , Troels ? er dit hjertelag koldt eller 
varmt ? og han slipper ikke for at svare nu . — 
kender du hjertenskulden fra dig selv — i 
dit eget bryst ? — der er noget af en sten i 
os alle ! havde Lars bække udtrykt sig  . . .  . 
Der var noget hårdt i din fader , og du har 
meget i arv efter ham  . . . ja , ja , der er vel 
noget af hjertekulden , noget af den hårde 
sten i mig , erkender Troels — i min hårde 
dom om mennesker  .  .  . Det er aldrig kommet 
frem før , men hvorfor skulle det vel 
heller det ? Han har jo levet i sommerglæde 
til nu og har sagtens kunnet være god . Men 
nu , midt i nøden ser han , at han er kold og 
hård , og han gruer for sig selv  .  .  . nu vendes 
spørgsmålet og den hårde dom mod ham 
selv  .  .  . men du selv , Troels  . . . . 
Og Ellen — hvor har jeg ikke dømt 
hende hårdt ! klager det inden i ham — ond 
og hensynsløs og grusom som et vildt dyr  .  .  . 
Han ser Ellens strålende øjne — de hviler 
på ham , og blikket brænder ham ind i hjerteroden 

 .  .  . Å , hvor jeg har været ond mod 
Ellen — og hun var jo mild og kærlig — 
hun var den lyse sommerdag  . . . Et bjærg 
af skyldfølelse og nag vælter ind over ham . 
— hvor har han dog ikke været en slyngel 
overfor Ellen — en træklods — en sten — 
en — en bøffeloxe  .  .  . Har han ikke alle 
dage taget al ting af hendes hånd som noget , 
han var født og båren til — som sin ret  .  . . 
Hendes barndomsvenskab — hendes elskov og 
kærlighed — alt har hun givet ham — alle 
sindets gode gaver har hun delt med haml 
— og hvad har han givet tilbage ? 
Intet  ! 
Kun taget og taget og næppe sagt tak . 
Og da hun så er træt af at give , forbander 
han hende  .  .  . Hvilken gudsjammerlig 
stakkel han dog var . Og så kalde Ellen 
ond  .  .  . Han havde jo selv været ond mod 
Ellen — ja , havde han egentlig nogensinde 
været god imod hende ? — Havde han ikke 
flere gange hørt på , at hendes søstre havde 
sagt slemme ting om hende — forsøgt at 
sætte hende ned i hans øjne . Havde han ikke 
følt , at hun trængte til et anerkendende ord 
fra ham netop i et sådant øjeblik — mens 

søstrene hørte derpå . Havde han ikke følt 
hende ligesom bede stille derom ! Men aldrig 
— aldrig nogensinde havde han fornægtet sit 
egenkærlige hjertelag og rakt hende en hjælpende 
hånd — eller sagt hende et opmuntrende 
ord  .  .  . ja , sandelig , han var en sten 
og fortjente at kastes til havets bund . — dér 
havde han gået og levet af Ellens kærlighed 
i årevis uden så meget som at frede en 
smule om den på et eneste punkt ! Og så 
bryder han staven over hende og kalder hende 
et utæmmet dyr , fordi hun bliver træt og 
kaster sin kærlighed samme vej , som han 
fortjente at komme  .  .  . Fy , Troels , det var 
stygt . — å , Ellen , nu ser jeg først , hvad jeg 
har ejet — og hvad jeg har mistet  .  .  . 
— det er mørkt , da Troels kommer 
hjem , men han tænder ikke lys . Han bliver 
siddende i mørke og gennemlevet i tankerne 
sit og Ellens mangeårige venskabs- og kjærligheds-liv . 
Hurtigt veksler billederne for hans 
sjæls øje . Der er mange , og alle anklager 
de ham . Det er , som de alle peger på ham 
og siger : du selv , Troels ! Og han synes , 
at hvis lyset var tændt , og han kunne se 

moderens billede , så måtte der være bedrøvelse 
og bebrejdelse i hendes blik . — 
men han tænder ikke lys . Han går til 
vinduet og åbner det og stirrer ud i den 
tomme vinternat . Der er stille og øde ud 
over engene — men dér blinker et lys langt 
ude i sydvest . Det er fra tegnæsgård — 
fra Ellens hjem , og måske fra hendes eget 
Kammer  . . . . Å , kunne han nu løbe ud 
over engene , som da han var dreng ! Kunne 
han ride til hende på sin hvide hest gennem 
nattens tåge og mulm som i gamle dage , 
og fortælle hende om al sin Kummer og ve 
.  .  . Hvor ville han da sige hende med de 
sandeste ord , hvor dybt han elsker hende  . . . 
Han havde jo aldrig fået det rigtig sagt — 
aldrig vist det . Og dog havde kærligheden 
været i ham også dengang . Ved den levende 
gud , det havde den . Han havde jo elsket 
hende al — al tid  .  .  . Og den kærlighed 
havde med sin rod gjennemgroet hele hans 
væsen lige ned i de dybeste lag — og nu 
skulle den dø , rykkes op med rode , nu da 
den stod som det udsprungne træ  .  .  . Nej , 
nej , Ellen , du må komme til mig ! Jeg må 

komme til dig igen ! Ellen , Ellen  .  .  . Troels 
siger hendes navn mange gange ud i nattens 
tomhed , og han tænker : det må vel nå 
hendes øre  . . . . Ak , der slukkedes lyset ! 
— var det hende , der slukkede det ? Var det 
hendes ånde , der pustede på det ? Gik hun 
til ro nu  .  .  . ? Kan hun sove ? Hvordan — 
hvordan har Ellen det dog  .  .  . Kan det 
tænkes , at hun sørger ? Kan det tænkes , at 
hun lider  .  .  . at hun længes nogensinde ? Mon 
hun har grædt , fordi lykkens gyldne kæde 
brast  .  .  . 
Han lytter gennem natten . Hver nerve 
er . spændt . Han vil høre , om Ellen sover . 
Han vil høre hendes åndedrag , han må vide , 
om det er roligt . Han vil høre hendes hjertes 
slag , for han må vide , om det er let og frit 
.  .  . Å , om hun kunne se ham nu , se ham 
helt til bunden af sjælen  .  .  . Men han hører 
kun nattevindens dæmpede brusen , og han 
stirrer hjælpeløst ud i det øde rum  . . . Da 
griber en stor rædsel ham , og han fyldes af 
gru  : det er , som natten og mørket for evig 
lukker sig over ham og over hele jorden — 
og det kan aldrig blive dag eller det mindste 
lyst mere  .  .  . Og fra alle sider stormer de 

ord ind på ham : du er ond — du selv , 
Troels , er ond og hård  . . . . 
— han lukker vinduet og går i seng . 
Langt om længe falder han i en urolig søvn 
— — men da vågner han brat — hvad var 
det ? Var der nogen , der kaldte  . . . Det er , 
som luften endnu dirrer om hans navn ! Var 
det Ellens stemme , der sagde : Troels ! ? —• 
han springer op og åbner vinduet . Nej , der 
er ingen . Men han klæder sig på og går 
ud , og uden at han rigtig véd , hvorhen og 
hvorfor , begynder han at gå ud over Marken , 
over kær og' eng , mod tegnæsgård  .  .  . 
Månen lyser ned gennem skyernes rifter , 
over is og sne og mørke grøftevolde . Det er 
øde og vildt her ude ved nattetide på denne 
årsens tid . Men Troels ænser det ikke . 
Han må frem . Han drives frem . Han må 
bede Ellen om tilgivelse . — han må gå sin 
kærligheds og sin forspildte lykkes vej med 
anger og ve i sinde ! — det er for ham den 
lige vej nu — den eneste  .  .  . 
— nu er han ved tegnæsgård . Vinden 
suser sagte i de ensomme træer og buske . 
Ellers ligger alt i den dybeste ro . Han går 
frem til stuehuset og hen til Ellens Kammer 

og lytter , men han hører intet . — så læner 
han sig ind mod muren og presser sit hoved 
fast mod den hårde sten og brister i gråd 
— mens han stammende beder  : Ellen , 
Ellen ! tilgiv mig ! Tilgiv mig , Ellen  .  .  .  . 

tredje kapitel . 
Trofast sind . 



i . 
Hvad er det , der lyser bag skyen dér 
fjærnt borte mod syd  .  .  . Troels véd godt , 
at den blanke stribe er en del af himmelens 
klare blå . Men han tænker alligevel : det 
er våren , der blinker i luften ! Det er 
våren , der alle vegne glimter gennem skylagets 
rifter og huller . Det er våren , der 
langt borte — ude syd fra kommer dragende 
op mod nord . De lyse blink . , ind mellem 
skyerne er vårens øjne — vårens himmelblå 
øjne , der skælmsk smiler ham og alle 
andre , der længes efter våren , i møde  .  .  . 
— det er søndag og smeltende tøvejr , 
og nu løsnes alt , hvad den vinterlange frost 
har bundet så hårdt og fast . Sneen glider 
ned fra . Tagene og falder i klumper fra trætoppene . 
Der risler vand ned ad alle nøgne 


grene , det regner fra tagskægget , og drypper 
fra hver en busk . Sneen og isen bliver 
gjennemstukket som af utallige fine nåle , den 
bliver blød og våd og snavset . Diger og 
grøftevolde tegner deres mørke linjer gennem 
snemarken . Her og dér kommer den sorte 
muld til syne pletvis . Luften er fuld af 
forår . 
Troels har været på brandtomten . Han 
har gjort opmålinger og beregninger og lagt 
planer . — nu endelig kan ryddearbejdét og 
byggearbejdet tages op igen — for nu er 
våren kommen  .  .  . Våren er en god tid 
— den bølger og vifter om ham , som var 
luften fuld af bløde englevinger  .  .  . 
Så runger dybe toner ud gennem den 
milde luft . Det er kirkeklokken , der taler . —• 
han synes , dens stemme er mere lys og blød , 
end den har været den hele vinter . Der er 
vårbudskab i dens toner  .  .  . Kirkeklokken 
er som en vægter , der sidder højt i tårnet 
og ser ud over verden  .  .  . Og nu ser denne 
vægter , at det blinker og lyser langt ude i 
syd , og at det er våren , der er ved at drage 
frem — og det melder han til alle dem , der 

venter og længes  .  .  . Hør , hvor det lyder : 
glæd dig , menneske ! Glæd dig , Troels ! Fryd 
eder , alle småfugle og blomster  ! Thi våren 
kommer , vinteren må fly ! Døden skal fly , 
livet sejrer .  .  .  . Hvor sært — tænker han , 
det har den sagt til mange slægter , der dog 
nu ligger som støv dybt under mulde . Men 
han føler , at det dog er sandt , døden skal fly , 
og livet sejre  .  .  . Og han synes , det er , som 
det var påskemorgen — sådan en højtidsklang 
er der for ham i kirkeklokkens toner  . . . 
Troels er på vej hjem til Lars bækkes . 
Højt oppe i luften synger en lærke . Det er , 
som der risler klare Perler ned gennem luften . 
— ja , ja , du lille ven ! nu skal vi synge , alle 
vi små , som har længtes så længe efter den 
gode vår — sige den tak , fordi den vil 
komme til os igen  .  .  . Og han synger den 
vårvise , som Ellen lærte ham , da de var 
halvvoksne børn , og som de havde kaldt 
februarvisen  : 
sne , sne , tæppe rent . 
Over mark og stier ! 
Hvorfor dog breder du dig så sent ? 
— alt nu på våren vi bier ! 

sol , sol , øje klart , 
med din blanke lue ! 
Når du ej forårets jævndøgn snart , 
højt på din himmelblå bue ? 
Luft , luft , lyse hav , 
— lune forårsbølger , 
svævende let over vint’rens grav , 
— eder vor længsel nu følger ! 
Fugl , fugl , dér på kvist , 
du , som højt kan stige , 
sig , om det blinker bag skyen hist ! 
Øjner du sommerens rige ? 
Blomst , blomst , lille ven , 
længslen lidt du tysse ! 
Snart kommer våren til os igen , 
da må du solstråle ! ! kysse . 
— Troels har ladet døren stå halvt åben 
efter ham , og som han nu står og blader mellem 
tegninger og overslag , kommer en lille pige 
på tre år trippende ind til ham . Det er 
Lars bækkes datterdatter . Hun ser spørgende 
og betænksom op på ham , men han lægger 

ikke mærke til hende . Så går hun forsigtig 
helt hen til ham og siger : 
’t’oels —• spille ! « 
Han vender sig om til hende . Hendes 
klare øjne er tillidsfuldt fæstede på ham , og 
lian synes , at det lille barneansigt med de 
runde kinder og de bløde linjer — inden i 
en krans af gule lokker , er som en blank 
rude , hvor igennem han ser ind i uskyldens 
og den uforstyrrede lykkes lyse verden . Det 
er som en sol , der kaster stråleglimt ind i 
lians sind , og han føler igen , at foråret er 
nær — det er våren , der smiler i hendes 
ansigt . Så bøjer han sig ned og kysser 
hendes pande — og hans øjne bliver våde . 
Han tager hende op til sig på armen og 
siger  : 
» Da’ , lille Inger ! Lille Inger er en sød 
pige , fordi hun vil komme ind til Troels . « 
Men lille Inger ser forundret på ham , 
og hun kan ikke forstå , hvorfor der lister sig 
en tåre ned ad hans kind . 
» T’oels ikke græde ! « 
Han tørrer tåren bort og siger : 
» Jamen Troels er glad ! « 
Han ser mildt på hende , og hun smiler 

til ham , og han synes , det er overmåde 
dejligt at stå med et uskyldigt barn på 
armen . Han stryger hånden let gennem det 
tætte , lyse hår . Men hånden skælver , og 
det er , som han skulle briste i gråd . Han 
forstår ikke hvorfor — for han er jo dog 
alligevel glad ! 
» T’oels spille ! «  siger Inger igen . 
» Ja , «  siger han og går hen og åbner 
klaveret ,  » nu skal vi spille og synge , «  og han 
sætter sig med Inger på sit knæ . Melodien 
fra før er endnu i hans øre , og derfor synger 
han : stork , stork , langeben ! Den kender 
Inger måske nok , tænker han . Da han er 
færdig , står Ingers moder i døren . 
» Men Vang ! sidder de virkelig og spiller 
for Inger ! « 
Troels synes på en gang selv , det er 
underligt , og han sætter Inger ned på gulvet . 
Hun tripper hen til moderen , mens han rejser 
sig og siger : 
» Ja , vi to har slået os sammen i dag — 
Inger er sådan en sød lille pige . « 
» Synes de ? « 
» Ja — de må sagtens kunne være 
glad . « 

» Synes de det ? Ja , vi har jo ikke andre 
end hende at være glade for — og gode 
imod . « 
» Og så mig — mig også , Margrethe ! « 
Siger Troels med et taknemmeligt blik . 
» Ja , det var nu ikke sådan ment , for så 
burde vi jo være gode mod alle mennesker — 
men børn ! « 
— Troels bliver varm i sind . Han fyldes 
af en stærk taknemmelighedsfølelse mod 
Margrethe , mod de mennesker , han har haft 
hjem hos i den trange vinter . Og skønt 
han aldrig har vekslet mere end nogle få ord 
med den kvinde , der her står for ham , synes 
han alligevel , hun har været som en søster 
mod ham — stille og god . 
» Jo , Margrethe ! De og i alle har været 
så gode mod mig ! «  siger han og griber 
hendes hånd —  » og tak ! Tak skal i alle 
have  !  « 
Margrethe rødmer og siger : 
» Vi har kun mærket lidt til dem , de 
har hele tiden holdt dem så meget hos 
dem selv . « 
» Det var vel det bedste for mig — dengang . 

i kunne alligevel ikke hjælpe mig ud 
af — forlegenheden . « 
» Det er så lidt , den ene kan gøre folden 
anden — tit allermindst , når der trænges 
mest dertil . « 
» Nej , det er slet ikke så lidt endda . Og 
det er ikke så vanskeligt at komme til at 
gøre hinanden en tjeneste , når det kniber . 
For da bliver det lidet stort . Et venligt ord 
kan da være som solblink ind i det mørke 
sind . Derfor er jeg så inderlig taknemmelig , 
Margrethe , for hvert venligt ord , der er bleven 
sagt til mig i vinter — om det end tit kun 
liar været som i forbigående . « 
» Ja ja , Vang , det er godt , at de ikke har 
været ked af at bo hos os — for det ville 
jeg nødig . — nå , Inger , skal vi gå ind til 
far ? « 
—  » Ja , nu kan i gå ind til far , så 
går han ind til jer , så kan vi se , hvem der 
kommer først ! «  siger Margrethes mand , som 
i det samme viser sig i døren .  » Goddag ! 
Troels Vang ! kan de mærke , der er forår i 
luften i dag — hvad ? Nå , jeg ser , de har 
tegningerne fremme . Nu skal de nok snart 
rigtig i lag med bygningen . Der bliver noget 

at tage fat i — og så er det forbi med de 
magelige dage . « 
» Ja , og det er godt . « 
» Ja , det er skam godt , for det er jo et 
rent driverliv , de har ført i vinter , Vang . 
Ja , jeg siger det nu sådan lige ud , for — ser 
de , vi kender jo nok hinanden . Men vi har 
ikke godt af at gå og drive tiden hen til 
ingen nytte . For — ser de , tiden er en 
kostbar vare , og vi skal være økonomiske med 
al ting , også med tiden . « 
» Ja , det er sandt , Niels Jensen , mere for 
vor egen skyld end for tidens ! « 
» Hvordan har de nu tænkt dem det med 
dette byggeværk , «  siger Niels Jensen og 
blader mellem tegningerne ,  » skal det være i 
stil med det gamle ? For — ser de , der 
kunne jo nok være et og andet , som kunne 
indrettes bedre på en anden måde . « 
» Ja , jeg vil så vidt muligt have det ordnet , 
som det var før . « 
» Så — å — « 
» Det er jo mit barndomshjem , jeg skal 
bygge op på ny , og det skulle jo gerne være 
sådan , at jeg kunne kendes ved det igen . 

ellers er jeg bange for , at det heller ikke vil 
kendes ved mig' « 
» Jamen , ser de — nu med stuehuset ? 
Det er jo ikke heldigt , at det ligger så højt 
oppe — ligesom oven over alt det andet . « 
» Det skal det netop , Niels Jensen . « 
» Men det er upraktisk , Troels . « 
» Hvorfor egentlig det ? « 
» Jo , for — ser de , mejeriet og kornloftet 
skal jo så også være dér , og det koster en 
del unødvendigt arbejde at bære mælk og 
korn og andre ting der op — de ti alen til 
vejrs . Og hvad nytte er det så til — hvad 
nytte er det vel til ? « 
» Jo , jeg ville næppe føle mig rigtig 
hjemme , om jeg lavede om på det og lagde 
stuehuset ned i samme plan som de andre 
bygninger . « 
» Det forstår jeg ikke — men det er jo 
det , jeg siger , de er ikke praktisk , Vang . Og 
i vore økonomiske tider gælder det først og 
fremmest om at være praktisk . De er snarere , 
hvad jeg ville kalde , noget sværmende anlagt . 
Men det betaler sig ikke — ikke i vor økonomiske 
tid . « 
» Herregud , mand ! skal vi da altid se på , 

hvad der først og fremmest betaler sig . Kære 
Niels Jensen , der er da virkelig også andre 
ting at spørge efter . — tror de , i det hele 
taget det betaler sig at leve ? « 
» Det var et mærkeligt spørgsmål ! Det 
har jeg aldrig tænkt på . — jo — jo , det må 
vel betale sig , for — ser de , dersom vi nu 
allesammen gik hen og døde , det ville dog 
være et stort tab — i vor økonomiske tid 
— den rene ruin og fallit . « 
» Men så var der jo ingen til at tage 
hverken fallittens tab eller vinding ! « 
» Nej , men det ville alligevel være et 
stort tab . « 
» For hvem  ? « 
» For hvem . — jo , ser de — for os alle sammen 
 ! « 
» Ja , at miste livet ? « 
» Ja . « 
» Ja , det er rigtigt . Livet er det meste , vi 
har at tabe ! « 
» Det er sandt ! « 
» Penge er mindre ? « 
» Hja — ja naturligvis , når man er død , 
har man jo ingen brug for dem mere . « 
» Og ser de nu , den , der er rigtig praktisk , 

tager større hensyn til det vigtigste end til det 
næstvigtigste — ikke ? « 
» Hjo — men — « 
» Altså , det er praktisk — i vor økonomiske 
tid — at tage mere hensyn til livet 
end til penge ! « 
» Ja , naturligvis . « 
» Nu hører det for mig med til livet — 
til mit liv — at få min fødegård bygget 
op i hovedtrækkene — forresten også i 
mange enkeltheder i samme stil , som den 
stod i , før den brændte . Det ville være et 
skår i min livsglæde , der ville mangle noget 
i tilværelsen for mig , om det ikke blev sådan . — 
det ville være for mig som at miste noget af 
mit . Liv . Og det skulle jeg gøre af hensyn 
til noget mindre vigtigt — noget , der kan 
vurderes i penge ? « 
» Nej , det forstår jeg ikke — for , ser de — « 
» Forstår de ikke det . De har endda 
hele tiden siddet og givet mig ret : livet er 
vigtigere end penge  ! derfor tager praktiske 
mennesker , som de og jeg , først hensyn til 
det . —• når jeg vil have stuehuset til at ligge 
oppe på banken , hvor det altid har ligget , 
så er det , fordi jeg tager hensyn til noget , 

som jeg tror , kan blive — i alle fald en del 
af en livsbetingelse for mig . Lægger jeg det 
dér , hvor de mener , at det af praktiske grunde 
bør ligge , så tager jeg størst hensyn til 
nummer to — til pengene . Vil de ikke give 
mig ret ? « 
» Men hvorfor kan de ikke bo lige så 
lykkelig i et hus , der ikke ligger ti alen over 
de andre bygninger ? « 
» Ja , Niels Jensen , over for et sådant 
spørgsmål er det vist altid vanskeligt at forstå 
hinanden — helt . Der kræves samme 
forudsætninger , og det har mennesker aldrig . — 
der er noget i mig , som gør krav på , at jeg 
her må rette mig efter de gamle forhold . 
Det er noget givet — noget fast , hvorved jeg 
ikke kan rokke . — det er jo en gammel 
familiegård , véd de vel , og jeg synes , det 
måtte krænke både far og mor og alle mine 
gamle fædre og mødre , som har boet dér , 
om jeg sådan uden videre vendte op og ned 
på den . Det er en slags ærbødighed for de 
gamle og det gamle , og den tør jeg ikke slå 
en streg over — 
men også for min egen skyld . Gården 
er mit barndomshjem , og alle de lykkelige 

dage , som jeg har henlevet dér , ville komme 
til at stå mig fjærnere . Mindet om dem ville 
forrykkes og blegne . — ja , de kan slet ikke 
forstå mig , med mindre de kan gøre sammenligning 
med noget i deres eget liv . Men 
jeg har en dunkel forudfølelse af , at lavede 
jeg om på det , da ville jeg med det samme 
gøre et brutalt greb ind i den indre verden , 
jeg bærer i mit bryst . Det ville virke forstyrrende 
og bringe mange ting dér ud af 
deres rette forhold til hinanden . — jeg tror , 
der ville skabes en kløft , som det blev vanskeligt 
at lægge bro over . Mit liv kom til 
at stå mere ene — borte fra slægtens , og de 
enkelte dele af det ville komme til at stå 
ene for sig igen . — ja , Niels Jensen , det er 
nu noget , jeg kun har som en stærk anelse , 
men alligevel — det er noget af et livsspørgsmål 
for mig , og derfor langt mere 
end et praktisk nyttespørgsmål — eller pengespørgsmål 
 !  « 
» Hja — det er der jo egentlig ikke noget 
at sige til , når de tager sagen fra den side 
— men ellers vil jeg rigtignok sige , at det var 
mere praktisk — for , ser de — « 

» Ja , jeg tror nu ikke , vi forstår hinanden 
så godt på det punkt . — men har de ikke 
lyst til at gå med en tur hen på byggepladsen , 
så skal jeg nærmere udvikle planen 
for dem . De kunne give mig et eller andet 
godt råd , som jeg nok ville følge . Ja , der 
er virkelig et par ting , som jeg gerne vil 
høre deres mening om . « 
» Jo , det vil jeg gerne . Men jeg har 
egentlig ikke så god tid nu , for — ser de , 
jeg skal  .  . . « 
» Så venter vi , til vi har spist . Vi 
kan måske gå en tur derhen i eftermiddag . 
 « 
» Ja , det vil jeg hellere . « 
— så snart Niels Jensen er borte , går 
Troels hen og åbner vinduet . Den fugtige 
og milde luft strømmer ind i stuen . Han 
indånder den i store drag — glad over , at 
den lange vinter nu endelig for alvor er til 
ende . 
— hvor dog Niels Jensen og den slags 
mennesker tager nøgternt og håndgribeligt 
på alle ting , tænker han . — de står ikke i 
fare for at komme ind i en sådan grubleriets 
hule , som vinteren har været for mig  .  . . 

selv om også ulykken rammer dem — der 
er mindre risiko  . . . . Men de er ikke så 
rige  . . . . Det er for Troels , som han bærer 
en stor skat — nok til at leve på — i sit 
indre  . . . Dér er det også blevet vår og 
tøbrud . Den stund , da han stod ved Ellens 
vindue og bad — som for sit liv , var vårens 
gennem brud i hans sjæl  . . . og dér ud fra 
går den slagne vej for ham lige gennem 
livet  .  .  . Og moderens ord : bliv god , 
Troels , og du skal nok blive glad ! lyser som 
en vårsol i hans sind  . . . . Men det var 
godt , jeg kom ud af hulen , tænker han — ud 
i den lyse luft — ud i livets virkelighed 
igen  .  .  . Den slags praktiske folk som 
Niels Jensen er alligevel de stærke stammer 
— tømmeret i tilværelsens bygning  .  .  . 
— men det er forår og søndag ! Troels 
sætter sig til klaveret , og som kildespring 
vælder sangen frem i hans vårlige sind : 
nu glimter det i sky på ny , 
nu kvidrer lærken over by . 
Nu vælder alle kilder frem , 
og vint’ren sig må skynde hjem . 
— ja , langt mod nord den nu må fly , 
thi våren smiler nu bag sky . 

ja , våren blinker , våren 1er , 
hvorhen jeg mig i verden ser . 
Nu vågner alle strømme brat 
af vin’trens mørke , kolde nat . 
Det risler under hver en bro , 
det drypper nu fra alle hegn . 
— o , jeg er hjerteglad og fro ! 
Velkommen , vår , med lyse tegn ! 

i . 
Junidagens sol har vandret hen over 
himmelen på sin høje bane og spredt sit 
klare lys ud over den vide verden . Nu 
synker den i vest og glider ned bag den lave 
skybanke , der står som en stærk vold — 
sat som til at beskytte de lave Enge mod 
havet . Og hen ad skybankens øverste kant 
lægger sig en liste af funklende guld . Skyggerne 
har for længst listet sig ud af deres 
gemmesteder og strakt sig lange mod øst — 
nu flyder de sammen til et stort , dunkelt 
skyggetæppe , der rulles ud over jorden , og 
mulm og skumring kryber frem fra alle kroge . 
— det har været en travl og anstrengende 
dag for de mange mennesker , der har 
været i arbejde på hebbelgård . Men nu er 
den også rejst , og kransen er hejst over alle 

længer . En festlig stemning har fyldt alles 
sind . Det er noget højtideligt , der er på 
færde . Nu , da det sidste sparretræ er rejst , 
den sidste lægte , der skal til for at holde det 
stående , slået fast , og lyden af de sidste 
hammerslag hendøet — nu føler alle det , som 
en stor sejr er vunden ! 
Troels føler det mere end nogen anden . 
Han står på banken ved hovedindgangen til 
stuehuset og ser på , at alle de mange arbejdsfolk 
forlyster sig med at kaste sten op 
efter en flaske , der hænger i kransen . Den , 
der kan ramme , skal have den dobbelte portion 
af punchen og de andre gode sager , der 
senere vil vanke . 
Der er liv og munterhed , spøg og latter ! 
Nu opløftes der et sejersråb  ! Flasken 
er ramt , og skårene falder klirrende til jorden . 
Troels går derned . 
» Hvem var det ? «  spørger han . 
» Niels ! Niels staldkarl ! «  svares der . 
» Niels vestbo længe leve ! Hurra ! Hurra ! 
Hurra  .  .  . « 
Jubelen stilnes , og Troels siger : 
» Vil Niels så gå i spidsen , og alle i 
andre følge efter ! Så går vi om i haven 

for at se , om vi ikke kan finde et og andet 
dér at styrke os på ! « 
» Hør ! «   » Hør ! «   » Frem med Niels ! «   » Nå , 
han skal have mutter med ! « 
— Niels staldkarl har fået Katrine under 
armen , og med et stort smil i ansigtet , stolt 
og lykkelig og beundret af sin kone drager 
han fremad i spidsen for den store skare , op 
ad banken , uden om stuehuset og ind i 
haven . 
Her står to lange borde dækkede med 
smørrebrød , øl og snaps . Der spises og drikkes 
og klinkes . Skæmtes og passiares over bord 
og mand og mand imellem . Cigarer bliver 
budt omkring , og snart står den dampende 
punchebolle på bordet . Et lyst smil breder 
sig i alles ansigter . En og anden udtaler sin 
tilfredshed :  » Ja , det er sådan , det skal være 
— det er rigtigt . « 
» Ja , der har nu aldrig været nogen slags 
kniberi her på gården , «  siger gamle stavkren . 
 » Det er vi ikke vant til , hvad det angår , « 
Føjer han til , efter et langt drag af cigaren 
— henvendt til en af de fremmede arbejdere . 
» Ja , du har jo været her i mange år . « 

» Ja , det mener jeg . Jeg er ellers nok kendt 
med skik og brug her . Gamle Vang var en 
stadsmand . Han var bestemt — men han var 
en stadsmand . Og Troels «  — atter en stor 
røgsky —  » ja , jeg siger ikke for meget , når 
jeg føjer til , at han også er en stadsmand — 
hvad  ? « 
» Ja , ja , det må du nok sige , Kresten « 
Siger gamle Birthe , som er med endnu ved en 
så højtidelig lejlighed  » han ligner såmænd 
sin moder lige på en prik , så jeg forstår 
rigtig nok ikke , hvorfor han ikke skulle blive 
god ! « 
» Nej , det er sandt nok , »  mener en tredje , 
» men Troels ligner dog nu sin fader mest . 
Der var nu alligevel  .  .  . « 
— nu er der én , der slår på sit glas . 
Det er Troels . Han har rejst sig og begynder 
at tale : 
» Må jeg få lov til at sige et par ord ! « 
Der bliver stille .  » Jeg vil ikke lade et øjeblik 
som dette gå hen uden at benytte lejligheden til 
at sige noget , som jeg længe har følt trang 
til at få sagt . — det er sikkert sådan , at når 
vi i en stund som denne sidder sammen her 
i haven i den lune sommeraften , så føler vi 

alle et vist velbehag , en glæde over tilværelsen 
— tilfredshed med den , om jeg så 
må sige . 
Det er ikke alene sommeraftenens fred , der 
volder dette . Det er heller ikke det , at vi kan 
sidde og drikke af glasset og dampe af cigarerne 
efter behag — det er langt mere følelsen 
af , at vi alle ved fælles hjælp har udført et 
godt stykke arbejde og gjort vor pligt hver 
især , så godt vi har kunnet — der fylder vort 
sind med glæde . — men med hensyn til dette 
er der ingen , der har grund til at være så 
glad som jeg , — og jeg er sikkert også den , 
der føler glæden — ja , jeg kan næsten sige 
lykken , dybest — — 
jeg føler mig så inderlig taknemmelig mod 
jer alle i i har hjulpet mig trofast og ærligt 
under de tre måneders travle arbejde , og det 
føler jeg trang til at sige jer tak for — sige 
jer , at jeg forstår det og påskønner det , og 
at jeg føler , jeg står i større gæld til jer , end 
der kan vurderes i daglønne . 
Jeg har lyst til at forklare mig lidt nærmere . 
— det er nu over otte måneder siden , denne 
gård brændte . Ulykken blev mange gange 
større derved , at den blev årsag til min faders 

altfor tidlige død . Jeg var dengang egentlig kun 
en stor dreng — ja , jeg synes , det er så 
længe siden , at jeg godt kunne være vokset op 
fra dreng til mand i den tid . Jeg var virkelig 
kun en dreng , uprøvet , uerfaren og ubeslutsom . 
— der kom andre ting til , som forøgede 
ulykkens vægt for mig . Det skal jeg 
ikke her omtale . Men det gjorde , at jeg til en 
tid var nærved at opgive alt . Jeg syntes , det 
var umuligt at magte de store vanskeligheder , 
der viste sig for mig til alle sider — ingen 
véd , hvor mangen mørk nattetime jeg har 
vanket om her , mens ruinerne af gården lå 
under is og sne — men jeg lærte at forstå , 
at det var en pligt mod min slægt , og en betingelse 
for min livslykke , at jeg kunne rejse 
mit barndomshjem igen ’ — jeg fik mod og 
tro og gode råd , så jeg kunne blive 
og tage fat •— — men jeg føler , at uden 
eders trofaste hjælp ville det aldrig være 
lykkedes for mig ! Derfor siger jeg jer alle 
tak  ! Tak  ! 
Men der en ting foruden , som jeg endnu 
vil have sagt . — den følelse , der knytter mig 
her til min fædrenegård , er for mig en hellig 
følelse — næsten den helligste , mit bryst 

rummer ! Og det er mit ønske , at det liv , 
der her skal føres , og det arbejde , der her skal 
gøres i de kommende dage , må blive i god 
overensstemmelse med , hvad der alle dage 
har været god sæd og skik her , så vil det 
også blive til gavn og lykke for os ! Her er 
mange til stede , som har kendt min fader og 
tjent ham i mange år , sikkert også mange , 
som mindes ham med taknemmelighed . Her er 
mange , som vil sande med mig , at den bratte 
måde , han blev skilt fra os på , gør mindet 
om ham stærkere — mere talende — jeg vil 
gerne , at alle de , der tidligere har arbejdet her 
på gården og har lyst til at fortsætte dermed 
fremdeles vil blive her ! Og at vi så af ærlig 
vilje og i god forståelse kan hjælpe hinanden 
som hidtil ! Så vil vi sikkert også mangen 
aften , når vi er færdige med dagens gerning , 
føle samme glæde og velvære som nu i denne 
stund . Thi en sådan følelse kommer inde 
fra og er betinget af en god forståelse med 
de mennesker , man lever iblandt og virker 
sammen med — og jeg tør love , at fra min 
side skal det ikke mangle på velvilje og påskønnelse . 
Altså , med ønsket om en god og lykkelig 

fremtid for alle os , der skal leve og arbejde 
sammen her på min genopbyggede 
fødegård , vil jeg hjerteligt takke jer for al 
den gode vilje , der indtil dette øjeblik er vist 
mod mig ! Min bedste tak til hver især , 
både ung og gammel , stor og lille — lige fra 
bygmester krogskov og til den , der mener , 
han har gjort mindst nytte ! Tak ! Skal vi 
klinke med hverandre ! « 
Alle kommer og klinker med Troels , der 
klinkes indbyrdes , og snart er passiaren i gang 
igen . Enkelte rejser sig og går lidt omkring . 
Andre lægger sig mageligt på græsplænen . 
— Niels staldkarl sidder og letter uroligt på 
sig — som om han ikke havde tid til at 
blive længer , fordi der var noget et eller andet 
steds , der skulle passes . 
» Hvad er det , Niels ? «  siger Katrine ,  » jeg 
synes , du sidder og flytter så løjerligt på dig . 
Skal du hen og se til bæsterne ? « 
Niels svarer ikke , men griber resolut en 
kniv og slår på sit glas . Han rejser sig og 
rømmet sig og ser sig usikkert omkring . Alles 
øjne rettes mod ham , mens en vittighed 
lokker en dæmpet latter frem blandt de 
yderst siddende . Så tager Niels til orde : 

» Ja , jeg ved ikke , om jeg forstår at tale 
til så mange mennesker på en gang ! Men 
jeg synes , at vi må sige den unge Vang tak 
for det , han sagde til os , og for den gode 
mening , han derved lod skinne igennem — 
og da jeg jo fornylig havde den ære at gå i 
spidsen her hen — så — ja , så var der 
måske sig heller ikke noget galt i , om jeg 
stillede mig i spidsen igen og prøvede på at 
udtale den tak , som — som vi nok alle 
føler . « 
» Hør ! « 
Niels tørrer sveden af panden og fortsætter 
 : 
» Det er nu seksten år siden , jeg kom her 
til denne egn og her til hebbelgård . Dengang 
var Troels — hm , den unge Vang kun 
en lille dreng , så jeg har jo set ham , fra han 
var lille , og mens han voksede op , og vi har 
slået så mangen en passiar af sammen . Jeg 
lærte ham at ride på den gamle blissede . 
Siden fik han en hvid hest . — og vi — vi 
har — som sagt — haft det meget fornøjeligt 
sammen — for så vidt . Jeg skal ikke ønske 
at få det bedre nogensinde her på jorden , 

end jeg har haft det i de seksten år . —• og 
jeg vil så — både på mine egne og på 
min kones vegne — og på alle de andres 
vegne — ikke sandt ? — sige vor ny husbond , 
Troels Vang , tak for det sindelag , han har 
udtalt for os i aften . Vi véd nok , at det ikke 
er snak , men hans hjertens mening ! « 
Niels sætter sig , synlig anstrengt , men 
også synlig fornøjet over at være sluppen så 
heldigt fra det uvante arbejde . 
» Det kom Niels godt fra , «  er der én , der 
bemærker . 
» Ja , så minsæl , «  siger stav-kren ,  » og det 
var sandt hvert ord , han sagde . « 
Nu rejser Troels sig og siger : 
» Tak , Niels vestbo , for de venlige ord 
— og for de mange gode stunder , jeg især 
som dreng har haft i dit selskab , både i 
stald og på mark . Jeg husker det nok — 
altsammen . Endnu en gang tak til jer alle ! 
— men i husker vel , hvad aften det er — 
st . Hans ! Nu begynder det at skumre stærkt , 
så det er vel ikke for tidligt at tænde blus . 
I ved jo , i har lov til at brænde som sædvanligt 
— på samme sted , nord for møllen . 

og mor jer så , til klokken er tolv  ! Så 
tager vi fat igen i morgen med friske kræfter 
og godt humør . Nu må i have mig undskyldt , 
jeg har et og andet , jeg skal have bragt 
i orden endnu i aften . Og så vil jeg sige 
jer godnat ! Tak for i dag ! Godnat ! « 
» Godnat ! Godnat ! « 
— og nu går skaren øster ud af 
haven . Nogle henter halm , andre gammelt 
tømmer , og snart blusser et stort bål højt 
op mod den dunkle skærsommernatshimmel . 
Trindt om til alle sider lyser der blus , og 
man får travlt med at tælle — syvogtyve 
får man ud af det . — så er der Dans og 
leg ! Sang og spøg og latter klinger gennem 
luften fra det unge lag . De ældre 
trækker sig snart tilbage og lister hjemefter 
— mens de tænker på , hvad en st . Hansaften 
var værd for dem i de unge dage  .  .  . 
Ak ja , i de unge dage  ! tænker én og anden , 
da var sindet fuldt af kærlighed og elskov 
og lyse drømme i en sådan stund  .  .  .  . 
Nu — hja — nu er det konen og børnene 
og det daglige brød — slid og slæb  .  .  .  . 
Men vi har det dog bedre end så mange 

andre  .  .  . Det var kønne ord , den unge 
Vang sagde til os — og han taler jo som en 
præst  . . . 
— men Troels sidder henne hos Lars 
bækkes og arbejder med regnskaber og breve , 
til klokken er tolv . — så rejser han sig og 
går hen til vinduet og ser ud i den lyse 
nat . En enkelt fugletrille lyder . Et pip 
fra spæde unger . Bålene blinker endnu hist 
og her på højderne ude i horisonten . Der 
høres menneskestemmer og sang af unge 
karle og piger . 
Poplernes kroner tegner sig skarpt mod 
den mørkeblå himmel , der glimter som dybt 
vand ind imellem det skælvende bladehang . 
Et sagte , køligt vindstød suser gennem 
grene og blade — et kuldegys i midnattens 
time . Han synes , der går en vemodig 
klage —• et suk gennem luften . 
Men han forstår straks , at det kommer fra 
hans eget bryst  . . . . Også han tænker 
tilbage på sin ungdom og på , hvad en 
sådan skærsommernat var for ham dengang 
 . . . . Men det er så længe , længe 
siden  . . . . Ak ja , jeg har mistet meget — 

og vundet meget i den tid , der sidst er 
gået  . . . . 
Han lukker vinduet halvt til og går til 
ro . — men først længe efter , når dagen 
blusser på Østens kind , kysser karlen sin 
kære pige for sidste gang . 

Iii . 
Så er det en aften i August . 
Det store byggeforetagende er til ende . 
Hvad der mangler , er kun småting . Troels 
er flyttet ind i sit ny hjem — hjem i sit 
gamle . Stuerne står mest tomme endnu , 
men i sit eget værelse har han fået ordnet 
omtrent , som han ønsker det . Dér står moderens 
klaver , og ovenover hænger hendes 
billede . Faderens billede står på arbejdsbordet . 
På et andet bord står der blomster 
fra mark og eng . 
Troels sidder ved klaveret . Han vil indvie 
sin stue ved at fylde den med gamle 
kendte og kære toner . Der står en Duft 
af minder , en glans af kære , glade stunder 
ud fra de dirrende strænge . — i tonerne har 
det fineste i minderne et godt gemmested , 

og der tolkes det med størst troskab  . . . . 
Her kan han ligesom finde udtryk for det , der 
rører sig inderst inde i sjælen  .  .  . Og det 
er moderens instrument ! Så meget af sin 
sjæl har hun lagt ind der i  .  .  . Der må 
være noget af hendes stemmes klang i klaverets 
toner  .  .  . det er , som han taler med 
hende , når han sidder dér og spiller  .  .  . 
Og løfter han blikket , ser han hendes kære 
træk  .  .  . 
— men sidder han ved sit arbejdsbord , 
så står faderens billede for ham . — disse 
bestemte , energiske linjer i ansigtet  .  .  . det 
skarpe , noget hårde , men dog så tiltalende 
blik  .  .  . Manden med de strenge krav til 
sig selv og til andre — mest til sig selv  .  .  . 
Ja , ham vil han ligne ! Moderen vil han ligne ! 
Stærk og god , fast og blød ! streng men kærlig 
vil han blive ! Det er den lige vej  . . . . 
Og her i sit gamle , kære hjem , under mindernes 
magt , omsvævet af fædres ånd — i 
trofasthed og ærbødighed mod sine egne og 
slægtens minder — ja , ja , sådan skal det 
være  . . . og han føler sig tryg og sikker for 
fremtiden-----tonestrømmene 
fører ham tilbage til 

svundne dage . Nu og da falder han ind med 
et stykke af en sang : 
»  — hvad det ær skønt åndå 
har i naturens skøte ! 
Langt ifrån fyris’ å , 
langt från dess gator grå ! 
— under en himmel blå , 
blå som en engels øga 
vårliga skyar gå , 
hvita som lam och små . 
Ack , om du hjerta har , 
flyende sol , drøj qvar ! 
Ty titan dig år allt 
ødsligt och mørkt och kallt . 
Gud , hvad år det , jag ser , 
der ner i stilla dalen  ? 
Såkert en svn sig ter , 
sækert ett under sker ! 
— tystna , du trast , jag beder , 
år det ej h o n , som talar  ? 
Strålande sol , gå ner ! 
År det ej h o n , som 1er  ? 

— jo , det ær hon  ! Hvem mere 
tins væl , som så mig tjusar ? 
Hon , som en blick at er , 
lyckliga blommor , ger ! 
— Ack , om du hjerta har , 
flvende sol , drøj qvar ! 
Ty utan dig ær allt 
ødsligt och mørkt och kallt .  « 
De sidste toner klinger bort , og Troels 
bliver stille siddende en stund . Stærke minder 
stormer ind på ham  .  .  . Hvor han tit har 
sungen den sang sammen med Ellen — og 
haft en dunkel anelse om , at hun kunne være 
den flyende sol , som han bad om at blive  .  .  . 
Endnu lever sorgen over Ellen dybt i hans 
bryst  .  .  . Vemod og længsel bølger gennem 
hans sind  .  .  . Hans barndomsven og ungdomsven 
 .  .  . hørte hun dog ikke med her i 
det liv , han nu skulle begynde på , for at 
det ret kunne have sin dybe rod i alt , hvad 
der lå forud — for at han ret kunne bygge 
sit hjem på den hjemlige grund  . . . . 
Han rejser sig fra klaveret og går ud , 
— ned gennem haven og ud til spidsen . 

det er , som en lønlig magt drager ham til 
den kant  .  .  . Dér ligger engene som et 
grålighvidt tågehav . Endnu har det ikke 
helt lukket sig alle vegne . Langs randen af 
grøfterne stiger lette dampe op af engbunden . 
Når engene damper , så bliver det varmt i 
morgen  . . . ja vist , det troede vi , da vi var 
børn . Men det har jo intet med i morgen 
at gøre . Nej , det betyder kun , at det har 
været varmt — den dag , der er gået , har 
været smuk og varm — derfor damper 
engene  .  .  . 
— dette underlige hav ! Hvad er det 
for en magt , det har over sindet — over mit 
sind ? spørger Troels sig selv . Hvad er det 
for mange sære lyde , der kommer der ude 
fra  . . . Ja , det er ungkvæget , der brøler , og 
ræven , der gø’r . Det er viben , der skælder 
hele verden ud . Frøerne , der kvækker , og 
vildanden , der skræpper , i sivskoven — ja , 
og der er hundrede andre lyde , som vi nok 
véd , hvor kommer fra . Men der er så mange 
andre sære lyde , som kommer der ude fra 
gennem nattens stilhed , og som slet ingen 
kender eller véd , hvad er  .  .  . Er det åen , 

der råber på sin mand , eller hvad er det , 
der drager én der ud i sommernatten  ? 
Og så månen ! — den sejler som en 
hvidblank Skive lavt hen over den store , bløde 
tågepude og kaster sin blege glans ud over 
alle ting . Det er , som store , lette slør , spundet 
og knyttet og vævet af millioner fine sølvtråde , 
er hængt op i luften og bredt ud over 
jorden  .  .  . Disse måneklare augustnætter  ! 
— det er , som himmelrummet er fuld af bedårende 
trolddom  .  .  . Det er sådan en 
aften , mosekonen brygger sit store bryg på 
engens berusende og giftige urter . Der bølger 
en em og Duft fra hendes store bryggekar op 
over markerne til menneskers boliger og beruser 
alle , som bor der inde  .  .  . 
— han synes en stund , at alt andet i verden 
er intet ved siden af dette  ! Dér ude er al 
livets og ungdommens herlighed ! Al elskovs 
og kærligheds himmelske rige på jord  .  .  . 
Der er de tusind hvide arme igen , og han 
må styrte sig i deres favn — — der lyder 
fodtrin og menneskestemmer oppe i gården , 
og han mindes den virkelighed , der er bagved 
ham . Men han kan ikke vende sig fra det store 
bryggers . Månens stråler holder ham fangen 

trofast sind 183 
i deres net , og hele hans Sans og hu er vendt 
til den kant  . . . 
— ude i sydvest skimtes der en mørk 
plet . Det er som en Tue , der rager op over 
tågen . Ingen kan se , hvad det er , men Troels 
véd , at det er tegnæsgård  .  .  . Ellen , Ellen ! 
Kommer det fra hans hjertes inderste . Å , Ellen  ! 
Nu må du komme i sommernattens lyse dragt 
— i måneglansens glimtende tågeslør  .  .  . 
Å , kunne jeg nu ride til dig på min hvide 
hest  .  .  . 
— nej , tænker han — nej , det vil ikke 
ske — aldrig — jeg vil jo ikke tænke derpå ! 
— det er blændværk og hekseri alt sammen ! 
Kogleri og bedrag det hele  .  .  . 
Der springer en tanke frem i hans sind : 
kogleri , drømme og tant ! Ja , var det andet , 
min og Ellens kærlighed — andet en drøm ? 
Har det ikke været hele dette sælsomme naturliv 
der ude på engene om sommerdagen 
og i sommernatten , der har listet sig ind i vort 
sind — vævet sig ind i vore tanker og følelser 
 .  .  . Var vort venskab og det , vi kaldte 
kærlighed , ikke netop dette og andet end dette  ? 
Var det mere end en sommernats bedårende 
måneskin - et skørt og svævende stråleslør og 

tågeslør , som måtte briste og flagre bort og 
blive til intet , så snart en kølig morgenvind 
viftede der hen igennem  .  .  . ? 
Han synes , at sådan må det have været 
— i alle fald for Ellens vedkommende . Det 
stemte godt med hendes overspændte natur .  .  . 
Det var mosekonens bryg , der havde beruset 
hende , og rusen var bleven til en kjærlighedsleg 
— derude på engene  .  .  . Hvor underligt , 
at hele deres venskabs og kærligheds liv var 
ligesom knyttet til engene , var for største delen 
levet derude . Var der og havde der egentlig 
været andet imellem dem og til at binde 
dem sammen end hele dette hexeagtige naturspil 
der ude  . . . . Var Ellen ikke selv noget 
af en mosekone ? Havde hun ikke selv brygget 
en trylledrik og skænket for ham  .  .  . Jo , det 
hele havde været en leg , og den måtte standse , 
når rusen gik over — og rusen var brat 
gået over hin ulykkelige oktobernat-------ja , 
ja , sådan var det  .  .  . 
Men det er en ny smerte for ham at tænke , 
at Ellen så aldrig har elsket ham — virkeligt , 
sådan som mennesker kan elske hinanden — 
— har jeg da elsket hende ? spørger han sig 
selv — elskede han hende endnu ? Ville han 

virkelig blive glad , om hun kom tilbage til 
ham  .  .  . ? Han kan ikke svare . Han føler , at 
tvivlen er i ham , og han er ikke vis på , at 
det heller for ham har været mere end et 
trylleri — en leg i  .sommernattens lyse skær ! 
Han kan ikke svare — tør ikke sige ja , det har 
været mere ! Men der dæmrer en ny forståelse 
for hans tanke , og han føler , at han kanske 
ikke skal ud i dette tågespil mere for at 
bjærge sin lykke — alting dér er som skøre 
glastråde . Og han skal kanske heller ikke 
over , hinsides tågehavet for at hente sin 
lykke — og sin livsglæde  . . . . 
— Troels vender sig bort fra alt det sære 
liv , der pusler derude på engene i den lyse 
nat . Han går langsomt op gennem haven , 
og imens dukker der en stump af et gammelt 
æventyr , som han engang har hørt , frem i 
hans erindring . Han husker det kun dunkelt . 
— men der var da to elskende . De mødtes 
hver aften på en ensom Borg , som hendes 
slægt ejede . Og kun når de var dér , kunne 
de ret åbne hjerterne for hinanden og elske 
hinanden . Traf de hinanden andet steds , var 
det , som de ikke kendte hinanden . Derfor 
kaldte de den deres  » Kærligheds Borg «  ! Og 

de tænkte , at der skulle de bo engang . — 
men så en aften , de ville forlade borgen , og 
han har låset den store port og rakt hende 
nøglen , som hun altid gemte — så bliver 
hun betaget af en vild tanke , og hun slynger 
nøglen langt ud i den dybe sø  .  .  . 
Det blev så stor en sorg for dem begge , 
thi fra den dag kunne de aldrig komme ind 
i deres kærligheds Borg . Da han spurgte 
hende efter , hvorfor hun havde gjort det , 
svarede hun , at hun vidste det ikke — kunne 
ikke sige hvorfor , men hun havde ikke kunnet 
lade være . — de ledte efter nøglen , men 
fandt den ikke i mange år . Og de følte , at 
for hver dag , der gik , svandt den skat af 
lykke , de før havde haft i behold , ind , og de 
fik mere og mere travlt med at lede — så 
de aldrig bestilte andet end at lede efter nøglen , 
for om de dog kunne slippe ind i borgen , før 
den sidste rest af lykken , som lå gemt derinde , 
var fortæret af den grådige tid . 
En dag fandt en fisker nøglen i sit 
garn og bragte dem den — og de skynder 
sig begge , syge af længsel og spænding , hen 
til borgen . Men før de træder ind , ser de på 
hinanden , og de forstår , at de begge er helt 

gamle . — da fyldes de af græmmelse og 
bittert nag , og de lukker ikke op , men vandrer 
bort hver til sin kant-------troels 
kan ikke andet end spørge sig 
selv : var det en sådan kærligheds Borg , jeg 
og Ellen ejede ? Står den og venter på os  .  .  . 
Og længes vi efter den ? Er det kun nøglen , 
der er bleven borte — og vil en af os finde 
den igen engang  .  .  . ? Han véd det ikke ! 
Han tør ikke svare ja — og ikke engang ønske , 
at det var sådan  . . . . 
Så går han ad de gamle kendte trappetrin , 
op ad banken og ind i sin stue . 


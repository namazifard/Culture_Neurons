I . 
Dévoré du besoin d’aimer sans jamais l’avoir pu bien satisfaire , je me voyais atteindre aux portes de la vieillesse sans avoir vécu . 
— — — j’étais ivre d’amour sans objet . 
J . J . Rousseau ( „ Confessions” )- 
solen sank stille bag montmorencyskovens høje kastanietræer . Jean-jacques Rousseau , der lå i græsset , så’ ligesom forbavset op fra noterbogen og rejste sig halvt op på albuen . Han løftede hovedet og smilede , medens hans blik gled hen over de lysegrønne trætoppe . Engang imellem bevægede han læberne , som om han talte . Så stak han blyanten i vestelommen og lagde sig sukkende , så lang han var , på ryggen med hænderne foldede under hovedet . 
For vistnok hundrede gang den forårsdag drømte han sig atter tilbage til sin frie og sorgløse ungdoms chartnettes . For disse øjne , som nu så vidtåbne stirrede op mod nordfrankrigs lyse aftenhimmel , fremmanedes 

— en for en — de unge kvinder fra Savoyen og Italien , som han i sin tid nogle korte øjeblikke havde sværmet for og tilbedt . Som en spirende vår , fuld af løfter om en sommer , der aldrig skulle komme , var den ene efter den anden af dem trådt ind i hans liv og atter sagte gledet ud af det . Engang havde våren heddet mademoiselle galley , en landlig schweizisk vår med leende blå øjne og røde kinder , med fichu’en ærbart knyttet over barmen , med kirsebær i munden og kirsebær i forklædet — kirsebær , han aldrig kom til at smage ! Et andet år hed våren mademoiselle de breil — en kølig vår , hvid som sneen på Savoyens Alper , utilgængelig , stiv , i piemontesisk hofdragt . Så var der madame Basile , en kysk og blomstrende vår med duggslør over roserne , og så var der zulietta — Venedigs solrige , fristende , vidunderligt skønne , men lunefulde vår , berusende som champagne i solskin  . . . Han mindedes dem alle , deres unge stemmers klang , deres unge øjnes glans , og endnu engang , ensom som han var , følte han sit hjerte gennemstrømmes af den tyveåriges varme af hele sit svundne livs heftige og lidenskabeligt fordringsfulde længsel efter en kærlighed , som han så ofte havde anet , men aldrig følt . 

han mindedes endnu de to unge veninder , sammen med hvem han engang havde tilbragt én eneste , men uforglemmelig sommerdag i Alperne . Den lille blonde schweizerfrøken , så bly og så naturlig , så ligefrem og kærlig , og hendes skælmske , muntre kammerat . Han mindedes deres klare latter og glade øjne og den ukunstlede venlighed , hvormed de delte deres landlige middag med ham , den fremmede , og han huskede rideturen med dem om aftenen nedad bjergets zigzagsti  .  .  . 
Han lukkede øjnene . Men dog så’ han lige tydelig disse to små søde , smilende ansigter under linonshuerne . Og i tankerne kaldte han , som så ofte før , den ene unge pige Julie og den anden Claire . 
Aftenklokkerne i deuil begyndte at ringe . Rousseau rejste sig ; her dybt inde i skoven var det nu næsten helt mørkt . Han tog den skindkantede , spidse bondehue op og noterbogen , som endnu lå opslået i græsset , og gav sig til langsomt at gå hen ad den halvt tilgroede sti . 
Aldrig havde han så lidenskabeligt og så bevidst som i dette forår — det første , han i mange år havde tilbragt i ensomhed 

og udenfor Paris — følt sin gamle længsel efter kærlighed og lykke på ny blusse op . Hverken samlivet med hans Thérèse eller den intime omgang med en så dannet , elskværdig og højt begavet veninde som madame d’epinay havde nogensinde helt formået at dæmpe denne hans brændende attrå efter engang at komme til at eje en kvinde , til hvem han kritikløst og uden savn kunne give sig hen med hele sin sjæl . 
Angst og bange følte han , hvordan han for hver dag , der gik , mere og mere nærmede sig sit livs sørgelige efterår , og endnu var hans drømmes elskede aldrig trådt indenfor hans hjertes dør . Skulle han , som i sine egne tanker — og vel også i andres — måtte kunne forstå at vurdere og nyde kærlighedens store herlighed frem for alle sin samtids mænd , skulle han være tvungen til at lukke sine øjne , førend han i et uvilkårligt , modstandsløst og alt besejrende „ jeg elsker dig “ havde lagt hele sin sjæls rige , af ham selv endnu næppe anede skatte for en tilbedt og forstående kvindes fod ? Han våndede sig ved tanken om , at livet i sin ubønhørlige hårdhed virkelig skulle ville nægte ham denne eneste store nåde , i sammenligning med hvilken alt andet nu forekom ham fattigt og værdiløst . Overfor den berømmelse , navn 

kundighed og ære , som han efter alt at dømme mærkede nærme sig ham sikkert om end langsomt , følte han sig ligegyldig : lians stakkels , lidenskabelige , udhungrede hjertes begær efter kærlighed fortærede ham . 
Han rettede sig og for med hånden utålmodig hen over panden — vred på sig selv , næsten ydmyget over , at denne længsel efter en kvinde , som han kunne komme til at elske , i den grad kunne pine og enervere ham . Han var jo dog en mand , som havde sat sig andre mål for sin tilværelse end at vinde kvinders kærlighed . Han , som så bittert og heftigt bebrejdede sin tids mænd , at de udelukkende gik op i erotiske interesser , og som anså’ sig selv for at være den eneste frie mand i hele sin kreds , han skulle lægges i ganske de samme lænker , lyde ganske de samme love , drages mod det samme mål , overensstemmende med naturen og uimod-ståeligt , som jærnet drages mod magneten — en kvinde . 
Han fremskyndede sin gang og gik nu hurtigt hen ad den vej , der førte til eremitagen . Han længtes pludselig hjem til sit arbejde , til sit skrivebord , og medens han gik , prøvede han på at frigøre sig for sine fantasier fra for og koncentrere sine tanker på sin bog om „ De politiske institutioner11 , til hvilken 

han allerede længe havde samlet materiale , og som han agtede at gøre til sit livs literære storværk . Men lidt efter lidt — ved en eller anden ideassociation , måske blot ved at betragte aftenhimlen , som lige for ham ude i horisonten nu fra solnedgangens Rosa gik over i svagt blegrødt og klart blåt — gled hans troldbundne tanker atter ind i romanen . Ligesom for lidt siden drømte han sig atter tilbage til Schweiz , til genfersøens bred , til det smilende clarens , hvor bådene i sommeraftenerne vugger på mørknende vand , og de hvidkalkede bøndergårde med svalegange udenpå ligger hyggeligt ved foden af vinbjergene i platanernes skygge . Til genfersøen , dér hvor saint-preux ensom på klippen ved la meillerie læser brevet fra Julie  .  .  . 
Julie — altid Julie ! Atter og atter vendte hun tilbage i hans tanker — vårens og naturens drømte barn med sine milde , dybe , alt forjættende øjne , sit søde og skælmske smil , slank og fin , god og dydig og ung , en lydigt lyttende discipel , en øm , uskyldig og dog lidenskabelig elskerinde , stolt , ædel og varm som abailards héloïse ! 
Han sukkede , skød huen op i panden og åbnede utålmodig den lille knirkende låge , som førte ind til eremitagen . 

i gården nedenfor trappen stod Thérèse og samlede vasketøj sammen , som havde hængt til Tørring på hvidtjørnshækkene . Hun nikkede blot til ham — aldrig havde hun forekommet ham så kedelig , så tarvelig og interesseløs som i aften . 
— vi har ventet med aftensmaden , monsieur ! sagde hun med sin slæbende , ret behagelige stemme , det eneste , der adlede hendes simple og yderst ukorrekte sprog . Han nikkede og gik videre uden at svare hende eller standse . Hun så’ efter ham med et langt blik . 
I det tarvelige opholdsværelse , der blev brugt både ti] dagligstue og spisestue , gik husets herre endnu længe op og ned ad gulvet , medens Thérèse og madame le Vasseur dækkede det simple aftensbord . Der var lammekoteletter , grovt brød , mælk , honning og ost , en flaske rød landvin og så den uundgåelige suppe . De satte det alt sammen skødesløst og sjusket på det ovale , polerede bord , der stod uden dug midt i værelset . Da det hele var i orden , tændte Thérèse et tællelys i en høj broncestage , som hun satte foran Rousseaus kuvert , og dér lagde hun også lysesaxen . 
— lad os så spise , sagde hun på sin fåmælte , stilfærdige måde . 

hendes herre havde ingen appetit i aften . Efter at have spist . Suppen skød han tallerkenen fra sig og begyndte igen med hænderne på ryggen at vandre frem og tilbage langs med vinduerne i det svage dagslys . 
Den ild , som Thérèse nylig havde stegt koteletterne ved , brændte endnu på det store åbne ildsted . Rousseau kastede et par friske stykker brænde på bålet , stod en stund og så’ adspredt på , hvordan flammen med en stærkt knitrende lyd begyndte at tage fat i dem , vendte sig derpå om og gik pludselig ud gennem den nærmeste dør . De to kvinder drejede langsomt hovederne og så’ efter ham med et sløvt , misbilligende blik . 
— det kan ikke blive længe ved på den måde , Therese , sagde den gamle kone med vægt og skænkede på ny i sit glas . 
— hvad for noget , moder ? 
— han er naturligvis gal , splittergal ! sagde hun bestemt og kom med kniven en stor Klump smør på det tykke stykke brød , hun holdt i hånden en af dagene bryder det løs , Thérèse ! 
— å , moder  .  .  . 
— ja , ja , det har jeg nu altid sagt  .  .  . Og de begyndte igen , stille og ligegyldige , at . tygge på deres ost og brød . 
Da Thérèse havde taget af bordet , kom 

Rousseau ind igen . Han gik nu rankere , hans øjne strålede , og han smilede nervøst , lidt genert , medens han gik hen til ilden . 
— å , Thérèse , sæt lyset på bordet herhen  .  . . 
I hånden havde han en lille tarvelig læderportefølje , som han nu lagde ved siden af sig . Han tog et tykt håndskrevet hefte ud deraf , koket sammenheftet med et blåt silkebånd , og sagde — lidt forceret og med det samme nervøse smil — idet han vendte sig om mod de to kvinder : 
— madame le Vasseur og Thérèse — kunne i have lyst til at høre , hvad jeg har siddet og skrevet sammen i de sidste måneder ?  .  .  . 
— å , det gør de os rigtignok en stor ære med  .  .  . Madame le Vasseur tog geskæftig sit smudsige strikketøj og satte sig til rette i lænestolen på den anden side af bålet . Skynd dig , Thérèse , råbte hun ud i køkkenet til datteren , som støjende ordnede fajancetallerkenerne på hylden . 
Thérèse tog et par sorte silkestrømper , som hun betragtede nøje , idet hun stak fingrene ud gennem hullerne , og satte sig på halmstolen ved siden af sin herre . Rousseau pudsede omhyggeligt lyset og rømmede sig , medens han nervøst bladede i hefterne . 

det var begyndelsen af „ La nouvelle héloïse11 — saint-preux’ første brev til sin elskede . 
Han læste videre — hele første del af denne roman om trods og underkastelse , om længsel og kærlighed til døden , som han i de tidlige vårnætter , medens sneen smæl-tede i montmorencydalen , og træerne knop-pedes i skovene omkring Chevrette , havde digtet eller rettere sagt gennemlevet med hele sin sjæl , og som han nu i den sidste tid havde givet form og udtryk . På det fineste , guldkantede papir havde han nedskrevet sit værk , tørret blækket med azur- og sølvsand og heftet arkene sammen med blå og lyserøde silkebånd . Den strenge morals . Simpelhedens og naturens uhøjelige apostel havde her tilladt sig alle mulige koketterier og rechercher — intet kunne være godt eller fint nok til hans Julie ! Ømt og varsomt tog han hefte efter hefte ud af porteføljen ; hans stemme dirrede af bevægelse og lidenskab , medens han læste . Den midaldrende , allerede grånede mand , der havde størstedelen af sit æventyrlige , fattige og møjsommelige liv bag sig , blev ung igen , da han stolt og dristig som en skabende gud klædte saint-preux’ tanker , lidenskab , smerte og lykke i ord . Ti i denne revolutionære og geniale plebejer , 

som hensynsløst vovede at strække hånden ud efter patricierkastens fineste og skæreste blomst , havde han omdigtet sit eget jeg , ham havde han skænket sine bedste og frieste tanker , sin mest brændende længsel , sine stolteste forhåbninger , og i hans arme havde han endelig lagt Julie — sine drømmes ideale elskerinde ! 
Lidt efter lidt — alt eftersom han læste , og som han skildrede denne Julie , hendes rene , yndige skønhed , hendes sværmeriske opofrelse , hendes ømme , alt besejrende lidenskab , grebes hans sjæl til trods for bevægelsen og entusiasmen af en bitter , vemodig misundelse . Alt dette — det var dog kun kimærer , drømme , ord — ord  .  .  . Ord , som , idet de flød over tungen , ikke formåede at læske den ; ord , som ikke kunne mætte en hungrende sjæl . For den unge saint-preux , hans opdigtede andet jeg , lå livet åbent , for ham , jeari-jacques Rousseau , den fattige eremit i det fremmede land , var vejen til lykken for evig stængt . 
.  .  . Il faut que j’aime avec transport ou que je meure de douleur  .  .  . 
Rousseaus stemme skælvede , han skjulte ansigtet i sine hænder og brast i gråd . 
Thérèse græd også . Hun sad og vuggede frem og tilbage på stolen og hulkede . 

nu og da førte hun den sorte silkestrømpe op til de røde øjne og tørrede dem . Et par gange snød hun næsen eftertrykkelig i fingrene . 
Den gamle madame le Vasseur strikkede træt og søvnigt på sit strikketøj . Hun glippede med øjnene , når hun bøjede sig hen mod tællelyset for at tage en maske op . Da ilden så gik ud i kaminen , og majnattens kølighed begyndte at mærkes i værelset , trak hun pelissen tættere om sine kantede skuldre . Nu så’ hun op og sagde mat og høfligt komplimenterende  : 
— nej , som de dog kan skrive , hr . Rousseau ! 

i . 
Elle vint , je la vis  . . . Je vis nia Julie en madame d’houdelot , et bientôt je ne vis plus que madame d’houdetot . 
J . J . Rousseau (  , ,confessions “ ) . 
Det var morgen på eremitagen , en regnfuld 
morgen i maj . Frugttræernes stammer var klæbrige og våde , og på det unge græs dannede de lyse nedfaldne æbleblomster hele små blegrøde , fugtige snedriver . Gennem det åbne vindue i arbejdsværelset hang slyngrosernes nys udsprungne , halvknoppede grene , tunge af regnen , ind over vinduesposten og karmen , næsten lige ned på skrivebordets bøger og papirer . 
Rousseau gik op og ned i det dybe , smalle værelse med hænderne i den lange , slidte silkevests lommer og med hovedet tankefuldt en smule foroverbøjet . Han blev i næste måned fem og fyrretyve år , og håret i tindingerne begyndte at gråne . Men hans brune øjne var ildfulde og stikkende skarpe , hans teint , som stadig skiftede farve , frisk 

og jævn , næsten som da han var tyve år , og de raskt markerede ansigtstræk havde ikke tabt noget i bevægelighed og energi . Det store mørke skæg , som han straks efter proklamationen af naturevangeliet i sin første epokegørende „ Discours” havde ladet vokse , havde han nu atter taget af , da det generede ham i allerhøjeste grad — uvant som han var dermed — og hans fine , udtryksfulde mund med de bevægelige , stærkt røde læber kom nu atter til sin ret . Han var i skjorteærmer og havde ingen paryk på . På hovedet havde han i stedet for en mørk fløjelshue , som han havde skudt langt tilbage i nakken , så at panden var helt fri . Den snusbrune kjole lå skødesløst henslængt over stolen ved skrivebordet . 
På skovstien udenfor indhegningen jog to spinkle ryttere forbi i regnkapper . Der var en , der lo , og en lille behandsket hånd vinkede i forbifarten hen mod det åbne vindue . Rousseau standsede og bøjede ivrig de våde grene til side for at se . Men nu var de borte ; han hørte kun den sølvklare latter , som hendøde i den friske , fugtige morgenluft . 
I næste øjeblik hørtes hurtige , lette trin på trappen . Døren reves op som af en hvirvelvind , og ind stormede med store smilende 

øjne under de våde hatte først madame d’houdetot og så madame d’epinay . 
— god morgen , hr . Filosof ! Madame d’houdetot lod straks med en let skulderbevægelse den våde kappe glide ned på gulvet og gjorde et skælmsk , piruetagtigt buk , så vandet løb ned fra den trekantede hat . Derpå gik hun hen og omfavnede Rousseau venligt , idet hun samtidig kyssede ham på begge kinder . 
— nå , de siger ikke engang velkommen , utaknemlige eremit ! Min søster d’epinay og jeg er komne for at spise frokost her på eremitagen . Og dersom eremiten viser sig sensibel og galant , kan det godt hænde sig , at vi bliver hele dagen . 
Hun var i mandsdragt ligesom sin svigerinde : „ feuille morte"-tarvel silkefrakke , guldbroderet vest , musegrå knæbenklæder og dertil små saffianshalvstøvler med diminutive forgyldte sporer . Hun gik hen til det tarvelige lille spejl i hjørnet , og efter at have rystet manchetterne tilbage , der næsten skjulte hænderne , begyndte hun ugenert at ordne sit korte kniplingskalvekryds og pudre håret , som var blevet vådt af regnen . 
Ingen ytrede noget om damernes dragter . Jean-jacques lagde ingen forbavselse for dagen , og de gav ingen forklaring . Denne forklæd 

ning var i deres verden noget så almindeligt , at man ikke spildte ord på det . Madame d’epinay hilste nu også venligt på filosofen , bebrejdede ham som sædvanlig , at han ikke kom ofte nok til Chevrette , og undersøgte , alt medens hun snakkede , nysgerrigt og interesseret alle de bøger og papirer , som lå fremme på skrivebordet . 
Endelig var madame d’houdetot færdig med sit toilet . Hun vendte sig om — endnu med hænderne ved tindingerne — og sagde med sin klare stemme , sikkert og fortroligt som et forkælet barn : 
— kære , berømte monsieur Rousseau — de har vel hørt , at vi er komne for at spise frokost ? Måske kan Emilie nøjes med åndelig føde , men må jeg ikke bede om en smule rigtig mad . 
— de gør mig alt for lykkelig , madame ; nu skal jeg straks sige det til mademoiselle le Vasseur . Han var glad og smigret , men dog lidt forlegen over denne uventede overrumpling , og han skottede hen til sin kjole , som endnu lå på stolen ved skrivebordet . 
— jeg skal nok tale med mademoiselle Thérèse , afbrød  .madame d’epinay ham på sin mest hjertelige og forekommende måde . Hun får ikke lov til at gøre sig nogen ulejlighed for vor skyld  ! En kompot , et 

brød , en smule vin og vand og en kop kaffe — dersom hun i det . hele taget har noget kaffe . Det er alt , hvad vi behøver . 
— vi spiser naturligvis i haven , ikke sandt ? Nu skinner jo solen igen  .  .  . Dér — under det store æbletræ . Madame d’houdetot pegede ud ad vinduet . Hun vendte sig om og råbte til sin svigerinde , som allerede var udenfor døren : 
- megen kompot og et stort brød ! 
— hvad er det , de skriver ? Hun trak et hefte frem , som han i hast havde skudt ind under nogle bøger . Nej , hvor koket ! Forgyldte kanter på papiret og lyseblå ! Silkebånd  .  .  . Du store gud , monsieur , er det Vers ? 
- nej , sagde Rousseau smilende . Og idet han halvt med magt tog heftet fra hende , tilføjede han : det er kærlighedsbreve . 
- - til min søster d’epinay ?  .  .  . 
— nej , udbrød Rousseau og lo højt . Hendes søde , nyfigne øjne og viltre , graciøse ugenerthed satte ham i godt humør . Han bøjede sig ned over hende og hviskedee hemmelighedsfuldt : nej — til en ung pige , der hedder Julie . 
Madame d’houdetot havde sat sig på den yderste kant af skrivebordet , så sålen af hendes lille spidse støvle akkurat nåde 

gulvet . Hun bladede i et hefte af abbé saint-pierres skrifter , som lå fremme , rystede på hovedet uden at se op og sagde vantro og nonchalant : 
— nu gør de løjer med mig . 
Rousseau brød sig ikke om at overbevise hende . Han smilede og strøg ligesom kærtegnende hånden hen over heftet , inden han lukkede det ned i sin skuffe . Men hele tiden betragtede han i al hemmelighed sin gæst , som han havde kendt allede fra hun var ung pige , og som han pludselig syntes , han aldrig havde set før nu . 
Madame d’houdetot var berømt for sin skønhed , og alligevel forsikrede alle kvinder , først og fremmest hendes svigerinde , at hun var alt andet end smuk . Hendes teint var frisk , men ikke fin og oven i købet på et par steder let mærket af kopperne . Hendes næse var lige , men med en svag tendens til al gå op ad - „ nærmest subretteagtig11 blev den kaldet . Så havde hun et par store grå øjne , vekslende i farven , men endnu mere vekslende i deres udtryk , snart klare og frimodige , lyse og åbne som et lykkeligt barns , snart sky og varme som en ung hinds — helt mørke , næsten sorte i tonen , snart atter lidenskabeligt strålende og overmodigt kække . 
Og hendes yppige , fint tegnede mund , 

sød i eftertænksom , mut alvor og sød i smilende skælmskhed — altid udtryksfuld , altid bedårende oprigtig i sit udtryk — fristede mænds sanser og vandt deres hjerter . 
Hendes hår var berømt og beundret — selv af kvinder . Kulsort og lokket , fint og skinnende som silke , usædvanlig fyldigt , bar hun det opstrøget fra den hvide nakke i høj , lidt gammeldags frisure - „ å la fontanges" ville den være bleven kaldt i salig kongens tid — let pudret under de opkrammede svane-dunskantede hatteskygger . Hun var høj , slank og smidig , rank i ryggen og bred over hofterne , fornem og nonchalant i sin holdning , graciøs og en smule kejtet med en slags fysisk originalitet , som forlenede den simpleste af hendes bevægelser med noget indtagende og for hende ejendommeligt . 
Sådan var madame d’houdetot , da hun var syv og tyve år , den forårsmorgen hun kom ridende fra Chevrette til eremitagen og fandt brevene til Julie på eremitens skrivebord . 
Madame d’houdetot satte kaffekoppen fra sig , lagde begge armene på det vaklende havebord og bøjede sig over mod jean-jacques . 
— hør , sig mig , monsieur Rousseau , synes de om monsieur Grimm ? Medens hun talte , 

blinkede hun skælmsk til sin svigerinde , der trak på skuldrene , rødmede og med en overlegen , lidt træt mine lænede sig tilbage mod stoleryggen . 
De havde : talt om nybygningerne på Chevrette , om gæsterne , som ventedes dertil i sommerens løb , og om den lille gård i eaubonne , som madame d’houdetot havde lejet for sommeren , medens hendes mand var med hæren i Tyskland . Derefter var de kommet til at tale om krigen i al almindelighed , og om hvilket savn det ville blive for selskabet på slottet , at også Grimm og Saint-lambert deltog i felttoget . Rousseau havde spurgt madame d’epinay , om hun nylig havde hørt noget fra vennen Grimm , og om han følte sig tilfreds med sin sekretærpost hos marskalken afestrées . Madame d’houdetot havde kun taget ringe del i samtalen . Hun havde spist sin frokost med god appetit og siden rådet fuglene med det tiloversblevne brød , som hun hensynsløst smuldrede ud . 
— ja , jeg gør , svarede Rousseau emfatisk . Grimm er en af mine intimeste og kæreste venner . Det véd de jo godt , madame . 
— ak , ja ! Emilie roser ham også fra morgen til aften . Hvad mig angår , så synes jeg kun , at han har for lidt hjerte og for mange principer . 

— men , Mimi , afbrød madame d’épinay hende bebrejdende , hvor kan du dog sige sådant noget ? Grimm — han er jo slet ikke andet end bare hjerte ! Hun sukkede og trykkede hånden veltalende mod den venstre side . Og hvor kan du bebrejde en filosof , at han har principer ? tilføjede hun mere hidsigt , end sagen vel var værd . 
Madame d’houdetot løftede langsomt sine arme , strakte dem ladt i vejret og lagde dem sammen under nakken . Hun lagde sine højvristede fødder i saffiansstøvlerne over hinanden — med en rask kavalleristmæssig bevægelse , som hun så ofte havde beundret hos herrer , og sagde så pludselig resolut : 
— han er tør og pedantisk — en rigtig tysker ! Jeg for mit vedkommende bryder mig kun om franskmænd . 
— tak for det . Madame ! svarede „ Borgeren i Genf “ usædvanlig ydmygt . 
Hun sprang straks op — leende , men alligevel ked over sin uhøflighed . Hun gik hen til Rousseau og lagde hjerteligt begge hænderne på hans skuldre . 
— å , de !  .  .  . Misforstå mig dog ikke — . der gives naturligvis nogle undtagelser . Lad mig se  : der er dem og pergolese og kongen af Preussen . 
— og Markien af Saint-lambert , sagde 

madame d’epinay langsomt og med eftertryk . Han er jo fra Lothringen , ikke sandt ? 
Madame d’houdetot rødmede dybt — det kom hun så let til . Hun lo lidt forlegent , bøjede sig ned og kyssede Rousseau lige midt på munden . 
— dér , sagde hun kåd . Det er for at holde dem skadesløs for den ulykke , at de ikke er franskmand . 
Rousseau rødmede stærkt , lige op til hårrødderne . Hans øjne strålede , han trak vejret hurtigt og søgte efter ord . Et øjeblik greb han uden selv at vide det madame d’houdetots hænder og holdt dem hårdt fast . Madame d’epinay betragtede ham forbavset — hun var ikke vant til , at man gjorde så meget væsen af et Kys ! 
— det er synd for pergolese og kongen af Preussen , at de går glip af skadeserstatningen , sagde hun spøgende  . . . For ikke at tale om Saint-lambert , tilføjede hun . 
Rousseau følte pludselig og for første gang i sit liv en vis uvilje overfor sin bedste veninde , madame d’epinay . Hvor hendes stemme dog lød tør og prosaisk i sammenligning med svigerindens . Og uden selv at vide hvorfor fandt han det taktløst , at hun på den måde stadig mindede dem om monsieur de Saint-lambert . 

men madame d’houdetot havde nu genvundet hele sin muntre sikkerhed . Hun vendte sig om mod madame d’epinay , medens hendes hænder endnu hvilede på Rousseaus skuldre . 
Å , kære søster ! sagde hun leende med sin klare , bløde stemme , gør dig bare ikke bekymringer for de herrers skyld . Per-golese er jo død — er han ikke ? — og hvad kongen af Preussen angår , så trøster han sig nok over den ulykke ikke at være Voltaires landsmand ved at sende både mar-skalken af estrées og vor ven Grimm hjem til Versailles med en venlig hilsen . Til mar-kien af Saint-lambert — hun løftede hovedet og hendes stemme lød om muligt endnu klarere — skriver jeg i aften . Jeg skal da lade ham vide , hvad jeg skylder ham , og skal nok huske at betale ham det igen ved lejlighed . 
— med renter ! kunne madame d’epinay ikke dy sig for at tilføje . 
Det så’ ud , som om madame d’houdetot ikke hørte hende længere . Hun prøvede på at fange en sommerfugl i sin trekantede hat . 

Iii . 
Mille femmes sont plus betles ( pie toi ; plusieurs ont autant de grâces ; toi seule as , avec les grâces , je ne sais quoi de plus séduisant qui ne plaît pas seulement , mais qui touche et qui fait voter tous les cœurs au-devant du tien . 
J . J . Rousseau ( „ La nouvelle héloïse” ) . 
Rousseau kom i reglen hver dag til Chevrette . Madame d’épinay fordrede det næsten som en pligt af sin protegé , efter at hun havde overladt ham eremitagen . Han plejede gerne at vælge tiden lige før middag , når madames lever med de dertil hørende visiter og forretninger var vel overstået , og man med nogenlunde sandsynlighed kunne gøre regning på at være fri for besøg lige til hen på eftermiddagen , da souper’en sædvanligvis atter samlede en del gæster . Men mellem tolv og to havde madame d’épinay sjælden noget mere interessant at tage sig for her ude på landet end at konversere med sin „ Bjørn14 om literatur og filosofi , vise ham de spirituelle breve og 

„ Portræter” , men dog helst en eller anden traité moral , hun havde udarbejdet i ledige timer , og om hvilke hun med indsmigrende elskværdighed udbad sig hans kompetente dom . Godmodig og taktfuld , som hun var , vidste hun desuden , at jean-jaeques altid befandt sig bedst i hendes salon , når hun var alene eller blot . omgiven af sine nærmeste . Og da hun følte medlidenhed med ham , når hun tænkte på den stakkels Thérèses mad og selskab , holdt hun på ham til efter middag og , dersom han havde lyst , også til aften . 
Men efter damernes besøg på eremitagen varede det hele to dage , inden „ Bjørnen “ fik lyst til atter at opsøge sin veninde . Som altid , når han engang imellem holdt sig borte , fik han brev på brev fra slottet med mange ømme og urolige forespørgsler angående hans helbred , sjælelige tilstand o . s v . , o . s . v . Madame d’epinay havde en stor svaghed for at forfatte små billetter . 
Og endelig efter to dages fraværelse , som man i allerhøjeste grad havde beklaget og kommenteret , kom monsieur Rousseau i sine bedste sorte silkestrømper ( han havde efter „ Vækkelsen11 og sin første discours definitivt opgivet hvide , da de forekom ham alt for aristokratisk verdslige ) , i sin søndagsvest og bro 

derede livkjole med knapprydet stok og parykken mere omhyggeligt friseret end sædvanligt gående opad den monumentale trappe til slottet Chevrette . 
I forværelset fik han at vide , at madame havde „ sine vapeurs11 , og at hun bad ham træde ind i den store salon . 
Idet han indvendig bandede de lange djævle til lakajer , som næppe gad rejse sig op , trådte han ind i det store og dystre modtagelses-værefee , som med sine seks mørkt draperede vinduer altid gjorde et uhyggeligt og kapel-agtigt indtryk på ham til trods for de kokette silkebetrukne møbler og de moderne graciøst snirklede ornamenter over alle døre . 
Der var ingen derinde . Med hatten under armen gjorde han forsigtigt et par skridt hen mod den åbne sidedør , som førte ind til den øvrige lejlighed , og standsede så pludselig . 
Han så’ ind gennem et langt perspektiv af værelser , gennem mange åbne døre med prægtigt malede og forgyldte dørkarme . Længst borte i det inderste lille kabinet , hvor solskinnet trængte ind gennem gavlvinduet , sad madame d’houdetot i sofaen under det store mangefarvede tapet , kopieret efter en af wat-teaus „ galante fester11 . 
Rousseaus hjerte begyndte pludselig at banke heftigt : han havde hele tiden ventet at 

finde hende her , det forbavsede ham ikke det mindste , at hun var her , og dog syntes han , at det , der nu hændte ham , var noget højst mærkeligt , noget næsten utroligt . Han bukkede sig dybt inde i forværelset , livor han stod 
madame d’houdetot nikkede leende . Hun rejste sig straks og gik ham i møde . 
Hele tiden hørte han hendes små røde hæle knirke hen over de blanke , bonede gulve , som i det uendelige afspejlede dagslyset gennem de høje vinduer og møblernes forlængede linier , medens hun smilende gik gennem alle de mange døre ; det var , som om et af Bouchers portræter kom nærmere og nærmere gennem mange forgyldte rammer for endelig at blive stående i den sidste . Hun vinkede ad ham : 
— kom blot ind til mig , kære ven . Men gå lidt forsigtigt ! Dérinde i den gule salon sidder min tante , madame d’esclavelles , og sover . Lad os passiare lidt sammen , inden hun vågner . 
Hun vendte sig om og gik i forvejen ; han fulgte efter så sagte og forsigtigt , som det var ham muligt . Å , hvor var hun dog ikke graciøs ! Denne ranke , sveje ryg i fiskebenslivet , disse blødt vuggende hofter under de vide . safransgule silkepaniers , det sirlige og bestemte fodskifte under kjolens falbelader 

og denne nakke — så hvid og smal bag kniplingsruchet !  . . . Hun vendte sig om og smilede med fingrene på læberne , da de i den mellemste salon gik forbi den sovende madame d’esclavelles han opfangede et glimt af smilehullet i kinden og blikket fra de skælmsk halvåbne , mørke øjne . Hun nikkede samtidig let til ham , og den vifteformede kniplingsroset på Toppen af den pudrede frisure nikkede med . 
Det værelse , de trådte ind i , var — takket være gavlvinduet mod øst — ligeså lyst og solrigt , som de andre saloner var triste og halvmørke . De sirlige og galante hyrder på væggenes tapeter fik liv og farve i det stærke sommersolskin . Og selv sølvtrådene i møblernes en lille smule falmede rosasilke funklede undertiden som små diamanter . 
Grevinden satte sig på sin forrige plads i sofaen og tog guldnavetten op , som var faldet ned på gulvet . Inden hun igen gav sig i færd med sit arbejde , kastede hun et komisk , bebrejdende blik på Rousseau , der helt var hensunken i betragtningen af hende og ikke tænkte på at styrte frem og tage den op , således som det sømmer og anstår sig en kavaler . 
— madame , de véd , jeg er en Bjørn , en ganske simpel Bonde , sagde han undskyldende . 

deres søster , madame d’epinay har engang for alle fritaget mig for at være galant . 
— men jeg fritager aldrig nogen for deres pligter — aldrig . 
— ikke engang dem selv ? 
Hun lo godmodigt . 
— mig selv mindst ! 
Rousseau skimtede pludselig en mulighed for at komme ind på et æmne , som han i to dage ikke havde kunnet lade være med at tænke på , og som han brændte af længsel efter at høre hende udtale , sig om . Han havde selv en ubehagelig fornemmelse af , at han måtte forekomme hende plump og indiskret , når han således uden spor af berettigelse og så brysk kom frem med dette spørgsmål ; men han kunne dog ikke lade være med at sige : 
— heller ikke , når det gælder pligterne mod deres mand , madame ? 
Grevinde d’houdetot så’ op , lidt forbavset . Hun lagde den ene fod over den anden , slog en ny løkke med navetten og sagde roligt : 
— monsieur Rousseau — jeg troede , de var filosof , og jeg finder dem pludselig ligeså nysgerrig — skal jeg sige nærgående ? — som alle andre kavalerer . 
— undskyld , madame , mumlede Rousseau ; han kunne selv høre , hvor hans stemme dirrede . 

det er sandelig ikke nysgerrighed , det er interesse . 
— interesse , gentog hun eftertænksomt og slog sig på læberne med sin lille guldtingest , medens hun for anden gang lod arbejdet synke . Når man har levet en lille smule i verden , kommer man snart under vejr med , hvad „ Interesse11 egentlig vil sige . Det er to fjerdedele ganske almindelig nysgerrighed , som jeg nylig sagde , og to fjerdedele misundelse og malice , når det går en godt — og når det går en dårligt : to fjerdedele skadefryd og selvgodhed . Nej , kom ikke og sig , at de nærer interesse for mig ; det ord er jeg bleven så led og ked af ! 
Hendes stemme havde pludselig ved de sidste ord fået et helt andet udtryk . Der var om hendes smukke mund et drag af træthed og lede , som Rousseau aldrig før havde set der . Han flyttede sig nærmere og greb hendes hånd , der hvilede i skødet . 
— madame , dyrebareste grevinde ! Hav fortrolighed til mig . Vi har jo dog kendt hinanden så længe . 
Hun så’ op på ham — tillidsfuldt , men alligevel en smule forskende . Så sagde hun pludselig varmt : 
- ja , de skal være min ven , monsieur . Og derpå langsommere , medens hun uvil 

kårligt slog øjnene ned : det var Saint-lambert , som bad mig besøge dem på eremitagen . 
Rousseau følte sig i dette øjeblik så glad , så varm om hjertet , at han ikke engang tænkte på at blive såret over , at det var Saint-lambert , ene og alene Saint-lambert han havde at takke for denne glæde og for den uskaterlige gave : hendes venskab . Han sagde bevæget , med et svagt forsøg på at smile  : 
— ja , der ser de , kære veninde — Saint-lambert ! Og så tør de tale om pligter ! 
Hun trykkede hans hånd og sukkede , idet hun så’ op mod englene i loftet . 
— de dømmer mig hårdt , det véd jeg . Men dersom de rigtig kendte til det hele  .  .  . 
— betro dem til mig , madame . Han flyttede sig ivrigt endnu nærmere hen til hende . Betro dem til en , som har følt sorgerne dybere end alle andre mennesker ; som har ført en alvorligere kamp med det onde i verden og i sit eget væsen end alle andre mennesker . Å , kære veninde ! Hun bøjede sig for det hede blik i disse på éngang gennemtrængende og så smægtende brune øjne , der nu var hende så nær . 
— de går naturligvis ud fra , at jeg har antipati , afsky for min mand , begyndte hun 

hurtigt , lidt modvilligt med bortvendt hoved . Tvært imod , jeg har altid følt et vist venskab for monsieur d’houdetot , og jeg véd , tilføjede hun med naiv sikkerhed , idet hun pludselig så’ op , at han nærer samme følelse for mig . 
— fortæl mig alt , hviskedee Rousseau og trykkede hendes hånd , som endnu hvilede i hans . 
Hun sukkede igen , smigret over , at han virkelig fandt hendes liv så interessant . 
— der er ikke så meget at fortælle , sagde hun ; det er kun den gamle historie om et ægteskab uden kærlighed . Han vare fire og tyve år , og jeg var sytten , da vi blev gifte . Jeg så’ ham første gang , samme aften vi underskrev kontrakten . Min fader blev fuldstændig overrumplet af hans moder , den gamle markise , som absolut ville have partiet i stand , fordi jeg var datter af en generalforpagter . Ingen spurgte mig , hvad jeg syntes , før bagefter ; for resten var jeg i det hele taget langtfra misfornøjet . Greven så’ ikke ilde ud , og han blev anset for at være en god officer , det vidste jeg . Da han kun var tyve år , havde han tjent hans majestæt tappert i Flandern , han havde været med ved fontenoy og havde allerede kørt i kongens vogne . Jeg blev en dame af stand , jeg giftede mig en titel og et gammelt navn til , og min sviger 

moder forsikrede mig , at jeg ville gøre furore i Versailles , når jeg blot var bleven præsenteret . Ja , nu smiler de , store , overlegne filosof — hun smilede selv , lidt genert — men alle er ikke så ligegyldige for denne verdens herlighed og glans som jean-jacques Rousseau , „ Borgeren i Genf “ . Husk på , jeg var kun sytten år ; det eneste , jeg havde set af verden , var la finance  .  . og véd de hvad , hun så’ op , jeg vil da tusind gange hellere have sådan en mand , end jeg ville have f . Eks . d’épinay eller de jully ! Man opfordrede den unge Greve og mig til „ at gøre hinandens bekendtskab11 , medens vore slægtninge underhandlede om kontrakten ; samme aften blev der hentet en notar , som opsatte den , og inden souper’en underskrev vi den så . Da jeg havde lagt pennen , tog min svigermoder alle sine diamanter op af lommen og forærede mig dem på stående fod i brudegave , og brylluppet blev så samtidig bestemt til næste mandag . Hun havde pralet så meget med de diamanter , men jeg opdagede senere , at hun havde narret mig skændigt . De var ganske tarvelige og indfatningen elendig . Rimeligvis havde hun spillet de bedste bort . 
Og så siden ?  .  . Ja , jeg var sytten år ; jeg holdt af , når nogen sagde , at han elskede mig — det gør jeg for resten endnu — og 

jeg havde ikke begreb om , hvad kærlighed var . Min søster d’epinay viste for øvrigt den gang , at hun havde hjerte : hun græd og sukkede en halv nat over mig og sagde en hel del forstandige og smukke ting , som jeg dengang ikke forstod halvdelen af . 
— nå , men deres mand ?  .  .  . Han elskede dem altså ? 
Madame d’houdetot smilede og lænede hovedet tilbage mod væggens tapet . Han sagde det — de første dage . Men efter en uges forløb — å , jeg husker det så tydeligt : det var en aften vi var i færd med at klæde os på for at gå på operamaskerade — så underrettede min svigerinde , madame de blain-ville , mig om , at hendes Broder , lige inden familien i hans navn friede til mig , havde forelsket sig til raseri i en anden kvinde og nu var hendes elsker . Jeg vil ikke sige dem , hvad hun hedder , men jeg kender hende meget godt , og vi er temmelig gode venner . Jeg må for resten sige til hans Ros , at han altid har været hende tro : det er den eneste kvinde , han nogensinde har brudt sig om , og jeg er overbevist om , tilføjede hun loyalt , at han er en fortræffelig elsker . Endnu den dag i dag er han ligeså forelsket i hende , som han var dengang . 

— mit arme barn , hviskedee Rousseau ømt . Min stakkels bedragne veninde . 
Hun rystede på hovedet . Å , min ven  .  .  . De tager fejl , jeg har aldrig i mit liv følt mig så let til mode . Jeg husker , at jeg græd lidt — dels af såret egenkærlighed , men mest for ikke at skuffe madame de blainvilles forventninger- alt for meget ; hun havde naturligvis fortalt mig den hele historie kun for at have den fornøjelse at trøste en fortvivlet . Men sidenhen befandt jeg mig , som sagt , udmærket godt , og jeg har altid været hende oprigtig taknemlig for disse oplysninger . 
— sagde de da ingenting til deres mand ? 
— nej — vi skulle jo på operamaskerade . Ak nej  .  .  . Ikke før flere år efter , da han begyndte at blive stor på det og tale om mine pligter . 
— var det — Rousseau standsede , så’ skarpt på hende med sine mørke , stikkende øjne , inden han kunne bekvemme sig til for anden gang at nævne dette navn . Var det i anledning af monsieur de Saint-lambert ? spurgte han langsomt og højtideligt . 
Madame d’houdetot rødmede pludselig under sminken . Hun nikkede et par gange , smilet i hendes øjne blev inderligere , mere strålende . Hun ligesom rettede sig og så’ op på Rousseau . 

— ja , sagde hun sagte og med varme . 
Det sortnede pludselig for Rousseaus øjne ! I samme sekund han hørte hendes stemme , så’ udtrykket i hendes blik , følte hendes varme hånd skælve i sin , blev han på éngang greben af en så voldsom smerte , af en så rasende forbitrelse , at det næsten fysisk overvældede ham . Han forstod pludselig , hvad det betød , at han i disse to lange dage ikke havde kunnet tå hendes ansigt ud af sine tanker , at hun altid sejrrigt havde trængt sig ind mellem ham og hans arbejde . Han forstod — og smerten sønderreves på éngang af jubel — at han nu endelig havde mødt sin skæbne her i livet , at han elskede . 
Han rejste sig op og gik vaklende et par skridt henimod det bord , som stod midt i værelset . Sank så tungt ned på stolen og lagde højt stønnende ansigtet ned mod den kolde mosaikplade . 
— men , kære ven — monsieur ! udbrød madame d’houdetot forskrækket . 
Hendes stemme gengav ham med ét besindelsen . Han kom pludselig tilbage til deres samtale , der havde fremkaldt hendes åben-hjertige tilståelse om hendes forhold til Saint-lambert . Han glemte nu pludselig i moralsk forbitrelse alt andet , kun fordi hun havde vovet at tilstå og ikke engang 

havde søgt at rede sig ud af det nled udflugter . 
— å , madame — han løftede hovedet og vendte sig heftigt imod hende . Sophie , jeg beder dem  .  .  . Hav medlidenhed med deres ven , sønderslå dog ikke med egen fræk hånd det afgudsbillede , han allerede bærer i sit hjerte ! Sophie , Sophie  .  .  . Han førte igen hænderne op for øjnene og tog dem atter pludselig bort , idet han med inderlig , oprigtig sorg så’ på hende . Hvordan skal jeg vel føle venskab for en ægteskabsbryderske ? 
— kære ven , sagde madame d’houdetot mildt med stille værdighed . Hun støttede sin nøgne albue mod gueridonens marmorplade og hvilede kinden mod hånden , idet hun så’ ham lige ind i øjnene . Jeg troede , de i forvejen vidste dette — alle mennesker har jo talt om os . 
Han rystede på hovedet . 
— jeg vidste det ? — ja , naturligvis — naturligvis vidste jeg det . . . Men folk siger så meget .  .  . Det var så uvirkeligt , så langt , langt borte ; nu — da jeg hører det af deres egen mund  .  .  . 
Madame d’houdetot rettede sig op i sofaen . Hun lagde sine små hvide hænder overkors i skødet og sagde stille : 
— jeg vil ikke forsvare mig . Det er vel 

ligeså , galt gjort af mig som af alle andre , kan jeg tænke mig . Men jeg kunne ikke handle anderledes . Han har ikke forført mig — hun så’ op på Rousseau med sine blide , alvorlige øjne — det faldt mig ligeså let og ligeså naturligt at skænke ham mig selv , alt det i mig , der var været at eje , som at give ham den blomst , jeg bærer på mit bryst . 
Og da han ikke svarede noget , begyndte hun atter pludselig med sagte , fortrolig røst , ligesom overvældet af sine erindringer : 
— jeg kendte intet til livet . Jeg havde været gift med min mand , vi havde også et lille barn , som ammen straks tog fra mig , men  .  ,  . ja , jeg kendte intet til kærlighed . Så så’ jeg monsieur de Saint-lambert . Det var en aften på epinay hos min Broder ; Emilie og jeg og min kære søster de jully , som nu er død , havde hele eftermiddagen igennem bundet kranse af de røde roser ved dammen , og dem havde vi hængt over skuldrene og omkring livet . Så kom han sammen med chevalieren  .  .  . Hun standsede , lagde hovedet tilbage og så’ med strålende , fraværende øjne ud for sig , langt forbi Rousseaus ansigt . Han var i blå , sølvBroderet silkekjole — jeg tror , jeg endnu kan huske det Broderis mønster , hun smilede — og solen , der just gik ned , skinnede over hans blottede hoved , da han 

kom hen mod os  .  .  . og så begyndte vi at tale sammen . Det var ingenting , og jeg sagde ingenting , hørte heller ikke efter , men om aftenen var jeg så glad , som jeg aldrig havde været det før . 
— sådan gik det altså til ? spurgte Rousseau langsomt med underlig klangløs og brudt stemme . 
— ja , sådan gik det til — næsten . Vi talte uden at tale , og vi blev enige uden egentlig at veksle et ord med hinanden . Det var alt sammen så selvfølgeligt . 
Rousseau sukkede og rejste sig træt . Nu forstod han det rolige , sejrstolte i Saint-lamberts væsen , som han altid i så høj grad havde beundret hos vennen . 
— farvel , sagde han sagte og vendte sig om for at gå . 
— farvel — min ven . 
Der lå en mild , ironisk , halvt vemodig bebrejdelse i hendes stemme . Han vendte om ved døren og gik atter hen til hende . 
— tak , tusind tak for deres tillid ! sagde han hurtigt . Vi ses igen . 

Iv . 
Le mariage ( à Paris ) semble n’être que l’accord de deux personnages libres qui conviennent de demeurer ensemble , de porter le même nom , de reconnaître les mêmes enfants , mais qui n’ont aucune sorte de droit l’un sur l’autre  .  .  . Une liaison de galanterie dure un peu plus qu’ une visite  .  .  . 
J . J . Rousseau ( „ La nouvelle héloïse “ )- 
man var nu et godt stykke inde i juni , og 
sommergæsterne var begyndt at samles på Chevrette . Monsieur de jully , som i et par år havde været enkemand , tilbragte gerne nogle måneder hos sin Broder og svigerinde og ønskede også at gøre det i år , inden han tiltrådte sin rejse til neufchåtel , livor han i anledning af krigen var bleven beordret hen af madame de pompadour som en slags hemmelig ambassadør for at våge over hendes private interesser . Madame d’esclavelles opholdt sig altid så godt som det halve år hos datteren ; men da hun næsten udelukkende 

ofrede sig for sine børnebørn og sine andagtsøvelser , tog hun sjælden eller aldrig del i det egenlige selskabsliv på slottet og glemtes næsten helt af de andre gæster . Den gamle Markis de croismare havde allerede for længe siden inviteret sig selv til Chevrette med den bagtanke , at han her gennem husets intime ven Grimm — som nylig ved hertugen af orléans’ protektion var bleven udnævnt til sekretær hos den øverstbefalende og nu stod i næsten daglig korrespondance med madame d’epinay — oftere og sikrere end noget andet sted kunne få nyheder fra krigsskuepladsen i Tyskland , hvor han havde en søn og en Broder . Den alt for celebre mademoiselle d’ette , som egentlig i den sidste tid havde været temmelig stærkt på kant med madame d’epinay , var dog bleven indbudt til at komme derud et par dage i betragtning af , at hun var „ et af de få mennesker , der kunne finde på noget at sige en varm sommerdag" ; hun havde også indfundet sig -• mest i håb om muligvis at træffe sammen med sin gamle elsker , Chevalier de valory , som ellers bestandig søgte at undgå hende . Endelig havde madame d’epinay med sin sædvanlige godmodighed forbarmet sig over den unge monsieur de margency og indbudt ham for hele sommeren , for at han her kunne være i nærheden af sin elskede 

madame de Verdelin , hvis gamle skinsyge mand holdt hende næsten fangen ude på landet og aldrig gav hende lov til at komme til Paris . Sammen med Rousseau , der som før sagt tilbragte et par timer daglig på slottet , og madame d’houdetot . der træt af ensomheden på eaubonne opholdt sig hele uger hos broderen , udgjorde altså disse mennesker monsieur og madame de epinays hovedsagelige selskab for sommeren . 
Det var en dag lige efter middagen . Slottets damer sad alene sammen i madame d’épinays lille salon — et værelse , som nærmest lignede en stor oval , silkeforet æske med mange kokette møbler i udsøgt laque de chine , kunstnerisk forsirede med bronce . De havde forsøgt alt for at få tiden til souper’en til at gå så behageligt som muligt — drukket kaffe — to kopper hver — spillet et parti „ Komet" , prøvet en ny slags snus , som madame d epinay havde fået sendt fra sin leverandør i Paris med mange anbefalinger , og søgte nu at fordrive tiden med at høre mademoiselle d’ette læse det sidste , nylig udkomne hefte af encyklopædien højt . Madame d’épinay fulgte nøje med , samtidigt med at hun ivrigt broderede på kannevas ; engang imel 

lem nikkede hun interesseret og bifaldende , når diderot lod verden høre nogle nye sandheder , som ingen før havde sagt så spirituelt som han . Grevinde d’houdetot syede flittigt henne ved vinduet med næsen dybt ned mod broderiet — nærsynet som hun var . Fra tid til anden førte hun sit arbejde op til munden for at skjule eu gaben eller lod det et øjeblik synke , medens hun længselsfuldt så’ ud over parken . Hun interesserede sig ikke fuldt så meget for diderot som svigerinden . 
Endelig blev mademoiselle d’ette træt af kun at høre sin egen stemme . Hun lod heftet synke og sagde ganske pludselig , idet hun så’ sig om : 
— gud véd , hvor vore kavalerer er henne hele denne eftermiddag ! 
Madame d’houdetot rejste sig op og strakte sig ugenert , idet hun trak ned i det lange spidsliv . 
— jully sagde , at de alle sammen ville gå til deuil for at møde jelyotte , som jo kommer til souper’en i aften . 
— jully — jelyotte  . .  . Mademoiselle d’ette smilede maliciøst til madame d’epinay , der lagde fingeren på læberne og kiggede advarende hen til madame d’houdetot , som stod midt i værelset og forundret så’ fra den ene til den anden . 

— ja , jully — jelyotte , sagde hun , idet hun efterabede mademoiselle d’ettes tonefald . Hvad mærkeligt synes de egentlig , der er i det , mademoiselle  ? 
- å , ikke noget videre mærkeligt , kære . Mimi , faldt madame d’epinay hurtigt , og mæg-lende ind . Vi véd jo alle , at jelyotte var en intim ven af vor kære , salig Louise . 
— jeg véd ingenting , sagde madame d’houdetot uskyldigt . For resten véd du jo nok , at vi ikke kunne tåle hinanden , min kære søster de jully og jeg . 
- nu er hun død , Mimi . 
— jelyotte var altså hendes „ Ven “ . Og det får jeg først nu at vide ! For naturligvis begriber jeg — madame d’houdetot slog utålmodigt , overlegent ud med hånden -at det er det , mademoiselle sigter til . En operasanger ! Ja , jeg véd nok , at han bliver modtagen både her og næsten alle vegne i andre anstændige huse , men — ja , du må undskylde mig , søde Emilie ! — jeg kan ikke gøre for det : når jeg ser ham tabe tyve louis-dorer i brelan , så forbavses jeg altid over , at man tager imod dem . 
— nå , nå , Fru grevinde ! Mademoiselle d’ette gjorde ironisk en dyb reverens . Højstærede veninde , fortsatte hun nonchalant overlegent — tag dem dog for guds skyld i 

agt for at blive naiv og gammeldags ! Der er ikke noget , der misklæder en verdensdame mere . Se dem i spejl på deres høje velynderinde , dronningen . — har nogen måske set hende blinke , når hun kalder madame d’etioles , født Poisson , for markise ? I finance’n er man måske endnu lidt nøjeregnende , men i aristokratiet — mademoiselle d’ette skød sit kraftige bryst frem , som næsten truede med at sprænge silkelivet , stolt i bevidstheden om sit gamle adelige blod og sin yderst stormfulde fortid , i det virkelige aristokrati , kan jeg forsikre dem , er man for tiden umådelig fordomsfri . 
— bah ! afbrød madame d’houdetot utålmodigt og trak foragteligt på skulderen . Hun vidste særdeles godt , at hverken mademoiselle d’ette eller hendes svigerinde , som begge af fødsel var „ filles de qualité" , kunne tilgive hende , at hun , datteren af en generalforpagter , ved sit giftermål var bleven introduceret ved hoffet og var intim veninde med dronningen af Frankrig og Navarra . 
— bah ! gentog mademoiselle d’ette endnu mere foragteligt . Hvad forskel tror de egentlig , madame , der er på vor verden og scenen ? En smule solidere dekorationer på den anden side lamperækken , det er det hele ! Forøvrigt er jo ofte primadonnaerne eller — som 

nu — første-skuespillerne ganske de samme . Og bravurnumrene — særlig de erotiske , bliver overalt applauderet lige meget . 
Det så’ ud , som om madame d’houdetot ikke længer hørte på hende . Hun sagde overlegent , idet hun med et let kast slog sin vifte ud : 
— gud skal vide , jeg er ikke snerpet  .  .  . 
— ikke det ringeste ! afbrød hendes svigerinde ironisk indrømmende . 
— men der er dog de ting og forhold , jeg finder inkonvenable . Hvad mademoiselle d’ette så også siger , så finder jeg det mildest talt smagløst af en dame af stand at have en „ Ven “ , som tre gange om ugen viser sig offentligt for penge for gud og hvermand ! 
— jeg synes , du tager denne sag lidt vel alvorligt , Mimi , sagde madame d’épinay beroligende . 
— kære Emilie , du kan da vel ikke undres over , at jeg tager mig det en smule nær , når jeg hører , hvor letsindigt man her omgås med mine brødres ære . 
Mademoiselle d’ette tilkastede madame d’épinay et blik , der sagde så meget som : 
— „ Mine brødre" — den var til dig , min søde ven ! Pas på , nu begynder hun snart at tale om både francueil og Grimm . 

madame d’epinay behøvede ikke at tirres . Hun var allerede stødt . 
— men jeg synes , min kære søster , sagde hun hvast , at når du så strengt bedømmer den salig madame de jully , bør du ikke glemme din egen lille svaghed . Stakkels monsieur d’houdetot ! 
Grevinden gjorde en hurtig bevægelse mod sin svigerinde som for at få hende til at tie . Derpå løftede hun hovedet , viftede sig og sagde køligt : 
— monsieur d’houdetot ? Med hans ære har jeg virkelig ikke noget at gøre ! Da vi begyndte spillet , sagde jeg garde la reine — lad ham forsvare hende , om han kan ! 
Mademoiselle d’ette trak på skuldrene : han kan ikke . Denne gang i det mindste er spillet redningsløst tabt . Stakkels fyr ! 
— beklag ham ikke , bedste mademoiselle ! Den , som altid absolut vil spille med kongen alene , har sandelig ingen chancer i skakspil . Der må de mindre brikker også bruges ! 
— „ Denne gang" , gentog madame d’epinay med forstilt naivetet . Hvad mener de egentlig , mademoiselle ? 
— jeg mener det parti , madame er optaget af — eller måske jeg hellere må sige : er færdig med . Da Fru grevinden jo ikke vil høre tale om at indlade sig på at spille med 

operasangere , kan det kun være til hendes Ros , når jeg siger , at medspilleren var Markis . Nu lader det imidlertid til , at hun ikke stiller så store fordringer , for det er jo ingen hemmelighed , at brikkerne begynder at flyttes ret livligt mellem eaubonne og — eremitagen ! 
Madame d’houdetot fik pludselig hele sit gode humør igen . Hun lo højt , idet hun slog viften sammen mod håndfladen . 
— store gud , mademoiselle ! Jeg véd nok , at filosofen går for at være en storartet skakspiller , men på eaubonnes ikke let indtagelige terræn sejrer han ikke med aldrig så mange brikker , det kan jeg forsikre dem . For øvrigt tror jeg også , det er ham ligegyldigt . 
— å , madame — de er for beskeden , alt for beskeden , afbrød mademoiselle d’ette . Vi har da også øjne , tilføjede hun mildt bebrejdende . De har kun opholdt dem en tre uger i Montmorency dalen , og i den tid har en vis berømt filosof og naturdyrker ikke mindre end to gange forladt sin hule for at se solen gå ned fra terrassen ved eaubonne . 
— de er godt underrettet , mademoiselle , svarede madame d’houdetot lige godmodigt . 
- der gives de personer som er så remarkable , madame , at hvert skridt , de gør , giver ekko . 
— ja , det er mærkeligt , så du pludselig 

er bleven intim med ham , faldt madame d’epinay ind , unødvendig skarpt . Straks i foråret , da jeg flyttede til Chevrette , kunne man hverken få et glimt af ham al se eller få ham i tale . Jeg for min del respekterede nu hans tilbagetrukkenhed — jeg var overbevist om , at han var beskæftiget med et stort udødeligt værk . 
— du er altid så taktfuld og så hensynsfuld , kære Emilie  .  .  . Men det er sandt , al denne snakken minder mig jo om , at jeg virkelig også til i aften har bedt vor filosof om at spise med mig på eaubonne . Hun vendte sig om og så’ på uret . Jeg må skynde mig ! Er der ingen af dem , mine damer — tilføjede hun muntert udfordrende — som har lyst til at gøre mig og eremiten selskab ? 
Madame d’epinay rystede på hovedet : du glemmer vore egne fremmede . 
— å , ja , jelyotte ! I holder vel på ham til i morgen , så jeg også kan få en Arie at høre ? 
— ja , undskyld , kære søster , at jeg er så indiskret — men det er for din egen skyld . Skal du supere tête-à-tête med eremiten ? 
— nej , hvor kan du dog tro det , kære søster !  .  .  . Madame de Verdelin og  .monsieur de margency kommer også . 

- partie carrée ! sagde mademoiselle d’ette og truede med fingren . 
— min søster er klog , sagde madame d’epinay med et fint smil . Først og fremmest et par vidner ved tête-à-têten  ! På den måde bliver det en umuligt at bukke under for fristelsen ; men man berøver alligevel ikke sig selv den fornøjelse og spænding , der er ved en ærefuld kamp ! 
Grevinden brød sig ikke om at fortsætte samtalen . Hun omfavnede begge damerne med mange komplimenter , kaldte på en lakaj og bad ham om at lade kareten køre frem . 

v . 
Je l’ai déjà dit , c’était de l’amour cette fois et l’amour dans toute son énergie et dans toutes ses fureurs . 
J . J . Rousseau ( „ Confessions” ) 
madame de Verdelin sendte afbud til sou-per’en på eaubonne . Så kunne madame d’houdetot naturligvis nok begribe , at margency heller ikke kom . Hun trak på skuldrene , smilede lidt skadefro ved at tænke på sin dydige svigerindes bekymringer og gav taffel-dækkeren ordre til kun at dække til to . 
Det var allerede sent , da Rousseau kom . Han var gået over andillyåsen , og det var næsten en hel mil . Som sædvanlig havde han på vejen plukket alle slags blomster og havde nu en hel buket ville roser , klokkeblomster og grønt i hånden . 
Madame d’houdetot stod ude på terrassen og så’ efter ham . Det var temmelig mørkt , månen var ikke oppe endnu , men gennem den oplyste spisesals åbne vinduer bredte lysskæret sig i en bred stribe ud over 

terrassen , trappen og et stykke af græsplænen udenfor . Rousseau kom hen imod hende med hatten i hånden . 
Hun stod lænet mod en høj , halvt forvitret sandstensbalustrade — tankefuld , med armene støttede mod rækværket . Som værn mod aftenluften bar hun en lille palatine , kantet med pelsværk og om hovedet et kniplingssjal bundet løst under hagen — snippen faldt ned i panden og skyggede for øjnene . Hun nikkede ned til jean-jacques og tog imod blomsterne , som han lidt tøvende rakte op mod hende . 
— det er altså derfor , de kommer så sent , monsieur — hun truede ad ham med fingren . Jeg står jo her og bliver helt melankolsk af bare længsel . 
Rousseau svarede ikke . Han vidste , at han nu burde have sagt hende noget galant og spøgefuldt , men det var ham umuligt at få et ord frem . 
Grevinden så’ lidt forbavset på ham og lagde blomsterne skødesløst fra sig på rækværket — Louis xv’s hofdamer havde endnu ikke begyndt at få Sans for vikle roser og klokkeblomster . Med formel ynde lagde hun sin hånd i kavalerens for at gå til bords . 
Rousseau så’ sig fornøjet om i den hyggelige , lidt gammeldags spisesal ; han følte 

sig betydelig mere hjemme her end på det stadselige og pretentiøse Chevrette . Møblerne var gamle og solide , de fleste fra det forrige århundrede . Man sad mageligt i de noget klodsede , højryggede Louis xiilstole ; og de stive , brunlige fresker på væggene havde intet af den ham så forhadte nutidssmags letfærdighed . Madame d’houdetot gjorde muntert en undskyldning , fordi hendes andre gæster havde svigtet hende , og med et par spøgefulde , temmelig vovede bemærkninger angående madame de Verdelin og margency satte de sig til bords . 
— de har naturligvis hele tiden haft mig til bedste , sagde værtinden godmodigt . Stakkels madame de Verdelin — hun har sikkert kun benyttet min skriftlige indbydelse som påskud til at komme , hjemmefra , og nu sidder vel hun og margency et eller andet sted og superer tête-à-tète . Ligesom vi , tilføjede hun ubetænksomt . 
Blodet steg Rousseau til hovedet . For første gang så’ han dristigt op på sin dame tværs over bordet . 
— rimeligvis forstår de bedre at benytte sig af lejligheden , sagde han . 
— madame d’houdetot mødte hans blik . Hun sad dér så rolig ubevidst og utilgamge-lig , lænet tilbage i sin højryggede stol . Den 

lette , fordringsløse sommerdragt af lyst blomstret indienne klædte hende bedårende , den gav hende et vist barnligt og friskt udseende . 
- ja , margency plejer virkelig at være mere galant end de . Det tænker jeg mig da , tilføjede hun leende , for af egen erfaring véd jeg det naturligvis ikke ! Han har aldrig gjort mig den ære at soupere med mig alene . 
Rousseau tømte et stort glas champagne . Er det deres mening , madame , at gøre mig bebrejdelser ?  .  .  . Hvad ville de nu egentlig sige , dersom jeg tog mig den frihed at være ligeså „ galant" som vor ven margency ? 
— ligeså galant ?  .  .  . Ja , så måtte vi jo først bestemt vide , hvor vidt margency går i sit galanteri . 
Grevinden lo kåd . Hun var vant til dristig skæmt , og i hendes verden betragtedes det som umådelig „ borgerligt" at tage et sådant sprog ilde op . 
Rousseau blev pludselig rasende over hendes i virkeligheden fuldkomment uskyldige koketteri . Hun ville ikke forstå ham ! Godt . Han svor på , at hun skulle komme til at forstå ham , og det endnu i aften . 
Han skød stolen fra bordet og rejste sig — heftigt , uden at iagttage nogle af de brugelige former . Madame d’houdetot så’ forbavset op . 

— her er alt for varmt , madame , sagde han uhøfligt , næsten brutalt . Jeg har ingen appetit mere — han gik hen til glasdørene . Se , nu er månen oppe ! 
— ja , det ser jeg . Hun vendte sig ligegyldigt om , næsten uden at løfte øjnene . 
Rousseau stod allerede med den ene fod ude på terrassen . Han stod lidt og sagde derpå langsomt , halvt hen for sig : 
— å , gud , hvor vi mennesker dog ødelægger livet for os selv ! Måneskin ødelægger vi med vokslys , venskab med fraser , og kærlighed  .  .  . 
— og kærlighed ? gentog madame d'hou-detot , nysgerrig og uvilkårlig interesseret , uagtet hun følte sig irriteret af lians uhøflighed fra før . 
Han rystede på hovedet . Lad os nu ikke tale mere om det ! Vil de gå lidt ned med i haven , kære veninde ? 
— ja , lad os det ! udbrød madame d’houdetot , som sædvanlig straks forsonet . De skal lære mig at forstå naturen . Ikke sandt , mester ? 
— jeg skal svare dem på deres spørgsmål , sagde han . 
Månen stod nu højt på himlen — en stor , bleg junimåne , som kastede et hvidligt , blødt skær over græsplænen og buskadset . 

Rousseau havde budt hende hånden for at føre hende ned ad trappen , og de blev endnu ved med at holde hinanden i hånden , medens de stille gik hen over plænens duggede græs . 
— hvor her dufter ! Madame d’houdetot plukkede en af akacietræernes violette blomsterklaser og stak den ned i den firkantede udskæring over barmen . 
— hvor springvandet glitrer i måneskinnet ! sagde hun igen — lidt højere med en hæderlig bestræbelse for at følge ham i hans sværmeri for naturen . Det ser aldeles ud som små diamanter . 
Rousseau svarede ikke . Han blev ved at holde hendes hånd i sin og drog hende sagte ned på bænken ved siden af sig . 
- å , madame — Sophie , hviskedee han pludselig med en stemme , som kvaltes af tårer og bevægelse — i samme øjeblik gik det op for hende , at han slet ikke havde hørt , hvad hun havde sagt . Hav medlidenhed med mig ! Vær god imod mig  .  .  . 
— monsieur ! Hun ville rejse sig — dette kom så uventet . 
— jeg elsker dem , hviskedee han med bøjet hoved , men så intensivt , gribende lidenskabeligt , at hun uvilkårligt blev stående — ligesom lyttende til denne stemme , der kom fra sjælens dyb , og som hun pludselig 

hørte for første gang . Sådan havde ingen før sagt de ord til hende . 
- jeg elsker dem , gentog han endnu mere dæmpet . Å gud , jeg er så helt og holdent uden håb  .  . Og dog takker jeg dig ! 
— å , sig det ikke ! hviskedee hun bedende og lagde hurtig hånden på hans læber . Tal ikke mere om dette  .  .  . 
— tro mig , om de vil , madame , eller tro mig ikke — han løftede alvorligt hovedet , og der lå en mandig værdighed over hans ansigt , som hun aldrig før havde set eller forstået — jeg angrer ikke , at jeg har tilstået dem min kærlighed . Jeg tvivler ikke om , at en mand af deres egen verden ville forgå af frygt for at gøre sig latterlig ved at tilstå en så fuldstændig håbløs følelse . Men jeg er ikke som andre mænd — han så’ op med stolt selvfølelse , som i dette øjeblik forekom hende ganske naturlig og berettiget . Tro mig : alene det , at de nu véd , at jeg elsker dem . Sophie — det har lettet mig , undret mine kvaler . For nu , da de véd det — at jeg elsker dem — så grænseløst , så inderligt , som jeg tror , kun jeg i hele verden kan elske , så har de dog også en anden følelse for mig . Jeg er dem ikke mere ligegyldig . 
- det er længe siden , de var mig ligegyldig , kære ven , sagde hun mildt , næsten ømt . 

han trykkede hendes hånd og sukkede . 
— tal ikke mere til mig om dette , bad hun atter sagte . De véd , tilføjede hun endnu mere dæmpet , men med en for hende usædvanlig lidenskabelig styrke : de véd , at mit liv , hver tanke i min stakkels sjæl er Saint-lamberts . 
— det véd jeg . Å gud , det er jo netop ulykken , at jeg véd det ! Med en lyd som af en kvalt hulken lod han hovedet synke tungt ned mod hænderne . 
Madame d’houdetot var god og sensibel . Dreven af en uimodståelig impuls , af en dronnings alt forbarmende medlidenhed lagde hun begge armene om Rousseaus Hals og brast i heftig gråd med kinden trykket mod hans hår . 
Han drog hende ind til sig og kyssede hende . Hun søgte ikke at frigøre sig , hun blev kun ved med at græde . Hun kendte Rousseau — hun havde en dunkel , men bestemt følelse af , at den kærlighed , han her lagde for hendes fødder , ikke var en krænkelse mod en fraværende vens elskerinde , men en ære , han endnu aldrig havde forundt nogen af sin samtids kvinder . 
Sådan sad de begge stille nogle minuter . Det glitrende vand sang summende i kaskaden , juninattens milde og duftende skumring bredte sig tættere om dem . Langt borte hørte 

de det ensformige glam af en hund , der gøede ad månen . 
— gå , Sophie — han skød hende med en pludselig kraftanstrengelse fra sig . 
Hun rejste sig , lidt ør i hovedet , lidt forbavset , lidt skamfuld over sig selv og halvt fornærmet over at blive vist til rette på den måde . Fortryllelsen var hævet . 
Han rejste sig også , trådte hen til lysthusets indgang og strøg sig med hånden over panden . 
— livet er dog grusomt . Jeg mener , vi selv — vor tanke er grusom . Ingen illusioner lader den os beholde . For et øjeblik siden troede jeg , at jeg var dydig , at jeg kunne elske dem med en oversanselig kærlighed , og nu  .  .  . I dette øjeblik véd jeg — han hviskedee hæst , og hænderne knyttede sig lidenskabeligt — i dette øjeblik , Sophie , ville jeg give mit liv for kun en nat at få lov til at eje min vens elskede . 
Hun svarede ikke . Hans ord rørte hende ikke mere , fornærmede hende endnu mindre . Hun tænkte på Saint-lambert . 
Atter gik de tavst ved siden af hinanden over den fugtige græsplæne hen mod huset . Men denne gang holdt de ikke hinanden i hånden , og deres tanker mødtes ikke længer . 
Hun satte sig på trappen , som førte op 

til terrassen . Natten var alligevel for smuk — og alt for indholdsrig — til at den allerede skulle være forbi ! Nu —  . her i lysskæret fra vinduerne — havde hun stor lyst til at tale , rigtig tale , en stund med en så interessant mand som Rousseau . 
Han blev stående ved siden af hende , lænende sig til den kaprifolieklædte sandstenspille . 
— i år er sommeren virkelig kommen efter foråret . Han så’ sig om , så’ på den rige , frodigt unge vegetation rundt om dem og talte langsomt , idet han højt fortsatte en lang tankerække , hun ikke kunne følge . Og idet han så’ på hende med et udtryk så ejendommeligt , at hun pludselig forstod den dobbelte betydning af hans ord , fortsatte han : 
— dersom de vidste , hvor mange gange den fristende , løgnagtige vår har narret mig med løfter , som den aldrig har holdt . 
— undertiden har våren dog vistnok holdt sine løfter — også til dem . 
— aldrig , madame , sagde han alvorligt . 
— men „ Maman “  . . . men Thérèse ? insinuerede madame d’houdetot maliciøst ; nu var hun fuldstændig sig selv igen . 
— vintervarme , madame , svarede han vemodigt . Ingen af dem har nogensinde for 

mået at vække sol og sommer i mit indre . Hos dem har mit stakkels hjerte varmet sig , som man varmer sig ved en ovn om vinteren — i mangel af bedre ! 
— men jeg , mumlede hun smertelig berørt , med lidt dårlig samvittighed , fordi hun havde ladet ham gå for vidt , men jeg — jeg kan jo slet ikke gøre noget for dem , monsieur . 
Han havde nu sat sig på det nederste trappetrin ved hendes fødder , støttende sig på albuen og med ansigtet vendt op mod hende . Han smilede , og hans blik gled hen over hende — ligesom bemægtigede sig hende — med et udtryk så sværmerisk tilbedende , så lidenskabeligt ømt , at hun uvilkårligt slog øjnene ned . 
— de lever , de er til , sagde han ligefrem , med en stemme så sagte , at hun mere anede end hørte ordene . 
I vestibulen sagde hun godnat til ham , medens tjeneren med kandelabren i hånden stod høj og stiv ved den åbne dør ind til gæsteværelset og ventede på , at monsieur skulle gå derind . Madame d’houdetot gik med et lys i hånden langsomt op ad de første trin af den gamle , brede egetræstrappe , som førte til hendes private værelser i første etage . 

da hun var kommen op på afsatsen , vendte hun sig endnu engang om mod sin gæst . Sådan som hun nu stod dér — let tilbagebøjet , med ansigtet vendt mod ham , medens hun med hånden skyggede for lyset — mindedes han hende altid siden : det drømmende , mystisk tankefulde blik i hendes øjne , det dejlige , lidt ængstelige smil om hendes læber . 
— godnat , sagde hun endnu engang . 
Han stod stille og så’ efter hende , medens hun langsomt gik op ad trappen og forsvandt i svalegangens mørke . 

vi . 
Il y a dans persépolis quarante rois plébéiens qui tiennent à bail l’empire de perse et qui en rendent quelque chose au monarque . 
Voltaire . 
Madame d’epinay vendte sig om på stolen og kastede et blik på taffeluret . Hun sukkede , rejste sig op fra klaveret og lukkede partituret . Skulle hun have talt med sin mand , måtte hun gå til ham nu . 
Hun gik hen til spejlet og ordnede ligegyldigt , af vane , sin koiffure ; det var længe siden , hun havde haft nogen interesse af at tage sig godt ud for monsieur d’epinay ; hun bøjede sig frem og rettede lidt på skønhedspletterne , idet hun bekymret undersøgte en lille filipens på det højre øjenlåg , som for tiden vansirede hendes ualmindelig smukke øjne . Hun var ellers ingenskønhed — tværtimod lille , bleg og mørk ; men de sorte øjne var pragtfulde , og hun vidste det . Hun ordnede kniplingsfichuen , så den faldt mere fyldigt ned over det flade , noget indfaldne bryst ; så’ 

derpå for en sikkerheds skyld endnu engang på uret , strakte sig og gabede uoplagt . Så vendte hun sig resolut om og åbnede hurtigt døren til den lille korridor , som fra hendes lejlighed førte direkte til monsieur d’épinays sovekammer . For en gangs skyld benyttede hun sig af sit privilegium og gik uden videre lige ind . 
Monsieur' sad op i den store paradeseng bagved de tilbagetrukne Gardiner . Silketæppet foran ham var fuldt af breve og små billetter , som han flygtigt gennemlæste , medens han nu og da adspredt drak en slurk af den chokolade , som kammertjeneren serverede for ham på en lille gueridon  ! :à galerie" ved siden af sengen . 
Under den spidse nathue så’ han et øjeblik søvnigt op og nikkede til fruen uden at standse i' sin læsning . 
Madame derimod hilste høfligt og elskværdigt på sin mand , smilede venligt til den gamle kammertjener og satte sig derpå i lænestolen ved fodenden af sengen , så roligt , som om hun plejede at sidde dér hver morgen . 
Monsieur d’epinay var nylig bleven færdig med sin vidtløftige reparation af Chevrette . Som næsten hele sin samtid var han passioneret for møbler og kunstsager og havde ikke 

sparet noget for at få sit hus så prægtigt og moderne udstyret som vel muligt i dette hans private sovekammer var gulvet indlagt med forskellige vellugtende træsorter , rosentræ og ceder . Store spejle var indfattede i væggene , der for øvrigt var beklædte med tyk lyonersilke med et mønster af blomsterguir-lander og Amoriner på bleg lysegrå bund . Loftet var malet af Halle , møblerne betrukne med kostbare gobeliner , lysekronerne og lampetterne var af bronce , smykkede med blomster af sachsisk porcellain . Ta :t ved sengen stod en brûle-parfum af fint sølv , ciseleret af Germain , og den Amor , som tronede ovenpå silkesengehimlen , var et arbejde af falconet . 
Madame d’épinay betragtede misbilligende al denne luksus . Det var en slående strid mellem hende og manden , at han ved sin ødselhed ruinerede børnene . Selv nu kunne hun til trods for kammertjenerens nærværelse ikke . lade være med at skose ham derfor . 
- hvor lier dog er blevet elegant , min ven ! Tænker du på at gøre Chevrette til et lille Versailles ? Ja , ja — hun lagde sig tilbage i stolen og så’ resigneret op på hallés sorgløst smilende nymfer — du skal se , jeg får dog nok engang ret ! Næste gang kontrakierne skal fornyes , stryger ministeren ganske 

sikkert dit navn på listen : de vil ikke længer have dig til generalforpagter . 
— det gør han nok engang , brummede monsieur d’epinay ligegyldig . De begynder deroppe at blive så modbydelig bange og ængstelige for den offentlige mening , at de naturligvis ikke kan tåle , det skal komme ud blandt folk . at vi i finansforvaltningen fortjener en smule penge og engang imellem også forstår at give dem ud med smag . 
Madame d’epinay rømmede sig og kastede et advarende blik hen på lakajen — mere af en vis indgroet standsfølelse , end fordi hun nærede den ringeste frygt for , at han skulle lade sin herres uforsigtige ord gå videre . Hun vidste nemlig , meget vel , at kammertjeneren var lige så godt inde i hele husets og sin herres affærer som hun selv , eftersom han daglig i næsten tredive år havde opvarte ! Monsieur de bellegardes ældste søn , lige siden denne var en lille dreng , og hun selv som den faderløse mademoiselle d’esclavelles blev optaget i sin onkels hjem . 
Monsieur forstod meget godt , at hans frue måtte have noget særligt på hjerte , når hun således beærede ham med en visit så tidligt på morgenstunden ; men da han var bleven klog af erfaring , havde han ingen lyst til at indlade sig på en ægteskabelig tête-à-tête 

og søgte derfor at fængsle hendes opmærksomhed ved det æmne , de nu engang var komne ind på . 
— har du set , sagde han pludselig elskværdigt , idet han vendte sig om i sengen , at jeg fra alkoven her har ladet indrette døre ind til badekammeret og påklædningsværelset ? Det er storartet praktisk og bekvemt . Men du skulle se de forbedringer , jeg er i færd med at foretage på epinay !  . . . A propos , det er grumme længe siden , man har haft den fornøjelse at se sig dér . 
Når hans hustrus selskabskreds blev ham „ for filosofisk" — hvad der ofte hændte — plejede monsieur gerne at trække sig et par dage tilbage til epinay , sit andet slot , som kun lå en lille halv mil fra Chevrette . Dér indrettede han sig det helt ungkarlemæssigt , gav forestillinger med skuespillerinder fra palais-royal på det lille teater , han havde ladet bygge , og koncerter , hvor han selv spillede primo-violin . Ligesom broderen , monsieur de jully og sin yngste søster madame d’houdetot var Herren til epinay kunstentusiast , lige begejstret for arkitektur og malerkunst og frem for alt en fortræffelig dilettantmusiker . Musiken var også det eneste område , på hvilket han endnu i sympati kunne mødes med sin hustru , og når de 

ikke kævledes om pengeaftærer eller om børnenes opdragelse , talte de — når de overhovedet talte med hinanden — mest om musik . 
— du skulle have været med på epinay forleden aften , sagde han muntert med et stænk af den fortrolighed , han engang havde vist sin legekammerat og plejesøster . Vi havde udmærket kammermusik . Francueil var der — han så’ spejdende , en smule muliciøst på sin frue , som ikke fortrak en mine , da han nævnede navnet på den mand , som alverden vidste havde været hendes første elsker — og så den lille rose ; hun sang guddommeligt . Han nynnede en Arie og strakte sig velbehageligt i puderne . A propos , Marcel — han rejste sig atter hurtigt op og vendte sig til kammertjeneren — hvor er nu den kniplingsprøve fra petit ?  .  .  . Nå , dér !  .  .  . Blandt papirerne , som endnu lå spredte på tæppet , fandt ban en lille stump af en smagfuld alen-çonknipling , som han straks rakte sin hustru . Se her , lille ven . vil du ikke gøre mig den tjeneste at se på den ! Du kan give mig et råd — damer forstår sig alligevel bedst på sådant noget . Hvad mener du , den er værd  ? 
Madame d’epinay undersøgte den interesseret , holdt den op mod dagslyset og gned den frem og tilbage mellem fingrene . 

— å , jeg ville give en halvfems à hundrede Franks for alenen , sagde hun eftertænksomt . 
— han vil have hundrede og tyve , den hund ! Ja , du forstår jo nok — tilføjede han fortroligt — det er en præsent , jeg har i sinde at give en dame . Jeg tror , den vil gøre lykke ! 
Madame rettede sig pludselig stramt op i stolen og lod med en foragtelig bevægelse kniplingsprøven falde ned på gulvet . Men hun sagde ingenting . Hun ønskede ikke for den sags skyld at blive uvenner med sin mand , som virkelig — efter det attende århun-dredes begreber — var en yderst komplaisant ægtemand . Han omgikkes således vedblivende i al venskabelighed francueil , ganske som han havde gjort det i hele den tid , denne daglig og mere end daglig havde besøgt hans hustru , og nu havde han heller ikke noget særligt at indvende imod , at Grimm stadig boede i hans hus . Heldigvis havde madame haft den takt begge gange at vælge sig spirituelle og musikalske elskere ! 
Men nu havde madame d’épinay ikke mere tid at spilde på denne intetsigende udenoms-passiar . Hun gav resolut lakajen et vink om , al han kunne gå ; monsieur strakte sig 

gabende i sengen og belavede sig på at høre til . 
— ja , min ven , sagde hun halvt smilende og med et forstående skuldertræk — jeg er virkelig ked over , at jeg er nødt til at besvære dig dermed ; men da greven er borte , og du i hvert fald er familiens overhoved , og da jeg desuden véd , at du holder så meget af vor stakkels kære Mimi  .  .  . 
— hvad er der nu med Mimi ? afbrød han hende lidt heftigt . Han holdt meget af søsteren . Du gør dig altid så mange sorger . 
— med Mimi ?  .  .  . Ja , jeg tror da nok , at hvert barn på vejen mellem eaubonne og eremitagen skal kunne fortælle dig det . 
— dumheder ! råbte monsieur d’epinay vred . Hun har jo aldrig brudt sig om noget andet menneske i verden end sainl-lambert , det véd vi jo alle sammen — hendes mand også . Vor filosof ! — han lo højt . Du drømmer , lille Emilie . Jeg syntes , du måtte bedre kende vor søster  ! 
— ikke des mindre kommer hun hver dag til eremitagen , når vor ven ikke er på eaubonne . De har et bestemt mødested ude i skoven , de gør lange spasereture sammen — gud véd hvorhen ! Og her hos os , på Chevrette  .  .  . Ja , alle mennesker er desværre ikke så blinde som du ! 

— du må have spioneret dygtigt , sagde han anerkendende . Jeg har altid vidst , at du havde en Pokkers fin næse , når det gjaldt nogen i vor familie ! 
Madame d’épinay lod , som om hun ikke hørte denne finte . Hun sagde utålmodigt : 
— vi kan ikke lade det blive ved at gå på den måde , vi har ansvaret for hende både overfor monsieur d’houdetot , som er vor svoger , og overfor Saint-lambert , som er vor ven ( denne mystiske kombination fik monsieur d’épinay til at smile trods hans ærgrelse ) . Rousseau — hun sagde det langsomt og med eftertryk — plejer endogså at tilbringe natten på eaubonne . 
— rimeligvis for at studere naturen , svarede monsieur koldblodigt . 
Madame nedlod sig ikke til at svare på den slags upassende vittigheder . Hun sagde overtalende : 
— du burde advare hende , epinay — du er dog hendes ældste Broder , er hende i faders sted  .  .  . 
— jeg advare hende ! Nej , ved du hvad , sagde monsieur d’épinay ærligt og med selvkritik ; jeg har ikke den mindste ret til at blande mig i min søsters affærer . For piesten manglede det bare , at hun skulle le ad mig og sige noget pikant , som jeg måske ikke 

engang kunne svare på — jeg kender hende . Har hun så dårlig en smag , at hun kan opgive Saint-lambert for din protegé , så — ja , så må det virkelig blive hendes egen sag . Men det gør hun ikke , tilføjede han tillidsfuldt , i vor familie har man dog smag — engang imellem ! Han så’ udfordrende på madame , men da det ikke lod til , at hun opfattede skosen , tilføjede han irritabelt : 
— det er ikke noget , der kommer mig ved og endnu mindre dig ; lad hendes mand tage sig af det . 
— du nægter altså at gøre noget som helst forsøg på at redde din søsters rygte ? Madame d’epinay rejste sig med stor værdighed . 
— absolut , kære ven ! Jeg har aldrig været stiv i at redde noget som helst . Desuden er jeg vant til , at det går rent ad helvede til med de sager , jeg bare rører ved , og Mimi vil jeg så nødig gøre fortræd . 
Madame stod stille og betænkte sig . Hun angrede nu , at hun havde indviet sin mand i denne historie , der berørte hende ubehageligere , end hun egentlig ville tilstå for sig selv . Han . som aldrig kunne holde tand for tunge  ! 
— jeg troede for resten , at det var dig , diogenes var forelsket i , begyndte monsieur 

igen efter en panse , idet han undertrykte en gaben . 
Madame d’epinay trak på skuldrene og smilede bittert . 
— ah , ha — du er vist en smule skinsyg , min søde ven  ! Det er altså dér , skoen trykker ! Du kan ikke tåle , at det ikke er dig , den celebre eremit sukker for i eremitagens ensomhed . 
— å , jeg beder dig , min ven , afbrød madame d’epinay ham skarpt , med et yderst koldt blik . Jeg kommer herind til dig — gud skal vide , jeg gør det ikke ofte ! — for at tale med dig om din egen families intimeste og prekæreste anliggender , for at bede og besværge dig om at tage dig af din søster , som i øjeblikket er uden beskyttelse , og du  .  .  . Hun vendte sig foragteligt om , endnu mere forbitret på sig selv , fordi hun havde indviet ham i denne sag . Og du ! — det er altså på den måde , en mand værner om sit hus’ ære ! 
— det overlader jeg til dig , min kære kone . Du har jo altid så udmærket forstået at værne om den ! 
Madame værdigede ham ikke flere ord . Stiv og strunk gik hun hen til døren , som førte ud til forværelset . 
På hendes lette banken — det ansås 

nemlig ikke for passende , at en dame af stand selv åbnede døren til et antichambre , der var fuldt af mennesker — sloges fløjdørene øjeblikkelig meget ceremonielt op , og lakajen råbte ud i salen med høj røst : 
— madame , Messieurs ! Voilà madame ! 
Med en regerende fyrstindes holdning skred madame d’épinay — lille , spinkel og mager — gennem de høje , forgyldte og rigt malede døre ud i forsalen . Regnskabsførerne  , lakajerne , kreditorerne , leverandørerne , protegé’erne og supplikanterne — mandlige og kvindelige — alle de , der hver morgen plejede at belejre en generalforpagters sovekammer , veg ærbødigt til side for fruen i huset , da hun , fin og fornem og alt for vant til denne skare mennesker til at tage noget hensyn til den , gik midt igennem værelset , forbindtligt hilsende til alle sider , medens de lange , dovne lakajer vedblev at råbe med stentorrøst : 
— madame , Messieurs — plads for madame  ! 

vi . 
Telle a été la seule jouissance amoureuse de l’homme du tempérament le plus combustible , mais le plus timide en même temps que peut-être la nature ait jamais produit . Tels ont été les derniers beaux jours qui m’aient été comptés sur la terre . . . 
J . J . Rousseau ( „ Confessions” ) . 
Klokken var elleve om formiddagen , og madame d’houdetot var i færd med at gøre toilet . I sit lille boudoir i den fløj , der var forbeholdt gæsterne på Chevrette , sad hun på en bred taburet foran det lave kniplingsgarnerede toiletbord , medens to jomfruer friserede hende . Hvert øjeblik skiftede hun imidlertid stilling , rakte sig frem efter nogle af sagerne på bordet , prøvede smykkerne på de nøgne arme eller morede sig med at sætte skønhedspletter rundt omkring i ansigtet , der endnu ikke var sminket efter badet . Hvertandet minut bøjede hun sig — nærsynet som hun var — langt 

frem mod det lille spejl i den smalle kapriciøst snirklede sølvramme ; pigerne holdt da inde med friseringen , stod tålmodigt stille og ventede i tavshed , til det behagede madame atter at indtage sin oprindelige stilling . 
Der blev banket svagt på døren , og en lakaj introducerede monsieur Rousseau , som da han vidste , at madame d’houdetot i øjeblikket var på besøg på Chevrette , var gået sin sædvanlige morgentur derhen fra eremitagen i den bestemte hensigt at træffe hende ved hendes lever . Hun nikkede smilende til ham i spejlet uden at vende sig om — hendes lange , mørke hår hang løst ned på begge sider af ansigtet , næsten ud over øjnene . Uden at forandre stilling strakte hun sin ene hånd bagud , for at han kunne kysse den . 
Rousseau bøjede sig dybt ned over den smalle , hvide hånd . Han beholdt den længe i sin og strøg sagte med en vis undrende varsomhed ned ad den bløde faste arm , som ved albuen stak frem af peignoirens kniplingsbrus . 
Det lod ikke til , at madame d’houdetot tog videre notits af delte temmelig lange håndkys , og kammerjomfruerne fortsatte deres besværlige arbejde uden så meget som at løfte øjnene : den slags små intermezzoer 

ved en dames lever var så almindelige , al . de ikke vakte nogen synderlig opmærksomhed . 
— men sæt dem dog ned , min ven , sagde madame d’houdetot endelig , lidt utålmodigt . Hvad nyt ? 
— en eremit , madame , véd intet nyt . 
— tvært imod ! De går jo for at være den største nyhedskræmmer i hele Frankrig . Jeg forstår mig ikke på det , men folk påstår jo , at alt , hvad de rører ved , bliver nyt . 
Hun vendte sig pludselig om på taburetten , medens hun talte , så at hun kom til at sidde lige over for ham , og slog utålmodigt med begge hænder håret fra ansigtet . 
Når det gjaldt en lettere konversation , vidste Rousseau som sædvanlig ikke , hvad han skulle sige . Det var ham altid en pine at se hende sammen med andre mennesker — han følte sig altid så bunden og trykket , når de ikke var helt alene . Ligesom alle andre damer — det . så’ han med en vis bitterhed — ventede hun frem for alt at blive underholdt ved sin lever ; når han således her præsenterede sig som opvartende kavaler , måtte han også finde sig i at opfylde en kavalers pligter ! Altså sagde han — med et forceret forsøg på at være vittig og satirisk , medens pudderet fra det uordnede hår løg ham i ansigtet  : 

— tag dem i vare for deres frisure , madame ! Uden pudder kommer de jo til at se ud som en kvinde , ikke som en dame ! 
Hun lo og rystede kåd med hovedet , så de allerede opsatte „ rouleau “er faldt ned igen . 
— det var en god ide , kære jean-jacques ! En koiffure à la nature  .  .  . Gå lidt til side , Manon og suzon ! Lån mig en kam . Nu skal jeg selv  .  .  . 
Med sine uøvede fingre snoede hun kejtet , men graciøst det lange hår op i nakken i en enkelt knude . Hun tog lo af de røde roser , som Rousseau havde haft i hånden , og som han havde lagt fra sig på toiletbordet , da han kom ind . stak dem begge skødesløst bagved øret og mønstrede sig i spejlet . 
— naturligt ! - ikke sandt ? 
Rousseau betragtede hende ømt og henrykt ; del : var ikke ofte , han havde lejlighed til at se dette friske , søde ansigt uden sminke og dette smukke , yppige hår uden pudder og smykker . Manon og suzon fnisede med hænderne fulde af kamme og hårnåle . 
Madame . d’houdetot lod med en nonchalant , blød skulderbevægelse den lange friser-kåbe glide , ned . Hun stod dér i battistchemise og stift , snøret korps ( le baleine med sine 

runde , prægtige skuldre nøgne og med de mathvide , kraftige arme lagt over kors under brystet . 
— som en antik statue ! sagde hun alvorligt , ganske bona fide , idet hun rettede sig foran spejlet . 
I dette øjeblik gik døren atter op , og en herre trådte ind . 
I prægtig broderet vest og silkekjole , med hvide silkestrømper og rødhælede sko , med sirligt pudrede tindingbukler og hår-pung med båndroset , i snehvidt kniplingskalvekryds og rigt krusede manchetter , som faldt langt ud over hænderne , med hat under armen , kårde ved siden hilste han med statelig gratie og høflig forbindtlig holdning først på madame d’houdetot og derefter på Rousseau . Det indtagende , om end noget overlegne smil var hele tiden lige konventionelt elskværdigt ; men de fint tegnede , mørke øjenbryn trak han et øjeblik næsten umærkeligt sammen , lige i det han kom ind i værelset og fik øje på gruppen ved toiletbordet . 
Madame d’houdetot havde straks , i samme sekund han viste sig i døren , opfanget hans blik i spejlet . Hun rødmede dybt og stærkt og greb hurtig , kejtet , næsten forskrækket efter friserkåben , som hun kastede om sig . 
— Saint-lambert  .  .  . Hendes stemme 

havde en underklang af skælvende , bly varme , som Rousseau aldrig havde hørt før , og som nu på engang frydede og pinte hans øre . De er kommen tilbage , Saint-lambert ?  .  .  . 
Han bøjede sig ned og kyssede let hendes fingerspidser . Et øjeblik mødtes deres øjne på ny . Hun slog sine ned og greb uvilkårligt fastere i kniplingerne med den hånd , som holdt peignoiren sammen over barmen . 
Der var et øjeblik ganske stille i værelset . Man hørte en fugl synge og hakke på vin-duesbrædlet uden for ruden . 
— hør — hør droslen ! sagde madame d’houdetot pludselig umotiveret , kejtet , kun for at sige noget . Og derpå udbrød hun hurtigt med en naturlig forvirring , som var næsten rørende , idet hun vendte sig til den ene af kammerjomfruerne : 
— syng , Manon ! Hun gik hen til det gamle , kasserede klaver , som tilfældigvis var kommet til at stå i det værelse , og sagde bønfaldende , næsten hjælpeløst , vendt til Rousseau  : 
— hvis de vil være så elskværdig at akkompagnere , kære mester , skal de få at høre , hvor fortræffeligt monsieur d’épinay har indstuderet Colettes parti med Manon til den fest , der snart skal være her 
Rousseau rejste sig mekanisk . Han følte 

sig så underlig tung i kroppen og hørte sine egne , grove reforinatorsko knirke mod gulvet , medens han uden nogen som helst indvending gik hen til klaveret , som madame d’houdetot allerede havde åbnet . 
Den musikalske kammerpige , der ved de ofte stedfindende teaterforestillinger på Chevrette og epinay blev brugt som koristinde , og hvem der nu for første gang på grund af hendes sjælden smukke stemme var bleven betroet et større parti , gik beredvilligt hen og stillede sig ved siden af ham . Stiv og snørt i et karmoisinrødt brokades livstykke med den lille kniplingshue på det mørke hår og fingerspidserne stukne ned i forklædets lommer , brystede hun sig koket og smigret for selskabet , medens hun ugenert og taktfast begyndte på Colettes parti i „ Le Devin du village"  : 
j’ai perdu tout mon bonheur ; 
j’ai perdu mon serviteur ; Colin me délaisse . 
Hélas , il a pu changer . Je voudrais n’y plus songer : j’y songe sans cesse . 
J’ai perdu mon serviteur ; 
j’ai perdu tout mon bonheur Colin me délaisse  .  .  . 

madame d’houdetot rørte sig ikke . Hun stod endnu på samme sted ved siden af klaveret , lænet til væggen , stille med nedslagne øjne og hovedet en smule på skrå . Tankeløst plukkede hun den ene af de røde roser , som nylig havde prydet hendes hår , itu — de purpurfarvede blade faldt et for et ned over friserkåhens kniplinger . Den anden rose sad endnu på sin plads bag øret , men så løst , at den tunge blomst hang helt ned på halsen . 
Fra sin plads lige for hende kunne Rousseau hele tiden holde øje med hende . Han vidste , at hun ikke en eneste gang så’ op , hen på Saint-lambert . Det så’ ud , som om hun helt var fordybet i at høre på musiken , og dog følte han med instinktmæssig sikkerhed , at hun hverken skælnede ord eller Melodi , at den for hende kun var et svagt og fjernt akkompagnement til den uro , angst og glæde , som ved dette uventede møde med den elskede ganske fyldte hendes sjæl 
han rejste sig pludselig op midt i Colettes sang , gav mumlende til grund , at han ikke havde tid længer , dersom han ville nå hjem til eremitagen til middag , og tog hurtig og stift afsked med grevinden , som atter så’ op på ham med sit lyse og sikre blik . Å , disse øjne ! — altid så tillidsfuldt uforstående , 

så barnligt åbne og klare , når de rettedes mod ham , så mørkt indholdsrige , så mystisk sky , når de mødte Saint-lamberts ! Han forlod Chevrette uden at hilse på husets frue — således som det fra begyndelsen af havde været hans mening . 
Ikke så snart var Rousseau gået , før madame d’houdetot gav jomfruerne et vink om , at de kunne gå . Saint-lambert og hun var endelig alene . 

Viii . 
Tout engagement libre et volontaire est plus sacré qu’un autre  .  .  . 
Mém . de mmo d’épinay . 
Saint-lambert gik hen til sin elskerinde . 
Han lagde begge hænderne på hendes skuldre , drejede hendes ansigt om mod dagslyset og så’ tavs på hende . Hun smilede anstrengt , hendes øjne var fulde af tårer , og hun rystede , halvt af angst , halvt af vellyst , under hans tunge hænder . 
— hvorfor , hviskedee hun — hvorfor er du kommen så pludselig tilbage ? 
— og det skulle du ikke vide ? sagde han hårdt , og hans ansigt blev mørkt . 
Nu så’ hun op på ham . Underlæben dirrede som på et lille barn , og tunge tårer hang i de lange øjenhår . 
— men du bad mig jo selv om at aflægge besøg på eremitagen , sagde hun , idet hun pludselig kastede sig ind i æmnet . Du sagde , at du ønskede , jeg skulle blive ven med Rousseau . Det husker du da , at du sagde , inden 

du rejste , og du skrev det flere gange til mig  .  .  . 
Hun så’ op , halvt sky , halvt trodsig udfordrende , med dårlig samvittighed . 
— ven ? gentog Saint-lambert foragteligt . Der kan også være måde med venskabet ! Og derpå mildere , idet han bøjede sig ned over hende : 
— man skulle ikke tro , du havde spor af verdenserfaring ! 
Hun ventede ikke på mere . Hulkende slog hun armene om hans Hals og trykkede sig tæt ind til ham . 
— kom herhen  .  .  . Saint-lambert drog hende ned ved siden af sig på den kanapé , der stod længst inde i værelset . Spiller du komedie for mig ? Han ruskede hende i skuldren . Eller kan du virkelig ikke begribe , at mennesket er gået hen og er bleven dødelig forelsket i dig ? 
Han sagde ikke , at hans hjemmelsmand havde tilføjet : „ og hun i ham “ . Disse ord , som havde ringet for hans øren på hele rejsen fra Westfalen til Chevrette , forekom ham nu , da han atter så’ hende ind i øjnene og hørte hendes røst , så fuldstændig usandsynlige og uden spor af sund fornuft . Han syntes ikke engang , det var umagen værd at gentage dem for hende . 

og hun ? Da hun forstod , at han ikke mere var vred på hende , at han ikke mere nærede mistillid til hende , genvandt hun pludselig sin sædvanlige ligevægt , hele sin selvbeherskelse som kvinde og verdensdame . 
— forelsket ? — i mig ? gentog hun indigneret . Men hvor kan du falde på de tanker ? 
— for det første — han bøjede hovedet tilbage og så’ kritisk på hende med de store blå øjne , i hvilke der nu brød et stolt , ømt smil sejrende frem — for det første kan jeg ikke tænke mig , at han under så gunstige omstændigheder kunne lade være med at blive det . Han bøjede sig ned og kyssede galant hendes håndled . Og for det andet .  .  . Sophie , sig mig nu sandheden ! 
Men det havde hun for længe siden fast besluttet sig til ikke at gøre . Ikke for alt i verden ville hun være genstand for kiv og vrøvleri og ubehageligher i sin allernærmeste kreds — det var det værste , hun vidste — og frem for alt ville hun ikke unde sin kære svigerinde , at Saint-lambert skulle give hende ret . Hun sagde overlegent , meget mildt : 
— min hjertensven — se rigtig på mig ! Hun tog ham med begge hænder om hovedet og førte hans ansigt ganske tæt ind til sit eget . Hvad er det egentlig , du vil have , jeg 

skal sige ? Har jeg ikke skreven alting i mine breve ! Se på mig , kæreste , jeg gør dig ikke ét spørgsmål , skønt jeg véd , at kvinderne dérovre — hun gjorde et nonchalant , graciøst kast med nakken i en ubestemt retning , der skulle forestille retningen ad Tyskland til — er hvide og bløde og lydige som små lam , for mig er det nok at vide , at jeg endelig-har dig igen — jeg spørger ikke engang , om det er for en time eller for en måned ! — at jeg har dig igen , og at du elsker mig ! 
Han bøjede sig — nu som altid — folden varme yppighed , det søde , friske letsind i hendes væsen og tale . For et øjeblik vandt hun den sejr , hun ønskede : han glemte at spørge for at kysse . Og sagte gled hun fra den lave sofa ned på gulvet ved hans side — den ømmeste , mest tilbedende , underdanige elskerinde , en mand kunne ønske sig for sine fødder . 
Men sainl-lambert var ikke den , der i længden lod sig nøje med udflugter ; for vedblivende at kunne omgås Rousseau , ville han vide . hvad han havde : at holde sig til . Medens han med den ene hånd strøg det lange hår tilbage over hendes isse , løftede han med fingren hendes bløde hage og sagde overtalende ømt , men ubarmhjertig bestemt : 
— du forstår ikke , hvad det egentlig 

drejer sig om , mit barn . Ikke om . om du elsker mig eller jeg dig — det drejer sig kun om , hvorvidt den fordømte filosof har gjort dig en kærlighedserklæring eller ej , og hvad du har svaret ham . 
— å , Saint-lambert , sagde hun bebrejdende — du har vist ikke talt med andre end Grimm i den sidste tid derovre i lejren ! Har du måske oven i købet læst min kære søsters breve ? ( ilføjede hun ondskabsfuldt . 
— Grimm ! Din søster d’epinay  ! Hvad har de med den sag at gøre ? afbrød han utålmodigt , en smule usikkert . 
— men hvor har du da kunnet komme på den tanke ? spurgte hun med store øjne . 
— gennem dine egne breve , naturligvis , svarede han rask . De handlede jo aldrig om andet end om Rousseau og eremitagen . 
Hun så’ på ham med strålende , lattermilde øjne , overmodig og skalkagtig . „ Når han ikke vil sige mig sandheden , så kan jeg godt føre ham bag lyset , “ sagde hun samvittighedsløst og muntert til sig selv . 
— at han er forelsket i dig , kan han rimeligvis ikke gøre ved , fortsatte Saint-lambert alvorligt , lidt pedantisk . Hun sad bare stille og undrede sig resigneret over , hvorfor i alverden han gad sidde og spilde ord på den slags bagateller , som egentlig ikke angik 

dem , når de efter så mange måneders skilsmisse havde så meget andet at tale om . — det bebrejder jeg ham heller ikke . Men hvis han har sagt dig det , hvis han har gjort noget som helst bevidst forsøg på at vinde et hjerte , som han vidste var mit — hans vens — forstår du så ikke , at det så — om også kun for verdens skyld — måtte . være forbi med vort venskab ? 
Hun rystede let på hovedet , uden at indlade sig videre på det spørgsmål . I virkeligheden forstod hun det aldeles ikke . Dersom et menneske virkelig blev forelsket i hende — og det hændte gudskelov undertiden — hvorfor kunne han så ikke unde hende den triumf at høre på det ? Det gjorde jo ikke ham noget ; hun elskede jo kun ham . 
— fortæl mig nu det hele , min hjerte , bad han ømt . Du forstår nok , at selv om jeg inderst inde ville tilgive ham , så kan jeg det ikke . Verden måtte tro , at jeg så’ igennem fingre med en lidenskab , som , i samme øjeblik den giver sig udtryk i ord , bliver en fornærmelse mod mig . 
— men Saint-lambert , begyndte hun tvivlrådig , bange for at såre ham — er det egentlig  .ikke en sag , som nærmest burde vedrøre monsieur d’houdetot ? 
— monsieur d’houdetot , Sophie , har intet 

med denne sag al gøre ! Sainl-lambert rettede sig i vejret . Han er adelsmand , en mand af ære , og mellem os tre er alt på det rene — du véd , at han hverken fordrer dig eller mig til regnskab , så længe vi kun respekterer hans navn . Det er mig , den mand , som elsker dig , du nu skal svare . 
Hans øjne var så alvorlige , at de skræmmede hende . Hun forstod ikke rigtig hans ræsonnement , hun var opdraget indenfor finans-adelen og havde en vis vanskelighed ved at sætte sig ind i det rigtige gamle aristokratis subtile æresbegreber . Desuden var hun jo kun kvinde . 
— Rousseau er min ven , ligesom han er din , sagde hun endelig . Han har aldrig talt . med mig om andet , end om venskab . 
Hun så' bønfaldende , allerede angerfuldt . på ham . Det var imidlertid hans egen skyld . at . hun var nødt til at lyve for ham ! Hvorfor skulle han dog tage dette så højtideligt . og urimeligt ? Hovedsagen var jo , at hun altid var liam tro , hvorfor kunne de så ikke begge vedblivende være gode venner med Rousseau , som var så original , så åndrig . og som hun holdt så meget af ? 
Men Saint-lambert troede hende . Han trykkede ømt hendes hoved — som nu ikke længer bar spor af nogen som helst civiliseret 

koiffure — ind til sig og kyssede varmt hendes mund og øjne . Hun sukkede — lettet , lykkelig over , at alt var som før , og at hun havde ham igen . 
Hun så’ op på sin elsker , medens hun endnu lå dér på knæ ved siden af ham — ømt , i smug , lidt nysgerrigt prøvende , om han nu virkelig rigtig lignede sig selv . Og halvt medlidende undredes hun over , at nogen kunne være så tåbelig at tro , at den stakkels eremit på eremitagen kun et øjeblik kunne være farlig for hende — for hende , som elskede og blev elsket af ham ! 
Saint-lambert sad lidt foroverbøjet på den lave kanapé , med det ene ben svagt bøjet og det andet strakt bagud , som i knælende stilling . Han var en prægtig og smuk herre , høj og stærk , med en erfaren og hærdet soldats naturlige og sikre holdning . Sit mørke hår , som allerede begyndte at gråne , skønt han knapt var fyrretyve år , bar han stærkt pudret , næsten snehvidt : det dannede en ypperlig kontrast til de sorte , kækt og ædelt tegnede øjenbryn og de store , lyseblå øjne . Allerede som ung gardeofficer i Nancy , hvor han havde været en god ven af kong stanislas , havde han gjort sig bekendt ved sin fine kunstneriske og literære smag , ved sin stolthed og sit hensynsløse mod , hvad enten det gjaldt 

en duel eller et epigram , og frem for alt ved den lykke , han gjorde hos damer . Alverden vidste , at han havde været Voltaires frygtede og foretrukne rival hos den spirituelle og fornemme markise de châtelet ; efter den tid havde han været i den grad på moden , at paris’ smukkeste , mest kræsne og eftertragtede damer næsten sloges >m ham . Så havde han set den unge grevinde d’houdetot , og i samme øjeblik havde han vendt dem alle ryggen for hendes skyld — hun , som hverken var en anerkendt skønhed eller en bel-esprit ! Hun var elsket af ham , og så kunne han frygte en Rousseau ! I den grad frygte for at miste hendes kærlighed , at han ved den mindste sladder fra Chevrette hovedkulds var rejst fra lejren i Tyskland kun for at se hende et par korte dage , høre hendes stemme og af hendes egne læber få at vide , at hun elskede ham endnu . 
Hun smilede , lykkelig og overmodig , medens hun behændigt stjal sig til at undersøge lians dybe kjolelomme . Ja , der var kun ét portræt — hendes eget . 
Med spidsen af sin kårde løftede Saint-lambert peignoiren op , der var falden på gulvet . 
Han sagde smilende ; 
— hvad gik der da af dig , reinette ? 

så snart jeg kommer ind her i værelset , svøber du dig ind som en alt for dekolleteret borgerkone ! 
— gjorde jeg det ?  . .  . Å , jeg véd ikke  .  .  . Jeg syntes blot , jeg ikke kunne vise mig på den måde for dig , når han var til stede . 
Saint-lambert løftede hovedet og så’ et øjeblik hurtigt og skarpt på hende . Men han forstod dog ikke , at disse ord , som hun sagde så oprigtigt og uskyldigt , i virkeligheden var et aldeles afgørende svar på hans spørgsmål fra før — at de betød , at Rousseau elskede hende , og at hun vidste det . 
— nå , hvordan har så den „ ømme ven “ Grimm det ? begyndte hun i sin sædvanlige lette og ubekymrede tone , idet hun foran spejlet gav sig til al rede sit lange hår ud , så godt hun kunne . Jeg er ganske henrykt over , al jeg har fået et nyt bevis på , at han ikke kan fordrage mig . 
— hvad er det for en tåbelighed , Sophie ! Han tilbeder dig . 
Hun vendte sig om og trak øjenbrynene i vejret , medens hun stod med kammen løftet højt over sit hoved . 
— nej , tænk , at du véd det ! Og jeg , som aldrig har turdet sige det mindste om det ! 
Saint-lambert lo højt . Han også ? Jeg 

er bange for , at du er i færd med at blive alt for indbildsk , reinette . 
Hun lo også , kåd , så let om hjertet , som om der ikke længer fandtes kedelige ægtemænd , krig og orlog , sladder , skinsyge og besværlige tilbedere her i verden . 
— du er rejst hundrede mil for at høre en kærlighedshistorie , min ven ! Gudskelov , jeg da kan fortælle dig en . Grimm — ja , Grimm , den dydige Grimm , min dydige søsters galante hjertensven — å , gud , hvor jeg ofte ønsker , at hun havde ladet sig nøje med francueil ! — han har været dødelig forelsket i mig , i din stakkels lille reinette . Ja , gør nu bare store øjne ! Smilende lukkede hun sin ene hånd fast i og åbnede den så atter hurtig — som når en fugl flyver op . Det er forbi igen ! 
— er det virkelig dit alvor , Sophie ? 
Hun nikkede med selvfølelse . Hendes øjne strålede af skælmsk skadefryd under de sorte hårmasser , som hun nu mere og mere håbløst filtrede sammen under sine forgæves forsøg på at få en slags orden på dem , indtil hun igen måtte tage sin tilflugt til kammerjomfruerne . 
Saint-lambert fløjtede sagte . Det var vel inden — inden — ? 
— naturligvis ! Jeg har aldrig så meget 

som vovet at komme med en hentydning dertil overfor Emilie . Det er et våben , jeg gemmer inderst inde i arsenalet ! 
— det er vist rigtig godt forsynet , dit arsenal , udbrød han leende . 
— heldigvis , sagde hun med oprigtig tilfredsstillelse . Hvorfor skal jeg altid finde mig i at blive nedsablet ? Og vi damer , tilføjede hun åbenhjertigt , vi har jo for det meste ikke andet at bestille end at holde øje med hverandre . 
— og lade hverandre vide det — ved lejlighed  ! 
— ja , ellers var det jo kun den halve fornøjelse ! 
— er det virkelig sandt , at Grimm engang har forsøgt sig hos dig ? begyndte han igen lidt vantro , for så kan jeg jo nok forstå  .  .  . 
— om det er sandt ! råbte hun indigneret . Fjorten dage i træk svor han hver aften på , at han elskede mig . Jeg lo og mindede ham hver gang om mademoiselle fel . For resten  .  .  . jeg er måske ikke så gruelig klog som så mange andre , men jeg har mine anelser . Det er ikke blot for at gøre dig og mig fortræd , at han har fundet på denne historie . Hun tav lidt og sagde så 

pludselig med stor bestemthed : Grimm kan ikke fordrage Rousseau . 
— å , han mener vist blot , at Rousseau er en ren undermåler i sammenligning med ham selv . Det mener rimeligvis også de fleste andre . 
— mener du det ? Mener jeg det ? Hun vendte sig udfordrende om mod ham med armen i siden og hagen i vejret . Nej , du — når man er sensibel og honnet , så tror man på jean-jacques  ! 
Saint-lambert ville ikke gå nærmere ind på dette spørgsmål , som i øjeblikket ikke interesserede ham synderligt . Han sagde grundende  : 
— jeg troede snarere , det kunne være vor kære précieuse , som var en smule skinsyg på sin berømte eremit — det er det eneste , som har trøstet mig . 
— det er hun også , svarede madame d’houdetot roligt . Hun bryder sig ikke en døjt om „ sin bjørn" : men hun vil have ham i lænker . 

Ix . 
Les femmes régnaient alors — la révolution Les a détrônées ! 
Souv . de mm® vigée-lebrun . 
Nous étions ivres d’amour tous les deux , elle pour son amant , moi pour elle . 
J . J . Rousseau ( „ Confessions” ) . 
Efter at Saint-lambert så uventet var kommen til Chevrette . Monsieur d’epinay , som havde været på en af sine korte , men hyppige rejser til Paris og Versailles , var netop den dag kommen tilbage derfra sammen med monsieur de francueil , med hvem han — til trods for madames stumme misbilligelse — stadig blev ved at stå på en højst venskabelig fod . Madame d’epinay , som nu omhyggeligt undgik mulige tête-à-têter med sin forrige elsker , havde straks sendt bud til eremitagen efter Rousseau , som hun vidste , francueil altid gerne talte med , og hun havde endogså indbudt madame de Verdelin , så at det var et temmelig stort 

selskab , som denne aften samledes om bordet i Chevrettes prægtige , nyrestaurerede spisesal . 
Rousseau havde i første øjeblik , da han modtog madame d’épinays billet , fast besluttet ikke at gå . Dersom Saint-lambert ville tale med ham — og han tvivlede ikke om , at han kun af den grund var kommen til Montmorency dalen — måtte han opsøge ham i hans hjem på eremitagen . Men lysten til atter at træffe Sophie , til endnu engang at se dem begge sammen , besejrede alle andre hensyn og kuede endogså hans sædvanlige , ømfindtlige stolthed . Han vidste , at han , hvis han i aften indfandt sig på Chevrette , nødvendigvis ville udsætte sig for hele selskabets nyfigne og skadefro blikke , ja , måske oven i købet ville blive en Skive for deres indfald og tvetydige vittigheder . Men ville på den anden side ikke alle anse ham for at være fej , dersom han blev borte ? Og hun — Sophie — ville hun ikke tænke det samme ? Efter en lang kamp og megen tvivlrådighed besluttede han at efterkomme indbydelsen . 
Souper’en havde varet længe og var nu til ende ; men endnu gjorde ingen mine til at rejse sig fra bordet . Det lod til , at gæsterne , der sad bekvemt tilbagelænede i de brede , 

gobeh’nsbetrukne lænestole , nu først rigtig havde slået sig til ro om det yppigt dækkede bord , hvor dessertens konfekt og frugter smagfuldt lå arrangerede på fint ciselerede fade og sølvskåle . Eperney-champagnen gik flittig omkring , den lyse vin skummede lystigt i de lave glas , som tømtes oftere og oftere , alt eftersom aftenen led 
madame d’épinay gav taffeldækkeren og tjenerne et vink om , de kunne trække sig tilbage . Hun skød tallerkenen fra sig , støttede begge albuerne nonchalant på bordet og sagde : 
— ja , mine venner , der er vel egentlig ingen af dem , der har jjyst til at gå ind i salonen , vel  ? Man bryder blot charmen ved en konversation — ødelægger buketten — når man sådan bryder op og skifter plads . I gamle dage kunne jeg sidde fem timer til bords , om det så var på en taburet , uden at blive træt , kun jeg kunne komme til at passiare . 
— i „ gamle dage11 ? Ak , madame ! Fran-c .ueil , som allerede havde drukket for megen vin , lagde hånden på hjertet og bøjede sig med et uforsigtigt veltalende blik langt frem over bordet . Hvor kan de nænne at tale om „ gamle dage11 ? Å , jo . jeg forstår jo nok , at de kan det ! I de sidste fem år er de 

jo bleven ti år yngre , medens jeg stakkel er bleven femten år ældre ! 
— nej , hør den ømme og galante lindor ! råbte mademoiselle d’ette unødvendig højt . Å . Monsieur de jully , skænk i hans glas . Vi må på en eller anden måde se at få disse bedrøvelige femten år druknede ! 
Francueil bøjede sig høfligt over glasset , som han imidlertid mod sædvane havde ladet stå urørt . Han havde mødt madame d’épinays blik . 
— drukne årene ! sagde han let med sit behagelige , velopdragne smil . Dertil gives der vist blot ét middel , som for resten hidtil ikke er blevet prøvet . Jeg mener jean-jacques’ : „ Lad os vende tilbage til naturen !" 
— det vil sige bo i en hytte eller i en tom tønde og gå med en dyrehud over skuldrene ! Monsieur de jully gjorde en afværgende bevægelse med den ene hånd , medens han med den anden graciøst tog sig en pris af den snustobaksdåse . som Markien af croismare rakte ham . 
— nå , lad gå med hytten ! Men jeg vil dog helst være fri for dyrehuden . Ja , hvad mener de . mine damer ? 
— å . Gud . sagde madame d’houdetot . for min skyld gerne . Jeg anmoder kun om at tå lov til at . holde mig for øjnene , medens 

denne „ Tilbagevenden11 står på . Skal det være straks ?  .  .  . Hun lænede sig tilbage i stolen og lagde højtideligt sit gennemsigtige kniplingslommetørklæde over øjnene . De lo alle sammen . 
— jeg for min de] , sagde mademoiselle d’ette , interesserer mig tor meget for det eksperiment , til at jeg ikke skulle spile mine øjne vidt op . 
— nå , francueil , råbte margency opmuntrende nede fra bordenden . Begynd nu med at kaste parykken  ! 
— og derefter alle de andre konventionelle løgne ! faldt jean-jacques ligeså spøgefuldt ind . 
— francueil ! Francueil ! råbte madame d’epinay — han førte virkelig begge hænderne op til hovedet som for at følge margencys opfordring . Som værtinde bærer jeg ansvaret for moralen her i huset : jeg anmoder dem om , at de i det mindste vil beholde vesten på  .  .  . og  .  .  . lidt til ! Det eneste , tilføjede hun uforsigtigt , jeg bryder mig om at se i dets naturlige tilstand , er en mands hjerte ; får jeg det at se , er jeg tilfreds . 
-- madame , jeg skal gøre mit bedste foi at rive det ud af brystet og servere dem det blødende , svarede francueil galant med hånden på kalvekrydset . 

madame d’epinay rødmede let . under sin forrige elskers blik , halvt forvirret , halvt forarget , og en lille smule bevæget . 
— gud véd egentlig , hvorfor vi alle sammen er så bange for at vise os i vor „ naturlige tilstand11 , som min søster d’epinay siger ! sagde monsieur de jully filosofisk og lidt plat . 
— fordi vi alle sammen har en krum tå . svarede francueil mørkt . Han havde drukket endnu mere og var pludselig bleven i dårligt humør . 
— det tror jeg ikke , sagde madame d’houdetot på sin blide , oprigtige måde . Jeg har ingen krumme tæer , og dog forsikrer jeg dem , at det ville koste mig en hel del overvindelse at gå klædt som damerne derovre i Carolina og Virginia , eller hvad de forskrækkelige indianerlande nu hedder . Nej , det er ikke af den grund — hun rystede på hovedet , bøjede sig frem med albuerne på bordet og støttede den runde hage mod begge sine små knyttede hænder , idet hun betænksomt , lidt genert kiggede op i den store lysekrone , som i en lang gylden kæde hang ned fra det som en himmelhvælving malede loft . Nej , del . er ikke af den grund ! Da den skønne Helene var bleven femten år , er jeg overbevist om , at hun , om hun så skulle klippe el stykke ud af en sky , prøvede på 

at skaffe sig en slængkappe . Og da Paris kom , kantede hun den med regnbuen . 
— bravo , madame ! råbte margency og klappede entusiastisk i hænderne . Når kvinder er oprigtige , er de guddommelige . — men jeg tænker mig nu , at hun alligevel , til trods for sin blufærdighed , helst så’ , at Paris ikke alt for længe fandt sig i kun at beundre kappen , hvor himmelsk den nu også kunne være . Ikke sandt , madame ? 
— monsieur — madame d’houdetot trak på skuldrene og slog let ud med begge sine hvide hænder , så at de mange ringe funklede i lysskæret . Monsieur , jeg siger som Ninon de l’enclos , det må de spørge en anden end mig om ! 
Hun følte , at både Saint-lamberts og Rousseaus øjne i dette øjeblik hvilede på hende fra begge sider af bordet , og en dyb rødme steg langsomt op i hendes kinder , helt op under hendes nedslagne øjenvipper . 
Rousseau skød sin stol bryskt tilbage , idet han rejste sig op . Han forlod bordet og begyndte uroligt at gå frem og tilbage langs væggen i halvmørket henne ved vinduerne . 
— ja , her er varmt , sagde madame de Verdelin taktfuldt . Kan vi ikke åbne vinduerne ud til terrassen ? 

— så er jeg bange for , at lysene begynder at rinde , indvendte madame d’epinay . 
Rousseau åbnede imidlertid uden videre tilladelse det midterste vindue , som nåde fra gulv til loft , og gav sig igen til at vandre op og ned i spisesalen . 
— se , så , nu er vi ved det igen ! udbrød monsieur d’epinay pludselig triumferende , som om han havde vundet et væddemål og blot havde ventet på en lejlighed til at tilkendegive det . Hvad vi så også begynder at tale om , så ender det altid uundgåelig med at vi taler om kærlighed og hvad dertil horer . 
— „ Hvad dertil horer ?" gentog margency på sin impertinente måde . Slængkappe eller ikke slængkappe ? Skyld eller uskyld ? De lærde , véd de jo , epinay . er uenige om attri-buterne . 
Rousseau , der var standset henne ved vinduet , vendte sig om og gik pludselig hen til bordet . Han satte sig ikke ned , men blev stående oppe ved den øverste bordende med den ene hånd hvilende på sin tomme stol , idet han med den anden greb et fuldt glas champagne . 
— monsieur d’epinay har ret , det ender altid med , at vi taler om kærlighed — ikke blot vi , men alle , alle  .  .  . 

han stammede lidt i det og kunne ikke komme videre . Men udtrykket i hans ansigt var så ejendommeligt , at de andre på éngang var holdt op med at passiare og nu alle sammen forventningsfuldt stirrede på ham . Pludselig — med øjnene stift fæstede på grevinde d’houdetot — begyndte han igen , denne gang fuldstændig flydende og med en varme og en ild , som forbavsede og henrev dem alle . 
— venner , lad os drikke en skål for kærligheden . For Venus ! Du moder til al lykke og al sorg ; du , som i dit rige skød bærer al livets vånde og al livets glæde ; du , som rækker giftbægeret og nektardrikken , du heltes og snigmorderes hellige moder ! du , som tænder ild i blikket , som væbner tungen , som efter dit lune forvandler blodet i vore årer til is eller pisker del frem i sydende , hede bølger — du alene er værdig guddom og uforgængelighed ! Dig ofrer vi alle vore første ubestemte og tågede drømme , dig vor første kamp og vort sidste savn  .  . 
Han sluttede ligeså brat , som han var begyndt — atter pludselig forvirret af alle disse blikke , han følte rettede på sig . Hurtigt tømte han sit glas og satte sig ned på sin plads igen , overdøvet af bifaldslarmen . 
— ja , for Venus — ja , og for kupido ! 

mumlede den gamle Markis af croismare , halvt kynisk , halvt vemodigt , idet de alle tømte deres glas . 
Margency lænede sig tilbage i stolen og vuggede graciøst det tomme glas mellem fingerspidserne . Hans fine barneansigt med de smalle , sorte , spodsk indolente , næsten altid halvt lukkede øjne , under de fint buede bryn , var en smule blegere end sædvanligt i skæret fra de mange vokslys . Han bøjede hovedet stærkere tilbage og sagde med sin klare , tydelige stemme , idet han søgte at parodiere Rousseaus  : 
— ja , en skål for Venus ! Paris specielle , hellige Venus , moder til alle intriger , til al salonsladder , til alt spioner ! , til alle bon-mots , til al hemmelig og åbenbar kiv ! Du eneste uudtømmelige samtaleæmne , du eneste sikre beskytterinde mod alle kedsommelige dage og endnu kedsommeligere nætter ; du , hvis ene øje hedder Lotte og det andet svig , hvis mund er sød som honning i roser , og som har et stykke hjerne dér , hvor hjertet i gamle dage plejede at sidde  .  .  . Jeg kunne tale til i morgen tidlig og endda ikke få sagt nok til din ære ! Lad os drikke en skål for kvinden — han fyldte sit tomme glas — for paris’ kvinde , som er denne barmhjertige Venus’ fornemste præstinde ! 

— det er en fornærmelse ! råbte mademoiselle d’ette energisk og strakte ivrigt begge hænderne ud ligesom for at samle bundsfor-vandte om sig . Det er en fornærmelse mod vort køn ! 
Ved den første lyd af Rousseaus stemme havde Saint-lambert vendt hovedet om imod ham , og han tog ikke øjnene fra ham , så længe han talte . Først da margency begyndte at tale , indtog Markien igen sin forrige stilling nu bøjede han sig tilbage i stolen med armen skødesløst hængende over armstødet og sagde langsomt og overlegent : 
— å , hold nu op , margency ! Man bliver dog ved gud engang træt af at høre på dette evindelige kævleri om kvinden . Nu har alverdens literatur , når mændene har været alt for unge eller er blevne alt for gamle , i århundreder , i alle tonarter og i alle sprog kastet smuds på kvinden , kaldt hende falsk og tilfals og dum og ond , og — ser de det ikke ? — generation efter generation rejser hun sig uanfægtet igen , strålende ren , sejrrig , smilende , med barnet på armen , moder og dronning — Madonna ! 
— men hr . Markis de Saint-lambert , svarede margency , der altid havde svar på rede hånd , med sin klare , ironisk uforskammede stemme . Efter deres egen ufejlbarlige 

beregning får de jo dog evig og altid majoriteten imod dem : de unge og de gamle — „ altfor" tillader jeg mig at stryge som en overdrivelse — som slår sig sammen mod de midaldrende herrer og bestandig , generation efter generation , nægter at akceptere den lille rare engel som „ Madonna" . 
Madame de Verdelin bøjede sig lynsnart ned og tog sin ene silkesko af ; i næste øjeblik fløj den tværs igennem salen og lige i hovedet på margency . 
— dér ! sagde hun kun med funklende øjne og fnysende af harme over at høre sin egen erklærede elsker i så manges påhør vove at behandle kvinden med denne nedsættende nonchalance . Hun blev stående et øjeblik , inden hun atter satte sig tilrette i stolen , stolt over sit sikre og kraftige kast . 
I første øjeblik blev margency lidt forbløffet . Han tog skoen op og betragtede den nøje ; så rejste han sig og gik langsomt , og med udadlelig holdning rundt om bordet , hen til madame de Verdelin . 
— madame — han bøjede ridderligt , alvorligt det ene knæ — de tabte lige nu deres sko må det være mig tilladt at sætte den på . igen . 
Damen var allerede forsonet . Hun bøjede 

sig ned og klappede margency på kinden med sin vifte . 
— indrøm , at jeg overbeviste dem , lille ven , sagde hun majestætisk . 
De fleste af gæsterne havde nu rejst sig fra bordet . Ved glasdørene ud til terrassen stod de fire damer sammen i en gruppe , langsomt viftende sig med de små malede vifter . Julinatten var varm og lummer . 
— det bliver torden , sagde madame d’houdetot og stak forsigtigt hovedet ud . 
— ikke med det første da , sagde Rousseau beroligende til hende . Der er stjerner på himlen . Kom , må jeg vise dem det . 
I alles påsyn bød han hende ceremonielt hånden , og de trådte begge ud på terrassen ; deres silhuetter tegnede sig mørkt mod natteluften : hendes vide fiskebenspaniers , den udslagne vifte og hånden , som Rousseau holdt let løftet ved fingerspidserne . 
De gik hen ad den brede , grusbelagte gang — de lave , rundklippede buksbomhække snoede sig i snirklede , stive mønstre på begge sider af dem . Lyset fra slottets vinduer faldt i lange lysende kiler ud over den halvmørke have . 
I begyndelsen tav de begge ; så sagde Rousseau sagte , underdanigt : 

— ja , så har de vel fortalt Saint-lambert det hele ?  .  .  . 
Hun betænkte sig lidt , inden hun svarede . Nej , sagde hun endelig oprigtigt . Ikke alt — skønt det måske havde været min pligt . 
— pligt ! udbrød Rousseau opbrusende . De har ingen pligter mod ham . 
— mod hvem da ? spurgte hun overlegent og trodsigt . 
— den eneste , de i dette tilfælde virkelig har nogle pligter imod — det har jeg så ofte sagt dem , min Sophie — det er og bliver trods alt deres mand . 
De stod nu stille lige over for hinanden ved randen af det store bassin , som omgav springvandet . Han så’ alvorligt og bønfaldende på hende , med et oprigtigt forsøg på at bilde sig selv ind , at hans ord ikke dikteredes af skinsyge , men af ren moralsk følelse og respekt for ægteskabet . 
Hun smilede fint . I nattens blege skumring , som hans øjne nu havde vænnet sig til , kunne han se hendes store , brungrå øjne blive smalle og strålende over den sorte skønhedsplet under øjet . 
— vi talte jo om kærlighed  .  .  . Stundom er de dog lidt vel meget roturier , min ven ! 
Rousseau så’ næsten forskrækket på 

hende . Han følte ved hendes ord og den tone , hvori de blev sagt , et stik af smerte så bittert , at han uvilkårligt , ligesom ved et fysisk onde , trykkede hånden mod hjertet . Hans Sophie var forandret ! Endnu i går havde hun , der altid var' så mild , ikke for alt i verden villet såre ham med dette våben . 
Men madame d’houdetot havde opdaget Saint-lambert med madame d’epinay på den anden side af fontænen . Hun begyndte at gå videre ved siden af Rousseau , og de to par passerede hinanden i halvmørket uden ord , men med et smil og et nik . Hun mærkede , da de var komne forbi , at Saint-lambert drejede hovedet halvt om og lod sit blik hvile på hende . 
Og pludselig — ganske umotiveret — begyndte hun heftig ! at bebrejde Rousseau , at han kompromitterede hende , at han elskede hende , at han nu gik her ved hendes side — alt , hvad hun i øjeblikket kunne finde på at bebrejde ham . Alt sammen kun for at døve den lidenskabelige , forbitrede længsel , hun i delte øjeblik følte efter Saint-lambert , som kunne gå dér så roligt med en anden og i forbigående se på hende med dette smilende , forskende blik . Rousseau følte hendes ord som ligeså mange pile i sit hjerte ; hun gjorde ham fortvivlet med sin usædvanlige heftighed , 

i dette øjeblik kom de igen forbi Markien og madame d’epinay , som ligeledes spaserede rundt om det store bassin . Saint-lambert standsede . 
— madame d’epinay er også nysgerrig efter al få stjernernes navne at vide , sagde han med sin dybe , lidt tilslørede , så sikkert beherskede stemme . Jeg er desværre ikke lærd nok ; kære Rousseau , har de noget imod , at . vi et øjeblik bylter damer ? 
Uden at vente på svar lagde han med et elegant buk madame d'epinays hånd i jean-jacques’ og tog selv Sophies — ikke heftigt , men roligt , med en herres ubestridte ret . Rousseau så’ , hvordan hendes øjne strålede af lykke , og hvordan de begge gik v 7 o oo o 
langsomt ned ad den smalle gang , der førte til frugthaven . 
Madame d’epinay så" også efter dem . Hun sukkede og greb jean-jacques' hånd , idet hun sværmerisk så’ op på ham med sine store , udtryksfulde øjne . Hun sagde bebrejdende : 
— hvorfor , min ven , har de nu ikke villet betro dem til deres eneste trofaste veninde ? 
Han havde i dette øjeblik — det véd gud ! — den største lyst til at kaste sig ned i gruset og græde ud med ansigtet i hendes 

skød , så ulykkelig og forladt følte han sig : men han huskede Sophies ofte gentagne bestemte forbud : aldrig at tale om hende med nogen fremmed — „ frem for alt ikke med min kære søster !11 — og han beherskede sig . 
— jeg har ikke noget at betro , dyrebareste veninde , fremsfommede han med besvær . Og da han så’ hendes vantro og medlidende mine , tilføjede han melankolsk , halvt hen for sig selv : 
— husk , at jeg snart er en gammel mand — livet skænker mig ikke nog'e hemmeligheder mere . 
Madame d’épinay nøjedes med sagte at trykke hans hånd . Der var til trods for al hendes misundelige uvilje og forbitrelse mod denne „ malplacerede kærlighedshandel11 en virkelig og øm sympati i delle håndtryk , som Rousseau straks opfattede , og for hvilket han i dette øjeblik var hende taknemlig . 
Himlen var nu bleven meget mørkere , uvejret nærmede sig hurtigt . Noget borte hørte de allerede et langt dæmpet rullende tordenskrald , og regnen begyndte nu også at falde i store , tunge dråber . Fra alle havens gange så’ man mørke skikkelser under spøg og latter skynde sig op mod den oplyste terrasse . 
- kom , lad os gå ! Madame d’épinay 

veuille sig om og kastede et blik i den retning . i hvilken hun havde set sin svigerinde forsvinde med Saint-lambert . De har nok søgt ly i Amors tempel , sagde hun let henkastet med et uvilkårligt smil over dette ufrivillige ordspil . 
Rousseau ville absolut , trods alle madame d'épinays bønner og formaninger , endnu samme aften vende tilbage til eremitagen . Da han , efter at have lånt monsieur d’épinays gåde regnkappe og med en staldlygte i hånden , for anden gang gik gennem haven for at komme til genvejen gennem parken , mødte han atter Markien og grevinden . 
De gik langsomt uden at skynde sig trods regnen , der nu begyndte at tage til i styrke . Han holdt armen om hendes Hals , og hendes hoved hvilede mod hans skulder , medens han for at skærme hende med den anden hånd skod de våde , frugtbetyngede grene til side . De markede ikke Rousseau , for de pludselig stod lige foran ham i skinnet fra hans lygte . 
Madame d’houdetot blev ikke i mindste måde forlegen over dette uventede mode . Uden at frigøre sig for sin elskers arm rakte hun ham smilende — han så’ hendes sode , milde øjne i lysskæret , hendes tilbagebøjede skikkelse , smidig og yppig i den våde 

silkekjole - sin hånd med en prinsesses rolige sikkerhed . 
Og jean-jacques Rousseau bøjede sig ned og trykkede ydmygt sine læber mod den . 

X 
que vous me vendez cher cette amitié cruelle dont vous osez vous vanter à moi . 
J . J . Rousseau ( „ La nouvelle héloïse” ) . 
I tagen efter , da Rousseau sad ved sit . Ar-' bejdsbord og som sædvanlig skrev noder af , fik ban en billet fra madame d’houdetot . Hun skrev : 
kære ven ! — vil de gøre en egoistisk veninde en tjeneste ? Vær da ved den store eg på mont-olympe i morgen formiddag kl . 10 . Det er meget vigtigt . Gå ikke til Chevrette i dag ( dette „ ikke44 var meget energisk understreget ) — heller ikke til eaubonne . Jeg omfavner dem af hele mit hjerte . 
Sophie . 
Rousseau sad og faldt i tanker over billetten , der var skrevet hurtigt og skødesløst på et kvart ark papir . Han glattede den omhyggeligt med hånden og gemte den blandt de andre breve fra hende . Derpå rejste han 

sig , skød med et utålmodigt suk nodebunken til side og gik en lang tur i montmorency-skoven . Da han kom hjem , fortalte Thérèse , at Markien af Saint-lambert havde søgt ham . 
Næste formiddag , en halv 'rime før den angivne tid stod jean-jacques under den store eg på mont-olympe . 
Han kom til at vente længe . Klokken blev både ti og halv elleve . Endelig hørte han hovslag på den sti . der førte gennem skoven lige hen til foden af højen . Men inden han kunne ile til for at hjælpe madame d’houdetot , var denne imidlertid rask og behændigt sprungen ned af hesten og havde bundet tømmen ved en gren . 
Hun var i mandsdragt ligesom den majdag , da hun sammen med madame d’epinay havde besøgt filosofen på eremitagen . Dragten skjultes nu imidlertid næsten helt af hendes lange , vide slængkappe af tykt , mørkebrunt silke , hvis ene snip hun holdt op foran sig med folderne samlede i samme hånd , hvormed hun holdt sin ridepisk . Det andet hjørne af kappen var trukket helt op og kastet over skulderen , så det lignede et antikt draperi . Under kappen foran til så’ man de sorte silkestrømper og skoene , der var besatte med store spænder . På hovedet bar hun en lille 

lav trekantet hat à la bet officier med højt opkrammede , svanedunskantede skygger . 
Rousseau så' straks , at der var noget i vejen med hende . Hun holdt læberne tæt sammenknebne og havde en lille rynke i panden mellem øjnene . 
— har jeg ladet dem vente , min ven ? spurgte hun hurtigt , idet hun , sådan som hun plejede , flygtigt omfavnede og kyssede ham . Saint-lambert er i dag taget ind til Paris for et par timers tid — jeg kunne umuligt komme , før han var borte . 
— det er således uden deres vens vidende , de kommer herhen ? spurgte Rousseau stift og skarpt , men hans hjerte bankede af angst og håb . 
— naturligvis , svarede hun bebrejdende . De véd jo , at de har bragt mig i den uhyggelige situation , stadig at måtte lyve for ham , når talen er om dem . 
— jeg ? — har jeg ? spurgte Rousseau forbavset og dybt krænket . 
— ja , naturligvis ! sagde hun energisk og med overbevisning . Nu da jeg engang er begyndt , må jeg jo blive ved . Den morgen , han kom fra hæren og traf dem i mit sovekammer , spurgte han mig på ære og samvittighed , om de elskede mig , og om de nogensinde klart og tydeligt havde sagt mig 

det . I så fald — sagde han — havde de skammeligt sveget hans tillid som ven . Nu vel , min stakkels jean-jacques — hun så’ lidt usikkert på ham , og læberne dirrede trods smilet — de véd , hvor inderligt jeg holder af dem , jeg kan ikke skilles fra dem  . .  . Hun sukkede og slog øjnene ned under Rousseaus pludselig ildfulde blik . Og desuden , tilføjede hun dvælende , kan jeg ikke tænke mig nogen større ulykke for noget menneske end at få Saint-lambert til fjende , jeg ville ikke udsætte dem for det . .  . 
— nå ? spurgte Rousseau skarpt . Han vidste , at hun talte sandt , men han følte ikke længer nogen grund til at glæde sig over hendes oprigtighed . 
Hans uvenlige bitterhed og mangel på sympati irriterede hende . Hun svarede køligt , pludselig ligegyldig : 
— jeg havde den opfattelse , at det kom aldeles ud på ét , om de havde sagt det eller ikke , eftersom jeg jo ikke elsker dem eller nogensinde har givet dem det at forstå . Derfor forsvarede jeg dem med god samvittighed . Herre gud — det hele er jo ikke halvdelen af det væsen værd , folk har gjort af det ! 
Madame d’houdetot var nu i rigtig dårligt humør . Hun satte sig på en nylig 

fældet træstamme og sad og vippede misfornøjet med ridepisken mellem sine .fingre . 
— og nu da han har opdaget , at jeg ikke gerne vil have , at de og han træffer hinanden alene , er hans mistænksomhed igen bleven vakt . Å — tilføjede hun ulogisk — nu er det mig aldeles ligegyldigt , om han véd det andet , jeg mener det om dem og deres kærlighed , blot han aldrig får at vide , at jeg ikke har talt sandhed ! Kan de forstå Saint-lambert ? Han har kun lov at være hjemme et par dage , og så går han hele tiden og væver om disse dumme ubetydeligheder i stedet for til gavns at drage nytte af den korte tid , vi endelig engang har for os selv . Jeg er bange for , at jeg virkelig begynder at hade dem , min ven — hun smilede svagt til ham — fordi de har skaffet mig alle disse ubehageligheder på halsen ! 
Rousseau lå ved hendes fødder med albuerne støttede mod jorden . Han så’ op på hende og greb sagte hendes hånd , som endnu legede med ridepisken . 
— er det nødvendigt for deres freds skyld at gennembore mit hjerte ? så gør det , min Sophie ! 
— å , Rousseau  .  .  . Min egen gode ven  ! De har ret til at gøre mig bebrejdelser — jeg véd , jeg er grusom og egoistisk , udbrød hun 1 j o o o o 7 

angerfuldt . Men jeg kan jo ikke gøre for , at de elsker mig — hvorfor skal Saint-lambert så bebrejde mig det ? De véd bedre end nogen anden , hvor ubrødelig tro jeg er ham — må det ikke være ham nok ?  .  .  . 
- lad mig tale med Saint-lambert , sagde Rousseau resolut og rejste sig halvt op . 
— å , gud - nej ! Det er jo netop det , jeg er kommen herhen for at forhindre . Så ville han jo samtidig få at vide , at jeg har løjet for ham . At jeg er bleven ved med daglig at omgås dem , at jeg har været deres veninde , skønt jeg vidste , at jeg var noget andet for dem . For selv om de ville , så kan de dog ikke føre ham bag lyset , så han tror det ! Hun sukkede . 
— jeg har haft uret , Sophie ! Jeg indser nu , at det har været urigtigt af mig at søge at erhverve mig deres venskab , når jeg ikke kunne gengælde det . De véd , jeg har villet opdrage mit hjerte , tilføjede han med et dybt suk - men det ville ikke lystre mig ! 
- ser de , sagde hun insinuant og bøjede sig frem , hvad jeg nu ville bede dem om , det er kun , at de i disse dage så meget som muligt søger at undgå Saint-lambert - måske vil det vække en smule opmærksomhed ; men jeg kan ikke tænke mig , at de derved kommer i nogen skæv stilling . Jeg skal nok 

sørge for , tilføjede hun smilende , med en let rødme , at han i det mindste ikke skal få videre tid til at finde det påfaldende . 
— men dersom Saint-lambert direkte fordrer en forklaring af mig — ligesom han har gjort overfor dem ? 
— så må de holde med mig ! Hun greb fat i opslaget på hans kjole og så’ ham bønfaldende lige ind i øjnene . Dersom de ikke ligefrem vil nægte , at de har en svaghed for mig , så må de forsikre ham om , at de ikke har vidst det mindste om deres ømme følelser før nu . 
— men , madame ! Sophie ! råbte Rousseau oprørt . Det , de her fordrer af mig , er umuligt . Ingen mand af ære fornægter sit ord , og endnu mindre sin følelse . 
Hun så’ på ham fra siden under de lange øjenhår — lidt forbavset . Hun sagde ingenting , men i hendes blik og ansigtsudtryk læste Rousseau tydeligt , hvad hun mente . „ Hvad skulle det kunne gøre dig — du er jo ikke adelsmand ," sagde hendes blik . 
Han rejste sig op , forbitret , såret , pint i sit inderste af denne samtale , af hele hendes holdning over for ham , som var så forskellig fra hendes tidligere måde at være på . 
— men når jeg nu sørger for , at de 

ikke kommer til at træffe Saint-lambert alene , vedblev hun bedende . 
Han vendte sig om . Det bliver meget vanskeligt for dem , madame , svarede han sarkastisk- i går søgte Saint-lambert mig på eremitagen Havde jeg ikke tilfældigvis været ude , Havde vi allerede haft den samtale med hinanden , som det lader til , de er så bange for . 
Hun foldede andægtigt hænderne , som om hun ville takke gud , fordi han i sin nåde havde ledet det således , at Rousseau havde været borte . Derpå rystede hun bedrøvet og resigneret på hovedet . 
— at tænke sig , at det ikke er andet end forfængelighed , jammerlig forfængelighed på begge sider ! sagde hun klagende . Saint-lambert er bange for , at „ Folk" skal undres over , at han vedblivende kan være ven med en mand , som elsker hans elskerinde . Ja ! — hun mødte hans bedrøvede , forbavsede blik og løftede hovedet stolt — hvad nytter det at besmykke sine ord ? Alle véd jo , at jeg er hans elskerinde ; det er blot af venskab for min mand , jeg hidtil ikke har sagt det højt . Og de ! — af egensindighed , af stolthed — hvad skal jeg kalde det ? — har de besluttet at rokke , at ødelægge den tillid , som det eneste menneske i verden , jeg bryder 

mig om , nu i mange år har haft til mig . Jeg gjorde det for deres skyld , tilføjede hun grædende , fordi jeg vidste , de satte pris på hans venskab , og nu  .  .  . Å , jeg kan ikke tåle den tanke , at han skal komme til mig og sige : „ Du har løjet for mig ! Du har gjort det én gang , du kan gøre det flere gange — jeg tør ikke mere stole på dig . “ 
Rousseau , som ansås for så lidt forfinet i sammenligning med det gode selskabs af-slebne og skarpsindige kavalerer , hvis fornemste interesser desuden altid samlede sig om „ Kønnet" , havde alligevel en klarere og dybere opfattelse af kvinderne end nogen anden af sin samtids berømte tænkere . Hans intensive sensibilitet , hans store modtagelighed for alle indtryk , frem for alt hans stærkt revolutionære , rebelske ånd , bevirkede , at han fremfør alle andre mænd var i stand til at forstå og sympatisere med det , som så ofte er kvindenaturens inderste væsen : dens aldrig bøjede , sig evigt fornyende , trodsig oprørske modstand over for de love og forestillinger , som mændene med deres logiske videuskabelighed . deres matematiske regelrethed , deres respekt . for alt klassisk , i århundreder liar tårnet ovenpå hverandre — love , hvis udspring ofte ingen mere fatter , forestillinger , som ikke længer har en tilsvarende virkelighed . Efter 

Rousseaus egen oprigtige mening havde madame d’houdetot ret i sit noget uklare og rebelske , højst egoistiske ræsonnement : for hende var realiteten , indholdet alt — når formen var i modstrid dermed , kastede hun den ringeagtende og egenmægtigt til side . 
— jeg skal gøre , hvad jeg kan , for at rette mig efter dem , sagde han mildt efter en kort . Pause . Græd blot ikke , Sophie ! Dersom de vidste , hvor deres tårer nager mit hjerte , som allerede lider nok for deres skyld ! Jeg skal gøre , hvad jeg kan — kun det vil jeg ikke tåle , at den mand , som de elsker , skal kalde mig fej . 
- tak , sagile madame d’houdetot mat og tørrede øjnene med kraven på sin musketer-handske . Tak , min ven ! Hun rakte Rousseau hånden , som han dvælende forte til sine læber . 
De tav begge et par sekunder . Derpå sagde Rousseau : 
— men — der er en ting , jeg hidtil har glemt at spørge om . Ganske vist véd jeg , at hæren for tiden ikke har meget at tage sig til , men alligevel  .  .  . Hvor kan det være , at Saint-lambert så hurtigt er vendt tilbage ? 
Hun så’ op : strålende , smilende , med øjnene endnu fulde af tårer . 
— fordi han elsker deres Sophie , sagde 

hun med denne vemodigt skælvende og indsmigrende klang i stemmen , der var bleven ham så kær . 
— men hvordan i al verden har han da fået at vide , at  .  .  . at  .  .  . noget  .  . 
Madame d’houdetot afbrød ham med en indigneret viften med handsken  : 
— Grimm ! sagde hun kun med et ubeskriveligt tonefald . 
— Grimm ? gentog Rousseau vantro . De drømmer ! Han er min bedste og kæreste ven . 
— det er dem , der drømmer , sagde hun mildt ironisk . Jeg gratulerer dem til stadigt at have så smukke drømme ! 
— men det er umuligt , råbte han heftigt . Desuden véd han ingenting han rejste jo bort allerede i April , og de kom først herud i maj . 
— min søster d’epinay ! sagde hun ligeså lakonisk . 
Rousseau tav lidt . De gør dem begge uret , sagde han alvorligt 
— det siger Saint-lambert også , svarede hun . nonchalant . 1 mænd er jo altid så kloge — eller så ridderlige . Men han siger det bare . 
— altså : Saint-lambert tror også  .  .  . ? 
— han véd det , min stakkels ven . Da 

hæren , som de véd , for øjeblikket ikke har andet at tage sig for end at passiare og prøve uniformer , har Grimm til tidsfordriv underholdt ham med tyske røverhistorier . 
— å , mumlede Rousseau forpint . Hvem skal jeg vel nu tro på ? Grimm — min Emilie ! Han bedækkede ansigtet med sine hænder . Derpå så’ han atter hurtigt op : nej , jeg kan ikke tro det , sagde han stille 
madame d’houdetot rejste sig op fra træstammen . Hun svøbte sig ind i kappen og slog igen med et rask kast den ene snip over venstre skulder . 
— bryd dem ikke om det , min ven . Lad som ingenting ! Jeg har levet i stadig guerillakrig med min søster d’épinay , siden jeg var så stor som så — hun stødte sin ridepisk mod jorden . Er der nogen , som kan mærke det ? Er vi ikke altid de bedste venner ? spurgte hun triumferende . Husk vel på , at det for hende er en livsbetingelse at intrigere — de fleste damer kan ikke leve , hvis de ikke får lov til at chikanere jeg er en undtagelse , tilføjede hun med oprigtig selvfølelse . 
Rousseau greb hendes hånd . Jeg skriver i aften til Grimm , sagde han resolut . Første gang jeg træffer madame d’épinay , udbeder jeg mig en forklaring af hende . 

— for guds skyld ! råbte grevinden forfærdet . De må ikke sige et ord til Emilie ! Der bliver skandale , scener , forklaringer — som der aldrig bliver ende på ! Og hvad skal det så alt sammen nytte ? Vi har det jo så hyggeligt og prægtigt , som vi har det . Det er jo blot en tiltrækning mere at vide med sig selv , at man ikke er ført bag lyset ! Lyd nu mit råd — hun gik hen til ham og lagde hånden på hans skulder : rør ikke mere op i denne sag ! Det eneste , de opnår derved , er at ødelægge deres Sophies rygte . 
— jeg kan ikke lyde dem . råbte Rousseau rasende . Jeg må tale . Dette forræderi af venner mod en ven er alt for oprørende ! 
— å , de har leget lidt skjul bag vor ryg — vi har jo næsten gjort det samme bag deres . Naturligvis : vor leg var uskyldigere , den skadede ingen — uden os selv , tilføjede hun med et suk når de taler om os , så kalder de os også forrædere , det tør jeg dø på . 
— dersom de gør det , så taler de mod deres samvittighed — både Grimm og madame d’epinay . For de kender mig , de véd — han løftede hovedet og stak højtideligt hånden indenfor vesten — at i jean-jacques Rousseaus bryst har en forræders hjerte aldrig banket . 

madame d’houdetot var allerede begynd ! at gå ned ad højen . Hun vendte sig om , rettede på hatten , der var kommen til at sidde lidt skævt på hovedet , og sagde : 
— samvittigheden er så lydig , min ven . Det kommer kun an på at opdrage den . 
Og medens hun let satte foden på hans fremrakte hånd for atter at svinge sig op på hesten , som utålmodigt stod og skrabede i jorden med bøjet hoved , spurgte Rousseau hende sørgmodig : 
— er det min veninde — min Sophie , som taler på den måde ? 
Hun ordnede sin kappe , greb tømmerne og gav hesten et let rap på rugen , så den stejlede . 
— ja , det er deres Sophie . Den stygge ulv skepsis , som liar bidt sig fast i os alle sammen , æder nu også deres eneste lille lam . Frels det , om de kan ! 

Xi . 
Jusque là j’avais été bon ; dès lors je devins vertueux ou du moins enivré de la vertu . 
J . J . Rousseau ( „ Confessions” ) . 
På Chevrette var man denne sidste uge i 
juli måned ivrig sysselsat med forberedelserne til en stor fest , hvormed monsieur d’épinay ønskede højtideligt at indvie den nye fløj , han havde ladet bygge samtidig med at hele det øvrige slot blev grundigt restaureret hans frue . hvis interesser ellers sjældent plejede at falde sammen med hans , var denne gang levende optaget af planen eller lod i det mindste til at være det . Hun glemte endogså at beklage sig eller blot at komme med nogen bemærkning , fordi Rousseau , som hun ellers i sit sentimentale og tyranniske venskab ikke kunne undvære mange timer i træk her på landet , nu ikke i flere dage havde sat sine ben på slottet eller ladet høre fra sig med et eneste ord . Hun komponerede „ landlige" Kostymer til tjeneste 

folkene , indstuderede balletter og pantomimer med dem og var utrættelig i , i alle sine ledige timer at gennemgå en lang ferolle med sin lille datter , som pudret , sminket og den halve tid af dagen udklædt i en fantastisk , lyseblå dragt med vinger på skuldrene lydigt efterabede moderens gestus og med sentimental betoning deklamerede sine Vers . 
Rousseau havde fast besluttet at holde sit løfte til grevinden : hverken at anmode madame d’epinay om en forklaring eller gøre hende bebrejdelser . Han havde foresat sig for én gangs skyld at spille ligeså god salonkomedie som de andre ; men alene tanken om hans indtræden på scenen var ham i den grad imod , at han opsatte sit besøg på Chevrette fra den ene dag til den anden . 
Fra Sophie hørte han ingenting . Han vidste , at hun nu bestandig holdt sig hjemme . Saint-lambert ejede også en lille ejendom i eaubonne ganske nær ved det hus , som madame d’houdetot havde lejet for sommeren . Så snart margency fik at høre , at Saint-lambert var kommen tilbage , spurgte han med troskyldig mine , om det måske var for at se , hvordan bønnerne og ærterne stod i hans køkkenhave , at Markien sådan over Hals og hoved havde forladt lejren i Westfalen . Rousseau havde hidtil ikke tænkt derover , men nu gik det op 

for ham , at det naturligvis mere var naboskabet med Saint-lamberts gård , end svigerindens nærværelse på Chevrette , som havde bestemt den unge grevindes valg af sommerbolig . 
Ingen  , af gæsterne på Chevrette tænkte nogensinde på at aflægge besøg på eremitagen , og filosofen gik atter som eneboer om i sit hjem eller strejfede om i montmorency-skovene . Det så’ ud , som om der ikke længer var nogen , der tog notits af ham , og til trods for sin ofte udtalte ligegyldighed for menneskers selskab var det med en vis bitterhed han atter følte sig udelukkende henvist til „ Tanterne" , som madame le Vasseur og Thérèse for spøg blev kaldt af vennerne . 
I disse lange , ensomme , dage i skoven og i den lille indhegnede have på eremitagen , hvor han med egen hånd lugede jordbærbedene eller bandt de nedfaldne frugtespaliers op , tænkte han mere end nogensinde før over hele sit forhold til alle disse mennesker , som kaldte sig hans bedste venner , og som han selv lige til nu oprigtigt havde anset for at være det . Smerten over at føle sig forrådt af madame d’epinay , som han nu i flere år havde været vant til at betragte som en kærlig og forstående søster , var for ham næsten ligeså bitter som den 

tanke , at hans hjertes ømmeste følelser var den kvinde , som han endelig engang i sit liv lidenskabeligt elskede , ganske ligegyldige , ja , at hun regnede dem for så godt som intet . Hans stolthed oprørtes , hans umættelige selvfølelse , som hviskedee til ham , at han — Jean Jacques Rousseau — den fattige medborger i Genf , der nu gik her som en fremmed , en , der af nåde og barmhjertighed fik lov til at bo påeremitagen , var tusindgange mere værd end alle disse ubetydelige , overfladiske verdensmennesker tilsammen , som for tidsfordriv morede sig med at lege med ham og hans skæbne som med en bold . Var det skinsyge fra Grimms side ? Kunne han da virkelig se , at den „ Bjørn11 , hans veninde havde fanget og nu holdt bunden i rosenlænker , engang , når han søndersled lænkerne , skulle rejse sig som den skovens konge , han var ? Gang på gang i disse , , ensomme dage sagde han til sig selv , at han stod et trin højere end de fleste andre mennesker ; han var dydigere og stærkere , støbt af ædlere metal , hans syn rakte videre , hans øre hørte skarpere end nogen nulevende mands , han kendte . Han vidste med sig selv , at han til trods for sit sværmeriske nature] og store modtagelighed for indtryk dog havde få illusioner . Verden havde taget livet af de fleste , medens de endnu kun var små , spæde , 

ugegamle børn , og de få , han havde fået lov at beholde , nærede han møjsommeligt med tvivlende sympatier og blegnende forhåbninger , alt medens han fejt lukkede øjnene af frygt for også at miste dem . Og alligevel ! — med denne sin stolte , urokkelige overbevisning om sit eget værd , om at han kunne og burde være sig selv nok , med sin dyrekøbte livserfaring bag sig , kunne han alligevel ikke lade være med at søge efter venner og naivt og blindt tro på dem , han havde fundet ! 
Det var ham ligefrem en trang at tro på dem , han holdt af — og var der nogen , han havde holdt inderligt af og sluttet sig til her i Frankrig , så var det først og fremmest madame d’epinay og Grimm . Det var ham , som havde introduceret den dengang ubetydelige og afhængige fremmede i venindens hus , det var ham , som havde ført deres hjerter sammen , som med glad tilfredshed havde set deres gensidige sympati blive varmere og varmere . Og nu fandt han sig pludselig stående uden for det forhold , han selv havde været med til at . skabe , uvenligt og fjendtligt distanceret ved en perfid angivelse , en unødvendig og halvt opdigtet anklage . Nu da han allermest trængte til hjælp og støtte hos sine venner , nu forrådte de ham , handlede illoyal ! 

bag hans ryg , bagtalte ham og gjorde ham forhadt af en af de få mænd , hvis venskab og agtelse , han i høj grad satte pris på  : Saint-lambert . Hans elskede veninde skræmmede de bort fra ham , berøvede hans ensomme tilværelse en så fattig almisse som den uskyldige omgang med hende og hendes kære , tillidsfulde venskab . Og alt dette uden så meget som på forhånd at give ham et advarende ord , et venligt råd , en broderlig formaning , uden så meget som at gøre sig den ulejlighed grundigt at undersøge , hvorvidt det „ Forræderi" , de med en sådan indignation anklagede ham for , virkelig eksisterede eller ikke . 
De første timer efter at han var kommen hjem fra mødet på mont-olympe , var han så bedrøvet og harmfuld , så ligefrem rasende på madame d’epinay og særlig på Grimm , at han i fuldt alvor foresatte sig , aldrig mere at sætte sine ben på Chevrette . Men da han havde sovet på det , og der var gået et par dage , så’ han det hele i et lidt andet lys . Var det nu virkelig aldeles sikkert , at Sophie havde ret ? Han kendte særdeles godt til hendes evindelige „ Guerillakrig" med svigerinden ; og havde hun ikke selv for kort tid siden ærlig tilstået , at hun ikke kunne fordrage Grimm ? Det var jo muligt , at denne , 

da der engang var  . bleven talt om Chevrette , havde ladet et par spøgefulde ord falde til Saint-lambert , som den for sin „ Ære “ ømfindtlige Markis øjeblikkelig havde taget for alvor . Han overtalte sig selv til at mene — thi han ville gerne overbevise sig derom — at det egentlig var højst urigtigt af ham på denne måde at dømme to af sine ældste og bedste venner som falske og lavt misundelige — uhørte og på løse formodninger . Og desuden : her på eremitagen var han madame d’epinays gæst , hun havde i sit hjertes godhed , da hun kendte hans lede ved bylivet og særlig ved Paris , opladt dette fristed for ham , ja , næsten tvunget ham til at tage imod det . Var det ikke den sorteste utaknemlighed af ham ved det første ord af en anden at tvivle om hendes så ofte prøvede venskab ? Og pludselig vendte han med et af de heftige omslag , der så ofte forekom hos ham , på én gang hele sin vrede og alle sine bebrejdelser udelukkende mod sig selv . Til slutning — efter nogle dages forløb , da han hverken havde hørt eller set til nogen i sin ensomhed — behøvedes der ikke mere end en af madame d’epinays hjertelige , og sentimentale billetter med hendes sædvanlige ømme bebrejdelser og venskabsforsikringer , for at få-ham , der nu var fuldstændig overtydet om hendes uskyl- 

( lighed , sin egen lettroenhed og uretfærdighed , til angrende og bodfærdig atter at opsøge sit andet hjem : Chevrette . 
Han kom som sædvanlig ved middagstid og blev af værtinden modtagen med et hurtigt , halvt bebrejdende , halvt forskende blik , som han straks besvarede ved ømt at omfavne hende . Monsieur dupin de francueil , til hvis smag og arrangementstalent monsieur d’épinay stadig havde den allerstørste tillid , var netop i dag til middag på Chevrette . Af andre fremmede var der kun madame de Verdelin , thi både margency og den gamle Markis af croismare betragtedes jo for øjeblikket som hørende til huset . Mademoiselle d’ette var endelig rejst sin vej , og madame d’houdetot og Saint-lambert holdt sig stadig hjemme i eaubonne . 
Efter middagen slog selskabet sig ned i madame d’épinays lille salon . Rousseau , som straks ved ankomsten og mødet med madame d’épinay havde følt sig tryggere og gladere til mode , end han havde gjort det i de sidste dage , var nu , da han hverken fandt . Grevinden eller Saint-lambert på Chevrette , og ingen så meget , som nævnede deres navne eller talte om dem , pludselig bleven i forfærdelig dårligt humør , bitter og heftig . Allerede ved middagsbordet var han på det voldsomste 

begyndt at gå løs på Frankrig og franskmændene , luxus’en og rangforordningen , overcivilisationen og salonæstetiken — kort sagt , han var , som monsieur d’epinay med et skuldertræk beklagende ytrede sig , „ begyndt at ride alle sine gamle , spattede kæpheste" . 
— krigen ! sagde han nu opbrusende som svar på en bemærkning af monsieur de crois-mare , som stilfærdig i de mildeste og mest velvalgte udtryk beklagede , at det varede så længe , inden overkommandoen indlod sig på slag . Hvordan vil de have , at de moderne franskmænd skal kunne have begreb om mandstugt eller om en energisk optræden i Felten ? Mennesker , som — jeg taler her naturligvis kun om de ledende herrer , tilføjede han med en håndbevægelse , som fuldstændig reddede menigmand fra hans dom — mennesker , som når de er hjemme , hele dagen igennem lukker sig inde med damer i forgyldte boudoirer og snadrer med dem som dresserede pappegøjer . Sig mig — han stillede sig truende lige over for madame d’epinay , kun fordi hun på hans rastløse vandring op og ned i værelset tilfældigvis lige i øjeblikket var den . der var ham nærmest . Sig mig , hvad tager de dem f . Eks . til hele dagen her på Chevrette — de og deres venner ? Hvad tager de dem til ? 

madame d’epinay lo højt ; halvt morede hun sig , og halvt var hun ængstelig over hans urimelige , aldeles unødvendige heftighed . Det lignede ham slet ikke at optræde på denne hensynsløse måde i så mange menneskers nærværelse . 
— hvad vi tager os til ?  .  .  . Men , du store gud , vi tager os det samme til som alle andre mennesker . Vi snakker naturligvis sammen . 
— naturligvis ! Ja , det er netop det — i „ snakker" . Århundredets friske luftning , som nu er begyndt at blæse over hele Europa , den bliver i Frankrig til bare munds vejr . I snakker , konverserer , taler , siger repliker — synger kupletter , når det skal gå højt . 
Margency klappede i hænderne . Francueil og monsieur d’epinay gav sig også til at applaudere . 
— bravo , jean-jaques ! Flere „ Repliker" ! Der er ikke noget , der klæder Jupiter så godt som den hellige vrede ! 
— og der er ikke noget , der klæder en schweizisk medborger sådan som at sige „ I" til sine franske brødre , sagde madame d’epinay mildt , med et spøgefuldt , bebrejdende blik fra sine smukke øjne . Rousseau opfangede det , ilede straks hen til hende og kyssede overdrevent angergivent hendes hånd . 

- å , madame  .  .  . hviskedee han selvbebrejdende , næsten utrøstelig . 
— å , du følsomme hjerte ! råbte francueil . Du kraftige hånd og hede hoved ! Du er den tribun , der skal frelse folket , det tvivler vi ikke om — hans stemme havde et let ironisk anstrøg — men vi , ser du , vi er liktorerne med fascerne , som baner vej . Efter os kommer Cæsar ! 
Madame de Verdelin , som hverken var stiv i romersk eller fransk historie , men som havde opfattet navnet Cæsar , satte det nu med pludselig dybsindighed i forbindelse med , hvad hun havde hørt angående nationens håb til den afdøde hertug af bourgogne og hans formodede reformationsplaner . Hun havde en adelig dames ubegrænsede ærbødighed for kongehuset og ønskede at give kejseren , hvad kejserens var , da hun naivt eftertænksomt og høfligt spørgende vendte sig til francueil : 
— mener de monseigneur le dauphin , monsieur ? 
De lo alle sammen , endogså Rousseau . Den stakkels , afmægtige , forkuede dauphin , der var ufri i enhver bevægelse , bevogtet nat og dag af sin faders mætresser og yndlinge ! At sætte hans navn i forbindelse med Cæsars ! 
Rousseau afbrød latteren , sukkede og slog tragisk ud med hånden : 

— ak , nej , madame ! Af denne jordbund vokser ingen romere op ! 
— men i mangel af Cæsar , som jo unægtelig for længe siden har trukket sig tilbage fra Gallien , har vi i det mindste en kleopatra . En kleopatra , som langt overgår den første , og som alene er kapabel til at stække alle romere  ! 
Uden videre overgang begyndte de nu alle at tale om madame de pompadour og derefter igen om krigen — „ hendes krig" — samt om kongen af Preussen , som nu alverden sværmede for . 
Margency ytrede med sin sædvanlige ironiske mine , at han gad nok vide , om Richelieu alligevel ikke , dersom man kunne formå ham til at løsrive sig fra Paris , duede bedre til overbefalingsmand end både marskallen af estrées og prinsen af soubise , som man nu efter sigende i Versailles satte sit håb til . 
— jeg må bede dem , min herre — den gamle Markis af croismare rejste sig med denne statelige , graciøst nedladende høflighed , som prægede hele hans væsen og uvilkårligt mindede om Louis Xiv og „ le grand siècle" — jeg må bede dem tale med mere agtelse om hertugen af Richelieu , som jeg har den ære at regne blandt mine særdeles gode venner . De ville ikke tillade dem denne tone , 

min unge ven , hvis de som jeg havde set ham ved fontenoy ! 
— men , hr . Markis , indvendte margency med spodsk sagtmodighed , nu er der jo ingen længer , der tror , at det virkelig var vor elskværdige hertug , som vandt slaget — ligeså lidt som det var det brushoved d’auteroche ! 
— å , d’auteroche — den tapre d’auteroche ! råbte Markien . Har man heller ikke længer respekt for det navn ? Det går sandelig tilbage med Frankrig , når en yngre slægt ikke mere har agtelse for en dristig dåd , et fint og dybsindigt ord på rette sted ! Den gamle herre rystede beklagende på hovedet . Nej , stå øje til øje med døden og ikke et øjeblik miste sin koldblodighed eller sikkerhed — først så kan man sige , at man er vel opdragen og civiliseret ! De skulle som jeg have set det gode humør , den ridderlige elskværdighed , hvormed han hilste fjenden og slog ud med hånden : „ Efter dem , mine herrer’ englændere !"  .  . Og de ville have 
indrømmet , at han den dag hævdede landets ære som en ægte franskmand og ægte adelsmand ! 
— men de nægter da vel ikke , hr . Markis , at det var en ret bekostelig måde at hævde vort folks uovertræffelige levemåde 

på , svarede margency hvast , irriteret over tilrettevisningen . 
— bekostelig ! Den gamle Markis drejede hovedet om med en superb bevægelse og tilkastede margency et blik over skulderen . Bekostelig , siger de ? Med et sådant ord betaler man millioner tilbage . 
Ud på aftenen , da man netop efter en kort promenade i parken beredte sig til at gå ind til souper’en . kom madame d’houdetot og Saint-lambert . De var begge til hest , og denne gang var madame d’houdetot i damedragt . Strålende , naivt lyksalig , stolt som en ung dronning hilste hun fra hesteryggen selskabet på slotstrappen uden særlig at udmærke nogen enkelt . Rousseau vidste ikke engang , om hun så’ ham blandt de andre . Saint-lambert var roligere ; men også over hans mandige ansigt bredte der sig et skær af en så strålende lykke , at de alle uvilkårlig måtte lægge mærke til det . De red ind i slotsgården , standsede blot et øjeblik for at få en besked angående festen , som monsieur d’épinay gav dem , med hånden på sin søsters stigbøjle og ansigtet nysgerrigt , næsten forskende vendt op mod hendes . Da de , efter en kort , men venlig hilsen igen vendte he 

stene og i skarpt trav sprængte ud af går den , medens de andre alle stod stille et øjeblik i den nedgående sols stærke skin og så’ efter dem fra trappen , sagde husets herre langsomt , næsten misundeligt : 
— skal man dømme efter de ansigter , så må der alligevel her på jorden findes en slags fuldkommen lykke . 
Rousseau var ikke misundelig . Hans første misstemning og nervøse trættekærhed var fuldstændig forsvunden , var som bortvejret , medens han mellem madame d’epinay og francueil , tavs under deres samtale , hvoraf han kun opfattede lyden af de kære , kendte stemmer , stille gennemvandrede parken . Han kæmpede selvfornægtelsens stolte kamp mod sit eget hjerte og drømte om den salige lykke at kunne elske uden synd . Da så madame d’houdetot og Saint-lambert så uventet kom ridende ind i gården , følte han . i samme nu han stod ansigt til ansigt med dem , ingen som helst bitterhed eller skinsyge , kun en smerteblandet , eksalteret glæde over at se den elskede så lykkelig . Og med berusende henrykkelse , med stolt beundring over sig selv , vidste han , at han — i det mindste i dette øjeblik — havde vundet sejr over sine oprørske sanser og sit endnu mere oprørske hjerte . 
Idet han derpå ligesom de andre endnu 

stirrede efter den høje og statelige kavaler og den slanke rytterske i den himmelblå flagrende kjole , der så dristigt tumlede sin hest ude i den brede slotsallé , sagde han — som svar på monsieur d’epinays ord — sagte og drømmende : 
— lykke ?  . . . Ja , det er lykke , helt at kunne give sig hen til en anden i tanke , i ord og i handling  . .  . Han tav lidt , og blikket fulgte de to høje skikkelser , som nu øverst oppe på bakken et kort sekund tegnede sig mørke mod den brandrødt flammende himmel , inden de i det næste hurtigt forsvandt ned ad skråningen . 
— men — han vendte sig mod monsieur d’epinay og de andre , og hans varme brune øjne strålede — jeg siger dem , tro mig : den største lykke er at eje og beherske sin egen sjæl . 
Madame d’epinay stod endnu ved siden af Rousseau . Hun drejede hovedet om og så’ forbavset , skarpt på ham fra siden . Han følte det og vendte sig om imod hende — hun slog langsomt og alvorligt øjnene ned for hans klare , lyse blik . 
De andre gik en efter en ind i forhallen ; de hørte de højhælede skos klapren mod marmorgulvet og døre , som åbnedes og lukkedes . 

men madame d’épinay og eremilen stod endnu øverst oppe på trappen . Nu var der kun en smal , gylden rand af solen tilbage — den gled langsomt ned bag træerne . 
Et øjeblik blev der ganske stille om dem . De hørte et par store fugle baske med vingerne og slå ned på taget over søjlegangen . Så strøg en kølig , mild luftning hen over deres ansigter . 
Madame d’épinay trak pelissen tættere om sine nøgne skuldre og vendte sig om for at gå ind . 
— kom , sagde hun . Det bliver køligt . Nu er dagen forbi . 

Xii . 
On m’a fait boire jusqu’ à la tie la coupe amère et douce de la sensibilité . 
J . J . Rousseau ( „ La nouvelle héloïse “ ) 
kun i håb om at gense Sophie havde Rousseau sagt ja til festen på Chevrette . Han havde ikke talt med hende siden deres møde på mont-olympe — det var nu næsten en uge siden - og ikke set hende siden den aften i slotsgården på Chevrette , thi sit løfte tro havde han ikke en eneste gang villet opsøge hende i hendes hjem . Han havde i disse dage skrevet mindst tyve breve til hende — tusind gange mere ømme og ildfulde end dem , saint-preux nogensinde havde skrevet til Julie ; men så stor var hans ydmyge frygt for at gøre hende imod , at han ikke havde turdet afsende et eneste af dem . Det , som gjorde savnet af den elskede , som nu i næsten to måneder havde været så godt som hans daglige selskab , endnu større , var , at han jo i hele denne tid , hvor hun ikke en time på dagen var ude af hans tanker , stadig tænkte 

sig hende sammen med Saint-lambert , udelukkende optaget af ham . Ti han vidste , at hun skinsyg talte hvert dyrebart minut , der forundtes hende at tilbringe sammen med sin elsker , som i løbet af ganske kort tid måtte vende tilbage til hæren . Rousseau følte , at Sophie ikke ville have tilgivet ham , dersom han havde berøvet hende et eneste af disse søde øjeblikke . Og for ham , som måtte nøjes med så lidt og endogså måtte leve i en evig frygt for at miste dette lidet , var hendes mishag værre end døden . 
Men nu ved festen ville han atter få lov til at se og tale med sin kære veninde . Da alle kendte deres tidligere fortrolige forhold til hinanden , kunne hun ikke godt uden at udsætte sig for bemærkninger og kommentarer søge at undgå ham . Han skulle atter se hendes kære øjne , høre hendes klare , lidt syngende stemme , hendes yndige , letsindige latter . Hans hjerte bankede heftigere af uimodståelig , tåbelig glæde , medens han samtidig , halvt spodsk , halvt vemodigt resigneret , smilede over sig selv  : han tænkte på , hvorledes det bestandig havde været hans lod i livet , mest at nyde den kærlighed , han aldrig havde kunnet vinde . 

hun kom sent ; alle de andre gæster var allerede samlede ; selv Saint-lambert var for længe siden kommen . Gennem de høje , buede døre , som velvoksne , hvidpudrede lakajer , sølv-glinsende i lysegrønt og violblåt livré , ærbødigt holdt åbne , trådte grevinde d’houdetot ind i salen ved sin Broders hånd . Hendes dragt af blegrødt brokade og franske kniplinger , stram over skuldre og buste med folderige , brusende paniers , hele hendes bøjelige , harmoniske og spændstig slanke skikkelse passede så enestående godt ind i rammen af den med mat guld og blegt hendøende nuancer i lilla og perlemorsgråt dekorerede sal , at damerne næsten begyndte at mistænke hende for ligefrem at have beregnet den virkning , hun ønskede at gøre i ensemblet . Gæsterne gjorde høfligt plads for slotsherren og hans søster , og i skæret fra de nye hypermoderne lysekroner af det nu hypermoderne sévresporeelæn , nydeligt trippende på sine høje karmoisinrøde hæle , indtagende og forbindtlig bøjende sit pudrede hoved over den blegrøde , diamantbesatte collerette , drog den unge , endelig nu helt sejrrige , forfinede og fuldendte rokokos nonchalante og graciøse dronning ind i sit rige . 
De fleste af damerne hørte til embedsstanden og finansadelen ; men med grevinde 

d’houdetot trængte på éngang ligesom et pust fra Versailles ind i salonen . Hun tilhørte den intimere Hofkreds og var dronning Maria lec-zinskas yndling og veninde . Når hun hilste var det med denne ejendommelige , på éngang naturlige og strengt studerede ynde , man i hele den vide verden kun så’ ved kongen af Frankrigs Hof : denne dybe , langsomme bøjning med sænkede øjne og stiv midie , denne spændstige elegance i måden atter at rette sig i vejret på , medens blikket stolt , men blufærdigt hævede sig , og hovedet let kastedes tilbage — korrekt , graciøst og beundringsværdigt behersket i hver bevægelse , i hver linie af sit legeme . 
Længst borte i salen ved den modsatte dør stod Rousseau i ivrig samtale med monsieur de jully og Saint-lambert om den moderne italienske musik og den franske operas fortvivlede og håbløse kamp for tilværelsen . De tre herrer havde været så optagne af diskussionen , at de glemte at give agt på selskabet  ; men midt i et heftigt og lidenskabeligt angreb på Rameau , forstummede jean-jacques pludselig , stammede et par gange hjælpeløst og glemte helt at fuldende sætningen . Saint-lambert betragtede ham forbavset med sine store , blå øjne , vendte sig om og fulgte retningen af hans blik : 

madame d’houdetot gik så tæt forbi dem , at hendes paniers strejfede deres stive , udstående kjoleskøder . 
Hverken Rousseau eller Saint-lambert genoptog samtalen . Straks derefter begyndte „ Défiléen" — d . v . s . Gæsterne samlede sig parvis for i et langt tog gennem den restaurerede og nybyggede del af slottet , som man så samtidig kunne tage i øjesyn , at begive sig til kapellet , som nu højtideligt skulle indvies af sognepræsten i dueil . 
Hånd i hånd trådte parrene ind i den lille slotskirke , som afsluttede den nybyggede fløj . I midtergangen lige for koret , hvor præsten allerede ventede ligesom i en kaskadeagtig terrasse af lys og blomster , skiltes herrer og damer med en dyb og sirlig hilsen fra hverandre . De forgyldte og hvide stolerækkers pragtfulde ødselhed fik samtidig pludselig indhold og liv af alle disse guldbroderede , brogede herrekjoler , disse kniplingskalvekryds , pudrede parykker og hårpunge på den ene side , og på den anden : smalle , stift snørte midier , nøgne Buster og halse under snævre silkekolleretter , der som et blomsterbæger indesluttede damernes ansigter , som var sminkede , malede , besatte med skønhedspletter under den høje , snehvide koiffure . Vifterne bevægedes frem og tilbage — som sommerfugle over et 

rosenbed — halvhøj hvisken og smilende øjekast gled fra stol til stol og tværs over den skillende , tæppebelagte midtergang . Længst fremme så’ bygherren i sin lillafarvede lænestol stolt og tilfreds ud over sin kirke , som med sine freskomalerier , forgyldninger og koket ornamenterede søjler mere lignede et tempel oprejst for det attende århundredes højeste guddom : kunsten — end en bog for de kristnes strenge gud . 
Ecce sedes hik tonantis  .  .  . 
Klang den af Rousseau i denne anledning komponerede motette patetisk og højtidelig ud over forsamlingen , og den italienske primadonna signora Bruna trådte frem foran orkestret . 
Da man forlod kapellet , gav monsieur og madame d’epinay så at sige kur for deres gæster , som med mange smigrende og velvalgte komplimenter trængt^ sig om dem . 
Kun monsieur de la popeliniére , som hidtil ubestridt havde hævdet sin plads som den generalforpagter , der til sit eget og sine venners bedste med mest esprit og smag havde forstået at anvende de ubegrænsede indkomster , som gud , kongen og folket skænkede ham , var ikke rigtig tilfreds . Hans uovertræffelige , navnkundige „ petite maison" 

dunkledes i aften af Chevrettes glans . Han komplimenterede høfligt vært og værtinde , men to skridt fra dem vendte han ryggen til , og henvendt til baron Holbach , som netop stod lige ved ham , sagde han ganske højt : 
— den lille epinay , som takket være sin frue allerede står sig så godt med filosofien og takket være sin smukke søster har fået naturen og dens apostel over på sin side , ønsker nu også at skaffe sig Vorherre til forbundsfælle . Man har jo rigtignok troet , at han efter Voltaires tronbestigelse havde abdiceret , men nu ser det jo ud til , at han endnu har chancer for at komme til hæder og ære igen , eftersom epinay med sin fine næse ikke tør lade ham i stikken . 
Monsieur d’epinay vendte sig ikke engang om — han kendtestemmen . Idet han bukkede for madame dueros , en financière , hvis venlige sindelag han havde al grund til at tvivle om , sagde han øjeblikkelig med høj røst og med sit allermest forbindtlige smil : 
— hvor det glæder mig , at have den ære at se dem i dag , madame ! Det er ikke i modgang man skal prøve sine venner — det er i medgang de fleste har nemlig ingenting imod at spille beskyttere  .  .  . Men en mand , der lykønskes til en sejr , kan være sikker på at møde lutter grønne øjne hos sine venlier . 

det glæder mig imidlertid at kunne konstatere , at deres er ligeså bedårende himmelblå som altid ! 
Markien af Saint-lambert , som stod i umiddelbar nærhed af den talende sammen med madame d’houdetot , opfangede straks re-pliken og — uden at lade , som han så’ jean-jacques , der stod et par skridt derfra på hendes anden side — sagde han : 
— deres Broder , madame , har ikke ret til at ytre sig så skarpt om monsieur de la popiliniére . Efter alt , hvad jeg kender til ham , er han ikke blot i stand til at være en mands ven . men oven i købet også til at være hans fjende . 
— hvad mener de . Monsieur ? spurgte madame d’houdetot sagte , forskrækket over hans pludselig sarkastiske tone , som hun kendte så godt , men som han aldrig havde anvendt overfor hende . 
— jeg mener , hvad jeg siger , svarede han koldt . Ven kan enhver som helst stymper være , så længe han er ens ven . Men de må indrømme . Madame , at det er højst magtpåliggende , at ens fjender — hemmelige såvel som åbenbare — er hæderlige og loyale mennesker . Det er jo med dem . man skal måle sine kræfter . 

Rousseau vendte sig hurtigt om uden at turde se på madame d’houdetot . Han såvel som hun havde særdeles godt forstået adressen og den trusel , der lå i de sidste ord . 
— han véd alt ! sagde han til sig selv . Og derpå med pludselig , atter vågnende selvfølelse , idet han løftede hovedet : nej , ikke alt — for så kunne han ikke nære mistillid til en engel eller true en dydig og oprigtig ven ! 
Og som om han skammede sig over sin aldeles uvilkårlige , feje ængstelse , gik han med oprejst pande og klart blik hen til Saint-lambert og hans elskerinde . 
— det er længe siden , jeg har haft den glæde at se dem , madame , eller kun at få lov til at hilse på dem . Eremitagen og Chevrette har savnet deres solstråle . 
Madame d’houdetot rødmede og turde ikke se ham ind i øjnene . Saint-lambert sagde koldt med sit overlegne , faste blik : 
— dersom madame i deres selskab altid er vant til at høre så kønne ting , beklager jeg , at hun så længe har måttet undvære dem . 
Markien drejede sig om på hælen , bød madame dueros hånden og gik ud af kapellet . 
Rousseau tillod sig at byde grevinden 

sin hånd . Hun tog den tøvende og modvilligt . 
— store gud ! hvad har de dog gjort ! hviskedee hun heftigt . Ser de ikke , at han véd alt ! 
— jeg sværger dem til , at det ikke er min skyld . Trøst dem , dyrebareste Sophie , alt skal blive godt igen ! 
— gå dog i det mindste ikke her og kald mig „ Sophie" ! hviskedee madame d’houdetot energisk og rasende . Hvad må folk ikke tro ? Det ender med , at de fuldstændig ødelægger mit rygte . 
— kære veninde  . . . 
— men , du store gud ! Hun trykkede nervøst hans hånd . Har jeg ikke forbudt dem at bruge alle disse ømme ord ? Begynd slet og ret med „ Madame" og sig så , hvad de vil sige . 
Rousseau svarede ikke . Hun begyndte at få samvittighedsnag over sin heftighed og og uvenlighed . 
— å , min ven  . . . De véd ikke , hvor ulykkelig jeg er ! Jeg kan ikke udholde at se ham vred . 
Og da Rousseau endnu ikke svarede , drog hun ham pludselig — glemmende al konveniens , alle onde tunger omkring dem — ind 

i en af de dybe vinduesnicher , de netop gik forbi . 
— jeg beder dem , sagde hun hurtigt og bønfaldende — hent Saint-lambert ; bed ham om at komme til mig . De må hjælpe mig — husk , det er deres skyld ! Går han og tænker ondt om mig en halv time ti] , kan jeg ikke leve . 
— men souper’en ? og stykket , som skal spilles siden ?  .  .  . 
— jeg må tale med ham , sagde hun bestemt . Øjenbrynene var skarpt sammen-trukne over de klare alvorlige øjne , som hun nu rettede fast på ham . Jeg går ud i søjlegangen — medens hun endnu talte , åbnede hun hurtigt den høje glasdør . Bed ham søge mig dér . Og idet hun ville til at gå , sagde hun dvælende , som om hun skammede sig en smule over sin egenkærlighed  : 
— og de , Rousseau — de kan så finde os dér  .  .  . siden . 
Rousseau bragte ganske kort og uden nogen som helst forklaring denne besked til Markien , som endnu talte med den tykke og indignerede madame dueros . Han gik lige hen til ham , idet han sagde — så højt og tydeligt , at alle kunne høre det : 

— madame d’houdetot ønsker at tale med dem , kære Saint-lambert . 
Og da Markien vendte sig heftigt om imod ham , meddelte han ham ligeså roligt , men med mere dæmpet stemme , hvor han kunne træffe hende . Da han mødte Saint-lamberts blik under de sammentrukne øjenbryn , lykønskede han sig selv til , at han kunne beherske sig således . 
Madame d’houdetot var imidlertid trådt ud i søjlegangen , der som et åbent galeri løb langs med denne del af huset og omsluttede en lille gård , i hvis midte en fontæne plaskede . Hun gik ubekymret hen til fontænen uden at nære frygt for at blive set fra vinduerne , da hun vidste , at gæsterne nu ved denne tid sandsynligvis alle havde samlet sig i de værelser , der vendte ud til parken , for at se på fyrværkeriet , som monsieur d’epinay havde fundet passende at arrangere som en slags overgang fra den højtidelige kirkeindvielse til den mere muntre souper og det derefter følgende vidtløftige teaterdivertissement . 
Medens hun ventede , satte hun sig på fontænens marmorkant og dyppede adspredt fingrene i det kolde vand . Den hos hende så usædvanlige ophidselse havde allerede lagt sig ; hun angrede kun , at hun havde givet 

Rousseau et sådant hverv og således selv havde bragt de to mænd i et endnu mere skævt forhold til hinanden end før . 
Hun sad der længe . Endelig så’ hun en mørk skygge bevæge sig mellem søjlerne og derpå komme frem i lyset fra vinduerne , som fra begge etager klart belyste gården . Vedkommende havde straks fået øje på hende og gik hen mod fontænen . 
Hun rejste sig op — det var ikke Saint-lambert , det var Rousseau . 
— er de alene ? spurgte hun forbavset . 
Liun gik et skridt hen imod ham . Trods sminken så’ han i lyset fra vinduerne , hvor bleg hun var . 
— vil de virkelig påstå , at de har talt med Saint-lambert ? Hun knugede nervøst den sammenslåede vifte i sin knyttede hånd og vendte trodsigt ansigtet op mod ham . At de har sagt ham , at jeg ønskede at tale med ham ?  .  . . 
— ja , madame , svarede Rousseau fast , med usædvanlig værdighed . 
Hun så’ hjælpeløst på ham med sine store . Øjne — som om hun ikke forstod . Så trykkede hun pludselig begge hænderne mod hjertet og hviskedee : 
— han véd det  .  .  . han véd , at hans 

Sophie venter ham — og han kommer ikke ! Så elsker han mig ikke mere ! 
— Sophie ! Med armen om hendes liv satte han hende varligt ned på bassinets brede marmorkant , og -han syntes , at han i dette øjeblik var næsten overmenneskelig stærk , fordi han ikke straks drog hende ind til sig og sluttede hende i sin favn , som hun dér vaklende strakte sine hænder ud mod ham . Tro mig , hviskedee han — det er en misforståelse . Det kan ikke være andet . Lad mig endnu engang opsøge ham . 
— nej , min ven , sagde hun stille , men bestemt , og holdt den hånd fast , som endnu omfattede hendes . Nej . Jeg har været tåbelig nok til at sende dem én gang til ham — han haropfattet det som enudfordring , enfræk-hed — af dem , af mig  . . . å , hvad véd jeg ! 
Med en hjælpeløs , fortvivlet bevægelse slog hun hænderne sammen og lod dem synke . Hendes øjne vare fulde af tårer . 
— å , mumlede hun klagende — ingen véd , hvor ondt det kan gøre i hjertet , når man elsker . 
— madame ! udbrød han lidenskabeligt , dybt krænket , fordi hun så fuldstændig syntes at glemme ham . Sophie ! I deres egen smerte er de ubarmhjertig mod andre . Jeg véd , hvor ondt det gør at elske ! 
Han bøjede lidenskabeligt ansigtet ned 

mod hendes hænder , som endnu slapt hvilede i hendes skød . Natten var skøn og mild , de var alene i dette fortryllende halvmørke : rejste han sig nu ikke op med en kraftanstrengelse og gik uden at vende sig om , følte han , at det snart ville være ude med hans i den sidste tid så møjsommeligt tilkæmpede selvbeherskelse . 
— å , jeg véd  .  .  . sagde hun sagte , halvt fraværende . Jeg tænkte ikke derpå .  .  . 
— Sophie ! udbrød han atter lidenskabeligt med et forpint menneskes hensynsløse brutalitet — hans stemme ligesom vækkede hende , hun løftede hurtigt blikket og så’ i det usikre lys hans skarpe brune øjne flamme mod hendes , ganske nær ved hendes ansigt . Sophie , mi er det ude med min tålmodighed ! De kan nægte at bønhøre mig ; men på min kærlighed må de tro . 
For første gang blev hun forfærdet over hans heftighed , for første gang følte hun sin overlegne magt over ham glide sig ud af hænderne . Hun rejste sig hurtigt op . 
Men Rousseau holdt hende med magt tilbage . Han havde kastet sig på knæ og greb med begge hænder om hendes liv , idet han trykkede sit hoved ind mod hendes klædning . 
— Sophie , mumlede han — for mig har 

livet , været hårdere og tristere end for nogen anden . De alene har magt til at gøre det lyst  .  .  . å . så lyst !  .  .  . Hans stemme skælvede , han talte så sagte , at hun mere anede end opfattede ordene . Sophie , elskede — vær god imod mig én , en eneste gang  .  . 
I dette øjeblik knirkede den høje glasdørs espagnoletter atter , og en mand trådte ud i søjlegangens skygge . 
— Saint-lambert ! råbte Sophie højt . 
Klangen i hendes stemme , dette . Udtryk af jubel og angest , lettelse og frygt , bragte med et Rousseau til besindelse . Med et blik , hun aldrig nogensinde glemte , rejste han sig hurtigt op , og med en vag håndbevægelse trådte han tavs til side , så hun kunne gå forbi . 
Men hun blev stående . Med den ene hånd slottet mod en af de blomsterurner , som prydede kanten af bassinet , og med den anden let knyttet om viften , stod hun stille ved siden af Rousseau , da Saint-lambert hurtigt kom over gården hen til dem . 
— jeg beder dem tilgive mig , madame , at jeg ikke før har kunnet efterkomme deres anmodning , begyndte han formelt og afmålt . Deres svigerinde , madame d’epinay , har opholdt mig så længe . Til min glæde ser jeg imidlertid , at de ikke har savnet selskab . 

ingen af dem lod sig føre bag lyset af Saint-lamberts tilkæmpede fornemme kulde og stive holdning . De var begge ganske sikre på , at han havde set dem , før de fik øje på ham , og at han med et blik havde opfattet , hvad der var foregået . Hverken Rousseau eller madame d’houdetot svarede . 
Pludselig , lige på én gang , kunne Saint-lambert ikke beherske sig længer . Med flammende øjne og hænderne knyttede under kniplingsmanchetterne gik han lige hen mod Rousseau  : 
— å , mumlede han rasende — prøv blot på at komme hende nær én gang til , prøv blot på endnu engang at forgifte hendes øren med deres forbandede , sentimentale sofismer , og jeg skal  .  .  . 
De to mænds blikke mødtes og krydsede hinanden som tveæggede klinger . I begges øjne luede den samme skinsyges dødelige , urimelige had . 
Madame d’houdetot lagde stille , som om hun ikke havde hørt eller set noget , sin hånd på sin elskers arm . 
— jeg fryser , sagde hun med en let gysen . Og idet han ved lyden af hendes stemme halvt fraværende vendte sig om mod hende : 
— de har ladet mig vente en time  .  .  . 

hun så’ ham ind i øjnene og tilføjede sagtere , lidt vemodigt : 
— det er første gang  .  .  . 
Hvor liflig hendes stemme dog lød : mild som julinatten , skælvende , næsten ydmygt øm trods den bebrejdende tone . Som så ofte før øvede den nu også nu sit gamle , uimodståelige trylleri på Saint-lambert . Han rettede sig i vejret , og de knyttede hænder slappedes , da han svarede : 
— i denne time , madame , har de ikke et øjeblik været ude af mine tanker . 
På hans røst , af selve ordene kunne hun høre , at han endnu ikke helt havde tilgivet hendes bedrageri ; men hun havde ham så nær ved sig , hendes arm hvilede i hans , hun havde hele natten , hele dagen i morgen , mange andre dage og nætter for sig : han skulle ikke komme til at rejse fra hende misfornøjet og mistroisk , det lovede hun sig selv . Og overmodig , glad over endelig at have redet den værste storm af , og i grunden lettet over at slippe for længer at have nogen hemmelighed foi- sin elsker , nikkede hun venligt , næsten taknemligt til Rousseau , idet hun ved Markiens arm gik forbi ham over gårdens ternede marmorgulv . 
— å , min gud ! mumlede Rousseau i lidenskabelig smerte , idet han stirrede efter 

hende og så’ hende forsvinde bag søjlerne og straks efter på ny dukke op i lyset indenfor vinduerne . Har jeg da kastet mit livs kærlighed bort på et voksent barn ? — ejer hun ikke engang en kvindes hjerte ? 
Men så mindedes han i det samme hendes blik , da det mødte Saint-lamberts , hendes stemme , da hun råbte hans navn . Jo , hun ejede en kvindes hjerte — kun ikke for ham ! 
Jean-jacques Rousseau satte sig alene ned ved marmorfontænen mellem rosenurnerne og sukkede bittert med ansigtet i hænderne . 

Xiii . 
L’un à l’autre enchantés dans ce vallon sauvage , 
réunis par nos goûts , conduis-moi tour à tour 
de l’étude aux plaisirs et des arts à l’amour . 
Te bien peindre , te mériter , te caresser et te chanter Sera tout l’emploi de ma vie .  «  Saint-lambert . 
Jeune j’aimais . Le temps de mon bet âge , 
le temps si court , l’amour seul le remplit . 
Quand j’atteignis la saison d’être sage , toujours j’aimais : la raison me le dit . 
Mme d’houdetot . 
Hele dagen efter festen havde monsieur de 
Saint-lambert og madame d’houdetot tilbragt alene på Markiens gamle gård i eaubonne . Det var lige efter middagen , som de havde indtaget inde i den gammeldags spisesal . I to brede , lyse striber faldt eftermiddags 

solen gennem vinduernes små , grønlige ruder ud over det slidte , røde stengulv og forgyldte muntert de høje vægges af alderdom mørke freskomalerier og portrætterne af den gode kong Henrik med baret og stort skæg og den smukke Gabrielle med stiv medicikrave omkring den fyldige , bløde hage . Foran den kolossale kamins gitter med dets to blankt polerede kobberkugler , hvor gårdens beboere vinter og sommer i to hundrede år , lige siden valois’ernes og religionskrigens dage havde samlet sig , sad nu husets herre og hans kære , smukke veninde — således som så mange fine herrer og damer havde siddet her i de samme ligeryggede , læderbe-trukne stole lige over for Samson og Dalila på kaminens tilrøgede , mørke relief og talt om så mange vigtige og betydningsfulde sager , der nu alle sammen var begravne og glemte . 
Deres kaffekopper stod halvtømte på bordet ved siden af dem . Madame d’houdetot tog sin nydelige lille snustobaksdåse frem , hvis låg bestod af én eneste stor graveret sten , og rakte den til Saint-lambert . Han tog distræt en pris . Hun betragtede ham bekymret . 
— hvor kan det være , at du endnu er så forstemt , min ven ? Hun rejste sig op 

og gik hen og satte sig på armstødet af hans stol , idet hun let , halvt utålmodigt gyngede med tåspidsen mod gulvet . Jeg har jo sagt dig alt , hvad du ville vide , og lovet dig alt , hvad du ville have , jeg skulle love , du store gud , jeg kan jo ikke gøre mere  ! 
Med armen om stoleryggen bøjede hun sig så dybt frem , så hun kunne se ham lige ind i øjnene . 
Han drog hende ned på sit skød og sagde ømt , langsomt og meget eftertænksomt : 
— synes du om eaubonne ? 
— ja , jeg gør . Men hvorfor spørger du om det ? 
— fordi jeg har noget meget vigtigt at sige dig , min reinette — noget , som jeg har tænkt på længe og ofte , men aldrig så meget som nu  .  .  . Det kommer til at koste os noget , men vi vil derved vinde meget , meget mere  .  .  . 
Hun lagde begge armene om hans Hals og så’ ham lige ind i øjnene — smilende , strålende af lykke . 
— Saint-lambert !  .  .  . Jeg véd , hvad du mener , min hjerte . Du vil have , at jeg skal komme herover , bo her hos dig ?  .  .  . 
Han tog hende om hovedet — lidt voldsomt — så’ på hende og trykkede så hendes ansigt ind mod sin kind . 

— ja ! sagde han kort . 
Hun gjorde sig fri for hans hænder og rejste sig op — blid og alvorlig , men med dette strålende , inderlige blik , der — som hendes elsker sagde — „ kunne forgylde alt , hvad hun så på “ ; og bestandig med øjnene i hans , sagde hun ganske ligefrem , på sin ømme , frimodige måde : 
— og det har du tænkt på længe ?  .  .  . Og ikke undt mig den glæde at lade mig det vide før nu ?  .  .  . 
Han rejste sig også op . Et øjeblik betragtede de hinanden — han strakte begge armene ud mod hende . 
— Saint-lambert — hendes hænder hvilede på hans skuldre , og hun bøjede hovedet en smule tilbage , med blikket endnu hvilende i hans . Saint-lambert .  .  . Hendes stemme var så mild , så underlig brudt , og pludselig brast hun i gråd . 
— min hjerte !  .  . Hvad skal dette sige ? — Sophie ? 
Hun rystede på hovedet og blev ved at græde . 
— jeg vidste ikke , at du  .  .  . elskede mig så højt  .  .  . 
— men , Sophie ! hviskedee han bebrejdende , meget ømt . Han stod med armen 

om hendes liv , hendes pudrede hoved efterlod et hvidt mærke på hans silkekjole . Så højt ?  .  .  . 
— ja . Hun så’ op med øjnene endnu fulde af tårer . Ser du  .  .  . jeg er ikke så tankeløs , så egoistisk , som du tror . Han smilede og rystede på hovedet . Nej , du må tro mig — nu vil jeg tale rent ud . Og hun vedblev med dæmpet stemme : 
— undertiden , du — å , ofte , for resten — har jeg sagt til mig selv : jeg er hans elskerinde , som så mange andre har været det , og han tror , at han er min „ Ven “ , sådan som alle kvinder i vor verden har en „ Ven “  .  .  . for en tid ! og mig har han vundet så let . Han tror måske — her lagde han hånden over hendes mund , og deres øjne mødtes . Nå ! — ja  .  .  . Og så har jeg sagt til mig selv : der kommer eir dag , da han ønsker at se en hustru i sit hus , og et barn , som kan forplante hans slægt , bære hans navn videre  .  .  . Å ! råbte hun heftigt — du tror måske ikke , at jeg har tænkt på alt dette ? 
— det har jeg aldrig anet , Sophie . Og det har du aldrig talt med mig om , min hjerte ? 
— ja , fordi jeg var bange for , du skulle føle dig bunden ! Å , jeg har jo set , hvordan 

min søster d’épinay plagede francueil , og hvor han stadig bedrog hende . — hun slog foragteligt ud med hånden . — du var jo fri , da du vandt mig . Havde jeg vel ret til at binde dig med løfter siden , når jeg ikke kunne give dig noget til gengæld ? Intet uden mig selv — og mig havde du jo fået , næsten uden at du behøvede at bede derom ! 
— ja , fordi du fra første øjeblik af indså , at det ikke kunne nytte noget at gøre modstand , min hjerte . Da jeg første gang så’ dig på engen ved epinay og følte din hånd i min , svor jeg på , at du skulle komme til at tilhøre mig 
deres øjne mødtes i strålende henrykkelse ved dette altid lige betagende minde om deres første gensidige , uimodståelige lidenskab . 
— og om jeg virkelig har vundet dig uden at tigge alt for meget — tilføjede han lettere , lidt mere dæmpet — så har du jo også forstået at erobre mig uden at gøre dig den allerringeste anstrengelse . 
— jo , sagde hun oprigtigt — jeg ville have , at du skulle elske mig , og havde jeg kun fået tid  .  .  . 
De lo . Så begyndte han igen alvorligt og meget ømt : 
— men , Sophie — dersom du nu kommer 

herover til mig og — også over for verden — uopløseligt binder din skæbne til min , indser du da ikke , at hvis nogen af os bringer et offer , så er det dig , dig alene . 
Hun rettede sig i vejret , stolt , strålende glad  : 
— å , jeg forstår ingenting , jeg forstår mig slet ikke på at regne ! „ Du" — „ jeg" — „ Offer" — „ Fordel" !  .  .  . Undertiden , Saint-lambert , er du en pedant ! Hun så’ ham skælmsk lige ind i øjnene , som hun stod dér foran ham — tilbagebøjet , vuggende frem og tilbage med hænderne fast slyngede om hans nakke . En pedant — ganske som Grimm og de andre ! Å , dumheder — du ligner ikke Grimm det mindste . Ingen i verden ligner dig ! Og jeg er så lykkelig , så lykkelig , fordi  .  .  . 
— fordi  .  .  . ? 
— fordi — hun hviskedee det med læberne ind mod hans øre — jeg aldrig skal få den titel at høre : Fru markise de Saint-lambert . 
Han lo højt — smigret og henrykt han anede ikke , at hun , der lod så tillidsfuld og ligegyldig sikker , nogensinde havde gjort ham den ære at være skinsyg . 
— hnn har altså virkelig voldt dig en hel del bekymringer , den markise ? 

— å , du . Hun sukkede . Den eneste , jeg har turdet tale med om dette , er Rousseau , og han gjorde mig oven i købet endnu mere ængstelig . 
— såb ?  .  .  . Det kan jeg nok forstå . Der lagde sig en skygge over hans ansigt . Men , tilføjede han , tog du da aldrig med i betragtning , hvor yderst tvivlsomt det var , at jeg skulle komme til at elske min hustru — det er , som du véd , et højst sjældent 'tilfælde i vor bekendtskabskreds . 
— men hun kunne elske dig  . . . 
— tror du da , at jeg er så bedårende ? Han lo og vedblev derpå halv vemodigt : 
— husk , at jeg er fyrretyve år — mit hår er gråt ! 
— å , gud — når man pudrer det ! Hun pustede kåd på de snehvide tindinge-bukler , så hun fik pudder i næsen og kom til at nyse . 
Pludselig strakte hun hånden ud og ringede med den tunge sølvklokke , der stod på bordet . 
— chariot , sagde hun til den tjener , som kom ind . Hun talte med sin sædvanlige , blide sorgløse stemme ; men der lå noget vist usædvanligt resolut , næsten højtideligt i den måde , hvorpå hun vendte sig om mod man 

den og gik et par skridt hen mod ham . Sig til Manon , at vi bliver her i aften og så fremdeles — så længe Markien er her i Frankrig . 
Den gamle kammertjener bukkede og trak sig tilbage med nedslagne øjne . 
Saint-lambert sagde ingenting . Han fulgte hende med øjnene , medens hun talte og derefter stille satte sig på sin forrige plads ved kaminen . Men da tjeneren var gået og udenfor hørevidde , gik han hen til hende . 
— Sophie ! sagde han kun . Han bøjede , langsomt , ridderligt det ene knæ og kyssede hendes hånd , som han aldrig nogensinde havde kysset den før . Hun havde gættet hans hemmelige ønske og uden at spilde tid straks iværksat det store brud på sin djærve , ligefremme , men roligt blide måde . Solen var nu ved at gå ned ; det gyldne skær , som havde oplyst salen , var borte . Skumringen begyndte mere og mere at sænke sig ned over dem . 
— Sophie , sagde Saint-lambert langsomt . Han gik op ned ad gulvet med hænderne i den lange vests lommer . Hvorfor vil du ikke vise mig de breve , jeg bad om i Morges ? 
Det gav et sæt i hende , som hun sad dér i stolen med halvlukkede øjne , smilende ad sine egne tanker . Brevene ?  .  .  . Jeg sagde 

dig jo , at jeg havde brændt dem , svarede hun kort , forvirret . 
Han standsede foran hende . 
— da jeg i nat fulgte dig hjem fra Chevrette , sagde han dæmpet , lovede du , at du ville sige mig alt — vise mig hvert skrevet ord , lade mig selv dømme . 
Hun så’ ikke op . Hendes nakke trykkede sig fastere ind mod stoleryggen . Hun sad og trommede med fingrene på stolens armstød . 
— vær ædelmodig , Saint-lambert , mumlede hun . Ikke mod mig — det behøves ikke : men mod ham , der er min ven . 
— nej , sagde han skarpt . Jeg vil se brevene . 
Nu bruste hun op . Du får dem ikke at se , råbte hun med flammende øjne og rødmende kinder . Ikke for nogen pris i verden . 
Han stampede i gulvet jeg vil vide , hvad han , som du bestandig kalder din ven , har vovet at skrive til dig . 
Hun rejste sig op fra stolen — stolt , med hovedet kastet tilbage . 
— alt , sagde hun overmodigt — alt har han vovet at skrive til mig ! Der findes ikke et ord i sproget så ømt , at han ikke har fundet det godt nok til mig . Hele sit hjerte har han lagt for mine fødder , alle sine gode 

og store tanker , og så skulle jeg — hendes stemme sank , og hun så’ bønfaldende op på sin elsker — Saint-lambert , du kan umulig ville have , at jeg skal handle så lavt  .  .  . 
Markien drejede sig om på hælen . 
— brænd dem ! sagde han hårdt . Jeg giver afkald på at se disse breve ; men brænd dem ! 
Hun stod stille — lidt overvejende . Så sagde hun sagte : 
— å , du , sådanne breve brænder man alligevel ikke ! 
— hvor kvinderne dog er gerrige ! udbrød han spodsk . Alt vil de eje — og ikke glemme noget ! 
— glemme ? — å , gud , nej — så valman jo altid lige fattig ! 
— men , Sophie — råbte han heftigt , finder du da selv ikke noget fornærmende i , at en anden mand elsker dig , attrår dig på samme måde som jeg , vover at sige dig det , når han véd , at du med sjæl og legeme tilhører en anden . 
— nej , sagde hun oprigtigt . Du taler så underligt . Og hun tilføjede eftertænksomt : det kommer naturligvis an på , hvordan dette andet menneske er imod mig , og han  .  .  . Hun løftede hovedet . Jeg har altid nærmest været stolt over Rousseaus kærlighed . 

— jamen , det er just det ! råbte Saint-lambert næsten fortvivlet . Du er „ stolt" over hans kærlighed ! Alene hans følelse — hvad enten den nu er bleven besvaret eller ej — er dig dyrebar — du nænner ikke at skille dig derved . 
— Saint-lambert — hun så’ fast på ham — du er så forandret siden i går . 
— hele vort forhold er forandret , sagde han kort og vendte sig om . 
— du mener ? hun blegnede . 
— jeg mener , at der fra og med den dag jeg opdagede , at der ved siden af os begge findes en tredje — en mand , som jeg véd elsker dig , og som jeg ligeledes véd ikke er dig ligegyldig  .  .  . Nej , afbryd mig ikke ! — han løftede hånden — han er dig lige så lidt ligegyldig , som han er mig ligegyldig . Før var vi to frie mennesker , der elskede hinanden — vi behøvede ikke at tage hensyn til andet her i verden end os selv . Jeg taler nu ikke om former , men om følelser , forstår du nok  .  .  . Nu har vi denne tredje at regne med , en mand , som står udenfor , men lige over for hvem du , og derfor også jeg , altid føler os bundne af et ansvar . Forstår du mig ? 
Hun nikkede . Hun sad stille med albuerne støttede mod knæene , hagen i hæn 

derne og munden lidt fremskudt . Så sagde hun : 
— han burde have elsket en anden . Han er for god til at være „ den tredie" . 
— en anden end han havde ikke været god nok til at akcepteres som den „ tredie" , svarede Saint-lambert barsk . En ganske almindelig galant stymper havde man uden videre sparket til side ! 
Det var nu næsten helt mørkt . Saint-lambert stod henne ved vinduet endnu med hænderne i vestelommerne og så’ ud over haven med ryggen mod værelset . Madame d’houdetot rejste sig , gik hen til ham og stak sin arm ind under hans . 
— Saint-lambert — hvorfor taler vi om dette nu ? 
Han svarede ikke , trykkede blot med hånden hendes hoved ind til sin skulder . 
— og om tre dage må du rejse  .  .  . 
— ja , ja , Sophie ! Han sukkede . Jeg indrømmer , at jeg benytter min tid dårligt . Det er vel just , fordi jeg véd , at jeg må bort  .  .  . Spil lidt for mig , syng en af dine egne sange — du kan jo tale på Vers , når du vil . Han smilede . Nu er det skumring , snart bliver det nat . Syng , Sophie — han satte sig ned i lænestolen ved vinduet , med 

hovedet i den ene hånd og skød hende , ømt fra sig med den anden . Jeg vil se , hvordan det mørknes omkring vort hus , og tænke på , at du bliver hos mig i nat — hver nat og dag , så længe jeg endnu er her i Frankrig . 
Og da hun endnu tøvede med armen om hans Hals , sagde han  : 
— hvem spilder nu tiden ?  .  .  . Syng , Sophie . 
Flun gjorde ikke flere indvendinger , men vendte sig om og hentede lydigt guitaren , som lå ovenpå låget af det gamle , brøst-fældige klaver . Hun satte sig til rette i sin stol henne ved kaminen — langt fra ham — og klimprede prøvende , eftertænksomt på strængene , med let sammentrukne øjenbryn og hovedet på skrå . Sommeraftenens skumring sænkede sig dybere og dybere om dem ; men endnu kunne de se hinanden — han henne ved vinduet , med hovedet i hånden , hun i sin højryggede lænestol , med guitaren støttet mod den blanke , silkeklædte skulder og hovedet let bøjet tilbage over den firkantede udskærings mange kniplinger . 
Deres blikke mødtes , alvorlige og ømme . Så formede de famlende greb i strængene 

sig til en Melodi — jævn og blid , en smule vemodig , og hun sang : 
l'amant que j'adore , prêt à me quitter , d’un instant encore voudrait profiter  : félicité vaine qu'on ne peut saisir , trop près de la peine pour être un plaisir . 

Xiv . 
Vous ornez avec tant de grâces les privations que vous m’imposez qu’il s’en faut peu que vous* ne me les rendiez chères . 
J . J . Rousseau ( „ La nouvelle héloïse “ ) . 
Har de kun et øjeblik tænkt på mig , madame , i disse to dage , efter den skæbnesvangre time , da vi skiltes ved fontænen på Chevrette ? Å , jo — de har tænkt på mig , det véd jeg ! Ti en af grundene til , at jeg elsker dem og kun dem , min Sophie , det er , at jeg hos dem har fundet et hjerte , som forstod godhed og , uden nogensinde at have lidt , var i stand til at føle medlidenhed : de kender mig jo nok til at vide , at jean-jacques kun kunne elske en god kvinde ! 
I disse to dage har de ikke et øjeblik været ude af mine tanker . Med en strænghed , som ikke finder sin lige hos et menneskeligt væsen , har jeg på ny vejet og prøvet hvert ord , som denne aften blev vekslet mellem os — hver følelse , som fik udtryk , og hver 

følelse , som gemtes i mit indre . Jeg tror , dyrebareste veninde , al de i dette øjeblik ville være tilfreds med mit hjerte . Det er en vens , Sophie — en vens , som har svoret dem det helligste , mest ukrænkelige venskab . Alle forfængelige ønsker har jeg banlyst , og for ikke at friste mit stakkels , svage hjerte har jeg tilmed banlyst min Sophies billede ; jeg tør ikke mere se denne kindens blide runding , denne hvide Hals under kjolelivets kniplinger , dette lille øre , som frister den viseste til tåbelige ord  . . . 0 , ulyksalige , hvad har jeg gjort ! I dette øjeblik står min veninde fra lysthuset i eaubonne atter levende for mit henrykte blik , jeg strækker mine arme ud mod dette herlige syn  .  .  . 
Men vær ikke bange . Madame ! Jeg har svoret på at vinde sejr over mit hjerte , om det så også skal forbløde i striden ! 
Jeg beder dem ikke om tilgivelse for de ord , jeg ytrede til dem i tirsdags ; deres egen følelse bør sige dem , at de intet har at tilgive : kærligheden som følelse er altid hellig ! 
De skal blive tilfreds med mig , Sophie . Mit hjerte er i dette øjeblik så rent , at om de kom til mig nu og selv kastede dem i mine arme — så ville jeg vende mit ansigt bort og bede dem gå . Hellere ville jeg lide 

dødens kval , end jeg ville fornedre min Sophie  ! 
Lad mig sige det til dem , og lad mig sige det til Saint-lambert , medens jeg endnu har styrke til det : jeg finder dem så elskværdig , min veninde , i deres trofaste og sorgløse kærlighed til deres elsker , at om de overflyttede den på mig , så tror jeg , jeg ville elske dem mindre . Sophie , tilgiv mig ! 
Og lad mig også sige dem dette : som den kyndige botaniker glæder jeg mig ved , i denne det moderne paris’ kolde og tørre jordsmon at have . fundet to menneskeplanter med friske hjerteblade , at have fundet en kvinde og en mand , som forstår at elske efter naturens bud : varmt og uegennyttigt . 
For mig , madame , skal de altid være min Sophie , min veninde , den første af alle kvinder ; men tillige skal de for mig også være min gode og agtede ven Saint-lamberts tilbedte elskerinde . Og min tanke skal aldrig tillade sig at dvæle ved den første Sophie uden også at omfatte den anden !" 
Madame d’houdetot fik brevet på sengen om morgenen . Med bankende hjerte løb hun det hurtigt igennem — hans tydelige , karakteristiske håndskrift læste hun næsten ligeså 

let som bogtryk — og hun bad derpå straks sin kammerjomfru om at hente hr . Markien . 
Da Saint-lambert kom , sad hun og græd , medens hun læste brevet for anden gang . Han gik ind i „ ruelle “n , som efter fordums skik endnu fandtes i dette gamle hus , medens hun , uden at besvare hans hilsen , tavs rakte ham brevet . 
Saint-lambert blev også rørt . Han forstod pludselig klarere hele dette forhold , som han tidligere med sin rationalistiske , verdsligt konventionelle opfattelse aldrig rigtig havde begrebet . 
Grevinden lå og græd på puden . Hun tørrede kejtet øjnene med de brede bånd på den store broderede natkappe . 
— er han ikke ædel ? — er han ikke sensibel ? hulkede hun . Å , min ven , hvilken sjæl ! Jeg kunne hade mit eget grusomme hjerte  .  .  . 
— fordi det tilhører mig ? spurgte han bebrejdende . 
— å , tys ! Hun smilede gennem tårerne . Og derpå hurtigt : 
— jeg vil se Rousseau — i dag  .  .  . Ikke sandt , Saint-lambert , vi vil begge tage til eremitagen ? Manon ! Hun rejste sig halvt op i sengen og klappede ivrigt i hænderne . Giv mig papir og pen — herhen — straks !  .  . 

jeg vil skrive et par ord til ham om , at vi kommer i aften . Ikke sandt , kære ven ? Hun så’ op på ham , medens hun dyppede pennen i det blækhorn , som Manon holdt . 
— som de vil , madame , svarede Markien føjeligt fra den anden side af sengen . 
Hun skrev hurtigt : 
„ Jeg har fået deres brev , ædle ven , og jeg omfavner dem tusind gange . Ak , jeg vidste , at jeg ikke kunne tage fejl af deres hjerte ! Monsieur de Saint-lambert og jeg spørger dem , om mademoiselle le Vasseur muligvis skulle have en tallerken suppe og en kotelet til overs til os i aften : vi længes begge efter eremitagen , mest efter eremiten ! 
O , jeg lover dem — de skal blive tilfreds med deres 
Sophie ." 
Hun så’ spørgende op på Saint-lambert , som , medens hun skrev , læste over hendes skuldre , og hun lagde billetten sammen . Han nikkede bifaldende . 
— gå din vej , kæreste , medens jeg læser mine bønner , sagde hun , da Manon var gået med brevet . Men kom endelig igen , når jeg skal klædes på ! Å ! — hun strakte sig jublende i sengen med armene op over 

hovedet . Vi har endnu tre dage at være sammen i , inden du må rejse , og vi behøver ikke at forlade hinanden et øjeblik ! 
— og så bagefter ? 
— bagefter , sagde hun sørgmodigt og gemte hovedet halvt under tæppet . Bagefter så græder jeg , indtil den dumme krig er forbi . 
De havde haft en henrivende souper , de tre , i eremitagens eneste tarvelige opholdsværelse , opvartede af Thérèse , medens den gamle madame le Vasseur hele tiden opholdt sig ude i køkkenet . Nu var Thérèse endelig også forsvunden , og de tre venner var alene med desserten og med deres røde vin . 
Madame d’houdetot tog hele håndfulde gyldne , dunede abrikoser — fra sin barndom af vidste hun , at frugten på eremitagen var bedre end den på Chevrette og epinay — og lagde dem på herrernes tallerkener . Derpå lænede hun sig glad tilbage i den simple , men brede og magelige stol og kastede over skulderen stenene ind i ilden , som flammede højt i den åbne kamin bagved hende . August-aftenerne var allerede kolde og fugtige . 
Rousseau sad og betragtede hende . Hendes lysegrå , stramt siddende silkeliv antog i lys 

skæret alle mulige , opallignende nuancer , og hver gang hun — med den flammende ild til baggrund — lænede sig tilbage og kastede abrikosstenene , spændtes det glinsende tøj som en sølvbrynje over bryst og skuldre . Hendes bløde , melodiske stemme , hendes klangfulde , sorgløse latter ligesom bortjog endogså mindet om Thérèses og hendes moders simple sprog og evindelige skænden , som disse vægge så længe havde givet genlyd af . Hendes skinnende silkekjole , diamantnålene i hendes pudrede hår og de lange ørenringe sugede ligesom alt lyset til sig fra kaminilden og de to enlige vokslys på bordet . Hun alene gav det mørke , triste værelse med dets få og fattige møbler glans , poesi og skønhed . 
Heller ikke Saint-Lamberts øjne veg fra hende . Hver gang hun løftede sine , mødte hun hans stolte og ømme blik , der hver gang ligesom tog hende fangen og gjorde en rettighed gældende , som hun i dette øjeblik ikke rigtig erkendte . Ti dér på den anden side af hende sad jo Rousseau med albuen på bordet og ansigtet , støttet til den knyttede hånd , helt vendt mod hende . Når hendes blik gled ud af Saint Lamberts , fangedes det uvilkårligt af den andens . Disse på engang ildfulde og smægtende brune øjne , så lynende skarpe , 

så bedende varme ligesom drog hende til sig og fængslede hende . Hun mærkede , at han hvert øjeblik kaldte hende „ mit barn" , og hun forstod , at det var en slags på-mindelse til ham selv om at huske løftet i sit brev . 
Og aldrig havde grevinde d’houdetot , selv i Versailles moret sig så kongeligt som denne aften — aldrig havde hun nydt sig selv , sin skønhed , sit unge liv så intensivt , så ubekymret som nu . Disse to mænds uforstilte , tilbedende og lidenskabelige beundring steg hende til hovedet som hed vin ; aldrig havde hendes tunge været kvikkerc , aldrig hendes latter klarere , aldrig havde hendes skønne stemme adlydt hende som den aften . Og den harpixblandede lette røg fra kaminen . Duften af vinen og frugterne virkede på hende som den fineste , kosteligste vellugt . Hun følte sig så fri , så glad , så højt hævet over alle hverdagsbekymringer og fremtidige sorger . 
Og ligesom af en taknemligliedsimpuls dreven mod Rousseau — fordi han uden at vide det havde været med til at forskaffe hende denne aftens enestående lykke — af en trang til at vise ham sit venskab gennem tillid , sagde hun med et sky , skælmsk blik på Saint-lambert : 

— véd de , kære jean-jacques , at Saint-lambert og jeg nu er blevne enige om altid at leve sammen . Hun støttede armen mod bordet og skyggede let for øjnene , medens hun sagde det sidste ord — en smule kejtet , genert — som hun så let blev . 
Ikke en skygge lagde sig over Rousseaus klare pande . Han bøjede sig frem over bordet og rakte Saint-lambert den ene hånd og madame d’houdetot den anden . 
— de kunne ikke , dyrebareste venner , sagde han varmt , sige mig noget , som glædede mit hjerte mere . Misforstå mig ikke ! — ægteskabet har nu som før ingen varmere forsvarer end mig ; men når en hellig institution er bleven til en løgn og blasfemi som her i Frankrig , så siger jeg : riv det gamle ned , byg det nye op ! Grundlæg et nyt rige i sandhed og kærlighed ! Giv plads for naturen og livet i dette kunstlede , alderdomssvage og af sin egen civilisation dødsdømte samfund  ! 
— ja , ikke sandt , min ven — råbte Saint-lambert ildfuldt — vi har alt at vinde , vi to , og intet at tabe . 
— intet ! sagde Rousseau bekræftende . Naturens første bud er : elsk , lyd dit hjerte ! Det andet er : hav medlidenhed med alt levende . . . Jeg , han smilede sørgmodigt , men hans blik 

var stolt og åbent , har ikke — tilgiv mig , Saint-lambert — kunnet følge det første bud . Naturen annulerer selv undertiden sine fordringer ! 
Han smilede modigt , næsten trodsigt , men der lå et kvalt suk i røsten , da han tilføjede  : 
— det andet bud kan og skal være ledestjernen på min vej . Selv den fattigste har råd til en tåre for alle ! 
Madame d’houdetot græd af sværmerisk bevægelse . Hun greb Rousseaus hånd og førte den op til sine våde øjne . 
De sad stille nogle øjeblikke . Også Saint-lamberts øjne var fulde af tårer . Med mandig sympati trykkede han Rousseaus hånd . 
Derpå sagde han , idet han rømmede sig let , ligesom for at klare stemmen : 
— kære ven , de har for nogen tid siden lovet min veninde — de ser , hun har ikke længer hemmeligheder for mig ! — at læse for hende den nye bog , de har skreven . Hun siger , det er en roman ?  .  .  . han så’ spørgende op . Vil de ikke også gøre mig delagtig i denne store fornøjelse ?  .  .  . 
— jo , sagde Rousseau glad , en smule nervøs ved forslaget . Vil de virkelig høre den ?  .  .  . 

han rejste sig op uden at vente på nogen yderligere opfordring og kom straks igen tilbage med hefterne . Begge hans tilhørere satte sig til rette i stolene , og han begyndte . 
Med en stemme , der skælvede af bevægelse og undertrykt lidenskab læste han sit hjertes bog for den kvinde , han elskede , og den mand , hun tilhørte . Og alt eftersom han læste disse sider — fulde af glødende patos , af tungsindig længsel , af jublende lykke , af lidenskabelig frihedstørst — steg denne stolte og store ånd frem for deres bevidsthed , denne ånd , som de ellers kun glimtvis havde set komme til syne hos hverdagsmennesket Rousseau , den frygtsomme , mistænksomme og let stødte plebejer blandt patriciere , den fremmede , som livet havde gjort folkesky , fuldfærdig , mægtig , uden mådehold og ligevægt , men også uden alle små hensyn , uden alle jordbundne fordomme . I hans jævne historie om to mennesker hørte de begge for første gang i den moderne literatur lidenskabens eget utilslørede sprog ; af saint-preux’ stolte og djærve domme talte det ukendte folks egen stemme , de mørke millioners , som stod bagved ham , og de hørte en ny tid , brusende og vældig som havets styrtesø , gennembryde traditionernes og Kon 

ventionernes hule fordæmninger . Historien om en mands og en kvindes kærlighed blev for dem , som nu hørte den , historien om det gamle riges fald og det nyes skabelse . 
Han læste længe — længe  .  .  . Lysene blev mindre og mindre i stagerne , og ilden var helt . gået ud i kaminen . Madame d’houdetot sad med begge arme på bordet , og hendes øjne hang ved digterens læber . Markien sad lænet tilbage med armen hængende over stoleryggen . Ikke heller hans blik forlod et øjeblik Rousseaus ansigt . På den hvide dug stod den røde vin urørt i glassene , og de gyldne abrikoser lå glemte . 
Endelig holdt Rousseau op med at læse . Han skød papiret fra sig . og hans blik søgte Sophies . 
— jeg har ikke skrevet alt , sagde han ivrigt . Å , langtfra ! Der kommer mere , meget mere ! I min pen er der ikke blæk nok til alle mine tanker  .  .  . 
Saint-lambert tømte sit glas . Han rejste sig med et dybt suk . De to mænds blikke mødtes over bordet — chefens og den menige soldats blik før den kamp , som de begge , om end dunkelt , anede . 
Madame d’houdetot alene blev siddende stille . Ømt , næsten ærbødigt begyndte hun at samle papirerne , som lå spredte rundt om 

på bordet . Da hun havde fået dem ordnede og samlede i en bunke , bøjede hun sig ned og trykkede sin kind mod manuskriptet , som det lå dér på bordet . 
— hvad tænker de på ? spurgte Rousseau sagte . Han havde længe fulgt hende med øjnene . 
— å , jeg véd ikke — hun rejste sig op og sukkede . Der var så meget  .  .  . Jeg syntes , at det ligesom var så underligt , at de nu her denne sommernat har læst bogen først for os — at ingen endnu kender den — den ligger begraven her på eremitagen  .  .  . Og så en dag måske går den ud over hele landet , over Frankrig og Schweiz , overalt hvor fransk sprog forstås og læses , og tusinde kvindehjerter skal banke som mit , tusinder af øjne skal græde over Julies skæbne  .  .  . Hun tørrede sine tårer bort med den bare arm , som hun lod glide hen over øjnene , og smilede for at skjule sin bevægelse . 
Rousseau bøjede sig ned og kyssede hånden , som endnu var fugtig af tårer . 
Men han fortalte hende ikke , at Thérèse og madame le Vasseur havde været hans fortrolige , inden hun og Saint-lambert blev det . Han mindedes pludselig den aften i maj , da han havde læst bogen for „ Tanterne" 

— ensomhedens bitre fornedrelse , som havde tvunget ham til at udgyde sit hjerte for dem . Og da hans skælvende hånd slap Sophies og på ny greb om det dyrebare manuskript , som hun rakte ham , rettede han sig i vejret med en ejendommelig følelse af , at han nu i dette øjeblik havde fået fuld oprejsning for denne sommers kvalfulde kampe , ydmygelser og bristede illusioner  : ligesom Dantes forgudende kærlighed af en jordisk kvinde havde skabt paradisets Beatrice , således steg nu ved hans — jean-jacques Rousseaus — hånd den kvinde , han elskede , ind i udødeligheden . Uden at berøre hende , som hun stod dér , stille , drømmende foran ham , ved siden af sin elsker , endnu med tårer i de sænkede øjne , bøjede han sig frem og — idet hans blik mødte Saint-lamberts — trykkede han sine læber mod hendes pande . 
— godnat — Julie ! hviskedee han . 


Gårdejerne Bertel Matisen og Mikkel Bendix var naboer . Deres gårde var udflyttede og lå omtrent midt på hver sin mark . I frastand lignede gårdene meget hinanden . Ved hver var der en god frugthave , uden om gård og have et læbælte af høje popler , bredest mod nord og vest , og oven over de grønne trætoppe kunne man om sommeren ikke se stort mere af bygningerne end skorstenspiberne . Ja , de boede lunt og godt , både Bertel og Mikkel , og de sad også lunt inden døre i den forstand , at de ejede deres gårde kvit og frit og endda havde mange penge på rente . 
Og der var lighed på endnu flere punkter . 
Nabomændene var noget nær lige gamle ; begge var enkemænd og havde været det omtrent lige længe  ; endelig lignede de også hinanden deri , at de havde kun en arving hver , 

Mikkel en datter og Bertel en søn , og de var også omtrent lige gamle . 
Til al denne lighed hører nødvendig broderskab , og det var der også i fuldt mål . Mikkel og Bertel var ikke alene naboer ; men de var også og havde alle deres dage været  » gode venner og deslige «  . Mellem gårdene var der en sti , som naboerne havde trådt ved de hyppige besøg og genbesøg , de aflagde hinanden . De var så gode venner  » som et par røde køer «  , sagde folk om dem ; de kunne ikke undvære hinandens selskab en dag til ende , og det var ingen sjældenhed , at de besøgte hinanden flere gange daglig . Begge holdt meget af  » Sjov «  og gjorde stadig deres yderste for at opmuntre hinanden og vedligeholde hinandens gode humør . At slås , tilsyneladende for ramme alvor , var en af deres hyppigste og mest yndede morskaber . Mødtes de på stien eller på Marken eller hvorsomhelst inden for deres egne grænser , så hilsede de gerne på hinanden på den måde , at de i nogen afstand spyttede i næverne , slog sig for brystet og skældte ud — og så rendte de sammen , slog hinanden omkuld og lå og væltede sig og brødes så længe , til de endelig blev trætte eller kede af legen og stod op og var lige gode venner . Engang var de kommen i et sådant  » Arbejde «  med at ligge og brydes på grønningen uden for Bertel 

Matisens gård , så ingen af dem lagde mærke til , at der kom et læs fremmede og kørte ind ad porten . 
» Hvad var det for et par gale mennesker , der lå og børstede løs på hinanden her ude på agrene ? «  spurgte en af de fremmede karlen , der kom og tog imod hestene . 
» Nå , det var vel sagtens vor mand og naboen her ovre ; for sådan ligger de altid og høvler hinanden for sjovs skyld , «  svarede karlen . 
I det samme kom de kæmpende side om side ind ad porten ; for nu var  » Slagsmålet «  endt , og begge havde moret sig udmærket ; de lo og snakkede og var i godt humør , men blev yderst forbavsede ved synet af de fremmede , hvis komme de , som sagt , slet ikke havde bemærket . 
Deres fornøjelser gik også meget ud på at holde hinanden for  » Trekant «  , og det var en ren svir for dem at tage hinanden ved næsen . 
En eftermiddag er Mikkel ovre at se til Bertel , og de står og snakker sammen ude i gården . Mikkel fortæller blandt andet , at han den følgende dag skal en rejse til Århus —  » skal vi slå følge ? « 
» Du kører vel ? « 
» Ja , begribeligvis — vil du med ? « 
» Nej , jeg kan på ingen mulig måde få 

stunder i morgen ; men du kunne gøre mig en stor tjeneste ved at tage nogle fede kalkuner med og sælge for mig . « 
» Gu’ om jeg vil ! «  svarede Mikkel med forstilt alvor ;  » det er torvedag i morgen , og jeg skulle vel oven i købet stå til torvs med dem for at få dem solgt ? « 
» Ja , naturligvis ; det har du jo stunder til , din gamle stabejs ! « 
» Hvad kommer det din kæltring ved , hvor gode stunder jeg har ? Tager du selv med , så er der plads på min vogn for både dig og kalkunerne  ; men vil du ikke med , så lader vi også kalkunerne blive hjemme , det er tydeligt . « 
» Da var det bandsat ! «  sagde Bertel og spyttede langt ud fra sig . Så slog han øjnene til jorden og stod og grundede på , hvorledes han bedst kunne pudse Mikkel . 
» De er ellers dejlig fede og vist lette at sælge , så du får ingen stor ulejlighed med at sælge dem , «  sagde han endelig ;  » skal vi gå hen og se på dem ? « 
Han førte Mikkel hen til hønsehuset , hvis dør han åbnede , og de trådte ind . De stod og så på krammet , og Bertel snakkede hele tiden med et ansigt så forstenet alvorligt , at det måtte være en plat umulighed for nogen at ane , at det langtfra var kalkunerne , men 

svig , han tænkte på . Mikkel havde ham jo rigtignok mistænkt , hvorfor han stadig var på sin post og holdt sig nærmest ved døren . Men al hans påpassenhed nyttede ham intet : Bertel så omsider sit snit til at skubbe sig forbi ham og sætte ud ad døren , hugge denne i efter sig og sætte krogen på . 
» Ha , ha , ha , der narrede jeg Mikkel i fælden i «  skoggergrinte Bertel og gned sig fornøjet i hænderne .  » Nu kan du jo selv akkordere med hønsene , om du vil tage dem på til Århus i morgen eller ikke . « 
» Å , din skinbarlige ty verad  !  «  råbte Mikkel ud fra sit fængsel .  » Jeg misunder dig , at du var mand for at tage mig så pænt ved næsen , ha , ha , ha ! Men du kan stole på , jeg skal hævne mig , hø , hø , hø i nå , skynd dig at få krogen af , at jeg kan komme ud , nu jeg bar tilstået , at jeg er overvunden . Krogen af , siger jeg , hi , hi , hi ! « 
» Ja , det er ikke nok , at du tilstår , du er overvunden , «  svarede Bertel udenfor ;  » der må mere til , inden du slipper ud . Er du bleven enig med hønsene ? « 
» Er jeg bleven enig med hønsene ? Hvad er det da for noget forbandet vrøvl af dig , din rakkerkæltring  ! Luk mig ud og det straks , eller jeg sprænger døren ! « 

» Ja , gør det , om du kan  ! Er du enig med hønsene , så lukker jeg op , men før ikke ! « 
» Ja , luk op for Pokker  ! Ja , vist er vi enige  ! « 
» Så du vil tage dem på til Århus i morgen og sælge dem for mig ? « 
» Alle hønsene ? « 
» Nej , kun de seks fede kalkuner . « 
» Ja , dit elendige køllehoved ! « 
Bertel tog krogen af , og Mikkel slap ud . 
» Det var rigtignok fint kommen fra , og det vil vare noget , inden jeg gør dig det efter , skønt det når sig nok , det når sig minsæl nok , det kan du godt stole på , din udspekulerede grinebider ! «  råbte Mikkel fornøjet og gav vennen et klask på skulderen .  » Men et spøg , et andet alvor , «  tilføjede han i en helt anden tone ,  » du tager da selv med til Århus i morgen ? « 
Ja , naturligvis , det havde aldrig været Bertels tanker andet , og det vidste Mikkel godt .  » Komedien «  i hønsehuset var bare en af de mangfoldige muntre omgange , som naboerne idelig gav hinanden . 
Man så dem ofte vandre om på Marken med hinanden , stå stille imellem og pege hid og did . De samtalede om , hvor  » den nye gård «  skulle ligge , og så ofte dette emne var på bane , brugte de ikke spøg , men talte ramme alvor . 
» Den nye gård . «  ja , for det var deres 

» kære , stadige tanke «  og havde været det , siden de blev fædre , at gårdene engang i tiden skulle sammenlægges , en stor , splinterny gård opføres etsteds på fællesejendommen , og i den nye herskabelige gård skulle deres børn Anders Matisen og Bentine Bendix 
være mand og kone , medens de to gamle spilopmagere ville henleve deres sidste dage hos dem i en fælles lun og hyggelig aftægtslejlighed . 
At få dette gennemført var de tvende naboers store fremtidsmål . Derom var de fuldt enige , derom drømte de , og derom samtalede de først og sidst , så ofte de havde stunder for deres  » Sjov «  . 
Der ville imidlertid hengå adskillige år , inden planen kunne gennemføres , da arvingerne endnu var alt for unge . Anders var kun atten år og Bentine sytten . Men derfor skulle aftalen lige fuldt stå ved magt og  » Livsmålet «  nås , der komme , hvad der ville . 
Se , således var forholdet mellem de tvende gemytlige naboer . Venskabet syntes så rodfæstet eller grundmuret , at intet formåede at rokke det . 
Og dog blev der rokket ved det og det så grundigt , at venskabet blev til bittert fjendskab , og det kærlige fredsommelige forhold 

forvandledes til procesmageri og hadsk forfølgelsessyge . 
Det var den slemme politiks skyld . 
Jeg har foran fortalt om naboernes ligheder ; men der var også uligheder . Dem må vi nu have frem . 
Mikkel Bendix var ikke fri for at være lidt  » højhjertet «  . Han holdt meget af at  » gnide sig op ad de store  «  , og skønt hans gård var den mindste af de to nabogårde , og han vist heller ikke havde så mange penge på rente som Bertel ,  » følte «  han sig dog en hel del mere end naboen og havde ikke det mindste imod at tituleres  » Proprietær «  , ligesom han i kommuneanliggender var meget fremtrædende og altid ville føre det store ord . Hans bestræbelser for at komme frem på den vis havde dog aldrig ret villet lykkes for ham , og det var kun sparsomt , hvad han hidtil havde opnået i retning af offentlige tillidshverv . Thi bønderne anså ham for  » storagtig «  og mente om ham , at det var lutter ærgerrighed og ingenlunde interesse for selve sagerne , der kaldte ham frem og gjorde ham ivrig og veltalende . Folk lo lidt ad ham og sagde :  » Mikkel går vist med en kammerråd i maven ; men han skal ikke blive forløst ved vore stemmer . «  nå , for  . øvrigt var Mikkel Bendix 

en overmåde brav og grundhæderlig mand . Det var kun den smule  » Storhied «  , han led af . 
Bertel Matisen led ikke af storhed . Måske kunne det med rette siges om ham , at han var lidt bondestolt ; men det lå i så fald dybt gemt hos ham , han gik så stille med det . Bonde var han i hvert fald og det lige til fingerspidserne . Han havde ikke så godt et mundlæder som Mikkel , var i det hele noget tavs og tilknappet  ; men et ord af ham var lige så godt som fireogtyve , der stod en mand bag ordet , hvad han sagde , havde vægt , og blandt sine sognefolk nød han ubetinget agtelse og tillid . De vidste , at han ikke blot havde evner og forstod at føre igennem , hvad han tog sig på , men at han ved siden deraf også var fuldt ud pålidelig og trofast , og derfor be-troedes der ham den ene tillidspost efter den anden . Han var sognefoged og lægdsmand , jordboniteringsmand og forligsmægler , vandsynsmand og sognerådsformand . Se , det var en mand , det var der noget ved , og Mikkel Bendix var somme tider ikke langt fra at gå og blive misundelig på sin ven og nabo , fordi alle hæders- og tillidsposter faldt i dennes lod , medens så godt som ikke en eneste faldt i hans egen .  » Det er ikke til at begribe , «  brummede Mikkel stundom ved sig selv og rystede på hovedet ,  » han ser jo så enfoldig og dum 

ud med sine sammenknebne læber og ubevægelige træk , som om han ikke kan tælle til fem , og så er han tilmed ved alle offentlige lejligheder så mundlam , som om han aldrig var skåren for tungebånd , medens j eg er begavet med en keje , bitte børn , så jeg tror , jeg kunne snakke fanden et øre fra . Ja , jeg tror sågu’ , jeg kunne holde en præken , om det skulle være . Og lige godt — ham trækker de altid frem , men lader mig stå tilbage . Hvori kan det ligge monstro ? Nå , min tid kommer nok , tålmodighed , Mikkel 1 d u skal måske gemmes til noget større , hm , hm ! Ja , sågu’ , hvem kan vide det . « 
Og endelig ! En skønne dag går det op for Mikkel Bendix , at det er som politiker , han skal vinde sine sporer . 
Ja , egentlig var det ikke ham selv , men en anden , det gik op for ; det var proprietær grønning , der tændte pråsen for Mikkel og lod den lyse , så han også selv kunne se sine store evner som politiker og se den eneste vej , han havde at slå ind på , hvis han overhovedet satte pris på at vinde ære og anseelse . 
En lille Fjerdingvej længere ude på bymarken lå en større gård , der  » skellede «  både med Bertel og Mikkel , idet begges udmarkslodder med deres yderste ender grænsede op mod gårdens mark . Det var en stor , men 

dårlig ejendom , blevet til på den måde , at en  » Spekulantmager «  i sin tid havde købt og sammenlagt flere mindre udmarks- og hedelodder , bygget en gård derpå og solgt den . Det var af den slags ejendomme ,  » der vil have , før de gi’er , «  og som hyppig skifter ejer . Gården havde mange navne . Man kaldte den  » Spekulant-gården «  ,  » Sultenborg «  ,  » Handelsgården «  ,  » Lyngknolden «   ,  » Hedegård «  osv . , navne , der alle skulle betegne , at det var  » en snavs ejendom «  , som fornuftige og solide folk ikke gik hen og satte deres penge i . 
Nu havde gården imidlertid fået sig et splinternyt navn , som den nuværende ejer , der havde købt den og  » hængt ved den «  i hele tre år , havde givet den . Han hed Sofus grønning , og , måske i betragtning af , at det grønne er håbets farve , kaldte han den for  » Grønninghåb «  , samtidig med , at han udnævnte sig selv til proprietær . Men egnens befolkning , der ikke havde store tanker om proprietærens dygtighed som landmand , gjorde løjer med navnet og forandrede det til  » det grønne håb «  , og en stor lynggroet kæmpehøj , der lå ved indkørselen til gården , kaldte man for  » det grønne håbs forbjerg «  . 
Sofus grønning var ugift . Det var en pæn mand på nogle og tredive år , men af et yngre udseende , hvilket måske til dels skyldtes 

den store omhu , han stadig anvendte på sit ydre menneske  ; thi han var altid vel friseret , klædte sig flot og i tøj af allermoderneste snit . 
Som det sig en rigtig proprietarius egner og vel anstår , tog han selv ingen som helst del i det legemlige arbejde , men indskrænkede sig til at  » arbejde med hovedet «  , det vil sige : han førte tilsyn med folkene og styrede gårdens drift . I den tid af året , da det udvendige arbejde gik for sig , så man ham spanke om på mark og eng , udrustet med en poleret spanskrørs stok , cigar i munden og ledsaget af en stor hund . 
» Fagterne har han , «  sagde folk ,  » men hvad hold der ellers er i ham , skal tiden vise .  « 
Og tiden viste , at han avlede dårligt . Den magre jord gik ikke frem under den behandling , han gav den , og driften kunne umulig lønne sig , mente bønderne . 
Sofus grønning ville ikke desto mindre gå og gælde for  » en første klasses landmand «  . Han fortalte , at han havde lært under  »  det kongelige landhusholdnings-selskab «  , og at han havde været forvalter på flere store herregårde både i Jylland og på øerne . 
Hvis det passede , hvorfor så man så ikke det mindste til frugterne af den store dygtighed , man med rette kunne forudsætte hos en mand , der havde fået en så grundig uddannelse og 

haft så mange Års erfaring på store mønster-gårde ? Vel var det grønne håbs marker af en mager og dårlig beskaffenhed ; men naboerne spejdede forgæves efter den grundforbedring , jorderne så højlig trængte til , og som så kundskabsrig og dygtig en  » første klasses landmand «  vel måtte forstå at give dem . 
Nej , det  » grønne «  trivedes kun dårlig under proprietærens hånd , skønt der var  » Grønning «  både ved hans eget og gårdens navn . 
Og dog førte manden et pænt hus og sad og klarede sig godt . Han måtte vel altså have grunker at tage af , eller hvor fik han penge fra til udgifterne ? 
Der var en ting , han var dygtig til , og det var kreaturhandel . Han fartede meget omkring til markeder , købte og solgte , og stadig gik han af med profitten . Men det varede ikke længe , inden egnens bønder lærte ham at kende som en af den slags handelsmænd , man skal tage sig i agt for ; thi han snød over en lav sko , men vidste altid at slippe heldig fra det og hytte sit eget skind . Der havde man altså nøglen til , at han , trods sin dårlige avling , dog slog sig så godt igennem . 
Man kom også snart under vejr med , at han drev en udstrakt forretning som ejendomskommissionær , skønt han ikke averterede i 

bladene . Han kendte snart hele omegnen udenad , så han vidste , hvem der skulle sælge , og hvem der havde penge og gerne ville købe , og han havde en egen hartad uimodståelig måde at mægle på , så han nok skulle få parterne til at nærme sig hinanden og blive enige til sidst . Helst ville han være mellemmand i handeler , hvor den ene part var et får og den anden en ræv ; grønning slog sig så på rævens parti , og de hjalp hinanden at klippe fåret og dele ulden . Proprietariussen var ikke drikfældig og drak ikke til daglig  ; men han kunne , når det skulle være , svale en god tår og drikke til pæls , med hvem det skulle være . En rigtig  » fed «  handel kunne stundom være sej nok at få i stand . Fåret , der skulle klippes , var måske ikke fåreagtigt nok ; men så skulle det have  » lidt «  i hovedet , det hjalp så godt på troskyldigheden , og kommissionæren var stundom med til ejendomshandeler , hvor der måtte snakkes og drikkes og handles hele natten igennem , inden sælger og køber kom i den rette  » Stemning «  ; men havde hr . Grønning først fået dem så vidt , så gik også resten med humør og som af sig selv . Handelen blev sluttet , en  » Huskeseddel «  skrevet og behørig underskrevet , og der var ikke noget at vrøvle om bagefter . 
Ved en sådan nats  » Arbejde «  kunne Sofus 

grønning stundom  » tjene «  sig en fire , fem hundrede kroner . 
Hans fortid kunne man ikke ret blive klar over  ; men adskilligt fik man dog tid efter anden at vide om ham . Han havde flakket viden om og prøvet meget , havde købt og solgt , købt og solgt i det uendelige , så at det endogså påstodes , at han havde ejet og beboet henimod en snes gårde , den ene efter den anden , inden han kom og slog sig ned på  » Grønninghåb «  . Flere af gårdene var brændt for ham , sølle mand , og mærkelig nok alle i vårtiden , når kreaturerne var på Marken og laderne tomme . Et par gange havde han siddet arresteret som mistænkt for selv at have forårsaget ildløsen . Men han var så  » skred «  , at dommeren ingen vegne kunne komme med ham , så han slap ud igen og gik atter frank og fri omkring som den pæne mand . Var han måske uskyldig ? Ja , det kunne jo være , ingen vidste det ; men alle havde ham mistænkt . 
Proprietær grønning var altså nabo både til Bertel Matisen og Mikkel Bendix , og han besøgte dem flittig og indbød dem lige så flittig til genbesøg på  » Grønninghåb «  . 
Bertel Matisen holdt ikke af ham og foretrak at have så lidt med ham at gøre som mulig . Mikkel Bendix derimod kunne rigtig godt lide proprietæren , og , som det snart viste sig , fandt 

proprietæren også behag i ham . De to fandt hurtig hinanden og blev gode venner . Nu var der altså to  » Proprietærer «  der i sognet , og det varede ikke længe , inden de omgikkes lige så flittig som Mikkel og Bertel . 
» Proprietariussen stikker snart Bertel Matisen ud ! «  sagde folk . 
» Tag dig i agt for den herre , «  sagde Bertel en enlig gang til Mikkel ;  » det bæres mig for , at der stikker en ulykke i ham . « 
» Såmænd gør der vel ej , «  indvendte Mikkel Bendix .  » Jeg kan rigtig godt lide hr . Grønning . Det er en særdeles flink og dannet mand , og det er en ren fornøjelse at snakke med ham . Forstår alt , er inde i alt , kan snakke med om alt , ja , sikken et hoved , der sidder på den Karl ! « 
Når Bertel Matisen ville over og besøge Mikkel Bendix , og han var så heldig først at træffe Bentine eller en af folkene , spurgte han altid :  » Er proprietariussen der inde ? «  blev der så svaret ja , så blev der ikke noget af besøget den gang . Bertel vendte om og gik sin vej igen med uforrettet sag . 
Men kunne Bertel Matisen ikke lide Sofus grønning , fandt denne lige så lidt behag i Bertel Matisen . 
En eftermiddag sad de to proprietærer 

sammen ude i Mikkels lysthus og nød en bitte genstand . 
» Sig mig en gang , proprietær Bendix , «  begyndte Sofus grønning , men holdt pludselig inde , som om han i samme nu glemte , hvad han ville have sagt . 
» Ja vel , proprietær grønning , «  sagde Mikkel Bendix og klinkede med sin bordfælle . 
De tog sig en lille slurk . Grønning blev siddende med sit glas i hånden efter at have drukket og stirrede med en dybsindig mine ned i det for at finde , hvad han skulle sige , og da han havde fundet det , satte han endelig toddyglasset fra sig på bakken igen , vendte sig om mod Mikkel og tog atter fat : 
» Sig mig en gang , proprietær Bendix ; denne Bertel Matisen , deres nabo her ovre , hvad er han egentlig for en mand ? « 
» Han er såmænd meget skikkelig , «  svarede Mikkel . 
» Er han ikke lidt tilbøjelig til at gøre nar af folk , som bønderne kalde det ? « 
» Å nej , det har jeg dog aldrig mærket . « 
» Ikke det ? Ja , da kunne jeg ikke frigøre mig for den tanke , da jeg sidst var inde hos ham . Jeg kom til at omtale dem og benævnede dem selvfølgelig , som de bør benævnes , som jeg selv altid benævner dem , og som de med rette kan gøre fordring på at benævnes af enhver , 

der har en lille smule begreb om , hvad dannelse og levemåde er . Men tænk dem bare . Ja , de kan vist ikke engang forestille dem , hvilket svedent bondegrin , der kom frem i hans ansigt , så snart de to ligefremme ord  » Proprietær Bendix «  var gået over mine læber ! « 
Mikkel sad og lyttede til med korslagte arme og bakkende på piben . Han rettede sig i sædet og brystede sig . 
» Nå , så Bertel stak i at grine ? «  sagde han . 
» Ja , så fælt . Og så sagde e han : hvad er det for en proprietær Bendix , de snakker om ? Ham kender a it .  « 
» Sa’e han det ? « 
» Ja , det er min salighed så sandt , som jeg sidder her , så jeg måtte jo til at forklare ham , at det var dem , jeg mente . Nå , det er min nabo , gårdmanden herovre , de mener — sagde han så med nok et smørret grin . « 
» Å , det mente Bertel sågu’ ikke noget ondt med . « 
» Ondt ? Ja , det kommer an på , hvad de kalder ondt , proprietær Bendix . Er det måske ikke ondt , når det ene menneske , den ene nabo misunder den anden ? « 
» Jo , det skuld’ jen da tykk’ . « 
» Indrømmet altså . Og de kan være overbevist om , at deres nabo lider af denne grimme gule sygdom over for dem , proprietær Bendix — 

han er misundelig på dem , mener jeg . Det læste jeg ham straks ud af øjnene , så snart deres navn blev nævnt . « 
» Ih , så — å ? Da ved jeg sågu’ ikke , hvad han skulle være misundelig over . Hans gård er en skæppe hartkorn større end min og han har vel sagtens også lige så mange penge som jeg . « 
» Indrømmet . Men ved de ikke , proprietær Bendix , at der er andet , menneskene kan misunde hinanden , end gård og penge . Det er selvfølgelig deres særlige personlige fortrin , han misunder dem . « 
» Skål , proprietær grønning ! « 
De klinkede og drak , og grønning tog atter fat . 
» Der er nu først deres veltalenhed . De har ordet i deres magt og taler ualmindelig godt for dem , proprietær Bendix . « 
» Nå , så det har også de lagt mærke til ? « 
» Ja , det kan de stole på , jeg har ; det lagde jeg mærke til den allerførste gang , vi mødtes . I den henseende rager de højt op over deres nabo . « 
» Ja , det er sandt nok , om jeg ellers selv må sige det . « 
» Sandt ? Ja , vel er det sandt , og ingen , der kender dem og Matisen lige godt , vil nægte det . Hvem ville for eksempel driste 

sig til at nægte , at det er solen og ikke månen , der i dette øjeblik sidder på himlen og skinner ? Hvad alle kan se og høre , drister vel ingen sig til at nægte . « 
» De har ret , proprietær grønning , ja , den bitte mand sylte mig , de har ret ! «  udbrød Mikkel Bendix synlig fornøjet . 
» Indrømmet altså . Deres nabo Matisen derimod , hans talegaver er der sågu’ ingen , der misunder ham , han kan jo slet ikke tale for sig . « 
» Knap nok s’gu’ — også deri vil jeg give dem ret . « 
» Indrømmet altså . Nu vel ! -de er veltalende , han så temmelig bovlam på snakketøjet ; har han så ikke noget at misunde dem ? « 
» Jo , sågu’ , de får vist ret alligevel ; men derfor er det jo ikke sagt , at han er misundelig på mig ? « 
» Jeg forsikrer dem , han er det ! «  påstod grønning ivrig .  » De kan stole på , jeg ved , hvad min mund siger . Jeg har bevæget mig meget iblandt folk og derved erhvervet mig større menneskekundskab , tør jeg nok sige , end de fleste er i besiddelse af . Jo , jeg kender mine pappenhejmere .  « 
» Hvad vil det sige , med forlov ? « 
» Det vil sige , jeg kender mine folk . Det tager mig ikke lang tid at gennemskue og 

bedømme et menneske . Når jeg liar set og talt med en mand en gang eller to , så kan jeg ham udenad og ved , hvad der bor i ham . « 
» Ih , det var da forbavsendes ! «  udbrød Mikkel Bendix beundrende  ;  » hvordan kan de dog det ? « 
» Å , det kan man ikke sådan forklare . Ethvert menneske går med sit skudsmål skrevet på sit eget ansigt , selvfølgelig mere eller mindre tydeligt . Det gælder altså om at kunne læse denne skrift . Det kan ikke alle — jeg er en af dem , der kan . « 
» Nu kan jeg forstå det ! «  råbte Mikkel bendix' dybsindig ,  » og nu er jeg så meget klogere . De kan læse i folks øjne og ansigt , hvad de har inden for vesten — det er jo let at forstå . « 
» Ja , for dem , proprietær Bendix , der fatter så hurtigt . Man behøver kun at give dem et lille bitte vink , så har de hele meningen  ; men det er ikke enhver givet . « 
» Såmænd , jeg har aldrig været tungnem , gud ske lov . Men — æ , hvad jeg ville sige , da de er så dygtig i skriftlæsning , må det så ikke være mig tilladt at få at vide , hvad de har læst i mit ansigt ? « 
» Jo , så gerne , proprietær Bendix . Men på forhånd vil jeg dog bemærke , at det kun 

er mine venner , der får mig til at sige dem , hvorledes jeg har læst deres skudsmål . « 
» Ja , det kan jeg minsæl vel begribe , «  grinede Mikkel mindre fint — den stærke toddy var ikke fri for at gå ham til hovedet —  » men vi er jo også venner , de og jeg ; hæng derfor bare i . « 
Sofus grønning så ham nogle øjeblikke skarpt ind i ansigtet og begyndte derpå : 
» De er for det første et ejegodt menneske . « 
» Såmænd , jeg har jo da hjerte i livet . « 
» Og de er en ærlig mand . « 
» Ja , det er jeg minsæl ! Jeg er en rele betaler , og jeg snyder og bedrager ingen . Videre , Sofus . « 
Sofus grønning sendte ham et hurtigt , gennemborende blik ; men da han havde overbevist sig om , at Mikkel Bendix ikke  » mente «  noget med sin bemærkning om at snyde og bedrage , vedblev han  : 
» De er et godt ho’de . « 
» Ja to , ret rele tomt og bart er der da ikke just her oppe i den øverste atasje , jeg kan da både stave og lægge sammen , «  sagde Mikkel Bendix beskeden .  » Vorherre skal have tak , han har ingen skyld . « 
» Går vi nu over til selve karakteren , «  fortsatte Sofus grønning ,  » så har jeg opfattet dem således , at de er noget heftig anlagt ; 

der er , som man siger , både peber og tobak i dem , og hvis nogen træder dem på tåen — figurlig talt — så bliver de vred og farer op og gør en farlig tid . « 
» Det passer minsæl på en prik alt sammen  ! Nå , hvad så mere , Sofus ? « 
» Og så har de det i dem , at de har lidt svært ved at glemme og tilgive , hvis nogen er så uheldig at gå hen og fornærme og såre dem .  « 
» Nu har jeg aldrig hørt maget «  råbte Mikkel forbavset .  » Det passer minsæl til punkt og prikke hvert ord , de siger . Men jeg forstår barestens ikke , hvor de har fået al den videnskab fra ? « 
» Det læste jeg i deres ansigt den allerførste gang , jeg så dem , proprietær Bendix . « 
» De er da et farligt menneske 1 « 
» Å nej , det må de ikke sige , kære ven . Ganske vist : jeg har denne evne , dette skarpe blik , så jeg hurtig kan gennemskue mine medmennesker . Men hvad jeg ser og opdager , det gemmer jeg hos mig selv . Jeg misbruger aldrig min menneskekundskab . Som dannet mand beflitter jeg mig på at føre et hæderligt , ulasteligt levned . « 
» Såmænd , det tænker jeg vel også , de gør . « 
» Men , «  vedblev proprietær grønning ,  » tillad mig nu også at sige et par ord om deres 

ydre menneske . For det er heller ikke enhver givet at kunne se , hvorledes andre mennesker ser ud . « 
» Nå dal hvordan mener de så , at jeg ser ud ? « 
» Jeg mener , at de er en sjælden køn  . Mand , at de ser ualmindelig godt ud . Hvor meget mangler de i de halvtreds ? « 
» Hvor vil de hen , mand ? Jeg er jo langt over halvtreds . « 
» Ja , så bærer de s’gu’ deres alder ualmindelig godt ; jeg havde ikke takseret dem til mere end nogle og fyrre i det højeste . « 
» Ih , så — ål ja , det må vel så komme af , at jeg har så godt et helbred , jeg har så godt som aldrig været syg . Det værste er , at jeg har mistet så meget af mit hår , jeg er jo rent skaldet , «  sagde Mikkel Bendix og tog sin bredskyggede stråhat af for at overtyde sin ven om denne sørgelige kendsgerning . 
» Det har ikke noget at sige , «  påstod vennen ,  » det vanklæder dem aldeles ikke , og det er et bevis mere på , hvilket fortræffeligt hoved der sidder på dem . Kloge hoveder bliver tidlig skaldede . Der tænkes og spekuleres for meget i tankens værksted , til at håret kan tåle det , og det er denne arbejden i hjernekisten , der gør , at det løsner sig og falder af . « 

» Måske s’gu’ ? « 
» Ja , det er da vist . Men jeg har endnu en lille bemærkning at gøre om deres ydre menneske . Kan de huske , hvor det var , vi mødtes første gang , proprietær Bendix ? « 
» Var det ikke i Århus ? « 
» Jo , det var . Vi mødtes på gaden . Jeg var alene , de i følge med hr . Matisen . Vi havde ikke set hinanden før  ; men jeg følte mig straks tiltrukken af deres person , og medens vi endnu var et lille stykke fra hinanden , sagde jeg til mig selv : den mand , som der kommer hen imod mig , ham vil jeg henvende mig til og få at vide af , hvor herredskontoret er — kan de huske , jeg spurgte dem derom ? « 
» Ja , det husker jeg meget godt , det er alt sammen rele nok . « 
» Jeg kunne lige så godt have spurgt Matisen , deres ledsager ; men jeg ved ikke , hvordan det kunne være  : lige så godt som jeg syntes om dem , lige så ringe syntes jeg om ham . Af den ene følte jeg mig tiltrukken , af den anden frastødt — hvad tror de nu , det kom af ? «  ' 
» Det kom vel af , at de syntes bedst om mig . « 
» Ja , naturligvis , «  svarede Sofus grønning med et svagt smilglimt på sit ellers så alvorlige ansigt .  » Men det måtte jo igen have sin grund . Jeg skal sige dem , hvoraf det kom . 

det er vort indre menneske , der præger det ydre . Er vort indre godt , ædelt , stort i henseende til forstand og andre evner , så giver dette sig til kende i selve vort ydre — er de med ? « 
» Ja , minsæl er jeg så ; hæng bare i . « 
» Da jeg altså for første gang fik øje på dem , forrådte deres tillidvækkende personlighed øjeblikkelig , at her havde jeg en ægte Dannemand for mig . Derfor henvendte jeg mig til dem og ikke til ham , bondestuden , der gik ved siden af . For det så jeg lige så grant , at ham var der ikke noget ved . Men underligt var det jo for øvrigt , at vi således skulle mødes , uden at den ene anede , hvem den anden var . Jeg troede jo først , de var en vildfremmed , som jeg måske aldrig mere fik at se , og de husker vel nok , hvor glad jeg blev , da vi kom til at snakke nærmere sammen , og det viste sig , at de var bosiddende her i sognet , og at vi var eller skulle være naboer . Deres velgående , proprietær Bendix ! Lad os drikke på et godt naboskab i mange , mange år ! « 
» Naboskab og venskab , «  rettede Mikkel Bendix , idet de stødte glassene imod hinanden . 
» Naboskab og godt venskab , ja ! «  gentog Sofus grønning , hvorpå de begge drak ud . 
» Skal vi lade ben tine brygge os en anden bitte jen ? «  foreslog Mikkel Bendix . 

» Nej , tusind tak ! «  svarede grønning og stod op . 
» Jeg tykkes , vi skulle have nok en bitte genstand , «  vedblev Mikkel ;  » vi kan ikke gå på et ben . — Bentine ! « 
Den unge pige , der havde været sysselsat med at luge der i nærheden , indfandt sig hurtig . 
» I kaldte , far ? «  sagde hun . 
» Ja , kan du fylde os glassene igen . « 
» Jeg skal ikke have mere toddy denne gang , «  sagde grønning bestemt ;  » jeg skal skynde mig hjem og se til mine folk ; de var i gang med at rive kløver , da jeg gik . « 
» Er det deres alvor ? « 
» Ja , ramme alvor , ellers tak . Far vel , frøken Bendix ! Tak for den udmærkede toddy — far vel ! « 
Han tog hatten af og rakte hende hånden med et elegant buk . 
» Farvel , grønning . Ja , de må undskylde , min hånd er så muldet . « 
» Bevares , frøken 1 er jeg landmand , skulle jeg ikke vel være bange for en smule muld på en flittig dames hånd . Adjø , frøken Bendix ! Hav det godt ! « 
Han løftede igen på hatten og bukkede for hende nok en gang , og så gik han . 
Mikkel Bendix ledsagede ham ikke blot ud af haven , men et langt stykke ned over Marken . 

» Det er en prægtig datter , de har , proprietær Bendix , «  sagde grønning . 
» Såmænd , pigen er god nok , Vorherre spar’ hende . « 
» Har de ikke tænkt på at lade hende komme ud og lære noget ? « 
» Hun har været ude og lært både hus" holdning og mejeri . « 
» Meget godt . Men hun kunne heller ingen skade have af at komme på en eller anden skole for unge piger , hvor der gives en fyldigere uddannelse i kundskabsfagene , end almueskolen kan byde på . Undskyld , at jeg ukaldet optræder som rådgiver i en sag , som strengt taget ikke vedkommer mig ; men som ven og nabo vil de nok optage det i en god mening . « 
» Ja , naturligvis . Nej , det har jeg dog ikke tænkt på  ; men det var måske aldrig så galt , hvad de der foreslår , og jeg skal tænke over det . « 
» Nej , de kan stole på , det er ikke så galt . En ung og smuk dame med kundskaber og dannelse gør langt snarere sin lykke end den , der i så henseende er tarveligere udrustet .  « 
Mikkel Bendix svarede ikke herpå , men tænkte ved sig selv , at det var vist meget fornuftigt talt . 
De fulgte skellet mellem ham og Bertel Matisen . Bertel kom agende oven på et stort læs kløver ovre på sine egne agre , men kun 

et par favne fra de to proprietærer . Sofus grønning skottede ud af øjekrogene , , parat til at hatte af , hvis sognefogden ville hilse først ; men det gjorde han ikke , og så lod grønning også sin hat blive på . 
» De lugter godt de rare urter , du der sidder og vugger dig på ! «  råbte Mikkel Bendix over til ham . 
» Ja , de lugter meget godt , «  svarede Bertel og agede'forbi , uden , som det syntes , at værdige proprietærerne et blik . Han yndede jo ikke  » det grønne håbs «  ejer og kunne ikke lade være at harme sig over daglig at se denne tvetydige person i venskabelig omgang med hans gamle troskyldige ven . 
» Se , om han skulle hilse , «  bemærkede grønning i en ærgerlig tone til sin ledsager .  » Nej , han er en udannet bondestud , det er min mening om ham . « 
» Å , såmænd , Bertel bryder sig ikke meget om dannelse og de dele , men er ellers en rar og skikkelig mand , «  svarede Mikkel . 
Nu kom sønnen ridende med et kobbel unge plage , der skulle hjem og vandes . Også han forsømte at tage hatten af for kavaller grønning . 
» Hvad var det for en dreng ? «  spurgte den unge proprietær . 
» Det var Anders Matisen , Bertels søn . « 

» Kunne tænke det , «  mumlede Sofus grønning .  » Æblet falder ikke langt fra stammen . « 
» Jeg troede ellers , de kendte ham , da de har boet her så længe ? « 
» Å , jeg har vel også set den klør adskillige gange ; men hvem bryder sig om eller lægger mærke til sådan en uopdragen grønskolling .  « 
Mikkel Bendix var ikke langt fra at skamme sig på Anders Matisens vegne . 
De kom forbi en indtægt , hvor Mikkel bendix’ kløver stod i stakke . 
Sofus grønning borede sin hånd dybt ind i den nærmeste stak , drog en stor håndfuld ud , lugtede til den og sagde : 
» Dejlig kløver ! « 
» Såmænd , og vi var også grov heldige med at få den revet . Ikke en vanddråbe har den fået , siden vi slog den . « 
» Og sikken en mængde stakke ! Hvor mange læs er der , de tror ? « 
» Å , der bliver vel en tredive gode læs , gør jeg regning på . « 
» Det forslår ikke ; der bliver snarere fyrre . « 
» Såmænd , det kan jo være , jeg ville ikke tage munden for fuld . De har også en god kløveravl i år , proprietær grønning . « 
» Å , jeg får vel en snes læs , og det må jo kaldes godt på så mager en bund . « 

» De skulle gøde noget bedre , så avlede de bedre , hr . Grønning .  « 
» Meget sandt , kære ven , og det bliver jeg også nødt til , hvis jeg bestemmer mig for at blive her . Men jeg ved ikke rigtig . Jeg foretrækker måske at sælge gården og sætte mine penge i en bedre ejendom . « 
» Å , såmænd , det vil jeg ikke sige noget imod , når de da ikke flytter længere hen , end at vi  .kan besøge hinanden . « 
» Ville de savne mig , kære ven ? « 
» Ja , gu’ minsæl ville jeg så ; jeg ville savne dem meget . « 
» Da kan de være overbevist om , at også jeg ville savne dem . Måske også jeg vælger at slå mig til ro og blive her . Far vel , proprietær Bendix ! Nu skal de ikke gå med længer . Far vel og tak for i dag ! « 
» Far vel , Sofus , og tak for besøget ! « 
» Det var nok sandt ! De har kaldt mig Sofus et par gange , og det gør heller ikke noget , når vi er ene to . Men de skal dog ikke gøre det , når der er andre til stede . « 
» Det skal jeg heller ikke . Far vel , hr . Grønning  !  « 
» Far vel , hr . Bendix ! Hils deres frøken datter så mange gange ! « 
» Tak , det skal ske . Far vel , far vel ! 
Dermed skiltes de og gik hver til sin side . 

der var gået en halv snes dage ; og nu var også høslætten i fuld gang . Somme var allerede så vidt fremme , at de havde høet rejst i stakke , medens andre først begyndte at slå . En tre—fire karle gik side om side , svingende deres leer i-takt fra højre til venstre . Skulle der stryges , gav forkarlen signalet ved at sætte den øverste ende af ledraget mod engbunden og banke med strygen på lebtadet . De andre , der kom efter , fulgte eksemplet , og nu lød der en musik :  » Vis—vas , vis—vas , vis—vas ! «  så det klang over engene . At det var en dejlig musik , kunne man mærke på pigerne , der fulgte et lille stykke bag efter karlene  ; thi de var alle i godt humør og lo og skvaldrede uophørlig , medens de med deres rivér  » holmede «  det tykke lag nyt ældede friske græs , det vil sige : bredte det jævnt ud på skåret , for at det kunne tørres eller  » vejres «  , som det hedder . 
På andre engskifter gik karle og piger og hjalp hverandre at rejse det vejrede hø og rejse det i stakke , for at det kunne stå og  » sovtørres «  , det vil sige : blive tilstrækkelig af-dampet , inden det kørtes hjem og sattes på stænget til vinterbrug . Og på andre skifter igen var man så vidt , at der allerede holdt vogne ved stakkene . Pigen stod på vognen og  » læssede «  , karlen forkede op , og anden 

karlen eller kodrengen rev efter . Fra stak til stak gik vognen , indtil læsset var fuldt , og så snart læssestangen var surret fast , svang karlen sig med tømmen i hånd op på forenden af det høje , duftende hølæs , slog smæld med pisken , og hyp , hyp  ! gik det hjem efter med den gode fragt så hurtig som mulig . Også pigen blev på vognen , hun skulle jo med hjem og tage fra . Hun sad lidt længere tilbage på læsset og skuede tilbage for at fryde sig ved synet af det raske , muntre liv , der herskede overalt på engenes vidtstrakte flade . Livet på engene i høslættiden , når solen skinner , fuglene kvidrer , og storkene knæbrer , medens én vrimmel af muntre , glade arbejdere færdes hid og did i travl virksomhed med at bjerge engens rige grøde , det er sikkert det fornøjeligste friluftsliv , landarbejderne har hele året rundt . At komme med i engene er en ren svir for piger og karle . De glæder sig dertil , når høslættiden nærmer sig , og de længes derefter , når det hele er forbi , og der vil gå et helt år hen , inden  » den fagre tid «  atter vender tilbage . 
Mikkel og Bertel havde store Enge . De tog dem i flere skifter , tre eller fire , så at når høet på første skifte allerede var revet og stakket , var det på sidste skifte endnu ikke slået . 

på en dejlig , solvarm eftermiddag træffer vi Bertel Matisen og Mikkel Bendix i engene hos deres folk . De bestiller ikke noget , men går bare og sér til , flytter hestene en gang imellem og prøver på at skubbe hinanden i grøfterne . De har hver et medetøj liggende ude på åbrinken , og til en forandring går de ud og meder , løfter  » Gajen «  op og ned en gang imellem for at stramme snoren og få maddingen til at bevæge sig som noget levende , alt sammen for at narre fiskene . Men fiskene er alt for kloge den dag eller måske alt for søvnige og dvaske ; de vil i hvert fald ikke bide , og Bertel og Mikkel bliver så endelig kede af det . De lægger medetøjerne fra sig igen , går hen og sætter sig i siden af en høstak og får stoppet og tændt . 
» Hvem er det , der kommer hist inde på engvejen og skråner lige hid ? «  siger Mikkel Bendix . 
» Kan du ikke kende ham ? «  svarer Bertel i en uvillig tone . 
» Knap nok s’gu’ ; for mit syn er ikke så godt , som det har været ; men det er måske proprietær grønning ? « 
» Ja , vel er det ham , den herremand . « 
» Herremand ! «  gentog Mikkel Bendix ;  » det forlanger han da vel ikke at kaldes . « 
» Nå , ikke det ? Ja , hvem ved , hvad 

sådan en herre kan få i sinde at forlange ? Stor på det er han da i hvert fald . « 
» Å , det synes jeg dog ikke . Over for mig i det mindste er han ikke storagtig , men så pæn og flink og omgængelig , som en mand kan være . Jeg synes særlig godt om ham , og det vil du også komme til , Bertel , når du får lært ham ret at kende . « 
» Jeg kender ham allerede så godt , som jeg ønsker at kende ham , «  svarede Bertel .  » Mellem os sagt er han en udspekuleret kæltring og lumsk rad . « 
» Nej , så minsæl er han ej ! «  svarede Mikkel ivrig . 
» Ja , det rygte har han da på sig i alt fald . Mange siger , at han snyder og bedrager enhver , der er dum nok til at lade sig tage ved næsen . Måske har han også i sinde at narre dig , Mikkel Bendix ? « 
» Det kan han minsæl ikke , og det har han da heller aldrig prøvet på . Min mening er for resten , at folk gør ham uret , at det er lutter løgn og kællingsladder , der er lavet sammen om ham , når det fortælles , at han er sådan og sådan . Herregud ! Manden fornærmer jo ingen ; hvorfor må han så ikke have lov at gå i fred  ? Folk fortæller så meget , og en fremmed er de altid på nakken . 

man skal aldrig tro mere end halvdelen af , hvad man hører , og knap nok det engang . « 
» Det kan godt være sandt , Mikkel ; men halvdelen af det , der fortælles om grønning , er også 'mere end nok til at stemple ham som en , vi skal hytte os for . « 
» Sludder og vrøvl , Bertel ! «  råbte Mikkel Bendix , godt på vej til at blive hidsig .  » Du kan ikke lide ham , fordi han er dig for fin og dannet , det er Tingen ! Men jeg kan godt lide at omgås dannede folk , og jeg mener om Sofus grønning , at han er en stadsmand , en pæn mand , en klog mand , en mand med mange kundskaber , kort sagt , en hædersmand ! Det er min mening om ham , så må andre mene , hvad de vil ! « 
» Du behøver jo ikke sådan at fare op , «  tog Bertel atter ordet efter et lille ophold .  » Vi kan jo da tale om ham i al venskabelighed — vi er jo da venner , du og jeg ? « 
» Det skulle vi da helst være , «  brummede Mikkel , endnu lidt hed i Toppen . 
» Jeg kan ikke lide ham , siger du , og det er sandt ; men det kommer ikke af , at han klæder sig fint og kan bukke og skrabe for dem , der står med hatten i hånden , når han kommer . Det kommer derimod af , at der er noget i hans ansigt og væsen , som ikke huer mig . Jeg tror ham ikke , Mikkel Bendix ; jeg 

tror , han er en ganske anden end den , han vil gå og gælde for . « 
» Ja , så får du jo at beholde din mening om ham ; jeg beholder min , og jeg tror , den er rigtig .  « 
» Du sagde nyssen , at over for dig er han ikke fordringsfuld , at han ingenting forlanger af dig , «  vedblev Bertel Matisen .  » Nej , ‘det kan gerne være , at han ingenting har forlangt endnu . Men den dag kan måske komme , da han vil forlange af dig alt , hvad du ejer og har . Sæt , at han en skønne dag forlanger , at du skal give ham din gård og din datter ? « 
» Hvor vil du hen , mand ? Du husker da vel vor aftale ? « 
» Ja , den husker jeg meget godt og skal heller aldrig glemme den  ; men du ved vel nok , at der er dem , der allerhelst vil gå imellem bark og træ . Det er ikke utænkeligt , at grønning pønser på og stiler efter at få vort venskab lagt øde og vor aftale brudt . Det bæres mig for , Mikkel , at det er din gård og din datter , han har for sin næse . « 
» Så minsæl har han ej ! Det er blot noget , du går og bilder dig ind . « 
» Ja , ja , nu har jeg advaret dig . « 
Dermed var den samtale endt . De tav nu en stund og sad og holdt øje med grønning , 

der stadig kom nærmere og stævnede lige hen imod høstakken , ved hvilken de sad . 
» Nu vil jeg til at spå , Mikkel Bendix , «  sagde Bertel Matisen i en  » sjov «  tone . 
» Nej , pokkeren heller 1 hvad vil du da spå ? « 
» Jeg spår , at så snart grønning er kommen så vidt , at han ser , hvem det er , der sidder hos dig , så går han ikke herhen , men lusker udenom .  « 
» Og jeg spår , at han kommer herhen alligevel 1 «  råbte Mikkel ,  » tro endelig ikke , at han er bange for dig , Bertel . « 
» Ja , ja , lad os nu se . « 
Begge blev siddende og holdt øje med proprietæren , der nærmede sig med hurtige skridt . 
» Jeg tror sågu’ , han har  » Blinker «  på benene , «  sagde Bertel ;  » se , hvor hans støvleskafter glinser og skinner ! « 
» Å , hvad ! Grønning er jo en fin og dannet mand , «  mumlede Mikkel undskyldende . 
Pludselig standsede proprietæren . Han kaldte sin hund til sig og klappede den , tog hatten af og tørrede sveden af sin pande med det hvide lommetørklæde , han ellers gik og viftede sig med , så et øjeblik ind i hatten , inden han tog den på igen , og — drejede så af til venstre og gik over til Mikkels folk , der gik og rev hø . 
» Kan du se , jeg . var dog den bedste 

spåmand , «  råbte Bertel og gav sin ven et puf i siden . 
» Ja , sågu’ , det må jeg bekende , at du spåede rigtig , «  sagde Mikkel Bendix , 
» Og nu vil jeg til at spå igen , «  vedblev Bertel Matisen .  » Jeg spår , at proprietariussen ikke bryder sig om andre af dine folk end Bentine , og at han tager hatten  . af for hende . « 
» Du er da en farlig spåmand , «  sagde Mikkel Bendix ,  » men lad os nu set « 
Det gik , som Bertel havde forudsagt . Uden at se til højre eller venstre stævnede hr . Grønning lige hen til Bentine , der gik og rev hø blandt de andre folk , tog sin hat af og rakte hende hånden med en dyb og sirlig bøjning . 
» Hvad sagde jeg ? «  lo Bertel Matisen . 
» Ja , den spådom regner jeg minsæl ikke for stort , «  svarede Mikkel .  » Grønning kommer jævnlig i vort hus , og manden er jo høflig . Han hilste på Bentine , fordi han kender hende — det er hele hemmeligheden . « 
» Nu har jeg kun en spådom tilbage , «  sagde Bertel og stod op .  » Jeg skal over og se til mine folk , og jeg spår , at så snart jeg er borte , så kommer proprietariussen og sætter sig hos dig . Farvel så længe , Mikkel Bendix 1 « 
» Far vel , Bertel Matisen 1 ja , så bliver jeg siddende for at se , om spådommen bliver opfyldt .  « 

» Ja , gør du det , Mikkel . « 
Dermed gik Bertel sin vej . Han gik tværs over Mikkels eng , imellem høslætfolkene , standsede et øjeblik og vekslede nogle ord med forkarlen  ; men han og grønning værdigede ikke hinanden hverken ord eller hilsen . 
Proprietæren blev stående endnu et par minutter og snakkede med Bentine . Så hilsede han af med hende på sin sædvanlige kavaller-mæssige måde og gik over og slog sig ned i høstakken ved siden af Mikkel Bendix , efter først at have blottet sit hoved for ham og givet ham et hjerteligt håndtryk . 
» Ja , de må undskylde , hr . Grønning , at jeg blev siddende , «  begyndte Mikkel ,  » jeg tænkte jo nok , de ville komme over og slå en sludder af med mig . « 
» Ih , bevares , proprietær Bendix ! Det var da i sin orden , at de blev siddende . Jeg opfattede det som en venlig indbydelse til mig , at jeg skulle sætte mig hos dem , «  sagde grønning . 
» Ja , det var også meningen . Men sig mig engang , hr . Proprietær , var det for Bertels skyld , de gav dem stunder med at komme over til mig , indtil han var gået ? « 
» Ja , det var , proprietær Bendix . Jeg fik jo at se , at det var ham , der sad , hvor jeg nu sidder , og så gik jeg af vejen for ham og 

foretrak først at gå over og hilse på deres frøken datter , hvilket jo forvørigt også var det mest korrekte , da høflighed kræver , at man især skal være galant over for damerne . « 
» Å , såmænd . Jeg troede alligevel , de først var kommen denne vej . For jeg skal sige dem , proprietær grønning , jeg ville gerne , de kunne blive gode venner også med Bertel Matisen . Det er jo umuligt andet , end at han må komme til at holde af dem , når . han lærer dem ret at kende . « 
» Gode venner med ham ! «  udbrød Sofus grønning hovedrystende .  » Nej , det bliver jeg såvist aldrig , og det bryder jeg mig da heller ikke om at blive . Jeg kan ikke fordrage , ikke udstå den Karl ! Han er en bondestud og bliver vist aldrig andet . De lagde måske mærke til , hvor tølperagtig han stolprede mig forbi med hænderne i lommen uden at hilse , og de skulle have set , hvor han skulede til mig , fordi jeg stod og konverserede deres frøken datter .  « 
» Og det havde de jo da lov til — det skal jeg give dem lov til ! Jeg kan da umulig have noget imod , at en så pæn og dannet mand som dem , proprietær grønning , er høflig mod min datter . « 
» Tak , kære ven ! De og jeg forstår bedre hinanden ; for vi er begge dannede mænd . « 

» Å , hvad min dannelse anbelanger , da kan det sågu’ være småt nok bevendt ; men ret rele en tølper er jeg da vel heller ikke . « 
» Jo , vist er de en dannet mand , proprietær Bendix , det er dem ligefrem medfødt , og de kunne ikke engang ryste det af dem , om også de ville . Ja , sikken en himmelvid forskel , der er på dem og Matisen  ! Men sig mig engang , kære ven , hvad har denne bondestud at være så umanerlig storsnudet af ? Han må da åbenbart føle sig berettiget til at se mig over hovedet . « 
» Å , Bertel er jo en meget velstående mand . « 
» Derfor behøver han da ikke at glo på mig , som var jeg en sølle tiggerpjalt . Og for resten kunne det jo tænkes , at jeg er ejer af lige så meget som han , når stykket blev gjort op . Han har ikke talt mine penge — og det skal han også nok blive fri for ; jeg er ikke af dem , der brovter med , hvad de har . « 
Denne meddelelse virkede svært på Mikkel Bendix . Han rettede sig op i sædet , vendte sig om mod grønning og udbrød : 
» Ih , det var jo dejligt ! Det er jeg såmænd glad ved at høre ! Men så er jeg minsæl bange for , at de svarer alt for lidt til kommunen ? « 
Grønning bed sig i læben . Efter et øjebliks overvejelse sagde han : 

» Jeg går ud fra , at de er min ven , proprietær Bendix , min oprigtig e , pålidelige ven . Hvad jeg har sagt dem , behøver de jo ikke at lade komme videre , lad det blive mellem os . « 
» Ja , naturligvis . « 
» Ingen af sognerådsmændene har endnu forlangt at få at vide , hvor meget jeg ejer . Spørger de mig derom , skal de nok få det at vide , det forstår sig . Men indtil da tier jeg stille . Jeg betroede dem jo forleden , at jeg mulig kan få i sinde at sætte mine penge i en større og bedre ejendom . Og i så fald ville det have sin store betydning for mig , at sælgeren ikke får alt for god besked om mine formuesforhold , idet jeg , ved at slippe med en forholdsvis mindre udbetaling , så ville beholde en del af kapitalen mellem hænderne til at spekulere med på anden måde — der er jo handelsblod i mig , som de vel ved . Nå , men nok herom . Det var deres nabo Matisen , vi kom fra . De tror altså , det er pengene , der er skyld i , at han sætter næsen så højt over for mig ? « 
» Å , jeg ved det sågu’ ikke , grønning . Bertel er jo også i flere retninger en dygtig mand , og en anset mand er han tillige . Han er jo formand i sognerådet og har meget at sige i kommunen . « 

» Dét var også noget at være storsnudet af ! «  sagde proprietær grønning foragtelig .  » Han er kommunens pakæsel og må lægge sig i selen for alle os andre . Det er der min sandten ikke meget ved . « 
» Ja , ja , hr . Grønning , små slag og kom hellere igen . Jeg synes dog lige godt , det er en stor æresbevisning at få sådan en bestilling . « 
» Det synes jeg nu slet ikke , det er jo noget , enhver kan blive , og det hører der ikke megen forstand eller dygtighed til . Nej , skulle jeg ønske at blive noget i den retning , så skulle det være noget større , noget , der virkelig gav anseelse —• rigsdagsmand for eksempel . « 
» Ville de gerne være rigsdagsmand , proprietær grønning ? « 
» Nej , jeg ikke ! Det ligger ikke for mig , og jeg har desuden ikke spor af lyst . Men det undrer mig , at de , proprietær Bendix , med deres åndsevner , deres ualmindelig gode hoved og deres ligefremme veltalenhed , at de aldrig har forsøgt dem fra valgtribunen , at de aldrig har . stillet dem som kandidat ved et folketingsvalg ? « 
Mikkel Bendix rettede sig i vejret og blev adskillige tommer højere . 
» Ja , så minsæl ! «  udbrød han ,  » det var måske aldrig så galt . Men jeg er aldrig bleven opfordret til at stille mig  « 

» Å , de er alt for beskeden , proprietær Bendix ; men det duer minsæl ikke , når man vil frem i verden . Her går de med deres gode evner og deres veltalenhed , og ingen ved , hvad de evner , og hvad de kan . Var jeg ikke bleven deres nabo og fortrolige omgangsven , havde jeg vel heller aldrig lært dem ret at kende . De går jo her og sætter deres lys under en skæppe , fordi de er alt for beskeden , har alt for ringe tanker om dem selv , så der måtte en grønnings skarpe blik til for at få kig på dem som omegnens betydeligste mand . Men nu , jeg har opdaget dem , . skal jeg heller ikke helme , før jeg har fået dem trukket ud af buskene . Frit mod , kære ven , og gå på med dødsforagt , som man siger . Vil man til vejrs , må man min sandten da også gøre sig den ulejlighed at flytte sine fødder derhen , hvor ærens stige står , og prøve på at kravle op . « 
Mikkel Bendix så sig allerede i ånden stående ved foden af ærens høje stige , og han var ikke fri for at føle sig lidt hovedsvimmel ved at skue op ad dens mange høje trin . 
» Ja , bare det kunne gå , hr . Grønning 1 «  sagde han .  » Men der skulle jo vel en opfordring til , og jeg siger det endnu en gang : ingen har opfordret mig . « 
» Ikke det ? «  råbte den anden ivrig ;  » har jeg da heller ikke opfordret dem , må jeg spørge  ? « 

» Jo , det er minsæl da også sandt , «  svarede Mikkel Bendix glad . 
» Der kan de se ! «  vedblev  » Vennen «  og klappede ham opmuntrende på skulderen .  » De er opfordret , der er kaldt på dem , og dermed er begyndelsen gjort , hvis de da selv vil og har lyst — det er lysten , der driver værket , ved de nok . « 
» Ja , gu’ minsæl har jeg lyst , og det så godt som nogen , så hvis det er lysten , det kommer an på , så skal jeg nok slå mig igennem og vinde sejr , «  råbte Mikkel oplivet .  » Bertel Matisen har alle de gode  » Titler «  her i kommunen , ja , hele omegnen , og de kan nok forstå , hr . Grønning , at jeg ville ikke være ked af endelig en gang at få en  » Titel «  , der kunne sige sparto til alle hans . Og når jeg skal sige , hvad jeg mener , så har jeg tit og ofte tænkt , at min tid kunne vel også komme . « 
» Ja , naturligvis , og den er kommen , just nu er den kommen , de skal være folketingsmand , det er klart . Vi skal jo have valg i løbet af sommeren , og de må stille dem . Matisen er allerede misundelig på dem i en utilgivelig grad , det har jeg jo sagt dem . Men han vil sågu’ blive gul af misundelse og ærgre sig grundig , når de er bleven folketingsmand 

og står med palmer i hænderne som den , der har overfløjet ham . « 
» Ja , lad ham kun det , om han er sådan sindet — det er jeg nu for resten ikke så ganske vis på . Men hør nu , hr . Grønning , der skal minsæl mere til at drive plov end at sige hov ! Endnu er jeg da ikke rigsdagsmand og bliver det kanske heller aldrig . Det kommer jo an på , om jeg kan få de fleste stemmer ; for vi bliver vel sagtens flere om budet . « 
» Vil de stille dem ? « 
» Jeg er . minsæl nær ved at tro ja ! « 
» Godt , meget godt ! De er en resolut mand , og den slags står lykken bi . Stemmerne får de nok , det skal de ikke være bange for . De er en mand , der i en sjælden grad har ordet i deres magt , det har jeg luret dem af på land-boforenings-møder og ved andre lejligheder , og jeg er vis på , at de kun behøver at lukke munden op og tale til folket , så vil de rive mængden med dem ved deres veltalenhed — alle vil stemme på dem ! « 
» Ja , jeg kan minsæl godt hold’ en tål’ og det måske endda nok så godt som de fleste ; men ene snak kan dog vist ikke gøre det af , er jeg ræd for ; jeg kommer vist til at se mig om efter nogle mænd , der er lidt mere end de fleste , og få dem til at stå mig bi . Dem , proprietær grønning , tør jeg da gøre regning 

på ? Vil de drage omkring med mig til møderne og give mig et pænt skudsmål , når den tid kommer ? « 
» Kære ven ! «  svarede grønning ,  » jeg havde . forudset , at de ville rette en sådan anmodning til mig , og jeg var belavet på , hvad jeg ville svare . De kan da ikke være i tvivl om , at jeg hjertelig gerne ville opfylde deres ønske , at det ikke er viljen , der mangler . Men — ja , for nu kommer der et stort  » Men «  — jeg tror bestemt ikke , ja , jeg er fuldstændig overbevist om , at det ikke ville være klogt , om jeg føjede dem og sagde ja , det ville på ingen måde gavne eller fremme deres sag , men tværtimod skade den , er jeg bange for . Husk endelig på , kære ven , at jeg er en fremmed her på egnen , at jeg som oplyst og dannet mand står helt uden for kredsen af de vælgere , blandt hvilke jeg lever og færdes . De kender vist næppe en mand her i kredsen mere miskendt end deres ven proprietær grønning . De ser , hvorledes Matisen skuler og skotter til mig , og det er han ikke ene om , det samme gør de allerfleste — lutter dumhed og uvidenhed selvfølgelig , og vi kan sige , det er sørgeligt , at det er således ; men således er det nu engang , og det kan hverken de eller jeg forandre . Med dem , proprietær Bendix , er det en hel anden sag . Thi vel er også de en oplyst , intelligent og dannet 

mand , men ved siden deraf dog så meget Bonde , at bønderne regner dem med som en af deres egne , og desuden er de jo ikke som jeg en fremmed , men født og opvokset her og fra barnsben af kendt af alle deres jævnaldrende . Nej , kære ven , min anbefaling og offentlige støtte ville sikkert ikke tynge meget i vægt-skålen til fordel for dem . Tror de ikke selv det samme , efter at jeg nu således har lagt det ud for dem ? « 
» Jo , sågu’ er jeg nær ved at tro , at de har ret , «  svarede Mikkel og kløede sig bag øret .  » Jeg kender jo så godt al den sludder , der går om dem , og som der naturligvis ikke er et eneste sandt ord i . « 
» Ja , ikke sandt ? Indrømmet altså . Og derfor mener jeg endogså , de gør klogest i ikke at fortælle ellér omtale til nogen eneste moders sjæl , at det er mig , der har opfordret dem , at det er mig , der er dem behjælpelig med at støbe kuglerne , som de skal skyde ud . Thi det er en selvfølge , at jeg er villig til , sådan i al gedulgthed , forstår de , at støtte dem og stå dem bi med råd og vink og vejledning og det så tit , som de vil henvende dem til mig . På den måde , tror jeg , vil det være mig muligt at gavne og støtte dem ikke så lidt endda . Er de med ? « 
» Ja , med liv og sjæl , hr . Grønning , og 

de skal rettens have tak for deres gode tilbud . Jeg er nær ved at tro , det skal gå ! « 
» Ja , det skal gå ? Ja , det kan der ikke være spor af tvivl om , når blot de selv alvorlig vil , når de selv lægger dem rigtig i selen og gør , hvad de kan . Efter helt følger hær , og de skal se , at de er mand for at trække hele vælgermassen over på deres side — måske med undtagelse af deres nabo Matisen og slige misundelige storhanser . « 
Dette sidste lurede Mikkel et øjeblik på , og så sagde han : 
» De nævnede Bertel Matisen , og jeg sad just og overvejede , om jeg dog ikke gjorde klogest i at snakke med ham om Tingen — naturligvis uden at nævne deres navn , forstår sig — men Bertel kan nu være den , han er , så er han dog lige godt en mand , der har noget at sige her på egnen , og vil han støtte mig og være en af mine stillere , så er jeg nær ved at tro , jeg skal sejre . « 
» Kæreste mand ! kan de da ikke engang komme bort fra den vildfarelse , at Matisen virkelig er deres ven og hengivne fælle ? Er det da en ren umulighed for mig at få bindet revet fra deres øjne , så de ser , at han i virkeligheden er deres misunder og hemmelige fjende ? For det er han , tro de mig ! « 
» Tror de virkelig  ? « 

» Ja , det tror jeg og det for fuldt og fast . Jeg har gennemskuet ham , jeg kender ham . « 
» Ih , så—å ! « 
» Ja , de kan stole på , jeg tager ikke fejl . Og derfor siger jeg : vogt dem for deres nabo Matisen ! Betro dem ikke til ham og vent dem ikke nogen bistand af ham ! Han vil ikke støtte dem , men snarere sætte himmel og jord i bevægelse for at modarbejde deres valg . « 
» Ja , men jeg har så svært ved at tro , at Bertel , min gamle ven og nabo , er min fjende , «  svarede Mikkel , der vred sig under virkningen af den andens dristige påstande  ;  » jeg synes lige godt , jeg kunne da prøve det , og , hvad fa’en , jeg kan jo da ikke få mere end nej , og hvad kunne det så skade ? « 
Sofus grønning lagde hagen i den hule hånd , støttede albuen på knæet og blev siddende nogle øjeblikke som hensunken i dyb overvejelse . Endelig løftede han atter hovedet og sagde med forstilt beundring : 
» De er alligevel den klogeste , proprietær Bendix . Ja , min sandten er de så  ; i den fine politik er de åbenbart min overmand . Efter nøje at have tænkt over sagen må jeg ubetinget give dem ret , de bør henvende dem til Matisen og forlange af ham at støtte dem . Skjule for ham , at de vil være rigsdagsmand , kan de jo desuden ikke , det er en ren umulig 

hed , da de jo snart må til at træde offentlig frem , og derfor må de helst sige ham det selv og lige så godt først som sidst . Nu vel ! Vi sætter ham altså på en prøve . Går han med dem og lover at støtte dem , ja , så har jeg taget fejl og bedømt ham forkert , og så skal jeg være villig til at tage i mig igen hvert eneste ufordelagtigt ord , jeg har sagt om ham . Er de med ? « 
» Ja , gu’ minsæl er jeg så . Hæng bare i , grønning . « 
» Men , «  vedblev proprietæren ,  » går han derimod ikke med dem — og det gør han sikkert ikke — råder han dem fra at stille dem — og det gør han visselig — ja , går han måske endog så vidt , at han åbent erklærer sig som deres politiske modstander , så at han ikke blot ikke vil være med , men imod dem og vil gøre alt for at modarbejde deres valg , så har han dermed på det soleklareste bevist , hvad Karl han er , at han er deres misunder og alt andet end deres ven . Var det ikke også for at få dette vigtige , delikate spørgsmål klaret , at de ville henvende dem til ham ? « 
» Jo , akkurat s’gu . Men også for at få ham med mig . « 
» Å , hvor de er fin i filten , proprietær Bendix ! Ja , sikken en fin politikus de er ! Jeg ligefrem beundrer dem . At der stikker en stor 

politiker i dem , det har jeg aldrig været så overbevist om som i dette øjeblik . Men jeg tror som sagt ikke , han går med dem . « 
» Ja , så snakker jeg alligevel med Bertel om Tingen , «  sagde Mikkel , der følte sig ikke så lidt stolt af al den lovtale og smiger , proprietæren ødslede på ham . 
» Ja , gør kun det , proprietær Bendix , men hverken i dag eller i morgen , det haster jo ikke ; det er tids nok om nogle uger , og gør det helst sådan lejlighedsvis , så det falder som af sig selv . Nu får de desuden nok at tænke på og overveje , inden de skal ud til vælgermøderne . Men når de endelig får talt med Matisen , «  tilføjede grønning og stod op ,  » lad mig så vide , hvad han svarer dem ; jeg er meget spændt på , hvem der får ret , de eller jeg . « 
» Ja , naturligvis , «  svarede Mikkel , der ligeledes havde rejst sig ;  » det skal jeg mintro nok huske at fortælle dem . Vi bor jo ikke så langt fra hinanden og ses så godt som hver dag — å , føj dog for fanden ! «  udbrød han pludselig , idet han gjorde et lille kluntet hop i vejret og derpå veg et skridt tilbage . 
» Hvad er der i vejen , mand ? «  sagde grønning forundret . 
» Ih , kan de da ikke se den giftige snog , som ligger der med løftet hoved og spillende 

tunge og glor på mig ? Det er en hugorm føj for fanden ! « 
Sofus grønning fik nu også øje på ormen . 
» Uha ! «  sagde han gysende ,  » den er væmmelig , modbydelig ! lad os gå vor vej fra den ! « 
» Nej , den skal dø ! «  råbte Mikkel .  » Jeg er da lige godt ikke så ræd af mig , når det kommer til stykket . Lån mig deres kæp ! « 
» At tænke sig , at dette væmmelige kryb har ligget der og overbegloet mig hele tiden , uden at jeg havde nogen anelse derom ! «  vedblev han , idet han tirrede ormen med stokken og narrede den til at rejse hovedet lidt højere . Så førte han sit våben varsomt ud til siden — og hev på hugormen et hurtigt , velrettet slag , der ramte den på halsen , og det så kraftigt , at hovedet fløj af , medens kroppen blev liggende og vred sig i trækninger . 
» Se så ! «  sagde Mikkel og gav grønning hans _stok tilbage ,  » nu æder den ikke flere fugleunger . Sådan skal de have , det skidt kryb . « 
» Det var ellers godt skuldret , proprietær Bendix , «  sagde Sofus grønning .  » Jeg ligefrem beundrer deres færdighed i at kappe hoveder af . « 
» Ja , men jeg har også i mange år øvet mig på tidselhoveder . « 
» Aha ! Ja , men våbenfærdigheden har de jo dog lige fuldt , også over for giftige snoge , « 

vedblev proprietæren med et nedladende smil .  » Det så ligefrem nydeligt ud . Gid de må være lige så heldig med at besejre alle deres giftige fjender . « 
» De hemmelige som de åbenbare . « 
» De hemmelige som de åbenbare , ja . Far vel , proprietær Bendix . Jeg skal hjem nu . Hils deres frøken datter . « 
» Far vel , hr . Grønning ! Jo , tak , det skal jeg nok . « 
Proprietæren tog sine blinkende ben med sig og forsvandt hurtig ind ad engvejen igen , medens Mikkel Bendix med hovedet fuldt af alle hånde  » politiske «  tanker drev over til sine folk og overbragte Bentine hans hilsen , så de nærmeste af folkene hørte derpå . 
» Siger du ikke tak ? «  tilføjede han , da hun tav til hilsenen . 
» Tal da ikke så højt , far , «  sagde hun ivrig , men dæmpet .  » Jeg skøtter da ikke om at komme i folkemunde for hans skyld , den — den blinkerben ! Pigerne begynder allerede at drille mig med ham . « 
» Å , pyt med deres drillen , de sølle tossede tøse . Det skal du såmænd aldrig bryde dig om , Bentine . Og angående proprietær grønning , han er din fa’ers ven , oprigtige , fortrolige ven endogså , og ham måtte du ikke gerne tale nedsættende om . Han er altid pæn 

og høflig over for dig , og du må beflitte dig på at være lissedan over for ham . « 
» Jeg bryder mig ikke en smule om hans pæne høflighed , hans bukken og skraben for mig . Og så render det fjols her og spjatter og titulerer mig  » Frøken «  i folkenes påhør , og bagefter kommer i og bringer mig hilsen fra ham , også i folkenes påhør  ! Nej , ved i hvad , far , det er jeg rigtig kyv af , det er jeg  , rele nok også . « 
» Ja , jeg mærker , du har for lidt af dannelse og de dele , Bentine , og bliver jeg  .  .  . hm 1 kommer jeg til København med det første , bliver det vist det fornuftigste , at jeg tager dig med og sætter dig ind på en dannelsesanstalt , «  svarede faderen og forlod hende hovedrystende . 
Der havde proprietæren rigtignok givet Mikkel Bendix noget at tænke på . 
Det var bevægede tider . De storpolitiske bølger var i åringer gået højt over landet . Om føje tid skulle der være folketingsvalg . Kredsens gamle repræsentant på tinge , en forstandig , besindig , moderat venstremand , ville stille sig på ny , og spørgsmålet var nu , om han skulle genvælges , eller der skulle gøres forsøg på at samle stemmerne om en anden . Men i sidste fald hvem ? En radikal ? En højremand ? Der svirrede folk så mange hinanden 

modsigende rygter om ørerne , at det ikke var let at blive klog på , hvad der var i gære . 
Bertel Matisen gik i al stilfærdighed og passede sin dont og sagde ingenting , men så mere tilknappet ud end under almindelige forhold . Mikkel Bendix derimod syntes at have fået så travlt som en mus i barselseng ; han var stadig på farten og næsten aldrig hjemme , og i hele fjorten dage kom han ikke en eneste gang  .over og tog livtag med sin nabo . Hvad mon han rejste efter ? Og hvad tog han sig for ? Bertel begyndte ordentlig at længes efter ham . 
En søndag eftermiddag mellem hø og korn fik Bertel Matisen øje på sin nabo ovre på hans mark . Han gik derover for at sige goddag til ham og om mulig få ham med til lidt  » Sjov «  . 
Ih , men hvad gik der dog af Mikkel ? Stående foran en af sine tøjrede heste slog han ud med armene og gjorde fagter i det uendelige . Hesten åd ikke . Den havde strammet tøjret og gloede ufravendt på Mikkel Bendix , og Mikkel Bendix stirrede lige så stift på hesten . Bertel kunne aldrig begribe , hvad den forestilling havde at betyde . Mikkel vendte ryggen til ham og vidste ikke , at han kom . Tys ! Jo , det var ganske rigtig : Mikkel brugte sit  » Mundlæder «  uafladelig . Bertel Matisen gik stadig nærmere og stod omsider lige bag ved ham .  » Og derfor , 

ærede vælgere , må vi mande os op og enes om at slå et slag for fædrelandet , «  fortsatte Mikkel Bendix ,  » et slag mod venstre og socialisterne , for det er dem , der vil ødelægge landet . Ærede vælgere , vi må tage skeen i en anden hånd end hidtil , for ellers1 går det galt , ja , ravruskende , pinende galt , det skal jeg være jer mand for , og altså , ærede vælgere , vil i give mig jere stemmer , så lover jeg og skal også holde det , at jeg vil være med til at slå et slag — —i « 
I det samme slog han så voldsomt tilbage med armene , at han kom til at give den lige bag ved ham stående Bertel et vældigt ørefigen . 
» Ja , det må jeg love , at du kan slå et slag , «  sagde Bertel Matisen nok så tørt og gned sig på kinden . 
» Ja , hvad fa’en ville du mig så nær for ? Jeg vidste jo ikke , at du stod og lurede der lige op ad mine rygstykker — det var et sært sted at stille dig an , «  sagde Mikkel ærgerlig . 
» Er du muggen over , at jeg kommer og vil besøge dig ? og vi har endda ikke set hinanden så længe , «  bemærkede Bertel med et godmodigt smil . 
» Ih nej , sågu’ er jeg hverken muggen eller deslige  ; men du behøvede da ikke heller sådan at komme listende bag på mig . « 

de havde begyndt at liste af , side om side , ind efter Mikkels gård . 
» Skal jeg sige dig , hvorfor jeg listede mig bag på dig ? « 
» Nå da ? « 
» Jo , ser du : jeg var jo oplagt til sjov , og min første tanke var egentlig , uforvarendes at jage mit hoved ind imellem dine ben — for du stod jo og skrævede så vidt — og så herop med gutten som rytter på mine skuldre , hyp , hyp , hyp , hest ! Jeg tror , jeg kunne have gjort det ved dig , så gammel jeg er . « 
» Å , bild dig noget ind ! Tror du , jeg er så nem at rende af med , som da vi var drenge ? «  råbte Mikkel , der nu allerede var godt på vej til at komme i godt humør igen . 
» Men da det kom til stykket , «  vedblev Bertel ,  » så nænnede jeg alligevel ikke at forstyrre dig i den dejlige præken , du stod og holdt for det blissede bæst , og derfor lod jeg det være og blev stående ganske rolig . « 
» Ja , den præken , som du siger , måtte du så minsæl slet ikke have hørt . Jeg ville bare prøve , om jeg kunne , det var ikke andet end en øvelse , ser du ; men for dog at have et par øjne for mig , mens jeg talte , gik jeg ud til bæstet og satte kværnen i gang . « 
» Og den gik jo , som den var smurt . « 
» Ja , ved du nu hvad , Bertel Matisen , det 

er ikke for at rose mig selv ; men det er nu alligevel sådan med mig , at bare jeg lukker snakketøjet op og begynder at pludre løs , så kan jeg s'gu blive ved så længe , det skal være . Det er ikke enhver givet — vel ? « 
» Å nej . « 
» Ikke mange kunne gøre mig det efter . Du kunne ikke for eksempel — kunne du vel , Bertel Matisen , hvad behager ? « 
» Nej , langtfra . « 
» Men jeg kan , det er både vist og sandt , og det er jeg glad ved . Men blandt andet : hørte du , hvad min tale gik ud på ? « 
» Ja , du ville slå et slag på mit kæve-ben , og da det allerede er godt besørget , så er vel den pot ude ? « 
» Slå et slag på dit kæveben ? Ville jeg slå et slag på dit kæveben ? Sågu’ ville jeg ej , og når jeg alligevel kom til at gøre det , så skete det uforvarendes , fordi du stod og kløede dig så tæt op ad mine rygstykker , uden at jeg vidste det . Nej , min fa’ersen , det er et helt andet slag , der skal slås  ; men gå nu med indenfor , så skal jeg sætte dig ind i situ-vationen .  « 
Det var lige uden for Mikkel bendix’ port , dette blev sagt . Bertel tog imod indbydelsen og gik med indenfor . Ved den nederste bordende i dagligstuen sad Mikkels unge , kønne datter og 

læste i en smukt indbunden ældre årgang af  » Husvennen «  . 
» Hør , bitte Bentine , «  sagde Mikkel Bendix , efter at have skikket sin gæst til sæde ved den øverste bordende og selv taget plads på langbænken under vinduerne , helt oppe ved bordhjørnet ,  » kan du gå ned i kælderen og hente os et krus øl af den bedste tønde . « 
Hun stod straks op og forlod stuen , og et . Øjeblik efter var hun tilbage med øllet . 
» Å , hvor hun ser godt ud ! «  tænkte Bertel ,  » og Anders Matisen ville stå sig selv slemt i lyset , om han ikke kerede sig efter sådan en pige . « 
Også Mikkels tanker , var i dette øjeblik sysselsatte med  » den kære plan «  . Han sagde til datteren : 
» Har der ingen været her , mens jeg var i Marken ? « 
» Nej , der har ikke , far , «  svarede hun uden at se op fra sin  » Husven «  , hvilken hun atter havde fordybet sig i . 
» Jeg tænkte , om Anders Matisen kanske havde været et bitte vend herovre for at se til dig i din ensomhed ? «  vedblev faderen og stødte til Bertel med albuen . 
» Nej , han har ikke . «  hun blev ved at læse . 
» Og du har slet ikke set noget til ham ? «  nok et albuestød . 

» Nej , jeg har såmænd hverken hørt eller set det mindste til Anders Matisen i flere dage , «  svarede den unge pige troskyldig , og denne gang så hun op fra bogen .  » Jeg tror ikke , jeg har set ham eller snakket med ham siden i søndags , da vi fulgtes ad fra kirke — ja , så længe er det siden . « 
» Nå , så i fulgtes ad fra kirke . Kanske-• sens at i også en gang kan komme til at følges ad til kirke ! «  tre stærke albuestød . 
» Ja , det kan måske godt træffe sig , «  svarede Bentine roligt — hun var slet ikke  » med «  . 
» Nå , ja , ja , min pige , «  sagde faderen i en noget forandret tone ,  » du kan vel tage e din bog med dig og sætte dig ind i sovekammeret eller op i øverstestuen , eller hvor du vil . Bertel og jeg ville gerne være ene et bitte øjeblik . « 
Den unge pige rejste sig og gik med bogen under armen . I dagligstuedøren vendte hun sig om og sagde til faderen : 
» Ja , så sætter jeg mig ud i lysthuset ; hvis i vil mig noget , kan i træffe mig der . « 
» Godt , bitte Tine ! « 
Så lukkede hun døren efter sig og gik om i haven . 
Bertel Matisen tog sig et drag af det gode øl . Han tog sit pibetøj frem af frakkelommen og gav sig til at kradse ud , stoppe og tænde , alt 

i tavshed og med alvorlige miner . Han var slet ikke glad til den forhandling , som han jo vidste , Mikkel Bendix ret snart ville indlede . Han tænkte vel sådan noget som :  » Det onde med det gode må annammes alle dage — vi må jo igennem det , om vi så bliver uvenner .  « 
Mikkel sad med hånden under kind , støttende albuen på bordet , og så sin gamle ven og nabo ind i ansigtet . Da Bentine var gået , blev der en lille pause . Omsider begyndte Mikkel  : 
» Er du tilfreds med hende ? « 
» Hvad for en  » hende «   ? « 
» Ih , hende , der nyssen gik , Bentine Bendix , din svigerdatter . « 
» Hende er jeg grov godt tilfreds med , og det ved du godt , Mikkel ; men min svigerdatter er hun jo da ikke bleven endnu . « 
» Sandt nok ; men hun bliver det naturligvis , når den tid kommer . « 
» Ja , blot de ville vende sig kønt til hinanden , hun og min Anders ; men skal der være en hel uge imellem , de ses og snakker sammen , som det jo lader , efter hvad hun sagde , så kan det have lange udsigter . « 
» Å , det haster jo da heller ikke , de har tiden for sig , og vi gamle må sågu’ se at hjælpe dem lidt på gled . Du hørte jo nyssen , at jeg gjorde , hvad jeg kunne , medens du sad 

der og gloede uden at sige et muk . Men hvad  ! jeg må vel have dig undskyldt ; du er jo ikke den mand , der kan tale for dig , Bertel Matisen . « 
» Hvad skulle jeg have sagt ? « 
» Hvad du skulle have sagt ? Ih , hvad du selv ville og havde ræson til at sige , naturligvis . Men det er altid din maner : når det gælder om at gi’e et ord med i laget , så lader du mølleværket gå i stå og tier bomstille , så man aldrig ved , hvor man har dig . « 
» Da ved du da , hvor du har mig i det kapitel ? « 
» Ja , det er også sandt , Bertel , det ved jeg — om forladelse ! Jeg må heller ikke gøre dig uret . « 
» Ingen forseelse , Mikkel . « 
En lille pause . 
» Nu må det vel snart komme , «  tænkte Bertel . Sad han ikke der med et ansigt så ligegyldigt , næsten dumt , som om han tænkte på ingen verdens ting , og så var der endda en travlhed i hans tankeværksted , som om han spekulerede på løsningen af en overordentlig vanskelig opgave — og det gjorde han måske også . 
Endelig tog Mikkel Bendix fat igen . 
» Ja to , nu har du vel fået alle de  » Titler «  , du kan vente at få her i verden , Bertel Matisen ? « 

» Kan vi også få titler i den anden verden ? « 
» Nej , det kan vi vel endelig ikke  ; men lige meget : du har fået din part . « 
» Af titler ? « 
» Ja , gu’ minsæl , af titler , ja ! « 
» Og jeg har jo endda ikke en eneste titel . « 
» Å , snak , mand — hvor vil du hen ? Er du ikke sognerådsformand og sognefoged og lægdsmand og meget mere . Der er jo aldrig den del , du ikke er . « 
» Nå , sådan at forstå . Ja , men på den måde har du jo også adskillige  » Titler «  . « 
» Så—å ! det er mere , end jeg ved . Jeg kommer derfor til at bede dig om at nævne mig dem . « 
» Du er ligsynsmand . « 
» Ja , du har ret i’et , det er en fin bestilling — føj  !  « 
» Er du ikke også snefoged ? « 
» Jo , om vinteren ; for så er det jo så rart at komme ud og strække benene lidt og vade i snedriverne . Tak , jo , du kan tro , jeg er glad ved at stå og fryse der ude på vejene og samle mig en hoben gigt , mens jeg passer på snekasterne . Nå ? « 
» Og endelig er du jo også brandfoged . « 
» Ja , du kan tro , det er den rene plaser at 

rende hele sognet rundt og glane op i folks sodede skorstene . « 
» Ja , ja , men så har du jo da lige godt tre offentlige bestillinger — eller  » Titler «  . « 
» Å , lapperi , Bertel Matisen , er det titler ? Er det noget , der giver anseelse og hjælper en mand til vejrs ? « 
» Ville du så gerne til vejrs , Mikkel ? Jeg tykkes , det er sundest at blive ved jorden ; for så falder vi ikke ned og støder os . « 
» Ja , det må du nok sige , du , som alle tider er første mand i valsen her i kommunen , du må nok melde dig med din bliven ved jorden . « 
» Å , ved du hvad , Mikkel ? Jeg vil såmænd gladelig overlade dig alle mine  » Titler «  , bare du kan skille mig af med dem . « 
» Nej , Bertel , hver sit ! Du bliver ved at være , hvad du er , og jeg — ja , kan du ikke nok forstå , at også jeg kunne have lyst til en gang at få en af de mange  » Titler «  , som der er noget ved — blive folketingsmand for eksempel — hvad , du ? « 
Bertel Matisen satte sit allerdummeste ansigt op og sagde ingenting . Mikkel Bendix vedblev : 
»  talegaver har jeg så godt som nogen , ved du , så hvad de dele anbelanger , skal jeg nok klare mig bare jeg kunne få stemmerne . « 

» Hvor har du tænkt på at stille dig , Mikkel ? « 
» Naturligvis her i kredsen , hvor jeg er kendt . Tro endelig ikke , det er ærgerrighed , der er stegen op i mig ; nej , der er virkelig kaldt på mig , Bertel , jeg er bleven opfordret af  .  .  . af mange . « 
» Hm . « 
» Der er fare på færde , Bertel , venstre bliver mere og mere kradsbørstigt , og socialismen breder sig — der må slås et slag for fædrelandet , og det er det , jeg gerne ville være med til . « 
» Har Sofus grønning skrevet den valgtale , du stod og øvede dig på for det blissede bæst ? «  sagde Bertel pludselig og så Mikkel stift ind i øjnene . 
Mikkel Bendix følte sig overrumplet og gjorde formelig et lille hop der omme på bænken . Forvirret og rød i hovedet svarede han undvigende : 
» Sofus grønning 1 hvordan kunne det falde dig ind ? Tror du ikke , jeg er mand for at sætte sådan en smule tale sammen ? « 
» Å jo , det er du vel nok ; men jeg tænkte , at han måske alligevel havde hjulpet dig ; det er jo svært , som i har stukket næbbene sammen — især i sidstningen . « 
Det havde Mikkel Bendix ikke troet , at 

Bertels næse var så fin ; men pyt ! Det var jo da kun en gætning , og han vidste ingenting . Men , tænkte Mikkel videre , det bliver dog nok nødvendigt , at jeg holder tungen lige i hovedet , hvis hemmeligheden skal bevares — en politikus må være snild og fin . Højt sagde han : 
» Jo , sådan kunne jeg s’gu’ med mine talegaver på stående fod lave hundrede og sekssten taler , havde jeg nær sagt . Det bæres mig for , at der kunne blive en god rigsdagsmand af mig ; jeg har også lyst til den bestilling , og det er jo lysten , der driver værket , som du ved , og-æ , kort at fortælle , jeg stiller mig . « 
» Tror du også , du kan slå Knud Jensen , vor gamle rigsdagsmand ? Han stiller sig på ny , ved jeg . Du må tro , det vil ikke blive let at vælte ham . « 
» Jeg tror minsæl , han er imod mig og vil råde mig fra det , «  tænkte Mikkel Bendix ;  » har jeg da virkelig taget fejl af Bertel ? og skulle proprietær grønning alligevel få ret ? Nå , men jeg må til at føle ham lidt på tænderne . « 
» Knud Jensen skal falde , om der er råd til , «  sagde han . 
» Ja , hvorfor skal han nu det , «  indvendte Bertel . 
» Fordi han er venstremand . « 

» Ja , er du ikke venstremand ? Det har du jo da hidtil givet dig ud for . « 
» Å ja , men jeg er det ikke mere , jeg er bleven bange — — jeg er bleven bange for , at vi skal køre løbsk , hvis der ikke snart bliver bremset .  « 
» Ja , men du kender jo da Knud Jensen og ved , at han ikke er af det hold , der vil køre løbsk , om de kunne komme ad med det ; han er en moderat og besindig mand , og en dygtig mand er han , og en mand , vi kan stole på . « 
» Kan godt være , Bertel ; men lige meget , jeg har lovet at stille mig , og jeg trækker mig ikke tilbage . Og nu har jeg en vigtig bøn til dig , gamle ven og nabo og tilkommende svoger . Du nyder megen anseelse her i kredsen : med dig ved siden , så går det — uden dig går det vel også nok , det både kan og skal gå ; men jeg ville dog helst have dig med  ; det kunne klæde så kønt , om vi fulgtes ad i dette som i alt andet . Du vil da vel nok være en af mine stillere , Bertel Matisen ? « 
» Det kan jeg ikke love dig i dag , Mikkel , «  svarede Bertel undvigende og rejste sig for at gå . 
Mikkel Bendix tænkte på , hvad proprietær grønning havde forudsagt ham , og begyndte at rokkes svært i troen på Bertel ; men endnu ville han ikke give tabt ; han greb ham i armen og holdt ham tilbage . 

» Du får ikke lov at gå , Bertel Matisen , før du liar givet mig et bestemt svar 1 «  råbte han . 
Bertel stønnede under det hårde pres og satte sig igen . 
» Nå , hvad siger du så ? ja eller nej ? Naturligvis siger du ja , du kan aldrig være andet bekendt .  « 
» Du går mig for hårdt på klingen i dag , Mikkel Bendix ; a tror , a vil te å gør  » Strikke «  . « 
» Føj , Bertel , du vil da vel aldrig til at lære af socialisterne  ? Føj  ! Lad dem beholde deres  » Strikke «  og vi vore skikke — jeg tror , jeg rimer .  « 
» Men om du nu piner og plager og næsten tvinger mig til at sige ja i dag , så kan jeg jo gå fra mit ord og sige nej , når det endelig kommer til stykket — hvad er der så ved det ? «  sagde Bertel med et svagt forsøg på at tage det lidt  » sjovt «  . 
» Nej , det gør du ikke , Bertel , gu’ om du gør , det ved jeg , at du aldrig går fra dit ord , når det endelig er givet — sådan har jeg da hidtil troet om dig , «  tilføjede Mikkel Bendix , der endnu havde lidt svært ved altid at huske , at proprietær grønning jo havde en helt modsat opfattelse af hans gamle vens karakter .  » Har du først givet mig dit ja , så kan jeg også stole på det ; det tror jeg bestemt . Sig derfor 

ja , Bertel Matisen , og lad mig beholde min gode tro om dig ! « 
» Den kan du jo godt beholde , om også jeg siger nej . « 
» Nej , jeg kan ikke , Bertel , nej , det kan jeg ikke ; for så har du jo svigtet din gamle ven og nabo og tilkommende svoger , og jeg har taget forfærdelig fejl af dig . « 
Bertel tav nogle øjeblikke , som om han overvejede . 
» Jeg kan slet ikke blive klog på dig i dag , Mikkel Bendix , «  sagde han omsider og rystede på hovedet ,  » sådan har du aldrig været før . Men vi må have en ende på dette her , «  vedblev han resolut ,  » vi kan ikke sidde her og kællinges til aften . « 
» Kællinges ! Kalder du det , vi snakker om , kællingen ? « 
» Sågu’ er det ikke stort andet , og rigsdagsmand bliver du aldrig . Nå , nu ved du det ! « 
» Jo , jeg gør , Bertel , det tænker jeg da , og når du vil være min stiller og lægge dig i selen for mig , så er jeg vis på at blive det , og det er altid bedre at være i . Vis end i vove , ved du nok . Og ved du nu hvad , Bertel , du kan aldrig være bekendt at nægte at gøre mig den tjeneste . Har jeg nogen sinde nægtet dig , hvad du bad mig om ? Har vi ikke af 

talt , at vore børn skal have hinanden , at vi skal være svogre ? « 
» Hvad kommer det fedt det smør ved ? « 
» Jo , det gør , Bertel ; vi skal stå sammen , du og jeg , stå sammen både i tykt og tyndt . « 
» Hvor står det skrevet ? Vi skal da ikke stå sammen i andet , end hvad der er fornuft og god mening i ? « 
Det begyndte at briste for Mikkel nu . 
» Hvad vil det sige , Bertel Matisen ? «  råbte han opfarende .  » Er der kanske ikke fornuft og god mening i , at jeg vil være rigsdagsmand og stille mig her i kredsen ? « 
» Knap nok s’gu . Det er meningsløst af dig at stille dig imod Knud Jensen , og det ville være endnu mere dumt af os vælgere at vrage ham og foretrække dig . Vi kunne aldrig være det bekendt , det ville ligefrem være en plet på kredsen .  « 
» En plet på kredsen at vælge mig , hæl hvad har du da at udsætte på mig ? Tror du kanske ikke , jeg kunne måle mig med Knud Jensen som taler ? « 
» Å , pyt med dit mundlæ’er og dit snakketøj og dit præk ! «  svarede Bertel Matisen , der stadig blev mere og mere varm .  » Det er ikke knævver , det kommer an på , men vederhæftighed og dygtighed . Hvad jeg har at udsætte på 

dig , Mikkel ? Jeg har det at udsætte på dig , at du duer ikke til at være rigsdagsmand ! « 
» Duer ikke , hvad ? Duer jeg ikke ? « 
Mikkel Bendix havde rejst sig op og stod nu der så rød i kammen og gal i skallen , så han dirrede . 
» Nej , så minsæl gør du ej , ikke til den bestilling ! «  råbte Bertel , der nu også rejste sig op .  » Jeg vil da i alt fald ikke stemme på dig , og langt mindre vil jeg være din stiller . Ja , det er mit ramme alvor , Mikkel , hvor ondt det end gør mig , at jeg skal være dig imod . Men jeg kan ikke anderledes . Og dermed kan vi vel bryde af — vi er vist færdige . Du må have farvel , Mikkel Bendix ! « 
Dermed gik han . 
» Nå , så det er svaret , du har at give mig , når jeg henvender mig til dig og beder dig om en tjeneste , «  råbte Mikkel efter ham ;  » du siger nej , du vil være mig imod , du vil modarbejde mit valg ! Nå , så det vil du , din elendige luskepeter , der misunder mig mine talegaver og mine øvrige gode evner og ikke kan tåle , at også jeg kommer til hæder og ære ! Ja , ja , det er da godt , at jeg endelig får øjnene op og ser , hvad Karl du er ! «  vedblev han i sin ustyrlige harme og fulgte efter ham ud igennem gangen , over gårdspladsen , ud ad porten .  » Men skal vi være modstandere , 

lad os så være det til bunds , og det skal du vide , at fra nu af er vi fjender , og jeg skal gøre dig al den fortræd , jeg evner og kan . Aftalen om svogerskabet gælder ikke mere ! Jeg vil ikke vide af Anders som svigersøn  ! Jeg vil ikke være din svoger ! Både du og han kan blive hos jer selv herefter — her har ingen af jer mere noget at gøre efter denne dag  .  .  . « 
Det var uden for havehegnet , dette og meget mere af samme slags blev udråbt med frådende forbitrelse . Den skyldbetyngede Bertel hørte det ikke alt sammen . Uden at svare og uden at vende sig om en eneste gang vedblev han at skride fremad på stien , som han og Mikkel gennem alle de mange år så trolig havde hjulpet hinanden at træde fra den ene gård til den anden , og snart var han kommen så langt bort , at han ikke mere kunne opfange de vrede ord , som hans forbitrede nabo slyngede efter ham med skældende , smældende røst . 
I lysthuset , ikke langt inden for havehegnet , sad imidlertid den smukke Bentine , fordybet i sin  » Husven « -bog , og lod sig ikke videre forstyrre af den vredladne , buldrende måde , hendes fader hilsede af med sin nabo på . Hun tænkte bare  :  » Å , det har naturligvis ikke mere at betyde end det samme . Det er ikke noget nyt , at de to sådan går og skaber sig og skælder hinanden huden fuld — det er jo bare 

» Sjov «  det hele . «  , hun gav sig atter i færd med sin bog . Men tys ! hvad var nu det ?  » Aftalen om svogerskabet skulle ikke mere gælde , og Anders skulle ikke være hans svigersøn ! «  jo , der fik hun rigtignok noget at vide , der fik hun noget at tænke på . Lige meget , om det også denne gang var for  » Sjovs «  skyld , eller det var for tamme alvor , at hendes fader skældte sin nabo ud ; af ulige større vigtighed var det , at der var truffet aftale imellem dem om svogerskab  .  .  . hun og Anders skulle smedes sammen  .  .  . eller skulle have været det  .  ,  . Nu først forstod hun meningen med , at hendes fader , før hun gik ud i haven , havde spurgt hende så flittig ud , om Anders Matisen ikke havde været ovre at besøge hende , og så videre  . . . ser man det ! 
Hidtil var det endnu aldrig faldet hende ind , at der kunne blive et par af Anders og hende ; men nu tænkte hun over det — just nu , da aftalen om svogerskabet var brudt , og Anders Matisen gården forvist . Var Anders dog alligevel ikke en køn , velvoksen Karl ? Jo , vist var han så , og når hun tænkte sig rigtig om , havde hun i grunden altid godt kunnet lide ham , hun havde virkelig holdt af ham og det lige fra barnsben af  .  .  . 
» Bentine ! «  kaldte faderen henne ved lågen . 

» Ja , far ! « 
» Er du der , min pige ? « 
» Ja ! « 
» Vil du så skynde dig og komme ind ! « 
» Ja , far , nu kommer jeg . « 
Hun skyndte sig hen til ham , og de fulgtes ad ind i huset . 
Mikkel Bendix tørrede sveden af sin pande og lod sig dumpe ned på en stol . 
» Å ja , å ja ! «  mumlede han .  » Det var rigtignok en værre omgang . Så fik proprietær grønning dog ret alligevel . Hm , hm , hm ! Det havde jeg minsæl aldrig troet om Bertel , nej , om jeg havde ! Men vi skal jo lære , så længe vi lever . « 
» Fik grønning ret , far ? Hvad er det , i sidder og snakker med jer selv om og er så af lave over ? » 
» Å , det er noget , som du ikke forstår dig på , Bentine . Kan du hjælpe mig iseng ? «  tilføjede han . 
» Herre gud , far  ! I er da ikke bleven syg ? « 
» Jo , vist er jeg syg — meget syg endogså .  « 
» Ih , det var da sørgeligt , «  udbrød hun deltagende og skyndte sig at hjælpe ham tøjet af .  » Hvordan er det da gået til ? Det er jo ikke mere end en time siden , da var i både frisk 

og rask og godt tilpas , og i plejer ellers aldrig at fejle noget ? « 
» Ja , nu skal du heller ikke tage dig det alt for nær , Bentine , det går nok over , «  svarede han , og da han vel syntes , hun burde have en smule oplysning om årsagen til lidebefindendet , tilføjede han :  » Det kom sågu’ ikke af andet , end af Bertel Matisen og jeg kom i totterne på hinanden . Og så skældte han mig nu også så meget uforskammet læsterlig ud , og det kunne jeg ikke tåle — du- hørte det mågke ? « 
» Ja , det vil sige , jeg hørte jer skælde ham ud ; men Bertel tav jo til det alt sammen og gik sin vej . « 
» Ja  .  .  . nej  .  .  . ja ,* det var , førend vi kom ud . Ja , du kan tro , jeg lukkede munden på ham — den han for resten ikke har mere af end til husbehov —• derfor tav han til sidst , og det er meget rigtigt , hvad du siger : han luskede af hjem så hængøret som en våd hund . Men det  .tog svært på mig , nu bagefter kan jeg mærke det . Ja , ja , ja , bitte børn , ufred tærer : « 
Hun hentede hans morgensko , gav ham dem på , og så fulgte hun ham ind i sovekammeret og hjalp ham i seng . 
» Ligger i nu godt , far ? « 
» Ja , nu hviler jeg godt . « 
» Og i har det lidt bedre ? « 
» Ja , ikke så lidt bedre endda , det går 

nok over , når jeg nu kommer til at sove . Men hør , bentinel det er jo næsten aften , og jeg bliver vel i fjerene til i morgen tidlig . Men det er jo i grunden snavs at gå sulten i seng . Kan du give mig en tallerken sigtebrød og en kop te ? « 
» Ja , jeg kan sandelig så , far . « 
Og hun skyndte sig ud at få ilden tændt op i komfuret og tekedlen over . Men medens vandet kogte , og hun skar smørrebrød til sin  » syge «  fader , stod billedet af den statelige ungersvend Anders Matisen stadig for hende . Hm , det var dog underligt nok ! 
Ved at stable puder op bag  » Patientens «  ryg hjalp hun ham til at indtage en bekvem , siddende stilling i sengen . Så hentede hun en bakke med teen og smørrebrødet på og satte den på overdynen foran ham , og så tog hun plads ved siden af sengen for at holde ham ved selskab , medens han spiste og drak — hvilket han gjorde med god appetit . 
•  » Hør nu engang , min pige , «  sagde han gumlende ,  » der er en ting , som du og jeg må have snakket i lave , jo før jo hellere . « 
» Hvad er det , far ? « 
» Jo , ser du , bitte Bentine , «  svarede far med utydelig røst , for han havde jo munden fuld —  » du husker vel nok , at jeg  .  .  . frittede dig ud  .  .  . om han anders-knæjten  .  .  . der 

ovre , om han  .  .  . havde været her og set til dig  .  .  . « 
» Ja , det husker jeg godt , far , og det spørger i mig jo om så tit . « 
» Å ja  .  .  . det kan nok være  .  .  . men lad mig nu sige dig grunden  . . . jo , ser du , jeg var jo  .  .  . ræd for , at du skulle gå hen og forgabe dig i ham  .  .  . det fløsl « 
» Ih , men far dog ! Kalder i da rele Anders Matisen et fløs  ! Hvifor titulerer i ham da så grimt ? « 
» Fordi han har denne selvkloge , opblæste , hovne , kradsbørstige , bondelumske æsel Bertel Matisen til far ! «  • 
denne gang stammede han ikke i det  ; men han havde også givet sig stunder og tygget af munden først . 
» Ih , men hvad hører jeg ! «  udbrød den unge pige forundret .  » Jeg vidste ikke bedre , end at i og Bertel var så meget perlevenner ? « 
» Ikke mere , Bentine , ikke mere  .  .  . det er forbi  .  .  . rent forbi  . . . vi er fjender nu  .  .  . bitre fjender ! Perlevenner , siger du .  .  .  . jo , han er en rar perle , er han ! Dersom han kunne sænke mig  .  .  . ned i afgrunden  .  .  . så gjorde han det ! « 
» Ja , men det kan Anders jo da ikke gøre for . « 
» Nå , ikke det ? Nej , det kan han måske 

.  .  . egentlig heller ikke  .  .  . men , ser du , min pige  .  .  . jeg er ældre end du  .  ,  , og klogere  . . . og jeg bør advare dig  . . . i tide . Nå , jeg fik nok for lidt tevand , du kommer til at give mig en anden bitte tår , «  tilføjede han og rakte hende koppen .  » Skænk kun koppen fuld og kom dygtig -sukker il «  råbte han efter hende . 
Hun bragte ham koppen tilbage , og han tog atter fat . 
» Det var Anders Matisen  . . . vi kom fra , «  begyndte han nu ;  » ham . må du aldrig kere dig efter  .  .  . hører du , Bentine ? Hyt dig for ham ! « 
Den livsglade , unge pige kunne nu næsten" ikke bare sig for at le . 
» Jeg kerer mig jo hverken om ham eller nogen anden , «  svarede hun med en lille klinger latter .  » Husk på , far , jeg er kun sytten år , så det er da ikke over tiden med mig endnu .  « 
» Ganske rigtig , og det kan jeg godt lide , at du er fornuftig og ser det fra den side . Nå , men  .  .  . det var ham anders-knæjten . Jo , for ser du , min pige  .  .  .  .større fortræd kunne du aldrig  .  .  . gøre mig end at kere dig  .  .  . efter ham , den lange dreng ! Nå , men det var nok alligevel for meget tevand til smørrebrødet . Vil du give mig end et par skiver ? « 

hun bragte  » Patienten «  en frisk tallerkenfuld , og samtalen fortsattes . 
» Anders Matisen kan ikke gøre for , at  .  .  . hans far er et bæst , siger du  .  .  . « 
» Nej , sådan sagde e jeg ikke , fa’erl « 
» Jo , vist gjorde du så  .  .  . eller da sådan noget lignende  . . . du må ikke afbryde mig . Men  . . . ser du : æblet falder ikke langt fra stammen , og  . . . du kan stole på , at knægten  .  .  . bliver den gamle op ad dage  .  .  . han vil arges , som han ældes  .  .  . hvis han da skal leve sin tid ud . Vi er altså enige , du og jeg , om den ting  .  .  . hvad , Bentine ? « 
» Ja , det er vi da vist , «  svarede hun alvorlig og tankefuld . 
» Vi er altså færdige  . . . med dem derovre , og skulle hvalpen alligevel  .  .  . prøve på at komme her  .  .  . for at gøre sine hoser grønne hos dig  . . . da kan han være muggen om , at jeg skal feje ham hans lange skanker fra døren ! Se så ! Nu ved du altså min mening , og hvad du har at rette dig efter . Og nu er jeg også færdig med mit tevand og smørrebrød . Tak , nej , nu skal jeg ikke have mere denne gang . Jeg har fået mig en god forsvarlig  » Nætter «  . Tak for mad , Bentine ! Nu må du gerne gå med bakken . Jeg tror , jeg kan sove lidt . God nat , min pige ! « 

» God nat , far , og sov vel ! « 
» Tak , bitte Tine ! Dig i lige måde ! « 
Bentine gik ud i gården . Der traf hun husholdersken , der havde haft hjemlov den dag , men nu vendte tilbage . 
» Hvem er det , der snakker uden forporten ? «  spurgte Bentine . 
» Det ved jeg såmænd ikke ; for jeg kom ikke den vej  ; jeg kom ind ad gårdsledet , «  svarede husholdersken . 
» Ja , så kommer jeg vel selv til at gå ud og se efter det . « 
Der var ingen derude , og hun havde altså heller ingen hørt . 
Nu kom tjenestepigen ilende henne fra bryggerset af , nåde hende midt i porten , hægtede sin højre arm i hendes den venstre og sagde forpustet : 
» Du går vel for at se efter røgteren , om han snart kommer af Marken med køerne ? « 
» Ja , jeg går efter sådan noget . « 
De fulgtes ad et lille stykke ud på agrene , hvorfra der var udsigt over størstedelen af gårdens mark . Så standsede de , pigen så efter røgteren med køerne , medens Bentine ufravendt brugte øjnene i retning af Bertel Matisens gård . 
» Nå , nu kommer han da endelig med dem der langt nede , det gamle smøl , «  sagde tjeneste 

pigen ærgerlig .  » Det er da også svært , at han aldrig kan komme med dem i ordentlig tid , men at vi altid skal ligge her og rode og aldrig kan blive færdige med aftenmalkningen før længe efter andre folk .  « 
» Hvem snakker du om , Karen ? « 
» Ih , røgteren naturligvis , det er jo ham , vi venter på . « 
» Jeg troede , det var køerne ? « 
» Tjahahaha , ja , det er det da egentlig også . « 
» Hvem er det , der går der ovre ved Bertel Matisens heste ? « 
» Skam dig , kan du ikke kende ham ? Det er jo Anders Matisen . « 
» Ryger han cigar ? « 
» Ja , eller det er måske sækkepibe ? « 
» Du mener vel shagpibe ? « 
» Ja , er det ikke ligedan ? Det er da vist sådan en stump pibe , han går og bakker på . Lad os kalde ham her over ? Så kan vi da få at se , hvad det er . « 
Hun begyndte straks at vinke ad ham . Han så det og kom hurtig over imod dem . 
» Men Karen dog , hvad har du gjort ? Karen , Karen , Karen , hvor turde du ? Jeg løber min vejl «  sagde Bentine ivrig . 
» Nej , såmænd gør du vel ej . « 
» Jo , hvis jeg havde været alene ; men du 

er jo hos mig , og derfor tør jeg vel nok blive og høre , hvad han vil . « 
» Å , den pæneste Karl Anders Matisen dog er 1 «  sagde Karen beundrende og stirrede ufravendt på ham . 
» Tykkes du det ? « 
» Ja , det tykkes jeg rele , og den pige er lykkelig , som får ham . « 
» Så kan du jo selv tage ham ? « 
» Jo , på det lav ! Nej , han ser vist ikke så nederlig . « 
Anders kom hurtig nærmere , og nu var han hos dem . 
» Godaften , bitte piger ! Vil i snakke lidt ? «  begyndte han . 
» Ja , Bentine ville gerne snakke et bitte Vers med dig , «  svarede Karen ;  » jeg har ikke stunder , jeg skal hjem at malke . « 
Dermed løb hun hjem bag efter køeme , som røgteren i det samme trak ind igennem porten med . 
» Ja , jeg må også hjem , «  sagde Bentine og ville gå . 
« det manglede bare ! Nej , bliv nu lidt og snak et bitte kapitel med mig . « 
Bentine stod og var helt forlegen over for sin barndoms-legebroder og skolekammerat og vidste ikke , hvad hun skulle sige , og så jog hun til og sagde : 

» Hvorledes har du det ellers , Anders Matisen ? « 
» Mig ? Å , tak ; jeg har det jo da så nogenlunde ; men jeg er da sengeliggende hver nat .  « 
» Ja , så har vi det ligedan , for det er jeg også , «  sagde hun med en fornøjet lille latter . 
» Det er da ellers sært , så sjældent vi to nabobørn ser hinanden . Jeg tror , der er både uger og måneder imellem , at det sker . Det var ikke sådan , mens vi var børn , da kunne vi aldrig være fra hinanden . « 
» Nej , for da skulle vi jo være sammen — i skolen , mener jeg . « 
» Ja , men vi fulgtes jo da også ad både til og fra skolen . « 
» Ja , det gjorde vi da . « 
» Hør , Bentine , skal vi ikke være flittigere til at besøge hinanden , end vi hidtil har været , siden vi blev konfirmerede ? Jeg har ikke så lang tid at være her i . Hvis du ikke har noget imod det , vil jeg gå med dig hjem og sidde og snakke lidt med din far . « 
» Nej , det skal du ikke , Anders ! «  sagde hun ivrig  ;  » Far er vred på dig , jeg ved ikke hvorfor . Men det er da ikke mere end en times tid siden , da sad han og sagde e en gruelig hoben om dig ; han sagde e , at  .  .  . ja , han sagde e da blandt andet , at du ikke måtte komme hos os mere , 

og hvis du kom alligevel , så ville han la’e døren slå dig . « 
» Hvad sagde e han , si’er du ? Sa’e han virkelig det ? « 
» Ja , det sagde e han 1 og det var egentlig derfor , jeg gik herud  ; for jeg tænkte , at jeg måske kunne træffe dig og få dig ’et sagt . « 
» Nu har jeg hørt det med ! «  udbrød Anders yderst forbavset . •  » Han plejer endda altid at være så venlig imod mig , og jeg ved da heller aldrig , jeg har stået på det stèd , han kunne have ondt af . « 
» Nej , det har du vist ikke ; men jeg tænker , det kom af , at da din far var her ovre for lidt siden , så kom de noget imellem og skiltes som uvenner . « 
» Å , pyt med det uvenskab , er det ikke an’dt ! De slås jo og skælder hinanden huden fuld hver evige dag , uden at det har mere at betyde end det samme . « 
» Ja , men denne gang er jeg ræd for , det var ram’ alvor ! Var din far ikke lidt skidt tilpas , da han kom hjem ? « 
» Nej , ikke det der lignede . « 
» Eller sådan lidt underlig ? « 
» Nej , slet ikke . « 
» Da kan du tro , min far var sølle . Ja , jeg ved aldrig , jeg har set ham så rent af lave som nu lige nyssen . Han var helt syg , 

sa’e han , og ville straks i seng . Men det var såmænd ikke andet end ene lutter opstød efter skænderiet med din far . « 
» Det var da underligt ! Hvad mon de kom imellem om ? « 
» Ja , det ved jeg ikke  ; for det var i dagligstuen , det gik for sig , og al den stund sad jeg ude i lysthuset . « 
» Mon det ikke er grønningen , der går og sætter din far lus i skindpelsen ? For det er da et farligt rend , de har efter hinanden , din far og denne hersens proprietarius , og de går jo og da jer med hinanden , ret rele som et par kærestefolk . Noget må de da have at snakke om , hvad det så kan være . Jeg huer ham ikke , den prynske herre . « 
» Jeg ved ikke , hvad de snakkerom , «  svarede Bentine lidt rask —  » og jeg bryder mig da for den sag heller ikke om at få det at vide , «  tilføjede hun i en uvillig tone . 
Anders så på hende . Det var tydeligt , at grønningen holdt hun ikke af at snakke med ham om . 
» Nå , ja , ja , det klarer sig vel nok , hvad der er i vejen , «  sagde han .  » Men når din far er i seng , så kan det jo ikke nytte , jeg går med dig ind , Bentine ? « 
» Nej , det går aldrig an ! Du må jo ikke 

komme , Anders Matisen ! Han  .har jo ret rele forvist dig gården , si’er jeg jo 1 « 
» Ja , til i morgen ! Han sover sig nok fra det i nat . « 
» Nej , det tror jeg ikke . « 
» Ja , vil du så besøge os ? « 
» Må jeg for Bertel Matisen , tror du ? « 
» Ja , naturligvis ; det er jeg da så meget vis på . « 
» Nej , jeg tør ikke for far ; han ville vist blive grusselig vred , hvis jeg vovede det . Vi kommer nok til at holde os hver på sit herefter , skal du få at se . Hvad mente du ellers med det , du sagde før , at din tid blev ikke lang her ? Du vil da vel ikke til at blive sengeliggende om dagen også og dø fra os ? « 
» Nej , det ville jeg da nødig . Men jeg skal gerne sige dig det , Bentine . Ser du , jeg har et stort ønske : at komme på landbohøjskolen . Far har ikke villet sige ja dertil før lige nu , da han var kommen hjem fra jert , da fik jeg det endelig klemt af ham , at jeg måtte få lov at komme af sted til efteråret . « 
» Ih , nej , da ! Og hvor ligger så den landbohøjskole ? « 
» Ovre på Sjælland , ikke langt fra kjøben-  . havn . « 
» Hov , hov ! Og hvor længe skal du være der ? « 

» I tre år . « 
» Uha , det var da en farlig lang tid ! Og når du så er færdig der , er du vel snart gammel nok til at blive udskreven ? Men da din far  .selv er lægdsmand , kan han vel nok hjælpe dig fri for at springe soldat ? « 
» Ih , Bentine dog ! Tror du da , jeg er den mands søn , at jeg vil hjælpes fri for kongens tjeneste ? Far har selv været soldat og været med i krigen , og du kan være vissen om , at han nok skulle kurere mig og lære mig at gå i tøjet , om jeg prøvede på at knibe ud og stryge værnepligten af mig . « 
» Nå , er din far sådan sindet ? Ej , ej ! « 
» Ja , vel er han det — og jeg er min fa’ers søn . « 
Bentine forfulgte sin egen tankegang ; hun var bleven helt alvorlig . 
» Tre år på landbohøjskolen og et par andre år soldat , «  sagde hun eftertænksom ,  » det er hele fem år . Uha ! siger jeg endnu en gang ; der fik jeg rigtignok noget at vide . « 
» Da fik jeg min sandten også m i n part at vide 1  «  råbte den unge Karl med en munter latter .  » Vi ved såmænd aldrig , hvordan vi er vendt i’et , bitte Bentine . « 
» Nej , det skal du rele have ret i , Anders Matisen 1 der kan komme både det og det 

over os ; for  .  .  . jeg mener  . . . ja , vi må da huske på , at vi ikke er børn længer . « 
» Nej , vi er mere end fjersatte nu ; vi må snart ud og prøve vingerne . « 
» Ja , du , Anders ; men jeg må nok kønt få lov at blive hjemme i reden , mens du flyver ud . « 
» Å , ved du hvad , Bentine ! Tiden kommer nok , da også du får lov at flyve ud , og så kan vi synge  : 
» En fløj mod vest og en mod øst — — . « 
Han holdt inde . 
» Far vel , far vel , foruden trøst ! « 
Faldt hun ind og så ham med et alvorligt , fuldt blik op i ansigtet . 
» Den linie springer vi over , Bentine ; nej , lad os hellere synge : 
» Ad åre de på samme gren 
hinanden fandt foruden men . « 
» Er du enig méd mig om det ? « 
» Ja , vel er jeg det . « 
Han greb hendes hånd , og hun lod ham beholde den . 
» Vi kan jo skrive hinanden til , «  sagde han .  » Vil du skrive mig til , Bentine , når jeg er rejst ? « 
» Ja , jeg vil , når du så også vil skrive mig til . « 

» Ja , det forstår sig — hvorledes ellers ? Men hvem mon det er , der står der ovre i porten ? « 
» Det er da vel aldrig far ? «  sagde Bentine forskrækket og fik sig vendt i en fart .  » Jøsses  ! nej , det er Karen i malkepigedragten . Jeg skulle hjælpe hende at malke — og så står jeg her og snakker ! Du må have farvel , Anders Matisen i « 
» Far vel — far vel men ej foruden trøst ! «  svarede han ; men hun var allerede så' langt borte , at hun næppe hørte det sidste . 
Han blev stående og så efter hende , til hun var forsvunden gennem porten . Så vendte han sig om og gik hjem . 
» Det var alligevel godt , jeg fik det bitte mundsvejr fra hende , «  mumlede han .  » Jeg har længe haft i sinde at slå på den streng  .  .  . for at føle mig for  . . . om hun var mig god — og jeg tror , hun er det  .  .  . hun er mig vist god  . . . og glad er jeg ! Ellers skulle jeg da tage meget fejl . Jeg kunne jo både se og høre det på hende . Men nu vil jeg heller ikke gå hende nærmere  . . . før længer hen i tiden  .  .  . når det skal afgøres . Så vil det vise sig . Å , hvor hun dog er en vakker pige  .  .  . Bentine  .  .  . Bentine Bendix  .  .  . det kønneste navn , jeg kender ! Men et rent barn er hun jo endnu  .  .  . og hvad er jeg andet end en grøn dreng ? 

vi kan begge have godt af at komme ud og  .  .  . og  . . . og — blive lidt ældre  . . . og så ! Å , jeg er så glad , så glad , så glad ! Hurra ! « 
Han smed sin hue op i luften , fangede den i faldet , satte den på hovedet igen og løb , som var han betalt for det , hjem og kom i seng og drømte om  » Bentine  . . . Bentine Bendix «  hele natten igennem . 
Bentine var for sit vedkommende lige så glad og frydefuld i sind . Hun var godt tilfreds med og glad ved , hvad hun havde hørt , og hvad hun selv havde sagt . Det eneste var , at hun jo ikke så ganske havde holdt sig sin faders pålæg efterrettelig , og bevidstheden herom kastede unægtelig en lille skygge hen over hendes glædes himmel . Men hun beroligede sin samvittighed med , at hun jo  » bare «  var gået ud for at advare Anders Matisen , hvis hun traf ham ( om det var hendes virkelige hensigt , ville det vel være synd at gå i rette med hende om ) og hvad kunne så hun gøre for , at samtalen også kom til at dreje sig om noget andet ? Hun måtte ikke  » kere sig efter «  Anders Matisen . Ja , det var en let sag for hendes fader at pålægge hende det . Men en anden sag var det , om hun kunne lade det være . Hidtil , så længe det ikke var hende forbudt , havde hun haft let nok yed det ; men nu var det en anden sag  ; thi n u først  . havde hun 

begyndt at tænke på ham og se på ham  .  .  . og nu havde de jo talt sammen  . . . og  .  .  . ja , nu kunne hun ikke rigtig holde sine øjne åbne længere  .  .  .  » Godnat , vennen min ! Du kan stole på , jeg er enig med dig om  .  .  . om det , du ved nok ! « 
Hun faldt i søvn og drømte , at hun og Anders Matisen gik og ledte om hinanden så længe . Hun kunne ikke finde ham , og han kunne ikke finde hende . Til sidst fandt de dog hinanden oppe i Toppen af en stor , nys udsprungen bøg med en bred , skyggefuld krone . De sad på en gren og gyngede op og ned , op og ned , og var så glade og lykkelige ved hinanden . De sad godt skjulte mellem det tætte , grønne løv , og de håbede , at ingen kunne finde dem . Omsider hørte de en komme gående gennem skoven . Det knasede i det tørre , visne løv for hvert skridt , den tog . Den knasende lyd kom stadig nærmere , lige hen imod træet . Hvem kunne det være , der kom ? Jøsses dog ! det var hendes fader . Han blev ved at gå , indtil han var kommen lige under , hvor hun og Anders Matisen sad . Men hvad var det ? Nu kom også Sofus grønning med en stige på nakken og en buesav i hånden . Han og hendes fader talte længe sammen i en dæmpet , hviskende tone og nikkede gentagende til hinanden . Nu tog grønning stigen af nakken , 

rejste den op til træets stamme og gav hendes fader buesaven . Så gik grønning sin vej igen , medens hendes fader klavrede op ad stigen , og da han var kommen højt nok ’op , gav han sig til at oversave grenen , som hun og Anders sad på . Det var helt inde ved stammen , han savede , medens de sad langt ude mellem de grønne blade . Å , hvor hun var angst ! Grenen begyndte allerede at give efter , og snart ville de vel styrte ned og måske slå sig ihjel . Mærkelig nok var Anders ikke det mindste bange . Han lo , så det lød gennem skoven , og til sidst gav han sig til at synge : 
» To drosler sad på bøgekvist----------- . « 
Aha , nu fik hun at vide , hvad det kom af , at han var så uforknyt . Grenen faldt ; men ' d e faldt ikke  : i et nu havde Anders Matisen hende om livet og svang sig med hende op på den nærmeste gren .  » Stol på mig , søde ven , jeg skal nok værge dig ! «  hviskedee han , og ordene lød som den dejligste musik i hendes øre . Nu var hun ikke bange længer . Men hendes far gav sig straks i færd med også at oversave den ny gren , så de måtte flytte op på en tredje . Således blev det ved at gå fra gren til  . Gren , indtil der på hele træet ikke var mere end en gren tilbage , just den , de sad på , og når hendes fader fik savet den over , så måtte 

de falde . Men inden det kom så vidt , knasede det atter i det tørre løv på skovbunden , og denne gang var det Bertel Matisen , der kom .  » Hvad er det , du gør ! «  råbte han ;  » ser du ikke , hvem der sidder på grenen ? De vil jo falde ned , hvis du saver grenen over ! «   » Ja , men de må ikke sidde sammen . «   » Hold op med den saven ! «   » Nej ! «   . » Ja , så må dutage , hvad der følger på ! «  med disse ord sprang Bertel op ad stigen , greb hendes fader om benene og trak ham ned , helt ned på jorden , hvor de så lå og væltede  .sig og gav hinanden knubs og stød og ørefigen og skældte hinanden huden fuld , først for alvor , men til sidst  » for sjovs skyld «  . Omsider rejste de sig op og gav hinanden hånd som gode venner , og hendes fader råbte op til hende og Anders :  » Kom nu ned , børn , og lad os gå hjem , vi skal til at bygge en ny gård ! « 
» Op , bitte Bentine  ! op med dig , min pige , op ! « 
» Far , far ! må vi komme ned ? « 
» Du skal ikke ned , men op . Op , op , op , nu synger lærken 1 og køerne står i nødset og siger  : kom nu , bitte Tine , og malk os , at vi kan komme på græs ! « 
» Ja , far , nu står jeg op ; det er nok ikke for tidlig ! « 
Hun satte sig over ende i sengen og gniggede sig i øjnene .  » Jøsses dog , hvor jeg 

har drømt i nat ! «  sagde hun , idet hun skyndte sig op og kom i klæderne .  » Det var jo et helt øentur — men enden var da god nok . «  å , hvor hun rappede sig . Det varede kun et par minutter , så var hun på sin plads ude i nødset og malkede om kap med Karen . 
» Det er nok sandt , «  sagde tjenestepigen , da de var færdige med at malke og stod og siede mælken ovre i mejeriet .  » Der er en ting , som jeg glemte at fortælle dig i aftes . « 
» Du glemte det vel ikke ; men din mund var jo gået i bagtås , vel sagtens fordi det varede lidt , inden jeg kom og hjalp dig med malkningen .  « 
» Min mund i bagtås  ! Det var den vel ikke . Nå , ja , det var måske ikke så helt fri ; for det varede jo en evighed , inden du kom . « 
» Hvad var det så , du ville fortælle mig , Karen  ? « 
» Jo , ser du , grønningen var her i aftes . Han kom , lige som jeg trådte ud ad bryggersdøren med malkespanden i hånden .  » Er proprietær Bendix hjemme ? «  sagde e han så og det nok så spansk .  » Ja , han er , «  sagde e jeg ;  » men det er ikke værd , du går ind — «  jeg sagde e fanneme du til ham —  » for han er i seng , han er ikke rigtig rask . «   » Er så frøken Bendix hjemme ? «  sagde e han så igen , det sølle spøggels’ . « 
» Å , vil han it tik katten ! «  råbte Bentine 

fortrydelig ;  » jeg bryder mig ikke en knappenål om hans frøken-titel . Nå , hvad svarede du så ? « 
» Jeg sagde e , som sandt var , at inde var du ikke , du var vist gået en bitte tur i Marken , om det ikke var noget , jeg kunne forrette ? « 
» Sa’e du det ? « 
» Ja , det sagde e jeg dænemel men så sagde e grønningen :  » Mon det skulle være frøken Bendix , der står og snakker med den store dreng ovre ved skellet ? Du kan vel gå over og kalde på hende ? «  sagde e han så igen — har nogen kendt mage til spøggels’ 1  « 
» Ja , han skulle rigtignok frøkenes , skulle han ! Hvad sagde e du så til det , Karen ? « 
» Jeg blev dæneme gal i Toppen , fordi han skældte Anders Matisen ud for en dreng og dig for frøken , og så sagde e jeg :  » Nej ellers tak , proppitær , jeg har andet at bestille end at rende ærinder for dig ! «  sagde e jeg til ham . Og dermed skyndte jeg mig hen i nødset og gav mig til at malke . Så du noget til ham ? Snakkede du med ham ? « 
» Nej , hverken det ene eller det andet , Karen , og det var jo da også godt nok , det samme . « 
*  , * * 
Anders Matisen havde jo sagt til Bentine , at når hendes fader fik  » sovet på det «  , så 

var hans vrede nok forbi . Jo , på det Lavi nej , Mikkel Bendix var nok en mand med anderledes  » Hold «  i . Han vågnede i krigshumør , han var i krigshumør hele dagen og de følgende dage med , og han svor ved sig selv en græsselig ed på , at han ville være Bertel Matisens arge fjende til sin dødsdag . 
Han havde forbudt datteren at kere sig efter Anders Matisen . Men turde han stole på , at hun i alle tilfælde ville sky ham og holde sig hans forbud efterretteligt ? Sæt , at hun og knægten alligevel gik hen og forgabede sig i hinanden — hvad så ? Ungdom og visdom følges sjælden ad . Nej , der måtte vist gribes til kraftigere forholdsregler . 
Bekymret og harm i hu tog han stokken i hånd og spadserede til grønninghåb , ej alene for at fortælle Sofus grønning , hvad der var forefaldet mellem ham og Bertel Matisen , men vel også for at hente  » gode råd «  hos oraklet bag  » det grønne håbs forbjerg «  . 
» Ja , er det ikke rent forskrækkeligt at tænke sig , «  sluttede han sin beretning om det stedfundne fuldstændige brud med sognefogden ,  » ja , er det ikke ret rele sørgeligt , grusseligt , at jen kan gå her med bind for øjnene i næsten hele sin livstid ? Jeg har hidtil troet på Bertel som på et vangellium , jeg vidste ikke bedre , end at han var den oprigtigste og bedste ven , 

jeg ejede og havde her på jorderige — og så eN skøNNe dag viser det sig , at haN aldrig har meNt det bitteste med alt sit veNskab og sit sjov og sit reNd hos mig — hykleri og forstillelse alt sammeN . • N u står haN for mig som deN falskeste farisæer , jeg NogeN siNde i mit liv har stødt på ! « 
» Så er det vel nu helt ude med venskabet ? «  sagde grønning . Hans øjne funklede af underfundig glæde over , at også dette  » Får «  så villigt lod sig fange — bare det nu måtte lykkes at få det klippet og  » Ulden bjerget «  . 
» Venskabet ! «  råbte Mikkel gentagende .  » Ja , gu’ minsæl er det forbi med venskabet , det forstår sig . « 
» Og de er måske endogså fjender nu , de og Matisen ? « 
» Ja , de kan stole på , at vi er fjender , og det til bunds ! « 
» Nå , hvem fik så ret til slut , proprietær Bendix , de eller jeg ? «  sagde grønning triumferende , idet han klappede Mikkel på skulderen og så ham ind i ansigtet med et grimt smil . 
» Ja , de fik jo ret , proprietær grønning , det er tydeligt , «  svarede Mikkel Bendix med lav stemme . Han foldede hænderne over sin tykke mave , som om han strakte gevær og overgav sig på nåde og unåde .  » Men det gør mig allige 

vel ondt , «  tilføjede han lige lavmælet ;  » jeg var tid efter anden kommen til at holde af Bertel som af en Broder , og jeg stolede på ham som på ingen anden . Men — nu er det forbi , rent forbil « 
» Å , det skal de såmænd ikke sørge over , «  trøstede den ny  » Ven «  ,  » det måtte jo da komme engang , og det var da lige godt heldigt for dem , at de endelig fik øjnene op og lærte deres nabo at kende , som han er . Nu ved de , hvad de kan vente dem fra den kant . « 
» Ja , det er meget sandt . « 
» Jeg var da ellers der oppe i aftes i mørkningen , «  sagde grønning ,  » og ville gerne haft en lille passiar med dem ; men pigen sagde , at de var syg og allerede gået i seng , og med den besked gik jeg så hjem igen . Den sygdom er de altså kommen let over ; for nu fejler de da vist ikke noget ? «  lagde han til . 
» Nej , den  » Sygen «  sov jeg mig fra . « 
» Jeg blev da ellers øjevidne til noget der oppe , som jeg anser det for min ligefremme pligt at fortælle dem , «  vedblev grønning .  » Mon det ikke var godt , om de passede lidt bedre på , proprietær Bendix ? Det ligner næsten efter , at kløren der ovre — Matisens søn , mener jeg — gerne kunne få i sinde at kere sig efter deres datter . I aftes havde han fået hende lokket ud til sig , helt over til skellet , hvor han og frøken 

Bentine stod og snakkede sammen vist over en halv time . Det så jeg med mine egne øjne . «   » Hvad siger de , grønning ? Det er da vel ikke sandt ? «  råbte Mikkel og sprang op , færdig til at gå hjem med det samme og ringe tolv for den ulydige datters øren . 
» Tag det nu med ro , kære ven , «  sagde proprietæren ;  » sæt dem igen og hør videre . « 
» Er der mere endnu ? «  stønnede Mikkel Bendix og satte sig igen på stolen . 
» Ikke meget , men lidt er der da endnu , «  vedblev grønning .  » Jeg havde taget plads bag en af de yderste læbuske , og der blev jeg stående en god halv time og holdt øje med dem  ; det var måske ikke videre pænt  . . .  « 
» Jo , det var minsæl pænt nok , og de skal endda have tak til , «  afbrød Mikkel Bendix .  » Nå , hvad så mere , grønning ? De kyssede da vel ikke hinanden , håber jeg ? « 
» Nej , det så jeg i alt fald ikke ; men jeg så , han greb hendes hånd , og hun kunne ikke få den fra ham igen , så hun omsider fandt sig i det og lod ham beholde den . « 
» Hm , hm , hm ! «  stønnede Mikkel . 
» Det var først , da jeg var kommen ud fra gården og ville gå hjem igen , at jeg ganske tilfældig fik øje på dem . Hvor længe de havde stået der , før jeg kom , ved jeg ikke ; men det har måske været længe , «  sagde grønning .  . 

Mikkel Bendix blev siddende nogle øjeblikke med blikket vendt mod gulvet , som fordybet i grublerier over livets modgang . Omsider løftede han atter hovedet og sagde : 
» Ja , jeg må hjem nu . Men jeg ved aldrig , hvad jeg skal gribe til . Tøsen er mig ulydig , skønner jeg  .  .  . « 
» Frøken Bendix , mener de . « 
» Ja , lige meget , hvad vi kalder hende , når hun ikke vil lyde sin far . Jeg havde endda , lige før jeg gik i seng , formanet hende alvorlig og på det strengeste pålagt hende at sky den langbenede køter der ovre som pesten — og aldrig så snart har jeg så trukket min nathue ned over ørerne og puttet mig under dynen , førend hun , huhej  ! bejser af ud og over til ham og kaster sig i hans favn , det fløs han er . « 
» Nej , det gjorde hun ikke — så galt er det da heller ikke . « 
» Ja ,  . hvem fa’en kan vide , om hun ikke gør det til andre tider , når ingen ser det ? De har kanske allerede lovet sig hen til hinanden . Det er ikke så lige en sag at passe på sådan en ung tøs — og jeg er både far og mor til hende . Hvad skal jeg gribe til , proprietær grønning ? Giv mig et godt råd ; for nu trænger jeg til det ! « 
» Ja , kom kun til mig , kære ven , «  svarede grønning og klappede ham deltagende på 

skulderen ;  » mig kan de stole på , jeg skal ikke skuffe dem . Et godt råd , siger de . Ja , jeg ved i øjeblikket intet bedre råd end det , jeg allerede for en lille tid siden tillod mig at give dem  : send deres frøken datter i skole , og gør det ufortøvet . « 
» Ja , de siger noget , proprietær grønning , det er minsæl vist det bedste råd , de kunne give mig — skønt det er hårdt nok sådan over Hals og hoved at komme af med hende , mit eneste barn , som jeg er vant til og så lykkelig ved at have om mig hver evige dag . Men lige meget : at få dem skilte , det er hovedsagen  ; der må lægges adskillige mil imellem dem , og derfor må vi vel helst sende hende langt bort ? « 
» Ja , netop , proprietær Bendix ; det var just , hvad jeg ville have foreslået dem ; men så kom de mig i forkøbet . Hvad siger de om København for eksempel ? Der har de jo en formuende søster boende , har de fortalt mig , og hende kunne frøken Bentine måske komme i huset hos  ? Og de kommer jo også snart selv derover .  « 
» Det var minsæl et godt påhit , proprietær grønning  !  «  råbte Mikkel Bendix og stod hurtig op ;  » De er rigtignok en rådgiver , som er værd at henvende sig til . Lad mig nu komme af 

sted ! Jeg må hjem at få dette sat i værk . Far vel , proprietær grønning , og tak for i dag ! « 
» Far vel , far vel , proprietær Bendix , og selv tak . Men hør ! Tillad mig at give dem endnu et råd . Lov mig , ikke at være alt for streng ved den kære lille frøken . Det skulle gøre mig inderlig ondt , om’ de gik hen og bedrøvede hende ved unødvendig hård tiltale og måske endogså pressede tårer af hendes smukke øjne , og det var jo i så fald min skyld , jeg kunne jo have holdt min mund . Husk på , kære ven , at kvinden er den svagere skabning og tåler ikke at overfuses , eller hvordan det er , der står i skriften . Tal mildt og kærligt med hende , proprietær Bendix , og så kommer de også snildest fra at få det ordnet . « 
» Lad de bare mig om det , hr . Grønning ; jeg skal ikke være for hård ved hende , det lover jeg dem . Tak skal de have . Far vel , proprietær grønning i  « 
» Far vel , proprietær Bendix ! Hils deres frøken datter mange gange fra mig ! « 
Mikkel Bendix gik uden at svare på denne anmodning . For det løb straks igennem hans hoved , at han vist gjorde klogest i ikke at efterkomme den , dels fordi han jo vidste , at Bentine var  » kyv «  af proprietærens hilsener , men dels også fordi han ikke havde i sinde at fortælle hende , hvor han havde været . 

for at vinde tid til at slå koldt vand i blodet talte Mikkel Bendix ingenting om , før han havde spist til middag og fået sig en lille middagslur . Men kort efter , da han og datteren sad ene sammen ved eftermiddagskaffen , fandt han lejligheden passende til at bringe den vigtige sag på bane . 
» Har du så set noget til Anders Matisen siden i aftes , vi snakkede om ham ? «  begyndte han nok så lumskelig og så vist på hende . 
» Nej , i dag har jeg ikke set noget til ham , far ; men i aftes både så jeg og snakkede med ham , «  svarede den unge pige nok så frimodig . 
» Ej , ej , nå så det gjorde du , og hvor snakkede du med ham , må jeg spørge ? « 
» Jo , seri , far , «  svarede hun , _ endnu uden spor af forlegenhed .  » Det var malketid . Karen og jeg gik ud ad porten og et lille stykke ud på agrene for at se efter , om røgteren ikke snart kom med køerne . Straks efter kom han , og Karen gik så ind og begyndte at malke . « 
Hun holdt inde , og det forræderske blod begyndte at stige hende til hovedet . 
» Meget godt , Bentine . Og hvad så ? « 
» Ja , så var det , at lige før Karen gik , var Anders Matisen kommen over til os , og jeg blev så stående lidt og snakkede med ham . « 
» Det skulle du ikke have gjort , Bentine ; 

du skulle have gået din vej straks . Jeg formanede dig jo til at hytte dig for ham . Det var temmelig hurtig , du glemte min formaning  !  « 
» Ja , men , far , det var alligevel godt , jeg tøvede det par øjeblikke  .  .  . « 
» Det var minsæl vist nogle lange øjeblikkel nå , videre . « 
» Jo , for han ville have været ovre at besøge jer og snakke lidt med jer , og så  .  .  . « 
» Hvordan kan du nu så lige vide det , Bentine ? « 
» Jo , for han sagde e det selv til mig . « 
» Nå , så det gjorde han virkelig  ? Og hvad sagde e du så , Bentine ? « 
» Jeg sagde e , at det skulle han lade være , da i var gået i seng og var syg , og jeg sagde e ham også , at i var vred på ham , og at han ikke måtte komme hos os mere . « 
» Nå , så det sagde e du virkelig , Bentine ? « 
» Ja , vist sagde e jeg det ; jeg syntes , det var bedst , han fik det at vide , lige så godt først som sidst ; så vidste han da , hvad han havde at rette sig efter . « 
» Meget rigtigt , Bentine , og når der ikke er andet , så er jeg godt tilfreds med dig ; men der er vel mere ? « 
» Ja , vi blev stående sammen lidt endnu og snakkede om — jeg ved aldrig , hvad det var . « 
» Ja , det var fejl af dig ; du skulle have 

gået din vej fra ham , da du havde sagt ham , at jeg var vred på ham og havde forbudt ham at komme her . I gav da vel ikke hinanden hånd , inden i skiltes ? « 
» Jo , vi gjorde , far , og jeg måtte da vel have lov til at hilse af med min skole- og præstekammerat , siden jeg ikke må se ham mere ? « 
Bentine var god nok , kan vi forstå . 
» Å , såmænd , «  svarede faderen ;  » men i kunne jo da godt have hilset af , som du siger , uden at give hinanden hånd . Nå , ja , ja , lad det nu være , som det er , alt det værkeri , og lad os snakke om noget andet . Jeg har tænkt en hel del over , om det ikke var på tide nu , at du kom ud og lærte noget mere , end du kan ? « 
» Ja , hvad synes i , far , at jeg skulle lære ? Mejeri og husholdning har jeg jo lært . « 
» Jeg mener , at du vel kunne have godt af lidt flere skolekundskaber . « 
» Jeg skulle altså på højskole ? « 
» Nej ! «  råbte han ,  » det kunne aldrig falde mig ind . Alle højskolefolk er jo venstregale . « 
» Det er de da vel ikke , far ? « 
» Gu’ er de så , venstregale alle til hobe , og din far er højremand — mærk dig det , Bentine — og han har aldrig hovet di her højskoler . « 
» Da ved jeg ikke rettere , far , end at i 

for nogle år siden var med til at tage aktier i højskolen hist ovre . « 
» Ja , men det har jeg fortrudt , og aktierne sælger jeg hellere end gerne , bare nogen ville købe det snavs . Nej , det skal være en skole af en hel anden slags , jeg sætter min datter ind på . En god pigeskole skulle det være  ; men hvor finder vi sådan en ? Måske snarest i købstaden .  « 
» Århus måske ? « 
» Århus ? Ja  .  .  . nej , Århus er for nær ved . Du vil selvfølgelig komme til at længes en del , og kom du ikke længer bort end til Århus , så ville du hjem hver anden dag . Nej , vi må længere hen . « 
Hun tænkte sig om . 
» Ja , hvad siger i så om København ? « 
» København 1 ja , det skal være København , min sandten skal det så  !  «  råbte Mikkel Bendix i en tone , som om det aldrig før var faldet ham ind at sende hende der over .  » Og der slipper vi da også billigt fra det . For der bor jo min søster Elisabeth , Fru Hermann , den rige købmandsenke , der selv ingen børn har , og hvem kan vide  .  .  . ? Men nok herom . Hvor tit har hun ikke pint og plaget mig for at måtte få dig der over en lille tid , og jeg har stadig sagt nej ; men nu , nu er jeg ved sind , og hvis det 

virkelig er dit alvor , at du helst vil til København  .  .  . ? « 
» Ja , det er , far . « 
» Briveliantl jeg skriver så til min søster i morgen den dag . Hun bliver hel henrykt , kan jeg fortælle dig , og ordner det hele , en , to , tre , og så rejser du . Nå , hvad tykkes du så om at bo hos din tante Lise et par år eller tre ? « 
» Det synes jeg rigtignok godt om , far , bare jeg ikke skal længes for meget . « 
Mikkel Bendix tænkte :  » Hun kerer sig dog vist ikke det bitteste efter knæjten der ovre , siden hun er så glad til at rejse fra ham . «  højt vedblev han :  » Ja , i førstningen , Bentine , da vil du kanske nok længes lidt  ; men det går sågu’ snart over . Og så er der den gode side ved sagen , at tante Lise tager naturligvis ikke en øre hverken for kost eller bopæl , og jeg tænker næsten også , hun betaler skolepengene . « 
» Ja , det gør hun måske nok , far . « 
» Men den bedste triumf har jeg endnu i baghånden , og havde jeg ikke haft den , så havde jeg måske lige godt betænkt mig på at lade dig rejse så langt bort fra mig . Men ser du  : vi skal snart have folketingsvalg , jeg stiller mig som højrekandidat , og bliver jeg valgt , som der er gode udsigter til —• for jeg har et stort parti for mig — så kommer jeg 

også til København til oktober , og du og jeg skal bo sammen hos tante Lise heleste vinteren igennem , og næste vinter , og næste vinter igen — hvad siger du så ? « 
» Å , hvor vi skal få det rart , far ! « 
» Ja , ikke sandt ? Og er det ikke ligefrem forbavsendes , hvor let alting falder i tråd for os ? Nu er jeg næsten vis på , jeg bliver valgt . Det skal vist sådan være . Tror du ikke ? « 
» Jo , i kan vel få Bertel Matisen til at virke for jer ? « 
» Ham 1 den æsel 1 den lumske , falske flire-mikkel ! Den venstre-vantel nej ! bitte Tine , Bertel og jeg er færdige med hinanden . « 
Denne kraftsalve vovede datteren ikke at besvare , og samtalen blev ikke længere . 
Mikkel Bendix var en handlingens mand . Havde han engang sagt en ting , skulle ordet også stå ved magt og Tingen fuldføres . Den følgende dag skrev og afsendte han et langt brev til sin søster . Tre dage efter indløb hendes svar , og det var så kærligt og imødekommende , som ønskes kunne . 
» Og nu kan jeg altså slå en kom felut om dig , bitte Tine , og sende dig med posten til København , «  sagde Mikkel og gned sig fornøjet i hænderne . 
» Det haster vel ikke så stærkt , far ? 

når jeg tager der over til efteråret , er det så ikke tids nok ? « 
» Nej , på ingen mulig måde , Bentinel jeg ved ikke , hvordan det kan være ; men jeg får ikke ro på mig , før jeg får dig af sted , før jeg ved dig i god behold hos din faster—tante , skulle jeg sige ; for hun er jo en fin frue , og du må aldrig titulere hende faster , men tante , husk på det , Bentine ! « 
» I er måske ræd for , at tante kunne blive omsindet , far ? « 
» Ja , netop ! «  råbte han ivrigt —  » skønt  .  .  . det tror jeg nu alligevel ikke , hun gør ; men det er jo ikke godt at vide det . Hvem skulle have troet om Bertel Matisen  .  .  .  ? Men nok herom . Nu er hun ved sind , det benytter vi os af og rejser med det samme . « 
» Endnu i dag ? Og i rejser med , far ? « 
» Nej , ikke just i dag , men om nogle dage , så snart du kan få dit tøj færdigt , skønt det behøver vi strengt taget ikke at tøve efter ; der er vel tøj nok at få i København , og jeg skal nok forsyne dig rigelig med lommepenge . Ja , naturligvis rejser jeg med . Jeg slipper dig ikke , før jeg med mine egne øjne har set dig i god behold i tante Lises favn i København — jeg tror , jeg rimer — og jeg skal jo da også have aftalt både det ene og det andet med hende angående din skolegang og sådan noget . « 

» Å , hvor i er god , far ! «  udbrød datteren og kyssede ham . 
» Ja , men så skal du også være god og føjelig og aldrig kere dig efter Anders Matisen , men give ham katten , om han skulle få i sinde at fri . Vil du love mig det , Bentine ? « 
» Nu rejser jeg jo fra ham , «  svarede hun undvigende . 
» Ja , og det er også det , du skal . « 
Dermed slap hun for denne gang , og glad var hun . 
» Men hør ! «  råbte faderen pludselig ;  » der falder mig noget ind . Det var måske egentlig bedre , om jeg fik proprietær grønning til at rejse med dig i mit sted . Han er rejsevant og forstår ganske anderledes at sno sig imellem fremmede end jeg ? « 
» Proprietær grønning ! «  udbrød datteren i en bestemt , afvisende tone .  » Nej , tak , far , skal han være min rejsefælle , så rejser jeg hellere alene , eller også bliver jeg hjemme — en af delene ! « 
Mikkel Bendix blev stående nogle øjeblikke og så på hende med forbavset stirrende øjne og åben mund . 
» Jeg er minsæl ræd for , der aldrig bliver bukser af det skind , «  tænkte han .  » Nå , ja , ja , godt ord igen , «  vedblev han højt ,  » det var jo barestens et bitte forslag , og jeg skal nok 

holde min mund og ikke sige et eneste ord til hr . Grønning om Tingen , siden du har så meget imod at rejse sammen med ham . « 
» Ja , det har jeg ! «  svarede datteren med løftet hoved og så ham fast ind i øjnene .  » Jeg kan ikke udstå ham , den  .  .  . den luske-basse  ! Det er naturligvis ham , der har været på spil og tjent sig en fedtebrød ved at fortælle jer , at jeg snakkede med Anders Matisen den aften , i ved nok  ; for jeg mærkede jo straks , at i vidste det — skønt i selv lå i jer seng og sov , da det gik for sig . « 
» Ih , det er da farligt , som du kan fare i harnisk og tage på veje og det hver eneste gang , Sofus grønning bliver omtalt ! «  råbte faderen en smule stødt , idet han viselig undgik at besvare hentydningen til grønnings sladren af skole .  » Hans blotte navn er jo ligefrem en brand i næsen på dig , tøs , og det er mig aldeles ufatteligt , så pæn og dannet en mand han er . Jeg kan rigtig godt lide ham , Bentine . « 
» Ja , det kan jeg jo ikke have noget imod , far , og det vil vi altså ikke mundes om — når jeg bare selv må blive fri for ham . « 
» Sågu’ må du så , siden du er så ræd for ham . Nå ja , så holder vi os til den første bestemmelse .  « 
» Og i rejser selv derover med mig ? « 

» Ja , naturligvis . Jeg lader dig ikke rejse alene . « 
» Tak , far , det er jeg glad ved . « 
Og som de havde aftalt , således skete det : kun nogle få dage senere rejste Mikkel Bendix med sin datter til København og afleverede hende hos sin søster , den rige Fru Hermann , der modtog pigebarnet med Kys og favntag og lovede at sørge for hendes undervisning og være imod hende som en moder , så længe hun ville blive hos hende . 
» Ja to , vi har snakket om en to , tre år , «  sagde Mikkel . 
» Tre år ! «  gentog søsteren .  » Ja , mindre kan det da ikke være ; men i tre år kan der også læres en del . Du skal få at se , Broder Mikkel , at vi skal bruge os , Bentine og jeg , for at indhente det forsømte . Jeg lærte selv alt for lidt i min ungdom , og det har jeg tit og mange gange haft årsag til at beklage — med Bentine skal det blive anderledes . « 
» Det vil jo vel koste ikke så lidt ? «  sagde broderen henkastende . 
» Ja , naturligvis vil det koste ; men lad mig om det , kære Broder . Pengene ved jeg , gud ske lov , udvej for , «  lagde hun til med et smil , hvis betydning ikke var til at tage fejl af . 
Mikkel var godt tilpas .  » Rigsdagsmanden «  tav han med , idet han tænkte , at hans komme 

var det tids nok at sende søsteren meddelelse om , når valget var overstået . Det kunne da være en behagelig overraskelse for hende og Bentine . 
Ja , Mikkel Bendix havde rigtignok gjort sine sager godt . I et sandt perlehumør sagde han farvel til datter og søster og rejste hjem igen . 
» Læ no Bertel Matisen og hans lange dreng rykk’ na’r æpo i de’i «  tænkte han gang efter gang og kluklo indvendig . 
Men hvor lang i ansigtet blev han ikke , da han kort efter fik at vide , at Anders Matisen til efteråret skulle samme vej som Bentine og gå i skole i lige så lang tid som hun . 
Ja , det var rigtignok harmeligt . Ganske vist var landbohøjskolen ikke i selve København , men dog ikke længere derfra , havde grønning sagt ham , end at  » Knæjten «  , ved at benytte jernbanen , med største lethed kunne komme til byen hver evige dag , om han havde lyst og fik stunder dertil . 
Uha , hvor det var harmeligt ! Men hvad skulle han gribe til ? Tale med grønning om sagen ? Nej , det ville han dog ikke . Grønning skulle da heller ikke have sin næse i alle hans private sager , og desuden — pigebarnet kunne jo slet ikke udstå ham , og så var der jo ikke noget at stille op . Så tænkte han på at kalde datteren tilbage . Nej , det ville være alt for 

latterligt , og tante Lise ville vel ikke engang give slip på hende , men holde sig til aftalen . Og der var endnu et hensyn at tage , og det vejede ikke så lidt : tante Lise var rig og havde selv ingen livsarvinger , altså ville det være i højeste grad uklogt at støde hende . Skulle han skrive til søsteren , fortælle hende hele re’ligheden og bede hende endelig at gøre sit yderste for at beskytte pigebarnet og holde  » Knæjten «  fra døren , om han skulle være fræk nok til at vove en tilnærmelse ? Nej , slet ikke . Han kunne jo selv passe på tøsen , når han i sin egenskab af rigsdagsmand kom til København , og før kom  » Knæjten «  jo ikke derover . Nej , det , der egentlig lå ham på sinde , var at holde Bentine og Anders i fuldstændig uvidenhed om hinandens opholdssted , og endelig — nu gik der en prås op for ham , nu havde han det ! Der behøvedes jo slet ingen vidtløftige  » Anstalter «  , men bare en smule snildhed , så var Tingen let bragt i orden . 
» Sært nok , at jeg skulle være så længe om at komme i tanker om det ! «  mumlede han .  » Bentine har jo selvfølgelig ikke spor af anelse om , hvor fløsen rejser hen til efteråret , og jeg skal minsæl nok sætte pind for , at hun får det at vide — det koster mig kun et pennestrøg .  « 
Han satte sig til at skrive sit første brev 

til datteren , og på foden af dette tilføjede han følgende 
» Efterskrift . 
Jeg havde nær glemt at fortælle dig , at også Anders Matisen skal til at gå i skole igen , men ikke før oktober . Højskolen , han skal på , ligger nok i Vendsyssel , helt oppe ved Skagen . Jeg synes , det er et underligt sted for en mand at sende sin søn hen at gå i skole . Men Bertel Matisen er jo også i mange henseender en sær hund . 
D . s . « 
» Ha , ha , hal «  lo Mikkel Bendix ved sig selv , medens han foldede brevet sammen , lagde det i konvolut og skrev adressen på .  » Nu er den ting klaret , og det kom du minsæl nemt fra , Mikkel Bendix  ! Klitsand i øjnene er akkurat lige så godt som blår . Men lad mig nu se , du holder ren mund , Mikkel ! For når du gør det og selv putter dine breve i postkassen , så gad jeg nok vidst , hvorledes han skulle få opsnuset , hvor du har skjult hende , om det også er så , at de skulle have godhed for hinanden , hvad jeg nu for resten slet ikke tror . « 
Mikkel Bendix var overmåde vel tilfreds med sig selv i de dage .  » Jeg har narret dem alle syvsammen , «  tænkte han sjæleglad og gned sig fornøjet i hænderne ,  » og jeg har gjort det på så fin og udspekuleret og snedig en måde , 

at jeg fortjente at blive dannebrogsmand derfor . Har jeg da også ført min egen datter bag lyset ? Ja , ganske vist , men til hendes eget bedste , og den dag vil komme , da'hun vil takke mig , fordi jeg tog det over tværs og fik hende af vejen , inden de forb .  .  . forbistrede matisener fik begyndt på at omspænde hende med deres garn . Her sidder jeg nu som en gammel , durkdreven edderkop midt i vævet med alle de fine tråde i min hånd , og som jeg vil ha’et , sådan går’et . Ha , ha , det var jo ligefrem et held for mig , at det rev ud mellem Bertel og mig  ; for ellers havde jeg vel ikke så snart fået opdaget , hvilket forslagent hoved der sidder på mig i retning af den fine politik . Jeg må jo skinbarlig være født politikus , må rent ud sagt være en ren udhaler , hvor det gælder om at sno sig i en snæver vending . Jo , jeg må absolut have en fremtid for mig , og , som sagt , der er kaldt på mig . « 
Og Mikkel fulgte  » Kaldet «  og rådførte sig flittigere end nogen sinde med oraklet der nede bag  » det grønne håbs forbjerg «  . For nu var tiden kommen , da der skulle handles , da derfor alvor skulle agiteres for hans valg . Valgdagen var fastsat , aviserne var fulde af  » Opråb «  til vælgerne og referater fra møderne . Knud Jensen , kredsens hidtilværende folketingsmand , havde bekendtgjort om en række møder , han 

ville holde med sine vælgere , og til disse møder indfandt også Mikkel Bendix sig . De fulgtes ad fra sogn til sogn , fra by til by , fra kro til kro hele kredsen rundt og tog et ordentligt tag med hinanden . Forøvrigt lignede det ene møde så temmelig det andet : Knud Jensen holdt det første foredrag , i hvilket han gjorde rede for , hvad der var udrettet på rigsdagen i sidste samling , og særlig , hvorledes han havde stillet sig til de forskellige lovforslag , hvorledes han havde stemt o . s . v . Det tog lang tid , gerne et par timer , at få alt dette gennemgået og lagt klart til rette for tilhørerne , og så længe Knud Jensen talte , sad Mikkel hele tiden og hørte til med den største andagt og skrev flere sider fulde i sin lommebog . 
Endelig var Knud Jensen da færdig , og medens han steg ned fra talerstolen , råbte forsamlingen  » Længe leve ! «  og  » Hurra ! «  for ham , så det rungede . 
Så besteg Mikkel Bendix talerstolen . Lommebogen havde han forinden stukket i lommen , og hvad han havde noteret i den , fik man ikke at vide  ; for det berørte han ikke med et ord . Han begyndte gerne således :  » Ærede vælgere ! Højtærede forsamling ! Jeg er højremand . «  på det første af møderne afbrødes han på dette punkt af en vælger , der sprang op på et bord og råbte med overdøvende røst :  » Ja , men nu 

er jeg lige med et bleven en højere mand ! «  ( stormende munterhed . )  » Ja , hvad fanden kommer det fjedt det smør ved ? «  råbte Mikkel Bendix , hed i kammen , hvorefter han fortsatte :  » Som sagt , jeg er højremand , jeg har tidligere været venstremand . «  (  » Hør ! «  )  » Ja , hør i kun , så meget i vil , det har jeg ikke noget imod . Men nu er jeg gået over til højre , fordi det er gået op for mig , at højre har ret , venstre uret . «  ( ål «  )  » Ja , det er nu min mening , 1 andre kan jo mene , hvad i vil . Nå ! Og så er der en anden ting . Det er jo klart , at fædrelandet er i fare ; thi venstre bliver mere og mere kradsbørstigt , og socialismen breder sig . Derfor må vi slutte os sammen , venner , og hjælpe hverandre at slå et slag for fædrelandet . Det er det , jeg vil være med til , og det er derfor , jeg agter at stille mig som kandidat ved det forestående folketingsvalg her i kredsen . Jeg har et stort parti for mig . «  (  » Hvor mon det er henne ? «  )  » Ja , det er selvfølgelig her i kredsen , det kan i da vel begribe , og nogle af mine meningsfæller er da vel også til stede her i denne forsamling . «  (  » Da er de vist snart talte ! «  )  » Ja , ja , få er bedre end ingen , og så kan mine venner vel være i flertal i andre sogne . «  (  » Å , såmænd ! «  )  » Jeg har ikke selv hittet på at ville være rigsdagsmand . «  (  » Å , såmænd har du vel så ! «  )  » Nej , gu’ minsæl har jeg ej 1 « 

(  » En rigsdagsmand må ikke bande ! «  )  » Ja , men i frister mig jo dertil ! I kan jo lade være at afbryde mig og holde jer kæft  ! Det er mig , der har ordet , ikke sandt , dirigent ? «  ( latter . Dirigenten :  » Mikkel Bendix har ordet . I må ikke afbryde ham . «  ) Mikkel Bendix fortsætter :  » Jeg ville nødig være rigsdagsmand ; men jeg kan ikke blive fri . «  (  » Det bliver du nok fri for ! «  )  » Mine meningsfæller her i kredsen vil endelig , at jeg skal stille mig . Jeg gik der hjemme i min gård og passede min dont og tænkte på ingenting . «  (  » Hør ! «  )  » Da rettedes der den ene opfordring til mig stærkere og mere indtrængende end den anden . Jeg svarede nej , nej og atter nej . Men tror i , det hjalp ? Nej , de blev ved at opfordre , overtale , pine og plage mig , så jeg aldrig havde ro for dem hverken dag eller nat . «  (  » Det var rele nok strengt for dig , Mikkel ! «  )  » Og nu står jeg her . «  (  » Ja , det kan vi da se ! «  )  » Her har 1 mig . Om i vil have mig til eders repræsentant på tinge , det er et andet spørgsmål ; det vil jo først blive afgjort på selve valgdagen , og det skal jeg derfor ikke komme dybere ind på idag . «  (  » Bravo ! «  og latter . ) 
efter dette  » indledende foredrag «  holdt kandidaten inde et øjeblik og så sig om efter Knud Jensen , der sad henne på en bænk imellem nogle andre mænd og lo så smørret . 

» Og nu er det vist bedst , jeg får fat på dig , Knud Jensen , og giver dig en lille omgang , «  fortsatte Mikkel Bendix i en helt anden tone end hidtil . Nu skulle det vise sig , hvad  » Snakketøjet «  kunne udrette . Og ud over sin modkandidats syndige hoved gød han en ordstrøm så ustandselig , larmende , buldrende , at det lød  » som et vandfalds brusen , når man har åbnet slusen «  . Der var ikke synderlig mening eller sammenhæng i , hvad han sagde , ordskvalder og tungefærdighed var det fra først til sidst , op ad vægge , ned ad stolper , og enden var lige så god som begyndelsen . En hel time blev han ved  » at lade møllen gå «  og kunne gerne have vedblevet i en , to , tre timer til , hvis han bare kunne have holdt det ud  ; men det kunne han ikke , han havde skreget sig hæs og var nu så træt og mat som en allike . 
Iblandt de forsamlede var der dog adskillige  » ubefæstede sjæle «  , på hvem den slags veltalenhed altid gør indtryk . 
» Det er dog farligt , hvor han kan tale for sig , «  sagde de til hverandre , da Mikkel Bendix endelig var færdig , eller rettere ikke kunne mere , og derfor satte sig ned . 
»  han måler ham mintro skæppen fuld  !  « 
» Ja , hvad mon Knud Jensen nu vil sige til det ? « 
Knud Jensen rejste sig op , bukkede for 

modkandidaten og sagde med et tørt , godmodigt smil : 
» Tak , tak , mange tak , Mikkel Bendix ! « 
Og så satte han sig ned på bænken igen . 
» Hvad skal det sige ? «  råbte Mikkel .  » Har du ikke andet at svare mig på  .  .  . på mit foredrag ? Vil du ikke op på talerstolen ? « 
» Nej , jeg vil såmænd ikke , «  svarede Knud Jensen og blev siddende .  » Jeg er vis på , at flertallet af forsamlingen vil fritage mig for at svare på den slags angreb . « 
» Ja , ja , ja , ja ! «  blev der råbt fra alle sider .  » Længe leve folketingsmand Knud Jensen ! «  og så et hurraråb langt kraftigere end det forrige . De  » ubefæstede sjæle «  fik derved færten af , at vinden ikke blæste fra den kant , som de havde ventet sig , og de skyndte sig at stemme i med . 
Mikkel Bendix var bleven stående oppe på talerstolen og vidste ikke rigtigt , om han var købt eller solgt . Dog måtte det sidste vel være tilfældet , og han kom til at se lidt forfjamsket ud . Men han mandede sig hurtig op , bad om ordet for en kort bemærkning og sagde : 
» Ja , så er jeg færdig , ærede vælgere , og jeg takker dem for den ro og opmærksomhed , hvormed de har hørt mig . Er der nogen , der ønsker at indtrippelere mig , så skal jeg så 

gerne besvare ethvert spørgsmål , der rettes til mig .  « 
Men det var der ikke . Mikkel forlod altså talerstolen og fik ikke ordet mere den dag . 
Derimod stilledes der en række interpellationer til Knud Jensen , dem han alle besvarede til interpellanternes tilfredshed , og der råbtes hurra for ham i det uendelige . 
Således forløb det første møde og de efterfølgende i det væsentligste på samme vis . Dog havde Mikkel Bendix på enkelte af disse lidt mere stemning for sig end på det første . Men der var dog ikke mange , der troede på  » de stærke opfordringer «  , han havde fået , til at stille sig . De allerfleste af vælgerne troede , at det var personlig ærgerrighed , der kaldte ham frem , og at ingen havde opfordret ham . 
Det sidste vælgermøde holdtes i Mikkels eget sogn , og der var blandt andre da også proprietær grønning til stede . Men han holdt sig fuldstændig passiv , hørte og så på det hele med tavs , overlegen ro , som om forhandlingerne aldeles ikke vedrørte eller interesserede ham . For øvrigt var dette det talrigst besøgte møde i hele rækken . Folk strømmede til , også fra andre sogne , særlig for at få at vide , hvorledes Bertel Matisen stillede sig til Mikkels kandidatur , hvilket syntes at skulle være en dyb hemmelighed — indtil selve valgdagen måske ? —• thi 

Bertel havde ikke ladet sig se på et eneste af alle de foregående møder . Men fra dette kunne han da ikke godt udeblive , tænkte folk , og det var altså ham , der ved denne lejlighed for en stor del øvede tiltrækningen og ved sin autoritet forårsagede , at vælgerne strømmede så talrig til . Alle vidste noget om det påtænkte svogerskab mellem de tvende naboer ; det skete brud imellem dem var endnu ikke kommen ud blandt folk , så alle og enhver gik ud fra , at de var perlevenner endnu som forhen . At Mikkel stillede sig , havde forbavset de fleste ; men man gik almindelig ud fra , at den , der stod bagved og støbte kuglerne , som kandidaten skulle skyde ud , det måtte vel nok være dennes mangeårige ven , nabo og tilkommende svoger , den almen-agtede , dygtige og ansete Bertel Matisen , der ragede så højt op over de fleste bønder og øvede stor indflydelse der på egnen . Rigtignok havde han i mange år været Knud Jensens stiller . Men det kunne jo tænkes , at storpolitikken havde gjort ham bange , så han nu havde foretaget en svingning over mod højre . Det eneste var , at så burde han jo have ledsaget Mikkel Bendix omkring til møderne og støttet hans kandidatur . Men Bertel var klog og forsigtig , og det kunne måske godt ligne ham , først at lade Mikkel gå i ilden alene og stikke 

følehornene ud , inden han selv trådte op , bekendte farve og støttede hans valg . 
Nu måtte det vise sig . Bertel Matisen mødte , og for så vidt skuffede han ikke forventningerne . Men — han var lige så tavs og tilknappet som altid ved slige lejligheder . Han hilsede  » God dag ! «  til begge kandidaterne og gav dem hånd , vekslede for øvrigt ikke et ord med nogen af dem , men gik hen og sikrede sig en siddeplads på en af bænkene , inden lokalet blev alt for overfyldt og alle sæder optagne . 
Da Knud Jensen havde holdt sit sædvanlige lange foredrag og gjort de tilstedeværende vælgere rede for sin virksomhed på tinge i den forløbne rigsdagssamling , tillod han sig at foreslå , at der valgtes en dirigent . 
En stemme fra forsamlingen :  » Jeg fore-slår , at vi vælger sognefoged og sognerådsfor-mand Bertel Matisen . « 
» Meget godt . Vil så de , der stemmer for Bertel Matisen  .  .  . « 
Bertel rejste sig lidt brat op og sagde afbrydende  : 
» Jeg vil ikke være dirigent her . I får at vælge en anden . « 
Og så satte han sig  . rolig ned igen . 
Der gik et håbets glimt over Mikkel bendix’ ansigt . 
» Ja , så vil jeg da foreslå , at vi lige 

godt vælger min gamle ven og nabo Bertel Matisen til dirigent , «  sagde han .  » Hvad , Bertel ? For min skyld , hvad ? Du har måske nu fortrudt , hvad du sagde til mig den søndag eftermiddag , du nok ved ? Hvad , Bertel ? « 
» Nej ! «  sagde Bertel og blev siddende . 
Endnu var man altså lige klog . En anden mand blev så valgt til dirigent . Denne gav ordet til Mikkel Bendix , der så holdt sit bekendte  » indledende foredrag «  . 
For øvrigt forløb dette møde som de foregående , og der skete intet , som særlig fortjener at omtales , så det må være nok at bemærke , at stemningen var her som overalt i kredsen langt overvejende for Knud Jensen . 
For så vidt var den dominerende del af de forsamlede vel tilfreds og i godt humør . Kun var det en skuffelse for dem , at de ikke fik rede på , hvor Bertel Matisen stod . Der gaves nøje agt på ham , når der råbtes hurra for kandidaterne ; men fra Bertel vankede der intet hurra hverken for den ene eller for den anden . 
Det var første gang , de to naboer havde mødtes , siden de blev uvenner , eller rettere , siden Mikkel blev Bertels uven  ; thi Bertel var ikke uvenlig eller fjendtlig sindet mod Mikkel , ville tværtimod gerne have ham gjort god igen , bare det kunne lade sig gøre , og var villig til at 

række hånden ud til forsoning hvad øjeblik , det skulle være , blot han kunne mærke , at Mikkel var villig til at modtage den , og et lille tegn i den ønskede retning havde Mikkel jo nyssen givet ved dirigentvalget — således kunne det da i alt fald forstås . Altså : i håb om , at forsoningen kunne blive bragt i stand inden valgdagen , eller i alt fald for at gøre et forsøg derpå magede han det så , at de kom til at følges ad ene to hjem fra mødet . 
Ingen af dem mælede et ord , før de var kommen uden for byen . Nu rømmede Bertel Matisen sig et par gange og ville sige noget ; men hans mere mundrappe nabo kom ham i forkøbet og begyndte : 
» Du skal have tak , fordi du sagde nej , da Knud Jensen foreslog dig til dirigent . « 
» Det var ikke Knud Jensen , der foreslog mig .  « 
» Nej , det ved jeg godt , for det var Tomas hørrup , hans søskendebarn og gode ven ; men Knud Jensen hviskedee ham først et ord i øret — det så jeg , og det så du vel også nok . « 
» Nej , jeg gjorde ikke . « 
» Nå , ikke det ? Ja , det kan også være lige meget . Du sagde nej , det blev jeg glad ved , og det skal du have tak for . « 
» Selv tak , Mikkel . « 

» Men jeg var bleven gladere endnu , havde du sagt ja , da jeg foreslog at vælge dig . « 
» Å , jeg duer ikke til den slags , Mikkel Bendix . « 
» Såmænd , det har jeg ikke noget imod ; du taler jo dårligt for dig , kan ikke finde ordene hurtigt nok , men kommer let til at hakke og stamme i det ( ikke således med mig , jeg kan lettere rive en pladder af mig ) men der skal da heller ikke megen veltalenhed til for at være dirigent . « 
Det svarede Bertel ikke på . Efter en lille pause sagde han : 
» Skal vi køre sammen til valget ? Der er jo nu kun tre dage til . « 
» Ja , hvis du vil stå mig bi og stemme på mig og være en af mine stillere , ellers ikke . Men er du med på mit parti og gør , som jeg nu for sidste gang har bedt dig om — og som du aldrig i dine dage kan være bekendt at nægte mig  .  .  . for svogerskabs og venskabs og naboskabs skyld — så kører vi ' sammen til valget , ligesom vi plejer . . Jeg skal endda lægge vogn til , vi lader hver et bæst gå , og så  . . . ja , så er alt igen ved det gamle , og som det bør være . « 
Bertel Matisen rystede på hovedet , som om han ville sige :  » Nej , desværre , der er nok ikke noget at stille op ! «   » Du er da også bleven 

en særeste sølle jen , Mikkel Bendix ! «  sagde han højt . . 
» Nå , , er jeg det , Bertel Matisen ? « 
» Ja , og helt urimelig og umedgørlig . Jen skulle næsten tro , du var bleven forhekset  .  .  . « 
» Å , sikke noget elendigt sølle kællinge-sludderl er det noget at komme med ? « 
» Ja , du må nu sige , hvad du vil : det er meningsløst og urimeligt , at vi ikke kan have hver sin mening og endda være lige go’ venner . « 
» Nej , det er der just god mening i , Bertel ! Vi skal blive ved at være enige og holde sammen , som vi altid har gjort , ellers går det s’gu ikke i  « 
» Ja , men stop nu lidt , Mikkel Bendix ! Være enige og holde sammen , siger du . Men hvem er det , der har svinget og skiftet mening , er det dig eller mig ? Svar mig nu , Mikkel , for nu er tiden ! « 
» Pussisuk , Bertel Matisen ! Det ved jeg minsæl godt , at det er mig , der har skiftet mening , og det har jeg jo forklaret dig grunden til tydelig nok , ja , så klart og tydeligt , at jeg må undre mig over , at du ikke for længe siden er gået over til mit parti . Nå , ja , ja ! enige kan vi jo så ikke blive og bliver det vel aldrig mere — skønt det kunne ske endnu , ingen kender endnu din mening , i det stykke må jeg rose dig , Bertel , du gemmer godt , hvad ? 

nå , hvad siger du så , hvad ? Det er et sidste forsøg , ser du ; hvad ? « 
De havde standset ; for nu kunne de ikke følges ad længer . Bertel stod og så ned mod jorden og prikkede i vejsporet med sin stok . 
» Å , jeg siger bare : hold op med den , «  svarede han i en tone , som om han tænkte på noget andet . 
» Nå , ja , ja ! som du vil , min fa’ersenl «  vedblev Mikkel , der nu var godt på vej til at skabe sig gal igen .  » Men en ting vil jeg dog forlange af dig , inden vi skilles : min stiller vil du ikke være , kan jeg jo nok forstå , og det får jeg så at finde mig i — jeg hjælper mig vel dig foruden — men lov mig så da endelig , at du heller ikke vil være stiller for Knud Jensen — vil du love mig det ? « 
Bertel Matisen kunne næsten ikke bare sig for at le . 
» Du siger jo , at jeg gemmer godt , og det skudsmål vil jeg fortjene , «  svarede han .  » Jeg lover altså ingenting , og om jeg vil være Knud Jensens stiller eller ej , det kan du jo tidsnok få at vide på valgdagen . « 
» Å , jeg tænker , du hytter dig da vel for at gå så yderlig i at være mig imod ; for det skal du vide , at går du hen og spiller mig også det puds , så vil jeg hade dig til min dødsdag  !  « 

» Å , såmænd vil du ej  ; det går nok op for dig engang , at det er dig selv , der er fejl på det og render avet om . Og nu vil også jeg gøre et sidste forsøg . Jeg vil prøve på , om det dog ikke skulle være muligt at få dig retvendt igen , og derfor råder jeg dig indtrængende : træk dig tilbage , Mikkel , om ikke før , så på selve valgdagen . Du bliver aldrig rigsdagsmand og bør ikke heller være det . Du kan tro , det gør mig ondt for dig , som du har gået og gjort dig til nar på møderne  .  .  . « 
Nu brast det for Mikkel . 
» Hvad siger du ? «  råbte han hæst .  » Siger du , at jeg gør mig til nar ved at stille mig ? Og det gi’er du mig lige ind i synet ? Så er du da også en evig kæltring ! « 
» Er du rigtig klog , Mikkel ? Pas på , hvad din mund siger ; det ved du vist ikke selv . « 
» Nå , så det tror du , din misundelige , skulende hund , der ikke kan unde mig at komme til hæder og værdighed ? Nej , bild mig ikke det ind , at du er så dum at tro , at jeg går i barndom og ikke ved , hvad min mund siger ! Jo , du kan stole på , jeg ved det . Jeg ved , at du er en kæltring , at du har  .  .  . stjålet af kommunekassen — og det ved alle og enhver ; men det er ikke enhver , der har mod til at sige dig det ! « 
» Herre gud , Mikkel ! Gå hjem og kom i 

din seng — det er vist det , du trænger mest til . Og så må du nu have farvel ! « 
Med disse ord vendte Bertel sig fra ham og gik hen og kiggede bag en stor , tæt gammel hyldebusk , der stod et par favne fra stedet , hvor han og Mikkel havde standset og haft den oven anførte samtale . Et par gange havde det forekommet Bertel , at han hørte en nyse der omme bag busken , han havde en anelse — og den slog lige til . 
» God dag , Sofus grønning ! «  sagde sognefogden ;  » De er nok ved at få dem en bitte eftermiddagslur  ?  « 
Proprietær grønning værdigede ham intet svar på dette spørgsmål . Han rejste sig hurtig op , og med et kort  » God dag ! «  trådte han ud på vejen og gik hen til Mikkel Bendix , der var bleven stående . 
» De hørte vel , hvad min nabo der beskyldte mig for ? «  sagde sognefogden . 
» Nej , jeg hørte ingenting , «  svarede grønning . 
» Ja , for i så fald ville jeg tage dem til vidne , «  vedblev Bertel Matisen .  » De kunne ikke andet end høre det ; han talte både højt og tydeligt . « 
» Jeg har ingenting hørt , «  gentog grønning . 
» Nej , for de er måske vil døv til sine tider ? «  sagde sognefogden med et eget smil , og 

uden et ord mere vendte han ham ryggen og gik sin vej . 
Mikkel Bendix og Sofus grønning slog følge og gik til den modsatte side , over efter Mikkels gård . 
» Hørte de virkelig ikke noget ? «  begyndte Mikkel Bendix . 
Grønning havde i virkeligheden hørt hvert ord , de skiftede efter at have standset  ; men han fandt det klogest  » at være uden for det hele «  , og han svarede derfor : 
» Nej , jeg gjorde ikke , proprietær Bendix . Jeg vidste , at de var bagefter , og lå og ventede på dem ; men før jeg vidste af , faldt mine øjne i , og jeg blundede virkelig , da Matisen kom og talte til mig . Hvad var det , han stod og vrøvlede om , at de havde beskyldt ham for ? « 
» Jo , jeg fulgte deres råd og lod ham høre , at han havde stjålet penge af kommunekassen . « 
» Bravo , proprietær Bendix 1 nu begynder de endelig at vise dem som en mand . Sådan skal han have , den lurendrejer ! « 
» Ja , men er de nu også vis i deres sag , hr . Grønning  ? Er det virkelig tilfældet , at han har gjort sine fingre for lange ? « 
» Ja , set det har jeg rigtignok ikke ; men der hviskes om det i krogene , det er en almindelig mening her i kommunen , og jeg har hørt 

det af flere , så noget må der vel være om sludderen .  « 
» Hvem liar sagt det , med forlov ? « 
» Ja , der må de virkelig have mig undskyldt , proprietær Bendix — jeg nævner ingen ; for vedkommende ville måske ikke engang stå ved deres ord , men stikke halen imellem benene og knibe bag ud , når det kom til stykket — sådan er jo folk . Nå , men hvorledes tog han det ellers ? Han påstod naturligvis , at det var løgn ? « 
» Nej , så minsæl gjorde han ej  ; han svarede bare , at jeg skulle gå hjem og se at komme i seng .  « 
» Stak den pænt i lommen altså ! Ja , det tænkte jeg nok . Nå , hvad siger de så , proprietær Bendix ? Var det ikke så temmelig bevis på , at han følte sig truffen ? « 
» Jo , det skuld’ jen da tykk’ . Men—æ , han spurgte dog dem , om de havde hørt det , og krævede dem til vidne ? « 
» Ene , lutter forestilling , proprietær Bendix ! De kan være overbevist om , han var glad ved , at jeg ingenting havde hørt , og han lagde mig jo selv i munden , at jeg sov , hvilket jeg dog ikke fandt mig oplagt til at føje ham i at sige , hvor sandt det end var . Jo , det er en lun bro’er , er Matisen  !  « 
» Nå , hvorledes syntes de ellers om mine 

taler til vælgerne , proprietær grønning ? Skilte jeg mig nogenlunde godt ved det , de synes ? « 
» Udmærket ! De har let ved at finde ordene og taler ypperligt for dem , må jeg sige , og det . er en ren fornøjelse at høre dem . « 
» Ja , men jeg havde alligevel stemningen imod mig , grønning ! « 
» Kære ven ! Kan de da ikke regne ud , hvem de har at takke for det ? Ved de ikke , at Matisen havde været kommunen rundt og snakket vælgerne for til fordel for Knud Jensen ? Et rigtig forsvarligt stykke muldvarpearbejde havde han fået udført ved at gå og hvisle i krogene — vidste de ikke det ? « 
» Nej , det vidste jeg ikke noget om ; men jeg vil sågu’ gerne tro det , det ligner ham , den luskebasse  !  « 
» Ja , ikke sandt ? De begynder at få øjnene op for , hvad Karl han er ? « 
» Ja , desværre ; jeg kender ham så temmelig godt nu . « 
» Indrømmet altså . Men derfor undrer det mig højlig , at de ville opfordre ham til for deres skyld at overtage dirigentposten . Det skulle de ikke have nedladt dem til . « 
» Å nej , det var jo også en fejler ; men ved de hvad , proprietær grønning ! Jeg holder jo lige godt en hel klat af Bertel , har gjort , i 

alt fald — det var sågu hjertet , der løb af med mig , skal jeg sige vos . « 
» Ja , men det er en svaghed , de må bestræbe dem for at blive herre over . Ingen slinger i valsen , mand ! De kender ham , siger de , og ved , at han er deres underfundige og ivrige modstander , og derefter må de indrette al deres adfærd over for Matisen . « 
» Ja , det må jeg jo , det er jeg jo nødsaget til , «  svarede Mikkel med et suk .  » Nå , ja , «  vedblev han ,  » det er vel så bedst , jeg bliver ved som begyndt og holder persen ud ? Det er vel ikke værd , jeg tænker på at trække mig tilbage ? « 
» Nej , på ingen måde ! «  råbte grønning forskrækket —  » hvad skulle de heller gøre det for ? « 
» Ih , fordi at der er så grumme ringe udsigt til , at jeg skal sejre . « 
» Det kan de s’gu ikke' regne efter , hvordan det tegner på vælgermøderne . Og nu skal jeg sige dem en ting , som jeg egentlig havde tænkt at ville tie med indtil efter valget , for overraskelsens skyld . Jeg har ikke heller ligget på den lade side , må de tro , men været hele kredsen rundt , ikke været hjemme en eneste dag , men været på farten fra morgen til aften og bearbejdet stemningen til fordel for dem , proprietær Bendix . Vore meningsfæller , kære 

ven , er ikke af den slags , der lystes ved at rende med til halløjmøder , men bliver hjemme til den dag , da det egentlige slag skal stå . Men der skal alligevel oppes på dem , ellers bliver for mange af dem hjemme , og det er det , jeg har sørget for , at de på valgdagen møder så mandstærke som mulig , hver en kæft , håber jeg . Vær derfor ved godt mod , proprietær Bendix , og tænk endelig ikke på at trække dem tilbage . De skal se , de får nok flertallet for dem og bliver den sejrende ; for vore folk er alligevel de fleste , bare man kan få dem til at møde i flokketal ! « 
» Er det virkelig sandt , hvad de der går og fortæller mig , proprietær grønning ? «  udbrød Mikkel Bendix med et glædestrålende ansigt . 
» Ja , det er min sæl og salighed så sandt , som -jeg går her ved deres side , og derfor siger jeg endnu en gang  : træk dem ikke tilbage , men vær ved godt mod og bliv ved , som begyndt — om tre dage er de da kredsens folketingsmand ; det skal jeg garantere for . « 
» Ja , da kan de så også stole på , at jeg skal følge deres råd og ikke stikke op for Knud Jensen ! «  sagde Mikkel Bendix , fast og frejdig .  » På den måde kan jeg jo sagtens , når min sag står så godt , og de skal rettens have mange tak , proprietær grønning , at de sagde 

mig det forud  ; for nu er der lige godt mere mod i kludene ! « 
» Ja , så ses vi altså ved valget ? « 
» Ja , med guds hjælp . Går de ikke med indenfor , hr . Grønning ? « 
» Nej , mange tak , ikke i dag ; jeg skal hjem . Far vel , proprietær Bendix ! « 
» Far vel , grønning , og tak for i dag ! « 
» Ingen årsag , selv tak . « 
Dermed gik de hver til sit . 
» Det bedste får i hele kommunen , — bare  .  .  . «  hr . Grønning holdt inde og standsede , mens han tændte en cigar .  » Men han har den slemme skavank , «  fortsatte han sin enetale på sin vej ned efter grønninghåb ,  » at hjertet , som han siger , vil løbe af med ham , og det er ingen umulighed , at han en skønne dag kunne få i sinde at gå over og gøre sig gode venner med storsnuden igen . Derfor er det nødvendigt , at jeg stadig holder ham til teksten , og godt var det , jeg fik ham fat i dag . Det pulver , jeg gav ham , skal nok virke for det første . Men det bedste i dag er dog tyvenavnet , som Mikkel Bendix smed på den højbenede , stormægtige Matisen . Ja , det var godt , nu har vi spillet gående , de bliver aldrig venner mere , og så  .  .  . Ja , hvad så ? Nå ja , det vil jo bero så meget på tid og omstændigheder . Kan det hele ikke bjærges — tøs og gård 

og samt — så skal jeg dog være Mikkel Bendix mand for , at noget , noget ganske klækkeligt , skal han komme til at betale mig for al den møje , jeg har med ham . « 
Opfyldt af disse lovende fremtidsbetragtninger passerede hr . Sofus  » det grønne håbs forbjerg «  og var altså nu hjemme . 
Valgdagen var oprunden . I landsbyen , hvor valget skulle holdes , var der travlhed , liv og røre næsten fra morgenstunden af . Fra alle kanter strømmede vælgerne hid i store skarer og stævnede ind på valgpladsen , der efterhånden fyldtes , så de stod pakkede så tæt som sild i en tønde . På de to sider begrænsedes pladsen af skolen og kroen , og på de andre to sider var der rejst et sandt utal af beværtningstelte . Ud fra disse og krostuerne lød delen højrøstet snakken , blandet med latter , drøje eder , knalden af propper , klinken med flasker og glas , medens der fra hovedmængden , der stod sammenstuvet på selve valgpladsen , lød en forvirret summen og brummen fra hundreder af menneskerøster — indtil endelig valgbestyrelsen , ledsaget af de tvende kandidater og deres stillere , trådte ud ad skoledøren , banede sig 

vej gennem mængden og steg op og tog plads på den høje , rummelige , med flag og grønt smykkede tribune , der var rejst længst tilbage på pladsen . 
Da Mikkel Bendix var kommen op på tribunen , tog han sin hat af og bukkede for forsamlingen , der svarede med svage hurraer . De klang som den lifligste musik i hans øre , og han vedblev at smile , bukke og nikke , indtil det sidste hurraråb var forstummet . Nu dukkede også Knud Jensens hoved op over tribunens skranker , og nu måtte også han til at hatte af for vælgerne  ; thi de hilsede ham med et leve- og hurraråb så tordnende kraftigt og vedholdende , at det syntes aldrig at få ende , og Mikkel Bendix blev helt syg om hjertet ved at høre det . Han tørrede sveden af panden • og satte sig på en ledig stol , der stod . Nå , hvad var nu det ? Hans sidemand til venstre var ingen anden end Bertel Matisen , og Mikkel Bendix blev ikke bedre tilpas ved synet af ham ! Pludselig syntes der at gå en prås op for Mikkel . Han vendte sig om mod Bertel og sagde dæmpet , men overlegent  : 
» Hvad har du her at bestille ? « 
» Å , pas dig selv , Mikkel . « 
» Du skal pakke dig ned  ! Ingen uvedkommende har adgang til tribunen  !  « 

» Men jeg er jo medlem af valgbestyrelsen , Mikkel  !  « 
» Holdt ! det var nok sandt  ! Om forladelse , Bertel ! « 
» Ingen forseelse , Mikkel . « 
De nærmest siddende og stående havde hørt dette dæmpede ordskifte , og det lod til at more dem kosteligt . 
Valghandlingen var begyndt . Mikkel sad just og tænkte over på sin tale til vælgerne , da han pludselig skræmmedes op . 
» Stiller for Knud Jensen er fremdeles : sognefoged og sognerådsformand , gårde jer Bertel Matisen af dystrup , «  læste formanden op af en liste .  » Bertel Matisen er her jo ? «  tilføjede han . 
» Ja vist er jeg , for her er jeg , «  svarede Bertel og rejste sig op . 
Formanden blev ved at læse videre , medens Mikkel Bendix knyttede næven og truede ad Bertel , der bøjede sig over imod ham og sagde dæmpet : 
» Jeg kunne ikke nægte ham det , Mikkel . Husk på , jeg har været stiller for ham siden første gang , han blev valgt . « 
» Men mig kunne du nægte det , din lumske rad  !  «  hvæsede Mikkel ham tænderskærende ind i øret .  » Det er den værste lussing , du har givet mig endnu ; men jeg skal huske dig det ! « 
For øvrigt skal jeg ikke trætte læseren med 

en skildring af selve valghandlingen , da det jo egentlig ikke er det politiske ved sagen , men forholdet mellem de tvende gamle naboer og venner , der interesserer os her . Proprietær grønnings forjættelser om en vældig sejr for Mikkel Bendix er der vel ingen af os , der fæster lid til . Nej , at Mikkel må falde , er jo på hånd givet , og han fortjener det vel også ; thi hvad ville han der ? Ingen havde haft bud efter ham , han havde meldt sig selv til tjenesten uden at have virksomme venner bag sig , og at højre under valgrøret havde forholdt sig så roligt og ikke sørget for at møde frem med en solidere kandidat , havde ene og alene sin årsag i , at man af erfaring vidste , at en højremands valg umulig kunne gennemføres der i kredsen . Det var forsøgt flere gange , men forgæves . Venstre havde altid sejret , og så var man til sidst bleven træt af kampen og havde opgivet den — i alt fald foreløbig . 
Under disse omstændigheder var det , at Mikkel Bendix , opfordret og ansporet af sin  » Ven «  Sofus grønning , fik lyst til at  » slå et slag «  for fædrelandet . Og vi må lade ham , at da han først havde fattet beslutningen , holdt han den også fast til det sidste .  » Han kunne ikke vige , blot falde kunne han . « 
På valgtribunen hængte han i som den bedste og gjorde sit yderste for at vinde stemiiing 

for sig . Sit  » indledende foredrag «  , hvilket han ved den stadige brug havde givet adskillige forbedringer , kom han ret heldig fra at aflevere . Der blev også råbt hurra og svinget med hatte for ham , da han var færdig og holdt op med at tale , og det var da unægtelig en opmuntring for kandidaten . 
Men han var ikke så heldig helt igennem , og især slog det sludder for ham , da han skulle til at besvare en række interpellationer , der blev stillede til begge kandidaterne under et . 
B kommer foran j , og Mikkel Bendix måtte altså først i ilden . Han trådte hen til skranken , tog sin hat af , men blev stående temmelig længe og drejede den mellem hænderne uden at kunne få begyndt ; thi det var gået op for ham , at her kunne  » Snak «  ikke gøre det af — og om spørgsmålene havde han ingen mening . 
Forsamlingen begyndte at blive urolig . 
Bertel Matisen havde rejst sig og stod og hviskedee til formanden , om det ikke kunne gå an at lade den anden kandidat besvare interpellationerne først , for at Mikkel  » kunne have noget at gå ud fra «  , når han skulle til det ; men formanden rystede på hovedet . 
» Nå , hvad bliver det så til ? «  råbtes der fra forsamlingen .  » Begynd med fæstningen — hvad mener kandidaten om fæstningen ? « 

» Fæstningen ? «  gentog han .  » Ærede vælgere ! Vil i vide , hvad jeg mener om fæstningen  ? Det skal jeg såmænd sige jer , ærede vælgere — den skal naturligvis rives ned  ; det har vi jo læst i aviserne så mange gange  .  .  . « 
Men hvad gik der dog af vælgerne ? De mange hundrede mennesker — eller de allerfleste af dem i hvert fald — brød med et ud i en så larmende , øredøvende skoggerlatter , blandet med håndklap og ironiske leve- og bravoråb , at det var en plat umulighed for Mikkel  » at få et ord indført «  . Ikke en moders sjæl kunne høre mere , hvad han sagde , og altså tav han stille . Men hvad grinede de mennesker dog af ? Han vidste hverken ud eller ind mere og så yderlig flad ud . 
Formanden slog ud med hånden og påbød ro og orden , og latterstormen lagde sig så omsider . 
Men kandidaten blev stående og drejede forlegen på sin hat uden at kunne få begyndt igen . 
En stemme fra forsamlingen : 
» Det var altså fæstningen . Og hvad så mere ? « 
Hvad skulle den arme mand dog gribe til ? 
» Men så — — —i «  fik han endelig frem , og så gik  » Snakketøjet «  i bagtås på ny . Det var ham umuligt at finde et ord mere . 

» Men så ! «  gentog hundreder af stemmer op til ham , og latterstormen brød atter løs . 
Bertel Matisen havde ondt af ham . Han havde rejst sig og var trådt hen ved siden af kandidaten . 
» Sæt dig ned , Mikkel ! «  sagde han så højt , at de nærmest stående kunne høre det , og dette øgede munterheden . 
Mikkel var jo i knibe , og han fulgte rådet . Bump  ! lod han sig falde ned på stolen bag skranken , og dermed skjulte han sig for den tætpakkede vælgermasses muntert stirrende blikke . 
Nu gaves ordet til Knud Jensen . Han kunne anderledes besvare interpellationerne , og han hilsedes med rungende hurraråb , både før han begyndte , og da han sluttede . 
» Er der flere , der ønsker at interpellere kandidaterne ? « 
Nej , det var der ikke . 
Så skred man til kåring . Valgt blev Knud Jensen med langt overvejende flertal — en grusom skuffelse for Mikkel Bendix , der lige indtil kåringen havde vedblevet at håbe' og stole på , at de af Sofus grønning omtalte i flokketal og skarevis mødende  » Meningsfæller «  skulle give livstegn fra sig . 
» Længe leve folketingsmand Knud Jensen ! Hurra , hurra , hurra—a—a ! «  i det uendelige . 
Mikkel Bendix , stiv i nakken til det sidste 

og fast i håbet om , at nu måtte  » Meningsfællerne «  vel komme frem , forlangte skriftlig afstemning . Resultatet af denne blev , at han kun fik 151 stemmer , Knud Jensen 928 . 
Der lå Mikkel 1 
dagen efter valget gik han ned og besøgte proprietær grønning . 
» Var de til stede ved valget i går ? «  spurgte han  » Vennen «  . 
» Ja , jeg var ; så de mig ikke , proprietær Bendix ? « 
» Nej , jeg så minsæl ikke noget til dem ; men derfor kunne de jo gerne være der ; for vi kan s’gu let blive væk for hinanden i sådan en mylder . Men hvor blev de mangfoldige meningsfæller af , de havde lovet mig ? « 
» De var der , kære ven . Der var langt over to tusinde vælgere på pladsen . « 
» Var de der ? Hvorfor fanden stemte de så ikke på mig ? « 
Sofus grønning svarede ikke straks . Han sad og vuggede sig i en gyngestol og så med en åndsfraværende , orakelmæssig mine afvekslende på Mikkel og ud på det grønne håbs forbjerg . Omsider drog han et dybt suk og tog til orde  : 
» Så de , at Matisen var henne at hviske til formanden , da de stod og skulle til at besvare interpellationerne ? Nej , det så de ikke , 

de stod jo længere fremme og vendte ryggen til dem . Men jeg så det , og de kan ikke tænke dem , hvilket hæsligt , underfundigt og skadefro grin der var udbredt over hele hans ansigt . Hidtil var de kommen rigtig godt fra det , proprietær Bendix  ; men fra n u af  .  .  .  . Ja , jeg kan ikke forklare det , jeg kan ikke løse denne gåde ; men fra det øjeblik af , da Matisen var henne hos formanden og afleverede sin hvisken og sit ondskabsfulde grin , da gik det dem ikke heldigt , proprietær Bendix ; de gik fra koncepterne og tabte både mund og mæle . « 
» Ja , det er s’gu rele nok , «  sagde Mikkel forstemt og modfalden . 
» Ja , ikke sandt ? Det er en kendsgerning — indrømmet altså . Jeg er nær ved at tro , at Matisens og formandens grin — for de grinede begge — var et signal til deres menings-’ fæller , at de skulle stemme i med at råbe og støje og skoggergrine — det gjorde de i alt fald og det så vel , at de blev forvirret og kom til at forsnakke dem . « 
» Forsnakkede jeg mig ? « 
» Ja , de gjorde , eller rettere fortalede dem , om forladelse  ! De fortalede dem om fæstningen —’ og dermed var alting tabt .  « 
» Ja , jeg begriber ikke , Sofus , hvad det var , . der lige med et stak vælgerne , så snart jeg havde nævnt fæstningen ? « 

» Det skal jeg sige dem , kære ven ! Ser de : fæstningen er det ømmeste punkt i hele politikken . Højre holder på fæstningen , medens yderste venstre og socialisterne vil have den revet ned . , som højres kandidat burde de altså have holdt på fæstningen , forsvaret fæstningen og sagt noget pænt om fæstningen , og det havde de også gjort , hvis man havde -undt dem ro til ret at overveje sagen . Men da det var lykkedes Matisen ved sine nikkedukkers hyl og skrål at få dem gjort konfus , så var det , de tog fejl og rev fæstningen ned  ; så var fanden løs — og dermed havde de tabt . « 
» Ja , det var s’gu kyvsomt ! « 
» Ja , vist var det kedeligt , i højeste grad beklageligt ! De kunne så let have sejret . Vore politiske meningsfæller var mandstærke nok til stede og ville have stemt på dem -— de havde fået langt over tusind stemmer — hvis de havde holdt på fæstningen ; men da de jo kom for skade og rev den ned , så rejste størsteparten af vore venner hjem igen uden at stemme — det var mig ikke muligt at holde dem tilbage .  « 
» Nå , ja , de  .gjorde deres flid , grønning , og det skal de s’gu lige godt have tak for . Men jeg lå da heller ikke selv på den lade side . « 
» Nej , det ved gud , de ikke gjorde , proprietær Bendix , og jeg må endogså beundre dem 

for deres ihærdighed og deres gåen på med krumme knæ , som man siger . Men nu må de ikke være modfalden . Træet falder ikke for det første hug — næste gang går  .det bedre . Dette her var jo bare en lille lærestreg til os . Ja , jeg siger os ; for det er i grunden mig , der bærer skylden for , at de drattede . « 
» Hvorledes det , hr . Grønning ? « 
» Jo — ja , jeg tør vel nok gå ud fra , uden at være ubeskeden , at jeg er en lille kende foran dem i dannelse , oplysning og kundskaber ? « 
Gud bevares , hr . Grønning , de er jo ligefrem en lærd* mand ; i det kapitel er jeg en ren sinke imod dem . « 
» Ja , de er nu altid så beskeden . Men , som sagt , det er min skyld , at det gik skævt . Jeg burde have forudset dette om fæstningen og talt med dem derom , som jeg talte med dem om alt det øvrige , så havde de haft det rette svar på rede hånd , og så var vi ikke gået så slemt i vasken , de og jeg . Kan de tilgive mig denne glemsomhed , kære ven ? « 
» Ja , minsæl kan jeg så ; de gjorde , hvad de kunne , og langt mere , end jeg havde ret til at forlange , og det var synd at være vred på dem . Nå , ja , ilde gik det — og vel var det , havde jeg nær sagt , «  tilføjede Mikkel Bendix , idet han hilsede af med  » Vennen «   ;  » for jeg er 

s’gu alligevel træt og trænger til at få mig en forsvarlig hvil oven på den kommers . — det er alligevel ingen spøg at være politikus . « 
» Å nej , der skal jo lidt øvelse til det , som til alt andet . Nu blev vi så kloge , proprietær Bendix ; næste gang går det bedre . « 
Mikkel sagde farvel og gik . Han var måske ikke endnu på det rene med , om han ville prøve det  » næste gang «  . 
København , den 8 , juni 18— . Kære Anders Matisen ! 
Nu har jeg været her i to dage , og jeg er så fortumlet af rejsen og alt det ny og uvante omkring mig , at jeg næsten ikke kan samle mine tanker . Men nu vil jeg da prøve , om jeg kan skrive breve . To breve skal jeg have skrevet i dag : et til dig og et til fader . Jeg skriver først til dig ; for brevet til fader er ikke så vigtigt , da jeg ikke har andet at meddele ham , end at jeg lever vel og har det godt . Men du kan tro , at jeg var ked af , at jeg ikke fik sagt farvel til dig , inden jeg rejste , og nu skynder jeg mig at fortælle dig , at det ikke var min skyld . Jeg ville forfærdelig gerne have hilset af med dig , kære Anders , min legekammerat i 

alle de blide barndomsdage . Men det skete jo så pludseligt , at fader kom i tanker om , at jeg skulle herover og gå i skole og lære noget mere , end den gamle degn i dystrup lærte dig og mig og de andre børn , mens vi gik i skole hos'ham , og da fader først havde bestemt , at jeg skulle herover og være hos tante Lise , så drev han også så meget stærkt på med afrejsen , så jeg  .kom rigtignok af sted i en fart . Jeg forsikrer , det var mig en ren umulighed at få mon til at hilse af med dig og fortælle dig , at jeg skulle rejse , og hvor jeg skulle rejse hen . For det syntes jeg dog , at så meget skyldte jeg min kære legekammerat i de blide barndomsdage , at jeg burde lade dig vide dette og så sige dig farvel . Men fader forbød mig udtrykkelig at gå derover — af hvad grund ? Ja , det må han jo vide , og det klarer sig vel engang  ; men jeg ved det ikke , og jeg begriber det ikke . Jeg vidste så aldrig mine levende råd . Jeg gik somme tider uden for porten og stod og så over til jeres gård , om du ikke kunne træffe at komme udenfor og få mig at se og så komme et bitte vend over til mig , at jeg kunne få dig det sagt . Men du kom jo ikke , Anders , og jeg turde vel heller ikke have stået og snakket med dig , i det mindste ikke ret længe  ; for havde fader fået det at se , så var han bleven forfærdelig vred . Ja , nu forstår 

du vel nok , kære Anders , at det ikke var min skyld . Jeg ville gerne , men kunne ikke  ; for fader gik hele tiden og puslede om mig i de få dage , før jeg skulle rejse , og han passede på som en smed . 
Og nu sidder jeg her , så langt borte , og jeg ser ikke et menneske af dem , jeg var vant til at se og omgås . Du kan tro , det er sært og underligt ; men jeg får jo at vænne mig til det . 
Kære Anders ! Jeg har lært en ny sang . Ja , det er nok egentlig en gammel sang — eller Arie , som tante siger , for det var hende , der lærte mig den — og den holder jeg meget af , og jeg tykkes , at den lyder inden i mig alle vegne , hvor jeg vanker . Den begynder således : 
» Skilt fra dig ved bølger , bjerge , Dale .< 
ja , bjerge er . der jo rigtignok ingen af , så megen geografi kan jeg da  ; men bølger og Dale er der nok af . Der er langt imellem os , Anders , ja , der er langt imellem mig og fader og alle de andre dyrebare venner , jeg har der ovre i det kære dystrup . 
Nu tænker du måske : det er sært , hun ikke fortæller mig noget om København og alle de herligheder , som der må være at gå og se på . Ja , kære Anders , jeg ser det nok , at her er en hel hoben skønne ting at gå og se 

på og lægge mærke til . Men jeg bryder mig ikke meget om al den slags  ; jeg ser det • nok , og jeg ser det endda ikke ; thi det flyver mig alt sammen forbi som en flygtig drøm . Ja , jeg længes forfærdelig , kære Anders , det er sagen . Jeg længes efter Jylland , efter dystrup , efter dig og fader og alle de andre kære mennesker derovre . Gid jeg var hos jer igen ! 
Men der er dog en ting , jeg er glad til , og det er , at du så snart kommer herover også , så at jeg en gang imellem kan få dig at se og tale med dig . Du kan tro , det vil hjælpe svært på mit humør ; for , ser du , Anders , jeg er vis på , at når du kommer , og jeg ser dig og taler med dig , så er det ligesom jeg var hjemme endnu , og det er jo det , jeg længes efter . 
Å , kære Anders , tænk hvor morsomt ! Jeg har set skolen , du skal på til efteråret . Ja , det er virkelig sandt . Det var i går . Tante ville , at vi skulle køre en tur på jærnbanen , og så kørte vi til Lyngby  ; sådan hedder stedet . Og der gik vi længe omkring og så på alting . Og vi drak kaffe på et fint sted . Tante betalte . ( hun er vist forfærdelig rig . ) så var det , hun kom til at nævne  » Landbohøjskolen «  , og du kan tro , jeg fik mine ører op . Jeg sagde , at den ville jeg gerne se . Hun var straks rede til at opfylde mit ønske ( det er hun 

altid ) , og vi tog derhen og gik omkring og så den udvendig ; men vi var ikke derinde . Jeg havde nær fortalt hende , at den skole skulle du på om nogle måneder , men kom i tanker om , at det var jo ingen nytte til , og så lod jeg det være . Du kan ikke tænke dig , hvilken trøst det er for mig i min ensomhed — for ensom føler jeg mig blandt lutter fremmede — at du så snart kommer herover , og at vi skal være hinanden så nær . Men  » snart «  var nok et fejlt ord , der er jo tværtimod meget længe til . Ak , gid det var efterår ! Men når du nu endelig engang er kommen herover , tøv så ikke med at komme til byen og besøge mig . Det kan tante da ikke have noget imod , når vi siger hende , hvem du er . 
Når jeg ikke følte mig så fremmed og så uvant med forholdene her , kunne jeg have det ganske rart . Men jeg må jo vænne mig til det , og med tiden lærer jeg vel også at finde mig bedre til rette . Vi bor her i en smuk bygning , som kaldes en  » Villa «  , og den ligger midt i en jævnstor have , hvor der er blomster og frugttræer og plæner og gange . Jeg har mit eget lille Kammer , og det er nydeligt , og tante er meget rar og venlig imod mig . Ja , jeg burde jo egentlig føle mig tilfreds , og det kunne jeg også , hvis jeg kunne vænne mig af med at føle mig så ene og fremmed og forladt . Men 

det er ikke så let . Jeg er snart mest ked af , at folk her døj er så ondt ved at forstå mig — tante kan nok , for hun er jo selv jyde — og at de altid trækker på smilebåndet ved hvert ord , jeg siger . Københavnerne ved ikke , at  » kriske «  er det samme som at komme sig efter en sygdom , at  » stavrasset «  betyder utæt ,  » savne over «  overveje , og sådan er der så meget . Jeg kommer til at lægge mig efter at snakke københavnsk . 
Jeg vedlægger en konvolut med min adresse på , og den kan du have at se efter , når du skriver uden på breve til mig , så går de ikke fejl . For du vil da vel nok skrive mig til og gøre det flittigt ? Det må du endelig , det vil fornøje og opmuntre mig meget at modtage breve fra en så god bekendt som dig . Jeg skal nok svare ; for jeg har lyst til at bruge pennen . Det har jeg altid haft , og du husker også nok , at den gamle degn altid roste mig , fordi jeg , som han sagde ,  » var så dygtig til at sætte sammen «  . 
Nå , det er nok blevet et langt brev ; men nu må jeg også slutte . Fader skulle da også have et par sider . 
Lev nu vel , kære Anders , og modtag mange venlige hilsener 
fra din hengivne 
Bentine Bendix . 

København , den 11 . Juni 18— . Kære Anders Matisen ! 
Du undrer dig vist over , at jeg skriver så snart igen . Men nu skal jeg fortælle dig år-sagen . 
Du sagde mig jo selv , at du skulle på landbohøjskolen i Lyngby ved København , og du kan derfor tænke dig , hvor forundret ( og bedrøvet , kan jeg gerne tilføje , ) jeg blev ved at læse , hvad fader skriver i et brev , som jeg modtog i dag . Lyngby omtaler han slet ikke ; men derimod fortæller han , at du skal til Vendsyssel at gå i skole , helt op til Skagen , skriver han , og han tilføjer , at det er sært , at din fader vil have dig derop . Altså : den ene siger Lyngby , og den anden siger Skagen — hvilken har nu ret ? Jeg vil håbe , at Lyngby er det rigtige sted ; men jeg ved det jo ikke . Det kan jo være , at det var Lyngby , dengang du sagde det , men at det siden er blevet forandret til Skagen . Jeg kan da ikke godt tænke mig , at du har sagt et og ment et andet . Har du gjort det , Anders , så har du holdt mig for nar , og det er forfærdelig kedsomt for mig at tænke på , at du kunne være så falsk imod mig . Det tror jeg heller ikke , du har været . Min fader må have hørt fejl eller måske husket fejl . Men jeg ved det jo ikke ; jeg ved 

hverken ud eller ind . Skriv endelig snart og lad mig vide , om det er Lyngby eller Skagen . 
Jeg kan da ellers lade dig vide , at jeg var godt i gang med at finde mig til rette her . Disse få dage har hjulpet meget , og jeg ville snart føle mig tilfreds , når jeg vidste , at det var Lyngby og ikke Skagen . 
Modtag en venlig hilsen fra 
Bentine Bendix . 
Dystrup , den 14 . Juni 18— . Kære Bentine ! 
Begge dine breve har jeg modtaget , og du skal have mange , mange tak for dem , især for det første , der var så dejlig langt og tillidsfuldt . Det er kun få breve , jeg har modtaget i mine dage , og dine er de kæreste , ja , du kan tro , jeg blev glad , ja , så glad , at jeg har sunget hele tiden siden . 
Men jeg må skynde mig at besvare dit spørgsmål , om det er Lyngby eller Skagen ? Det er og bliver Lyngby , kære Bentine , og med guds hjælp kommer jeg til oktober , det kan du godt stole på . Men , du store kineser , hvor jeg lo , da jeg havde læst dit sidste brev ! Å ja , hvor det var morsomt , at din fader kunne hitte på den historie . Det er altså ham og ikke mig , der har villet narre dig . Hvorfor han ville gøre det ? Ja , det må han 

jo vide , jeg ved det for resten også , og jeg skal også nok fortælle dig det , når jeg kommer derover , og vi er bleven lidt bedre kendt . Ha , ha , ha ! Rejse til Skagen at lære landbrug ! Den var rigtignok god . Jeg tænker , det er grønningen , der har lavet den . 
Jeg synes ikke , du skulle lægge dig efter at snakke københavnsk for at tækkes kjøbenhav-nerne . Tal du jysk , det er lige så godt som sjællandsk , og er der i dit mål et eller andet ord , som de gode københavnere ikke forstår , så kan du jo oversætte det for dem , og så er den pot ude . Lad de glattungede københavnere smile så meget , de vil , af vort jyske landsby-mål , vi holder alligevel på det , Bentine , jeg agter da at gøre det , og det skulle glæde mig , om du vilde' gøre ligeså . Det har vi jo lov til , og når vi ikke selv vil holde på vort eget modersmål og holde det i ære , hvem skulle så gøre det ? Nej , lad os ikke efterplapre det fine mål for at behage københavnerne , det behøves såmænd ikke . 
Nu skal jeg fortælle dig noget . 
Det er lige i middagsstunden . Jeg sidder og skriver i dagligstuen og er ganske ene her . Fader var gået ind i sovekammeret at tage sig en middagslur , og jeg troede ikke , han ville op så snart . 
Jeg lægger pennen fra mig , lader brevet 

blive liggende på bordet og går ud og giver hestene et foder . 
Da jeg kommer ind igen , er fader allerede kommen op . Han sidder inde ved dagligstuebordet og — læser mit brev . 
» Tror i nu også , jeg vil finde mig i det ? «  sagde jeg . 
Han svarede ikke , så ikke engang til mig , men blev ved at læse , indtil han havde læst alt , hvad jeg havde fået skrevet , før jeg gik ud . Så lagde han brevet fra sig og sagde i en tilfreds tone : 
» Det er godt nok , Anders , det har jeg ikke noget imod . Hils Bentine fra mig . « 
Og så stod han op og gik ud i gården . 
Jeg syntes , du skulle vide . dette . 
Ja , jeg kan ikke skrive så lange breve som du , og jeg har vel heller ikke så gode stunder . -i denne tid har vi meget travlt med at rejse et meget højt , dobbelt jorddige i skellet mellem vore marker , jeres og vor . Vi har begyndt derpå for et par dage siden , og vi må holde flere daglejere nu for at få arbejdet fremmet så hurtig som mulig . Det vil din fader have ; det er ham ( eller vel egentlig grønningen ) , der har fundet på , at der herefter skal være sådan en jordvold imellem os naboer , og så kunne fader jo ikke undslå sig , skønt han gjorde sit bedste for at få din fader til at slå 

det kostbare og unyttige dige af hovedet og lade skellet være , som det har været alle dage . 
Misforstå mig nu ikke , kære Bentine . Jeg har ikke medtaget dette for at rette en bebrejdelse mod din fader . Vil han have digehegn i skellet , så må vi finde os i at bære halvdelen af omkostningerne ved at få det sat , det er ikke mere , end hvad han og enhver mand har ret til at forlange af sin nabo . Men jeg anfører det som et lille bevis på , hvor vred han er bleven på os , skønt ingen af os har fornærmet ham . For jeg syntes , det var bedst , du fik det at vide , hvis du ikke vidste det i forvejen . Du kan måske så bedre forstå et og andet , både af hvad der er sket ( husk på  » Skagen «  ! ) og hvad der mulig vil ske . Og min faders ord til mig , da han havde læst begyndelsen af dette brev , meddelte jeg dig for at lade dig se , at jeg har grund til at håbe , at min faders fredsommelighed engang skal få bugt med din faders uvilje imod os , så at der atter kan blive en god forståelse mellem de to gamle naboer , der jo indtil for kort siden var så gode venner , at de aldrig kunne være fra hinanden . 
Men rigtig godt bliver det måske vanskelig , så længe din fader har denne hersens snedige knald-proprietær til at gå og tude sig ørene fulde . Gid han må knække sin Hals engang , 

det utusk ; han er ikke bedre værd , mener mange , og fader tror bestemt , det er grønningen , der er skyld i det hele tossede ufredsvrøvl . 
Og nu må jeg slutte . Fader har begyndt at purre folkene ud til arbejde , og der må jeg være med . 
Lev vel , kære Bentine , og modtog mange hilsener fra 'mig din hengivne 
Anders Matisen . 
Dystrup , den 4 . Juli 18— . 
Kære datter ! 
Jeg vil lade dig vide , at jeg ikke blev rigsdagsmand den gang ( men det skal du ikke nævne et ord om til tante Lise ) . Om jeg bliver det næste gang eller nogen sinde , kan jeg ikke sige dig i dag ; for jeg er endnu ikke bestemt på , om jeg stiller mig mere . Det var for resten  . sært nok , at det kunne slå mig fejl , det havde jeg på ingen mulig måde ventet ; for du ved jo , hvor uhyrede let jeg har ved at tale for mig , og det er jo det , som det især kommer an på i rigsdagen . Du kan tro , jeg havde endda gjort mig en forfærdelig ulejlighed med at forberede mig på , hvorledes jeg skulle tale til vælgerne for at tage dem med en trumf . Men det hjalp alt sammen intet . De vragede mig og tog Knud 

Jensen endnu en gang . Folk er for lidt oplyste , det er Tingen . 
Alligevel er jeg vis på , at jeg havde sejret , hvis jeg havde haft Bertel Matisen med mig , hvis han havde stået mig bi på alle vælgermøderne og påtaget sig at være min stiller , som jeg bad ham så venskabelig om  ; men han ville ingen af delene . Og deraf ser vi altså , hvad mand han er , at han kunne svigte mig , sin nabo og gamle ven , just på en tid , da jeg trængte hårdest til ham , og i stedet for at hjælpe mig gå hen og slå sig til modpartiet og på det ivrigste modarbejde mit valg . Men derover er vi nu også bleven så grundig uens , at vi aldrig i vore dage bliver venner mere . 
Se , det var jo en stor skuffelse for os . Jeg havde dog sådan glædet mig ! Nej , nu kommer jeg ikke derover til efteråret og bor sammen med dig hos tante Lise , men må kønt blive hjemme . Det er jeg naturligvis ked af og du vel endnu mere ; for vi kunne jo haft det så rart , hvis jeg var bleven rigsdagsmand og var kommen derover til dig ; men det blev jeg jo ikke , og dermed er den historie forbi . 
Men der er aldrig det så slemt , det er jo godt for noget . Havde jeg ikke stillet mig , havde jeg måske heller aldrig lært min rare nabo ret at kende ; men nu kender jeg Bertel Matisen , må du tro ! Han er en rigtig gemen Karl , og 

jeg skammer mig ligefrem ved , at jeg har plejet omgang og været gode venner med ham så længe ; men nu skal det også være forbi og det for evig og altid . Jeg kan ikke engang være bekendt at omgås ham . Jeg har kaldt ham både tyv og kæltring ( for ramme alvor ) og sagt ham lige i øjnene , at han har stjålet penge af kommunekassen , og du kan tænke dig : det tog han godt nok imod , det tav han til —• hvad siger du så ! 
Hvad sønnen angår , da har jeg altid haft jævnt gode tanker om ham — hidtil , vel at mærke , men nu ikke mere — og der var en tid , da det var min kære , stadige tanke  .  .  . men nok herom , også det er forbi , forbi alt sammen . For jeg skal sige dig , Bentine , jeg har begyndt at få øjnene op for , at knægten ikke er den , jeg hidtil har anset ham for ; der er både det ene og det andet ved ham , som tyder på , at Anders Matisen er en Karl , som enhver pæn og ærbar pige må hytte sig for . Og du kan tro , jeg er ikke ene om at opfatte ham således ; det er kun rygtets dom over ham , jeg her har udtalt . 
For øvrigt er han ikke her mere . Det var jo stilingen , at han til efteråret skulle have været på Skagen højskole ; men det bliver der nu ikke noget af ; thi for en otte dage siden fik han pludselig bisselæder i skoene og stak af til 

Amerika , bort fra fader og gård og det hele . Det var nyssen i går , jeg hørte det . Jeg ved ikke , hvad der bevægede ham til dette skridt ; men man siger , at han og den gamle kom i totterne på hinanden , så det var måske år-sagen . Det kan jo også tænkes , at det er  » Tyveknægten «  og  » de stjålne penge af kommunekassen «  , der har drevet ham bort . Jeg ved det ikke og bryder mig heller ikke om at vide det . Væk er han , og det er rimeligst , at du aldrig ser ham mere . 
Kære datter ! Lad mig nu se , du er flittig og nytter tiden til at lære noget , så du kan blive en dygtig pige . Det skal nok komme dig til gode senere hen i livet . 
Hils tante Lise og modtag selv mange kærlige hilsener fra 
din hengivne fader Mikkel Bendix . 
Bentine blev helt ked af det , da hun havde læst meddelelsen om  » Tyveknægten «  og Anders Matisens amerika-rejse . Men heldigvis havde hendes barndomsven jo belært hende om , hvad hun skulle tage den slags meddelelser for , og hun-troede så ikke et ord deraf . 
» Jeg er rele nok kyv af , at far vil binde mig sådanne krøniker ind , «  sagde hun ved sig selv i en uvillig tone , idet hun foldede brevet 

sammen igen og gemte det i sit syskrin .  » Sådan har han da heller ikke været før . Men jeg tykkes , at han heleste tiden 'har været en sær sølle jen , siden han kom så meget i med denne grønning og blev usåttes med Bertel Matisen , «  vedblev hun , medens hun pakkede sine bøger i tasken og lavede sig til at gå i skole .  » Gid de snart kunne blive gode venner igen , far og Bertel , så kerer far sig nok . « 
Hun forlod værelset og steg ned ad trappen . I entreen åbnede hun døren til dagligstuen og sagde  : 
» Far vel , tantel nu går jeg i skole ! Far vel så længe ! « 
» Far vel , mit barn ! Far vel ! «  svarede en kvindestemme derinde fra . 
Så døren i igen , ud ad gadedøren og rask ned ad gaden , så rank og slank og med et ansigt så glad og tilfreds , så friskt og kønt , at vi vel tør antage , at hun nu har fået bugt med sin hjemlængsel . Men der er nu da heller ikke mere end fjorten dage , til Anders skal begynde sin skolegang i Lyngby . 
Mikkel Bendix skrev i samme god lav også et brev til sin søster og forlangte pigebarnet hjem igen , under foregivende af , at han ikke kunne undvære hende . Men det fik han ikke andet ud af , end at tante Lise blev vred , og efter først at have forvisset sig om , at Bentine 

helst ville blive , hvor hun var , lod hun kort og godt broderen vide , at de  » Narrestreger «  ville hun ikke vide af . De havde gjort en ren aftale om , at hun måtte beholde pigebarnet i tre år , og den rettede hun sig efter . Når de tre år var omme , og Bentine var færdig med sin skolegang , ville hun give slip på hende ,  » men heller ikke en dag før , «  sluttede brevet . 
» Ja , hun har jo grunker , «  mumlede Mikkel Bendix , da han havde læst brevet ,  » og der er ingen andre end mæ og Bentine til at arve hende — det . må vi minsæl tage hensyn til . Jeg tænkte det ellers nok , at Lisbeth ville tage e det således , «  tilføjede han og rystede på hovedet . 
Han skrev så til Fru Hermann igen , at  » så kom han jo til at give efter og lade aftalen gælde , hvor meget end han savnede Bentine . « 
Det var et godt og kristeligt ønske , Bentine Bendix nærede for sin fader : at han og hans nabo snart kunne blive gode venner igen . Men udsigterne til , at det skulle blive opfyldt , var så mørke som vel muligt . Den gamle vennesti , som Mikkels og Bertels fødder i mange tider havde trådt fra gård til gård , den groede der nu græs på , den var udslettet ligesom venskabet . Og det store hegnsdige , der var rejst i 

skellinien mellem nabomarkerne , det vidnede da også om noget ganske andet end venskab , forsoning og fred mellem naboerne . Det var nu færdigt . I frastand lignede det en uhyre lang , sort kæmpesnog , der havde lagt sig i skellet for at passe på , at den ene nabo ikke kom den anden for nær . 
Men ikke nok hermed . Mikkel Bendix spekulerede idelig og idelig på at gøre grænsevolden mellem sig og naboen så stærk og uoverstigelig som mulig , og alt , hvad han i den retning fandt på , skulle Bertel være part i : de var lige gode både om arbejdet og udgiften , og det var det , der kildrede , at han således kunne lægge tunge byrder på skuldrene af sin  » Uven «  . 
En dag modtog Bertel fra sin forbitrede nabo et brev , og det lød således : 
» Dystrup , den 4 . September 18— . 
Til 
hr . Sognefoged og sognerådsformand , gårdejer Bertel Matisen ! 
Da du er så overhånds klog — eller i alt fald bilder dig ind at være det — så ved du vel også , at jeg i henhold til hegnsloven har ret til at fordre , at der bliver plantet levende hegn på diget , vi har rejst imellem vore marker . Denne ret har jeg i sinde at gøre brug af , og 

jeg forlanger da , at vi køber hvidtjørn-planter og planter dem på diget fra den ene ende af dette til den anden . Jeg ved ikke , hvor gamle de skal være ; men det kan vi jo få at vide af gartneren , vi køber dem hos . ( vel at mærke : vi behøver ikke at købe hos samme gartner . ) gode , kraftige planter må det være , og de skal plantes således , at der kun bliver fem tommers afstand imellem dem . Du ved , hvor langt diget er . Du tager den ene halve længde og jeg den anden . Vi begynder fra hver sin ende og mødes altså på midten —• nej , jeg tror , det er bedre , at vi begynder midt på og går hver til sin side . Ja , sådan skal det være . 
Ovenstående forlanger jeg i henhold til hegnsloven . Jeg overlader til dig selv at finde de §§ , det står i . 
Mikkel Bendix , gårdejer og brandfoged . Svar udbedes . 
Datum at supra . 
D . s . « 
Det var postmanden , der bragte dette brev . Da han havde lagt det fra sig på bordet , sagde han til Bertel , der just selv var til stede ( han og Anders sad og drak kaffe ) : 
» Det er ellers kyvsomt med det dige , der er blevet rejst mellem gårdene . « 

» Såmænd , det kan være kyvsomt nok måske . « 
» Ja , vist er det så , Bertel — for mig da i alt fald . For ser du , Bertel Matisen , før var det så skammelig nemt for mig at smutte ad stien herfra og over til Mikkels  ; men formedelst diget må jeg nu gøre en skammelig lang omvej , helt ned til det nordre skel må jeg for at komme forbi den nærmeste ende af diget . Det tage er mig et helt kvarters gang mere , godt og vel , og jeg skal jo derover hver dag med avisen .  « 
»   » Stiftstidende «   ? « 
» Nej ,  » Amtstidende «  . Mikkel har aldrig holdt andre aviser end  » Amtstidende «  . « 
» Nå , ikke det , «  sagde Bertel Matisen og så til Anders . 
» Kunne det gøre noget , at jeg kravlede over diget i stedet for at gå den lange vej udenom ? «  vedblev postmanden . 
» Nej , det har jeg ikke det mindste imod , «  svarede Bertel med nok et øjeblink til sønnen ;  » men ene kan jeg ikke give dig lov dertil ; du må også have Mikkels tilladelse . « 
» Ja , jeg kan jo spørge ham ad . « 
» Men , «  tilføjede sognefogden ,  » skulle han nægte dig det , så skal jeg se at bedre lidt på Tingen ved at lægge en krones penge til din nytårsgave herefter .  « 

» Det skal du rele have tak for , Bertel . « 
I det samme kom husholdersken ind for at tage af bordet . 
» Giv også posten en kop kaffe og et stykke søsterkage , «  sagde husbonden til hende . 
» Det skal du rele have tak for , Bertel ! «  sagde postmanden endnu en gang . 
Imidlertid havde sognefogden åbnet brevet og løbet det igennem , hvorefter han stak det i lommen og stod op , uden med et ord eller en mine at forråde , hvad han tænkte om dets overraskende indhold . 
» Ja , bliv nu siddende og snak et bitte Vers med husholdersken , mens du drikker din kaffe , «  sagde han .  » Anders og jeg skal ud at sætte folkene i gang med arbejdet . « 
Med disse ord forlod han stuen , fulgt af sønnen , der ellers plejede at gå først , men ved denne lejlighed gik sidst . Han tilkastede postmanden et spørgende blik ; men denne rystede på hovedet . Der var altså intet brev til Anders . 
» Tusind tak for kafferet og søsterkaget , Bertel ! «  råbte postmanden efter sognefogden , inden Anders fik lukket døren efter sig . 
Bertel Matisens folk spredte gødning på brakmarken . Husbonden selv tog ikke del i arbejdet , men gik bare og så til . Omsider drev han over og gik og slentrede frem og til 

bage langs det store jorddige , der var så højt , at når han gik nede i dige grøften — og det gjorde han stadig — kunne han ikke ses fra den anden side . Han ventede længe ; men omsider hørte han en komme stampende ovre på nabomarken , og snart kom den ene håndsten efter den anden farende over diget , over på Bertels agre . 
Bertel matisén trådte op på digefoden og sagde højt : 
» God dag , nabo ! « 
Mikkel fik i en fart ryggen rettet og så op på ham . 
» God dag ! «  svarede han mut , krummede så atter ryggen og blev ved med sit , men nøjedes dog nu med at smide stenene i grøften på sin egen side . 
» Nå , du er nok ved at pille sten ? « 
» Ja , det kan du da vel se . « 
» Og det har du haft travlt med i mange dage — især her nærmest diget . « 
» Å , jeg går , hvor det træffer sig . « 
» Jeg har modtaget dit brev . «  cr 
» Nå , det har du . « 
» Ja , for det var vel fra dig , Mikkel ? Det gik ud på , at du vil have plantet hvidtjørn på diget ? « 
» Var mit navn ikke skrevet under ? «   » Jo , det var . « 

» Så må brevet vel også være fra mig . « 
» Godt nok , Mikkel •—• men det kan dog ikke gøre sagen klar , jeg må have din tilståelse for rigtigheden , da hverken brev eller underskrift er skrevet med din hånd . Sæt , at en eller anden nederdrægtig gavtyv uden dit vidende og imod din vilje havde skrevet og afsendt brevet — her er det for resten , «  vedblev sognefogden , idet han foldede det ud og holdt det frem for Mikkels øjne ,  » er dette brev fra dig , Mikkel Bendix ? « 
Mikkel rettede sig op , trådte tæt hen til diget , og efter et arrigt blik på skrivelsen råbte han bidsk : • 
» Ja , gu’ minsæl er det fra migi det har jeg jo sagt dig ! « 
» Godt , nabo , «  sagde Bertel og stak brevet i lommen igen ,  » og så er jeg nu her med svaret ; jeg bringer det mundtlig . « 
Mikkel , der atter havde givet sig i færd med sin dont , rettede sig hurtig op igen , med en sten i hver hånd , og vendte sig mod Bertel . 
» Nej , gu’ minsæl og salighed , om jeg vil lade mig nøje med det ! «  råbte han —  » jeg må have det skriftlig ! « 
» Å , jeg synes , mundtlig er det nemmeste , Mikkel . Kan vi ikke snakke det af med det 

samme ? Jeg vil som du — for gammelt naboskabs skyld . « 
» Ja , du vil en gammel kattehale ! Vil du som jeg ? Hm , det manglede bare  ! Du kunne jo så bagefter gå fra dit ord , din lumske kæltring ! Nej , jeg må have det skriftlig ; så har jeg da noget at holde mig til . « 
» Nå , ja , ja , så skal du også få det skriftlig , Mikkel . « 
Med disse ord vendte Bertel sig fra sin  » krigsgale «  nabo for at gå over til sine folk igen ; men da han havde gået et lille stykke , vendte han sig om og råbte : 
» Hør , Mikkel  ! Var det ikke bedst , vi byggede diget så højt , at den ene nabo ikke kan smide sine sten over til den anden ? « 
Og klukleende gik han videre over Marken , medens Mikkel , der var bleven aldeles rasende over denne  » grusomme salve «  , kravlede op og stod på digekammen og lod med fuld kraft  » Snakketøjet «  spille i hælene på  » den gemene kæltring og tyveknægt «  , der havde  » stjålet penge af kommunekassen «  . 
» Hvad skælder han nu ud for ? «  spurgte Anders , da faderen var kommen over til folkene igen . 
» Å , jeg lod falde et bitte sjovt ord , og det kunne han ikke stå for , «  svarede faderen .  » Siden Mikkel slog sig på politikken — eller 

lad os sige : siden han blev så forskrækkelig gode venner med den grønne , har han jo it været rigtig rele en dag til ende , så vi må være lidt overbærende med ham , indtil han kerer sig igen . « 
Der lå en stor Klump muld for ved ham ; den gav han sig til at sparke i stykker med sine træsko . 
» Havde posten ikke noget brev til dig i dag ? «  spurgte han . 
» Nej , han havde ikke . « 
Det syntes næsten , som om den gamle forsætlig ville lade sønnen mærke , at deres tanker gik i en og samme retning ; thi lidt efter tilføjede han : 
» Ja , Bentine er en herlig pige . « 
Sønnen så til ham med et lyst smil . 
» Sært nok for resten , at sådan en mand kan have sådan en datter , «  vedblev den gamle .  » Men , «  lagde han til ,  » hun arter efter moderen , og salig Ellen Bendix var en prægtig kone . « 
» Ja , det var hun nok . « 
» Ja , det kan du være vis på , hun var , og havde Vorherre ladet ham beholde hende , så havde Mikkel ikke fået lov til at rende så avet om , som han har gjort i sidstningen . Hun kunne snakke ham fra sådan noget . « 
Dermed endte samtalen , og Bertel Matisen 

gik hjem og satte sig til at skrive et brev . Han skrev som følger  : 
» Dystrup , den 7 . Septbr . 18— . 
Til 
gårdejer Mikkel Bendix , dystrup  ! 
Dit brev af 4 . ds . har jeg modtaget og mærket mig sammes indhold . Du og din  » juridiske konsulent «  har næppe læst eller i alt fald forstået loven rigtig , og jeg tror ikke , den ville dømme mig til det , som du forlanger af mig , siden der , da vi enedes om at hegne , ikke med et ord var tale om , at der skulle plantes på diget . Da skulle du have fremsat din fordring , nu er det bagefter . Du råder da heller ikke ene for , hvad der skal plantes : tjørn , pil , hyld eller andet . Men det gør jo mindre til sagen , hvad der står i loven , når du og jeg er enige , og det kan vi let blive  ; thi for freds og godt naboskabs skyld går jeg i et og alt ind på , hvad du i dit nævnte brev af 4 . ds . forlanger af mig . Lad mig nu blot vide , hvilket stykke af diget jeg skal beplante . Vi begynder altså på midten , som du fore-slår , og planter til hver sin side . Mig er det lige meget , hvilken side jeg skal gå til : går du mod syd , går jeg mod nord , og går du mod nord , går jeg mod syd . Så snart jeg har 

fået dette at vide , skal hvidtjørnene nok blive købte og plantede — vel at mærke — når den rette årstid er kommen , det vil sige : lidt længere hen på efteråret eller i vinter engang , når der ingen frost er i jorden  ; thi endnu er det for tidligt . Rigtignok taler du ingen tid om ; men jeg forudsætter , det er din mening , at det skal gøres inden næste forår . 
Vær nu så venlig snarest at lade mig vide , hvorledes du ønsker og forlanger , at det skal være i de omhandlede henseender . Du må råde , og jeg er villig til ganske at rette mig efter dig . 
Med venlig hilsen Bertel Matisen . « 
Da postmanden den følgende dag kom ind til sognefogden , sagde denne til ham : 
» Nå , fik du så talt med Mikkel , om du måtte gå over diget ? « 
» Ja , vel gjorde jeg det . « 
» Hvad sagde han så ? « 
» Han sagde , at gå eller kravle derover måtte jeg ikke ; men jeg måtte gerne hoppe over diget , hvis jeg kunne gøre det uden at røre ved det . « 
» Såmænd , det var jo ganske vittigt sagt af Mikkel ; men du kan vel ikke hoppe så højt ? « 

» Nej , det lader jeg mintro nok være , og derfor er den tilladelse jo ingenting værd , for mig da . « 
» Sagde han ellers ikke noget ? « 
» Jo , vel gjorde han det . For jeg fortalte ham jo , at for dig måtte jeg gerne gå over diget — det måtte jeg vel nok fortælle ham ? Det havde du vel ikke noget imod ? « 
» Nej , ikke det mindste — nå ? « 
» Ja , hvad ! da han hørte , hvad du for din part havde givet mig lov til , så skabte han sig gal og skældte mig huden fuld , og så kunne jeg gå med det ! « 
» Ja , ja , så må du jo uden om diget , deler ikke andet at se efter . Kan du give ham dette brev fra mig ? Jeg har frimærket det , som du ser . « 
» Av for katten ! «  udbrød postmanden og stak brevet i tasken —  » så i skriver hinanden til , og i bor endda så nær sammen ? « 
» Ja , det er det kedelige diges skyld , «  sluttede Bertel . 
Så skrev Mikkel Bendix igen , at der skulle  » udnævnes en kommission «  til at måle diget op .  » Og «  , fortsatte brevskriveren ,  » så snart kommissionen har fundet , hvor den nøjagtige midte er , nedrammes der på dette sted en forsvarlig egetræs pæl i diget . Fra pælen og syd på , så langt diget går , planter jeg , undertegnede 

Mikkel Bendix , og fra pælen og nord på , helt til nordre s^el , planter du , Bertel Matisen . Jeg frabeder mig dine venlige hilsninger . Dem vil jeg helst være fri for . 
Mikkel Bendix . 
Efterskrift . 
Jeg havde nær glemt , at der ikke må plantes før efter første januar ; men så snart vi er nytår forbi , og der så kommer tøvejr , og frosten går helt af jorden — det kan indtræffe i januar , februar eller marts — så skal der ufortøvet plantes . 
Og så er der den vigtige ting , hvorledes kommissionen skal sammensættes . Den skal bestå af tre medlemmer . Jeg udnævner de to , hvilket jeg som forslagsstiller mener mig berettiget til , og du det tredje medlem . 
Datum at supra . 
D . s . « 
» Å , hvor det er grinagtigt , «  mumlede Bertel efter endt gennemlæsning .  » Dette brev har han dog selv skrevet , helt igennem ; men sandsynligvis efter grønningens diktat eller opskrift ; for Mikkel er såmænd ikke mand for at sætte' sådan et brev sammen , hvor latterligt det end er . Den sølle Mikkel ! « 

Bertel Matisen sendte brevet tilbage med følgende påtegning  : r 
» Også dette går jeg ind på . Jeg tør dog ingen  » udnævne «   ; men jeg skal nok anmode en eller anden om at være medlem af  » Kommissionen «  . Måske kan jeg få skrædder Hansen til at være tredje medlem . Han er jo da godt øvet i at  » måle «  . 
Bertel Matisen . « 
Mikkel Bendix ( fremdeles skriftlig ) :  » Nej , ingen skræddere eller skomagere i landbokommissionen . Den skal bestå af tre jordbrugende og jordkyndige mænd . Skrædder Hansen ejer jo ikke engang så meget som en stump have . « 
Bertel Matisen ( ligeledes skriftlig ) :  » Jeg har nu talt med husmand Søren Jessen om at være medlem af  » Landbokommissionen «  , og han erklærede sig villig . Rigtignok har han kun jord til en ko , men er dog ligefuldt både  » jordbrugende «  og  » jordkyndig «  , så der kan forhåbentlig ikke være noget til hinder for hans  » Udnævnelse «  . « 
Mikkel Bendix smagte lidt på  » Husmanden med jord til kun en ko «  , men kom dog ikke med flere indvendinger , og  » Kommissionen «  var altså nu  » udnævnt «  . Der veksledes dog flere breve endnu mellem naboerne , idet Mikkel kort og godt lod Bertel vide , hvilken dag og 

time han havde fastsat til udførelsen af det  » Kommissionen overdragne hverv «  , og herpå måtte Bertel jo nødvendigvis svare , at  » det havde han intet imod «  —  » nødvendigvis «  siger jeg ; thi det er jo klart , at han havde foresat sig i et og alt at føje sig efter sin modpart ; og endelig måtte der også veksles adskillige breve om egetræs pælen , hvor lang og tyk den skulle være , om delingen af udgiften til samme osv . 
» Det er farligt , så ligefrem fåreagtig tålmodig han er , «  bemærkede grønning ;  » han tage er glat væk mod alt , hvad vi dænger på ham , og vi får ham ikke let til at forløbe sig . Men det er jo for resten let at forstå — han ved , vi har kigget ham i kortene , og hvad magt vi har over ham . Det ville ikke være af vejen at give ham den kildne kommunekasse lige i planeten en gang endnu . « 
» Ja , han skal minsæl også få den ! «  svarede Mikkel Bendix og brystede sig .  » Jeg skal vise ham , hvad mand han har fået for sig ! Jeg skal smådrille ham , så han skal ærgre sig sort som natten , den elendige Karl ! « 
Dette skønne håb gik dog ikke i opfyldelse ; thi da  » Kommissionen «  havde  » fuldført sit hverv «  ved at afdele hegnsdiget i to lige lange stykker og nedramme pælen nøjagtig på det rigtige punkt , så , i stedet for at ærgre sig , morede Bertel Matisen sig kostelig over den hele 

komedie , og han kunne ikke lade være at tage sig en hjertelig latter , så ofte han siden fik øje på den famøse egetræs pæl . 
Den blev stående til sidst i februar måned  ; da faldt det i med flere dages tø , og så blev hækken plantet og egetræs pælen rykket op . 

» Hør , far ! « 
» Ja , mor ! « 
Anders Matisen stak i at le . 
» Nu vil i nok til at drive sjov med mig , far , nu da Mikkel Bendix , jeres gamle legekammerat , ikke vil  » være i «  længer . « 
» Ja , folk skal gøre , hvad de kan , for at holde hinanden i godt humør ; så går alting så rart . « 
» Og det er i ikke så dårlig til , far . I kan tro , jeg er glad over , at i kan holde humøret så godt oppe , selv nu , da der ikke er mere end otte dage , til jeg skal rejse fra jer og være borte i flere år . « 
» Å , en gammel soldat må aldrig lade modet falde , og det må ingen , kan jeg tro .  » Alt står i guds faderhånd «  . De tre år får jo ende , og du kommer da også hjem i ferierne . « 
» Ja , med guds hjælp , far . « 
» Bare vi havde haft Mikkel Bendix god 

igen . Du ved ikke , hvor meget jeg i grunden holder af ham , og du kan tro , jeg savner ham hver evige dag . « 
» I mener vel , at i bedre kunne få has på tiden , når jeg er borte , hvis i var gode venner med Mikkel og hver dag kunne gå og tage e livtag med ham ligesom forhen ? « 
» Ja , netop , Anders ! Mit håb er da også , at han snart må komme på bedre tanker og kønt vende sig til mig igen . « 
» Det sker vel næppe , så længe han er så gode venner med grønningen ; for det er naturligvis den trold , der har forgjort ham . « 
» Ja , det kan der ikke være mindste tvivl om  ; men det må jo da revne for dem engang ; et sådant venskab kan umuligt vare ved i længden . « 
» Nej , jen skuld’ it tykk’ ’et . Men kunne det ikke kurere lidt på Mikkel , om i gav ham af grovfilen en gang imellem og bed dygtig fra jer , når han er alt for højhælet over for jer ; i er meget for tålmodig og eftergivende . « 
» Nej , det kan jeg ikke give dig ret i , Anders . Jeg har ondt af Mikkel , og hver gang jeg ser ham forsvinde bag den mørke lyngknold der nede , tænker jeg ved mig selv : herre gud ! Der gik stakkels Mikkel ind i højen til trolden igen  ! Husk på , Anders , at som kristne mennesker skal vi overvinde det onde med det gode . « 

» Ja , det er jo sandt , «  sagde Anders stille og som i tanker . 
Fa’er og søn gik hver med en salmebog under armen ; for det var en søndag og på vejen hjem fra kirken , de førte denne samtale . Efter en lille pause tilføjede faderen i en næsten begejstret tone : 
» Å , hvor vi skal tumle os og brydes med hinanden og skælde hinanden huden fuld , som i de gode gamle dage ! Ja , det vil blive sjov ! Du siger ingenting , Anders ? « 
» Nej , for nu ved jeg ikke , om det er værd , at jeg kommer frem med det , jeg havde på tungen , da vi begyndte ? « 
» Jo , Anders Matisen 1 har du sagt a , må du også sige b . Frem med det ! Du og jeg kan godt tale rent ud af posen til hinanden . « 
» Ja , det er noget , jeg hørte i byen forleden . Mikkel Bendix har nok sagt både til den ene og den anden , at i er en tyveknægt , at i har stjålet penge af kommunekassen . Nu har jeg sagt det , og i må ikke blive alt for ked af det , far . Det er jo noget rent sludder , og ingen tror det , men jeg synes alligevel , at det skulle han ikke have lov til , at kaste slige beskyldninger på jer . « 
» Nej , det bliver jeg såmænd ikke ked af , . Anders , for det har han givet mig selv lige ind 

i synet flere gange , uden at jeg har brudt mig mere derom end det samme . « 
» Ja , men det var vel dengang , i var gode venner ? Hvad sagde i da ikke til hinanden ? Det regner jeg ikke , far ; men nu siger han det for ramme alvor . « 
» Jo , han har også rendt mig det i næsen nogle gange , siden han blev vred på mig . « 
» Og det tier i til , far ? « 
» Ja , for det har hver gang været under fire øjne , og han ved godt selv , at det er sludder  ; men når han bliver så umanerlig edderspændt gal , så ved han såmænd ikke , hvad hans mund siger , så vi må bære over med ham , stakkel . Jeg har for resten ikke vidst før , at han går og pludrer derom også til andre , og det er jeg rigtignok kun ilde tilfreds med . Dog skal han drive det yderligt , inden jeg anholder ham — gud forbyde , at det skulle komme så vidt  !  « 
» Det gør det måske så heller ikke , «  håbede sønnen . 
Men det skete dog , og det varede ikke længer end til dagen efter , da de dystrupper var samlede i forsamlingshuset for at vælge en ny formand og kasserer for sognets og den nærmeste omegns andelsmejeri . Grønning var ikke til stede , da han ikke var med i mejeriforeningen . 

valgt blev med de fleste stemmer mod nogle få sognefoged Bertel Matisen , der endelig også , skønt modstræbende og efter at have anført alle de grunde , han kunne finde for at blive fri , erklærede sig villig til at overtage hvervet . 
Blandt dem , der havde stemt imod , var også Mikkel Bendix , der så sad og kom i tanker om , at nu var tiden og lejligheden til at rette et knusende hovedslag mod den forhadte modpart . 
Altså hævede han røsten og sagde : 
» Nå , så den mand skal have nok en kasse , flere penge at rutte med ? « 
Bertel Matisen hævede langsomt hovedet , så sin modpart stift ind i øjnene og sagde med rynket pande : 
» Pas nu på din mund , Mikkel Bendix , det vil jeg råde dig . Husk på , at her er vi ikke ene to . Har jeg ruffet med andre penge end mine egne ? og dem har jeg da for resten heller ikke ruffet med , «  lagde han til med et venligt smil og så sig om i forsamlingen . 
» Ja , den bitte mand sylte mig , har du ruffet med andres penge — og mere end detl «  råbte Mikkel , vis i sin sag .  » Dine regnskaber kunne vist trænge til at ses en smule efter endnu en gang .  « 
Alles øjne vogtede på Mikkel og Bertel , 

og der var så stille og tyst i forsamlingen , at ikke en lyd hørtes uden de tvende mænds ordskifte . 
» Å , ti nu stille , Mikkel ; nu er den snak sågu’ mere end lang nok . « 
» Hø , hø ! Ja , det vil jeg s’gu tro — jeg skulle tie , hvad ? ikke røre ved den ømme byld , hvad ? Men det er netop , hvad jeg ikke vil lade være ! Jeg skal klemme den , så du skal pibe ved ’et ! Din kæltring ! Tror du ikke , det kunne være rart nok at pirre lidt op i sagerne og få bevist , at du har stjålet penge af kommunekassen , hvad ? « 
Bertel var bleven kridhvid i ansigtet . Han rejste sig nu op og sagde med bævrende læber : 
» Ja , det er din egen skyld , Mikkel , og nu kan jeg ikke skåne dig længer . Jeg kræver jer til vidne , Folkens ! I har vel alle hørt , hvad Mikkel har beskyldt mig for ? Har i hørt det ? «  spurgte han endnu en gang fast , da alle tav . 
» Ja , ja , ja ! «  lød det dæmpet i kor fra forsamlingen . 
» Hå , hå ! «  lo Mikkel .  » Du tror måske , du kan skræmme mig ? « 
» Nej , det tror jegsletikke , «  svarede Bertel ;  » men jeg skal lære dig , at det er hård kost at æde sine egne ord . « 

dermed sagde han farvel til forsamlingen og gik . 
» Å , tøv et øjeblik , Bertel Matisen ! «  sagde Morten Petersen , en fornuftig ældre mand , og rejste sig op . 
Bertel vendte sig om henne ved døren og blev stående . 
» Behøver denne sag at komme videre ? «  vedblev Morten .  » Vi kender jo alle Bertel Matisen og ved , at han er en hædersmand , så ærlig og retskaffen , at vi turde betro ham , hvad det skulle være , og han skulle ikke bedrage os for en eneste øre . « 
» Hør ! Hør ! « 
» Han er den bedste mand , vi har her i sognet ! « 
» Hør ! Hør ! Ja , det var et sandt ord ! « 
» Og vi ved jo , at der er ikke og kan ikke være spor eller tanke , gnist eller gran af sandhed i det , som vi lige nyssen hørte ham sigtet for . Deri er vi vist alle enige — alle , med undtagelse af Mikkel Bendix . « 
» Ja , jeg er ikke enig med jer , «  sagde Mikkel . 
» Nej , for du er jo altid imod vejret ligesom pinds gris «  ( latter . )  » Men , venner , da vi altså ved det og er enige i det , som jeg før sagde , og da ikke en moders sjæl uden for disse fire vægge har hørt , hvad der er bleven snakket 

iblandt os her , så er det , jeg mener , om sagen ikke kunne bilægges i mindelighed og afgøres med det samme ? Naturligvis på vilkår , at Mikkel tager sine ord i sig igen og gør Bertel Matisen afbigt . Hvad siger du , Bertel ? Hvad siger du , Mikkel ? « 
Bertel sagde ingenting ; men Mikkel råbte : 
» Nå , så jeg skulle tage mine ord tilbage og bede den kæltring om forladelse , måske endog falde på knæ for ham ? Nej , det gør jeg aldrig i mine livfødte dage ! Før lader jeg springe den sidste øre , jeg ejer ! « 
Bertel Matisen rystede på hovedet . Han var alvorlig vred , men ved siden deraf tillige dybt bedrøvet . Uden at sige et ord forlod han lokalet og gik hjem . 
Morten Petersen og de øvrige stimlede sammen om Mikkel . 
» Kunne du ikke lade dig bevæge endnu , Mikkel Bendix ? «  sagde en .  » At Bertel var villig til at lade nåde gå for ret og forlige sig med dig , var let at se på ham , og han kan ikke være kommen længere herfra endnu , end at en af os med lethed kan rende ham op og hente ham tilbage . Hvad siger du , Mikkel ? Endnu er det ikke for silde . Det er så kyvsomt , at de dystrupper skal til at søge rettergang med hinanden . Hvad mener i , Folkens ? « 

» Vi må se at få dem forligte , «  svaredes der fra alle sider . 
» Der hører du , Mikkel ! Endnu er det tid .  « 
Mikkel Bendix følte sig ikke lidt stor af al den overtalelse , der ødsledes på ham . 
» Nej , bitte Folkens ! «  svarede han .  » I kender mig jo nok og ved , at har jeg først sat mig noget for , så er ingen i stand til at rokke mig derfra . Bomben er kastet , lad den bare springe ! De dystrupper skal ikke søge rettergang , siger i . Bertel og jeg er da ikke alle de dystrupper . Men måske er der flere med i kæltringkomplottet , end jeg hidtil troede ! Rettergang er jeg ikke bange for — om han ellers lader det komme dertil . Det vil jeg se , før jeg tror det . « 
» Da kan du være forvisset om , at det ikke varer mange dage , inden du får en stævning på halsen ! « 
» Lige meget — lad bomben springe ! «  svarede Mikkel . 
Der var altså ikke noget at stille op . Mændene sagde farvel til hverandre og gik hjem , hver til sit . 
Mikkel Bendix gik sporenstregs ned til grønninghåb og gav sin gode ven en udførlig beretning om , hvad der var forefaldet . 

» Bravo ! det kan jeg lide ! «  råbte grønning ,  » det var talt som en mand ! Nu skal vi s’gu’ snart få ham i hullet ! « 
» Gid han allerede sad der , det bæst ! De tror altså , hr . Grønning , at han vover at lade det komme for retten ? « 
» Ja , det er han jo ligefrem pisket til , proprietær Bendix . Det kan han ikke lade sidde på sig , da der var så mange , der hørte det . « 
» Bare vi så kan klare os , hr . Grønning ? Jeg stoler på dem ; de er jo vis i deres sag ? « 
» Ja , det er s’gu’ både sikkert og vist , at jeg har hørt det af flere , at folk går og snakker om det i krogene ; men hvem jeg har hørt det af , det kan jeg umulig sige dem ; for det har jeg rent og bar glemt — hvem . går vel og husker på sådan noget snavs ? Men derfor bliver det nødvendigt , at de fuldstændig holder mit navn uden for sagen , og hvad ville det heller nytte at få mig i fedtefadet med ? Det ville gøre sagen lidt mere vidtløftig , men ikke gavne dem det mindste . « 
» Ja , det er nu godt nok , Sofus grønning ; men herredsfogden vil jo da vide , hvor jeg har det fra . « 
» Uden tvivl vil han det , og de svarer ganske simpelt , at de har hørt det , hørt det flere gange på mere end et sted ; og at de åbent og ærligt vidner , hvad de har hørt , det 

kan ingen krumme et hår på deres hoved for . « 
» Ja , men når han så spørger mig , hvem jeg har hørt det af ? « 
» Det har de selvfølgelig glemt , og har de ikke lov at glemme ? Hvem kan gøre dem noget for det ? « 
» Nej , det er s’gu’ rele nok . Å , hvor de dog er en klog mand , proprietær grønning , ja , ret rele som en prokkerator til at lægge det ud . « 
» Se , dermed er de færdig , proprietær Bendix , og nu kommer humlen  : manden må frem med sine bøger og regnskaber , og lad dem først kigge dem grundig igennem---------- ! Jeg behøver vist ikke at sige mere ? « 
» De mener vel , at hans egne papirer skal fælde ham ? « 
Grønning nikkede . 
» Hvor mange offentlige kasser , tror de vel , der er i orden , proprietær Bendix ? Lad blot regnskaber og bøger komme på bordet og blive set grundig efter — straks er vedkommende færdig , i hullet med ham  ! Det læser vi jo i aviserne hver anden dag ? « 
» Ja , det er s’gu’ rele nok . « 
» Lad mig derfor se , proprietær Bendix , at de er ved godt mod og holder ørerne stivet fortal dem ikke , men betænk dem vel , før de åbner munden . Vi skal nok få bugt med 

Matisen — husk på : det er hans eget regnskab , der skal fælde haml « 
Og Mikkel holdt ørerne stive . På hjemvejen kastede han et bistert , hævngerrigt blik over mod Bertels gård og mumlede  : 
» Lad ham nu bare more sig derovre — han skulle bare vide , hvad der forestår ham  !  « 
Hvorledes det for øvrigt gik med sagen , kan siges med få ord . 
Bertel tøvede ikke med at lade Mikkel stævne , og de mødtes for retten . Sagen gik naturligvis Mikkel fuldstændig imod , da han ikke kunne føre skygge af bevis for , hvad han havde beskyldt sin modpart for . Dommen faldt , og den lød på , at de ærekrænkende udladelser erklæredes døde og magtesløse osv . , og Mikkel Bendix idømtes en meget alvorlig bøde . 
Hvad Mikkel ikke havde været forbitret før , det blev han nu , og værre blev det , da han , ved at appellere til overretten , fik sagen afvist som  » unødig trætte «  . 
» Det er ikke til at begribe , «  sagde Sofus grønning til ham i en modfalden tone og rystede på hovedet .  » At bønderne står på hans side , det kan jeg endda forstå , for de er ikke klogere , de er for lidt oplyste . Men at også herredsfogder og dommere og den slags folk , der jo dog må være dannede højremænd , at 

også de går med ham og imod os , det går over min forstand . « 
» Bertel må vel have givet stikpenge ? «  indskød Mikkel . 
» Der ligger den døde hund begravet ! «  råbte grønning og slog knips med fingrene .  » Så den kunne også de regne ud ? Jo , der er hoved på dem ! Ja , vist må han have givet stikpenge , det er jo soleklart , ellers kunne han aldrig have vundet ; thi skyldig må han være , det er jeg aldeles vis på ; hvorfor tav han ellers så længe og stak  » Tyveknægten «  i lommen gang efter gang , indtil han endelig for skams skyld måtte til at bide en smule fra sig ? « 
» Ja ; det er s’gu’ rele nok , grønning — akkurat også min mening . Nå , men hvad fa’en ! Det var nu den gang , da måtte jeg give tabt , skønt retten var på min side . Men lad os nu se , jeg får vel ram til ham en anden gang . Vi er ikke færdige med hinanden endnu , Bertel Matisen ! Nej , vi er ikke , vi er ikke færdige med hinanden endnu ! « 
Og Mikkel Bendix gik hjem , yderligere styrket i sit had til  » Spøgelset der ovre «  . Han lagde ordentlig sit  » gode hoved «  i blød for at komme efter , hvorledes han skulle få hævn over sin forhadte nabo . 

» God aften , Bentine ! « 
» God aften , Anders Matisen , og velkommen til København ! « 
» Tak skal du ha’ , Bentine ! Det var rele nok sjovt , at vi skulle træffe hinanden her ! « 
» Ja , det må du vel sige , Anders , og du kan tro , jeg blev glad , da jeg fik at se , hvem det var , der sagde e god aften til mig . « 
» Ja , da kan du tro , at j e g blev også glad , da jeg fik dig at se ! « 
» Nå , så du har også været inde og set  » Elverhøj «  , Anders Matisen ? Det er rele nok et gævt stykke . « 
» Ja , et mageløs gævt stykke . Har du moret dig godt , Bentine ? « 
» Ja , det kan du tro . Men det var endda næsten mere morsomt , at jeg skulle træffe dig , Anders Matisen , her midt i kongens København . Hvor skal du nu hen , Anders ? « 
» Jeg skal til stationen og derfra med toget til Lyngby . Du skal vel hjem , Bentine ? « 
» Ja , så snart sporvognen kommer — men hør , Anders ! . Vi kan køre sammen , et langt stykke ! Jeg skal nok sige dig , hvor du skal stå af . «  — 
det var en aften i første uge af oktober , at denne samtale fandt sted uden for det kongelige teater . Tante Lise stod et par skridt derfra i samtale med en dame af hendes bekendt 

skab og vendte ryggen til dem , men drejede hyppig hovedet og så efter , om hun endnu havde Bentine . 
Nu kom sporvognen og gjorde holdt . Fru Hermann sagde farvel til damen , da denne skulle en anden vej . Tante låse , Bentine og Anders skyndte sig at stige ind og sætte sig , og de to unge genoptog deres ved vognens komme afbrudte samtale . 
» Kender du denne herre , Bentine ? «  spurgte tanten , da hun havde hørt lidt på dem . 
» Ja , jeg gør , tante ; vi kender såmænd hinanden fra barnsben af . Det er Anders Matisen , vor nabos søn derhjemme , «  svarede Bentine . 
» God aften , Fru Hermann , «  sagde Anders og lettede på hatten . 
» God aften , hr . Matisen , «  svarede hun venlig .  » Du burde straks have præsenteret os for hinanden , kære Bentine . « 
» Å , lille tante , sådan noget som at  » præsentere «  og den slags ting må du ikke forlange af mig , det har jeg ikke lagt mig efter , og det bruger vi jo heller aldrig hjemme . « 
» Det gør heller ikke noget , «  svarede tanten med et kærligt smil . Hun vendte sig til Anders og vedblev :  » Så de er kommen til København , hr . Matisen ? Hvor bor de ? « 
» Jeg er elev på landbohøjskolen i Lyngby og tager hjem med næste tog . « 

sporvognen holdt i det samme . 
» Ja , så skal de af her . Se herind til os en gang imellem , når deres tid tillader det ; jeg har jo kendt deres fader . Far vel , hr . Matisen , far vel ! « 
» God nat , Fru Hermann  ! God nat , Bentine ! « 
» God nat , Anders ! « 
Vognen var allerede i fart igen . Anders blev stående så længe , han kunne se den . Inden den forsvandt om et hjørne , løftede han endnu en gang på hatten — nu var hun forsvunden for hans øjne . Så vendte han sig om og ilede af sted i retning af banegården . 
» Å , hvor det dog var et lykkeligt møde ! «  jublede det inden i ham .  » Det var jo det , jeg håbede , at træffe hende , og det slog lige til . Jeg tænker , det var Vorherre , der førte os sammen i aften ; det . skal nok sådan være , at hun bliver min engang , hurra ! Å , hvor hun ser godt ud , min Bentine . Men det er da også den pæneste pige , jeg kender , og når jeg bare må få hende , så er jeg glad og tilfreds . «  — 
» Det var et nydeligt menneske , denne hr . Matisen , «  sagde Fru Hermann til Bentine , da han var stået af . 
» Ja , han ser jo ret godt ud , «  svarede pigen . Hun mente naturligvis meget mere , men turde ikke tale rent ud . 
» Ja , det gør han rigtignok . Å , hvor han 

ligner sin fader , da han var ung ! Åk ja , det er dog mærkværdigt , hvor synet af dette pæne unge menneske har mindet mig om min egen ungdomstid , da jeg var bondepige i dystrup og så mangen god gang gik til Dans sammen med Bertel Matisen . Jeg har såmænd Danset med ham de snese gange . « 
» Å , hvor det er morsomt , tante , hvad du der fortæller ! « 
» Synes du , det er så morsomt ? Ja , da kan jeg fortælle dig noget , som du måske vil finde endnu mere morsomt , eller hvad vi skal kalde det . Engang tænkte jeg næsten , at der var blevet et par af Bertel og mig ; vi var virkelig gode venner en lille tid . « 
» Ih , men tante dog ! hvad siger du ! « 
» Ja , det er virkelig sandt ,- og det gør jo ikke noget , at jeg fortæller det til dig , min egen broderdatter . Snarere kan det siges , at jeg bør fortælle dig det , for at du kan forstå og fatte den interesse , jeg føler og fremdeles vil føle og nære for Bertel Matisens søn , det pæne unge menneske , der hilsede af med os . for et øjeblik siden . Vi må virkelig se at få ham til at komme og besøge os både tit og ofte . Det vil glæde mig særdeles . « 
Bentine tænkte ved sig selv , at det var rigtignok en rar tante . 
» Ja , jeg skal nok gøre , hvad jeg kan , for 

at få ham til at komme , «  svarede hun uden at forråde , hvor inderlig gerne hun gav dette løfte . 
» Ja , det må du endelig ! Men glem det nu ikke . « 
Efter en lille pause sagde den unge pige : 
» Men hvorledes gik det så til , tante Lise , da du og Bertel Matisen var gode venner , at i så lige godt ikke fik hinanden ? « 
» Ja , sådan rigtig forlovede var vi nu ikke , «  svarede Fru Hermann ,  » men dog heller ikke langt fra det . Hvorledes det gik til , siger du ? Å , jeg ved det næsten ikke , Bentine  ; det var vist egentlig min skyld . Jeg kom jo til Århus at tjene . Der forlovede jeg mig med handelsbetjent Hermann , og nogle år derefter giftede vi os og drog til København , hvor min mand overtog en købmandsforretning . Den gik rigtig godt og måtte flere gange udvides — vi tjente gode penge , Bentine . Åk ja , nu kommer det værste . Min mand blev syg og døde fra mig , og det var rigtignok tungt , må du tro . Men , gud ske lov for den tid , jeg fik lov at beholde ham  ; for han efterlod mig da så meget , at jeg kunne se fremtiden i møde uden bekymring for udkommet , og det var jo da altid en trøst . « 
» Ja , og en stor trøst , tante . Hvor længe er det siden , onkel Hermann døde ? Fem år ? « 

» Ja , det bliver seks år til foråret . « 
» Du blev altså købmandsfrue i København , tante Lise . Det var noget andet end bondekone i Jylland . « 
» Ja , hvem ved , hvad der var bedst ? «  sagde hun og så drømmende frem for sig .  » Men , «  lagde hun til efter et lille ophold ,  » jeg er vel tilfreds med den lod , jeg fik , jeg har meget at takke Vorherre for . « 
» Men Bertel Matisen holdt du dog mest af , lille tante , og ham har du aldrig kunnet glemme , «  tænkte Bentine . 
Hendes tanker tog snart en anden flugt , og efter en lille standsning i samtalen sagde hun pludselig : 
» Skriver du jævnlig til far , tante Lise , og fortæller ham , hvorledes jeg har det ? « 
» Ak , kæreste barn , jeg har ikke skrevet ham til en eneste gang , siden du kom herover . Det troede jeg , du besørgede selv ? Men ønsker du det , så skal jeg gerne sende ham et lille brev en gang imellem , skønt pennen er et redskab , jeg ikke holder af at få i hånden mere end højst nødvendigt . Jeg har aldrig været dygtig til at skrive , og jeg kommer mere og mere ud af øvelsen ; men , som sagt , hvis du ønsker det  .  .  .  . « 
» Åk nej , tante , det var ikke sådan at forstå , «  afbrød den unge pige hende med en 

vis ivrighed ;  » for min skyld behøves det ikke . Jeg skriver ham til en gang om ugen og fortæller ham alting . « 
» Ja , så kan jeg godt være fri , «  sagde Fru Hermann . 
Og det var Bentine også bedst tilfreds med . 
Nu holdt sporvognen , kun fem minutters gang fra Fru Hermanns villa , og snart var de hjemme . 
» Å , sikke da en dejlig velsignet dag ! «  sagde Bentine ved sig selv , da hun var kommen op på sit værelse og altså nu var alene ,  » og hvad har jeg ikke oplevet , set og hørt ! Jeg har set ham og talt med ham , og det er det bedste af det hele . « 
» Og så tantes fortælling om sig selv og Bertel Matisen , «  vedblev hun sin enetale , da hun havde klædt sig af og var kommen i seng .  » Å , hvor alting da også føjer sig , gud ske lov ! Det må være Vorherre , der mager det for os , og  . . . og  . . . ja , nu er Anders Matisen i Lyngby  . . . og han kommer her  .  .  . på søndag  .  .  . hver søndag  .  .  . altid , når han kan  . . . og jeg skal se ham  .  .  . og  .  .  . og  .  .  . « 
Hun ville gerne have ligget vågen lidt længer og tænkt på sin Anders ; men  » Ole «  tog 

magten fra hende , øjnene lukkede sig , og hun  » gik derhen «  . 
Men den følgende morgen var hun tidlig oppe for at skrive et brev til vennen sin , inden hun gik i skole . Hun meddelte ’ ham , hvor venlig tante Lise havde omtalt ham , og at det var hendes udtrykkelige ønske , at han ville besøge dem og gøre det flittig .  » Kom på søndag , «  sluttede hun ,  » og bliv her hele eftermiddagen . Det er , som sagt , tantes eget ønske , og hun sender dig mange hilsener — — . « 
Og Anders kom , ikke alene den søndag , men hver søndag og mangen en søgn eftermiddag med . Han var en stadig og velset gæst i tante Lises hus . 
Det var en lykkelig tid , der hermed var oprunden for de to unge mennesker . Tante Lise var dem god , og hos hende havde de fundet et fristed , hvor der ingen var til at gå dem i vejen , ingen , der ville fortrædige dem eller gøre forsøg på at skille dem ad . I tre år kunne de ses og tale sammen , om ikke just hver dag , så dog meget jævnlig , et par gange og stundom tre om ugen . De var ikke  » forlovede «   ; men det behøvedes såmænd heller ikke . De vidste jo begge , at de holdt af hinanden , og der kunne i deres ufordærvede hjerter ikke være spor af tvivl om den ting . Vel vidste de ved siden deraf også , at deres fædre var i et hæsligt 

uvenskab , og de følte vel dette som en hindring for åben forlovelse for øjeblikket ; men derfor talte , de lige venligt og fornøjeligt sammen , og derfor var de såmænd lige sikre på hinanden . For de nærede jo det sikre håb , at fædrenes uvenskab umuligt kunne vare ved i længden . De levede trygt i kærlighed , tro og håb , begge unge , med tiden for sig , og begge flittig sysselsatte med sundt at udvikle og dygtiggøre sig til livets gerning i en modnere alder . Treåret på skolerne i København og Lyngby med de lige så fornøjelige som hyppige sammenkomster i tante Lises hus var , som sagt , et såre lykkeligt , men i mere end en henseende tillige et gyldent tidsafsnit i de to jyske gårdmands-børns liv . 
Under så gunstige forhold har tiden vinger , og dens hjul ruller så hurtig af sted , at vi bagefter tit må undre os over , hvor alle de mange velsignet lykkelige dage blev af . Vinteren svandt , det blev atter vår og sommer , næsten et helt år var gået , siden Anders Matisen kom på landbohøjskolen — og han og Bentine syntes endda , at det var ikke længere siden end  » i går «  , at de mødtes uden for det kongelige teater . Deraf tør vi slutte , at de fremdeles har det godt , og da vi så længe har forsømt at besøge tante Lise og Bentine i selskab med Anders Matisen , er det vel bedst , at 

vi nu gør alvor af det og indhenter det forsømte . 
Vi vælger til vort besøg en søndag eftermiddag , et par timer over middag . Tante Lise er alene i dagligstuen , idet vi træder ind . Hun sidder i en gyngestol og døser med en Avis i hånden . Nu bankes der på døren , og på hendes  » Kom ! «  indtræder Anders Matisen . 
» God dag , tante Lise ! « 
» God dag , min kære Anders ! « 
Af denne begyndelse på samtalen vil vi med rette kunne drage den slutning , at de nu står på en mere fortrolig fod med hinanden , end da de mødtes første gang og kørte sammen på sporvognen . 
Hun rakte ham hånden . 
» Jeg syntes ikke , de ringede ? « 
» Jo , vel ringede jeg , tante Lise , og stuepigen kom straks og lukkede op for mig . « 
» Nå , ja , jeg var bleven lidt døsig , og mine øjne må vel så i det øjeblik være faldne i . Undskyld , at jeg bliver siddende . Værs’god , tag plads i sofaen . Jeg sad såmænd ellers og tænkte på dem , lige før de kom . « 
» Det var meget venligt af dem , tante Lise . « 
» Ja , er de nu også vis på , at jeg tænkte på dem med venlighed ? «  svarede hun smilende . 
» Ja , det tror jeg ! «  lo ynglingen ;  » det er jeg aldeles vis på ! « 

» Ja , ja , vi forstår nok hinanden , kære Anders — håber jeg i det mindste , jeg håber , at de vil være oprigtig imod mig ; men nu skal det vise sig . Der er nemlig en ting , jeg gerne ville tale et lille ord med dem om under fire øjne , og lejligheden tilbyder sig som af sig selv . Bentine og jeg er ene hjemme , og vi må helst få det overstået , inden hun kommer ned . « 
» De gør mig helt urolig , tante Lise ! Er der noget galt ? Bentine er da vel ikke bleven syg ? « 
» Nej , ikke det , der ligner ; hun er såmænd så frisk som en fisk . Men — ja , jeg må vel nok tale rent ud til dem ? « 
» Ja , det må de endelig ! « 
» I holder af hinanden , de og Bentine ? « 
» Ja , det gør vi og har gjort fra — ja , jeg kan gerne sige , fra vi gik i skole . « 
» Meget vel . Ja , det har jeg jo nok mærket , og det glæder mig , at jeg så dog ikke har taget fejl  ; thi sandt at sige , er der ingen , jeg hellere ville have til  . . .  . « 
» Til svigersøn ! «  afbrød Anders hende leende og gned sig i hænderne . 
» Ja , til svigersøn , havde jeg nær sagt , «  vedblev tante Lise og lo hjertelig med .  » Men vi forstår nok hinanden , kære Anders . Min mening var , at der er ingen , jeg hellere ville unde pigebarnet , end dem . « 

» Det skal de rettens have tak for , tante Lise ; det er jeg glad ved at høre . « 
» Og de kan tro , det er mit hjertens oprigtige ønske , at i så også må få hinanden , når tiden kommer , «  vedblev tante Lise .  » Det har meget at sige , at man får genstanden for sin første kærlighed , for så bliver ægteskabet lykkeligst . Åk ja , men det betænker så få før bagefter . Ja , det er , som der står i sangen — hvordan er det nu ? « 
Hun holdt inde og ledte omkring i hukommelsen . 
» Det er den , der begynder således : 
» Jeg så i øster , jeg så i Vester — — « 
Jo , nu har jeg det : 
» Den første kærlighed er dog den bedste , ret aldrig jeg forglemmer dig , min ven  !  « 
Sådan er det , og de må tro , min kære Anders , at det ikke blot er kønne ord — de er også sande . « 
» Gud skal vide , hvor hun vil hen med dette ? «  tænkte Anders og så spændt på hende . 
» Vil de nu sige mig , kære Anders Matisen , «  vedblev hun ,  » kan det tænkes , at min Broder eller deres fader eller begge måske kunne få i sinde at modsætte sig ,- at de og Bentine får hinanden  ? « 
» Nu begynder vi nok at komme til menin 

gen ? «  udbrød ynglingen , glad over , at det dog ikke var andet , hun havde på samvittigheden . 
» Ja , for i skal såmænd have hinanden , hvis jeg må råde , «  vedblev tante Lise ,  » og det kunne dog være , at jeg så mig i stand til at give jer en håndsrækning i en snæver vending , «  lagde hun til med et betydningsfuldt nik .  » Men så er det også nødvendigt , at jeg får ren besked , så jeg ved , hvad der er i vejen ? « 
» Tak skal de have , tante Lise ! Jo , det er ganske rigtigt , der er noget i vejen , men dog næppe mere , end at det nok skal jævne sig med tiden . « 
» Ja , for jeg skal sige dem , kære , da jeg sidst var i Jylland — det var såmænd til Bentines konfirmation , så længe er det siden — da betroede bro’er Mikkel mig , at der var ingen ting , han og deres fader hellere ville , end at der engang kunne blive et par af dem og Bentine , bare i ville vende jer kønt til hinanden . « 
» Nej , virkelig ! « 
» Men nu , «  fortsatte Fru Hermann —  » ja , med Bentine har jeg såmænd aldrig talt så rent ud om Tingen som nu med dem , skønt slået på strengen har jeg og det både nu og da , det skal jeg ærlig tilstå . Hun har heller aldrig nægtet for mig , at i holder af hinanden . 

og for så vidt er alt i sin gode orden . Men så snart jeg så går videre og lader falde et ord om , at det ville Mikkel og Bertel da vist synes så grumme godt om , fra deres side kunne der da umulig rejse sig nogen hindring og sådan og sådan — ja , så er vi færdige , Bentine og jeg , så drejer hun straks af og bliver tavs og alvorlig og vil , vi skal  » tale om noget andet «  , og så videre , så jeg får stadig det indtryk , at der er noget galt derhjemme , at der er noget , hun idelig og altid skjuler for mig . Hvad kan dette være ? Har de vise fædre måske skiftet sind , eller hvad ? Ved de det , så sig mig det . De skal ikke komme til at fortryde , at de har vist mig tillid . « 
» Ja , de er ikke på vildspor , tante Lise , og Bentine og jeg har såmænd tit talt sammen om , at vi måske burde sætte dem fuldstændig ind i forholdene hjemme hos os , hvor alt er bleven så forandret ; men hidtil har vi ikke gjort alvor af det , fordi det er sådan noget grumme kedeligt noget , og dels også fordi vi syntes , at det måske ville være mindre rigtigt og vel også mindre pænt af os at  . . . . at sladre af skole om vore fædre , havde jeg nær sagt .  « 
» Å , vissevasse , Anders Matisen  ! Lad mig kun vide det ; jeg skal såmænd ikke dåne af forskrækkelse , og da jeg har en anelse om , at 

det bliver mig , der skal skifte ly imellem dem der ovre , så må vi nødvendig have alle kortene på bordet . « 
Anders forfulgte sin egen tankegang og vedblev : 
» Vi talte også om det sidst , jeg var her , og da blev vi enige om , at vi dog helst måtte sige dem det alt sammen — ellers havde jeg nok ikke alene begyndt at løse op for posen , må de tro ! Men der har vi Bentine , og hun kommer , som hun var kaldet . « 
Der hørtes lette , hurtige fjed ned ad trappen , døren åbnedes , og  .den unge pige trådte ind . 
» God dag , Anders Matisen  ! «  sagde hun med strålende åsyn og rakte ham hånden . 
» God dag , bentinel « 
» Jeg vidste ikke , at du var kommen , «  vedblev hun , idet hun tog en stol og satte sig —  » jeg hørte ikke , du kom . Har du været her længe ? « 
» Å , en lille halv time , «  sagde Fru Hermann . 
» En hel — halv — time ! «  udbrød den unge pige med pudsig forstilt overraskelse og slog hænderne sammen .  » Men tante dog ! I en hel halv time har du haft fremmede , og du kaldte mig ikke ned ? « 
» Fremmede ! «  gentog Anders med en mun 

ter latter ;  » her er såmænd ikke andre end mig , og jeg er da kun en . « 
» Og mere regner jeg dig såmænd heller ikke for — bild dig aldrig det ind , hr . Anders 1  « 
» Jo , vist gør du så , Bentine ! «  lo han ,  » for du sagde  » fremmede «   ! « 
» Nå , det gjorde jeg ? Ja , det kan gerne være  ; for jeg kunne da ikke sige  : tante Lise har haft fremmed en halv time ; men sådan taler i måske i Lyngby ? « 
» Nej , der taler vi slet ikke om tante Lise ! « 
» Å , hvor han er afskyelig ! Synes du ikke , tante Lise ? « 
» Nej , det synes jeg slet ikke , Bentine . Men lad det nu være nok for denne gang med jert drilleri om fremmed eller fremmede — og så er han jo endda ingen af delene- her i huset , kan jeg gøre opmærksom på •— og jeg har-endda hverken lært fysik eller matematik eller grammatik , eller hvad det alt sammen hedder . Nå , men lad nu det være godt . Anders og jeg havde ellers noget andet på bane , før du kom , og det vil vi hellere blive ved med ; men så var det jo , at du kom og forstyrrede os , Bentine .  « 
» Ja , men det var nødvendigt , at hun kom , «  sagde Anders ;  » for hun skal være med . Ene var jeg ikke gået videre . Tante Lise ville gerne vide , om de er rigtig raske hjemme i 

dystrup , «  tilføjede han med et muntert smil , henvendt til Bentine . 
Hun forstod straks , hvor han var henne . 
» Har du sagt noget ? «  sagde hun alvorlig . 
» Ikke meget — jeg fik lige løst op for posen , da du kom , og skal vi så vise Fru Hermann alt , hvad der er i den ? Nu sidder vi jo samlede her i en fortrolig klynge . « 
» Ja , det har jeg ikke noget imod — det har du og jeg jo talt med hinanden om , Anders , «  svarede hun , alvorlig som før , hvorefter hun vendte sig mod tanten og så på hende med et åbent , fuldt blik . 
» Nå , ja , sig mig så , lille Bentine , hvad der er galt hjemme , hvad det er , du hidtil så omhyggelig har skjult for mig ? «  sagde tante Lise . 
» Der er det i vejen , tante , at far har forbudt mig at kere mig efter Anders Matisen , «  svarede den unge pige frimodig og uden tøven . 
» Nu har jeg hørt det med ! «  udbrød Fru Hermann .  » Jeg troede tværtimod og havde god grund dertil , at det netop var noget , han ønskede , at i kerede jer efter hinanden . Du ville jo da også gøre et godt parti , kære , og få den , du holder af — sønnen af din faders bedste ven ? « 
Anders rømmede sig et par gange , men tog så også bladet fra munden . 
» Jo , det 'er , som Bentine siger , tante Lise , « 

begyndte han .  » For sagen er den , at Mikkel Bendix og far er bleven uvenner og det så grundig , at den ene skriver den anden til , når de vil hinanden noget , i stedet for at gå sammen og forhandle mundtlig — de besøger ikke hinanden mere . Se , sådan stander huen nuudi v .or del af Nørrejylland , Fru Hermann , og det skal naturligvis gå ud over os unge . Vi må ikke se hinanden , ikke komme sammen og ikke tale sammen , ikke have det allermindste med hinanden at gøre , kort sagt . Men dette forbud overtræder vi jo , alt hvad vi kan , og . det er derfor ikke så underligt , at Bentine bliver tavs og alvorlig , når de somme tider taler med hende om hendes fader og om hans forhold til den sag , de ved nok ; for derved minder de hende jo om , hvilken slemme ulydig datter hun har været hele tiden , siden hun kom herover . « 
» Kan du nu ikke dy dig længer , mester Anders ? «  råbte den unge pige , smittet af hans muntre , gode lune .  » Men han kan sagtens være høj på det , tante Lise ; for hans fader har ikke forbudt ham noget i den retning . « 
» Nej , det kan jeg da nok tænke ! «  udbrød tante Lise med klaret åsyn .  » Bertel Matisen er jo en meget fornuftig og besindig mand , og ham kunne det såvist aldrig falde ind at komme med slige dumme , urimelige forbud over for sin 

søn . Men Mikkel , hm ! Ja , det vil jeg såmænd gerne tro , det ligner ham godt nok . Nå , men hvorfor var du så bange for at fortælle mig det , Bentine ? « 
» Jo , for det er jo lige godt sandt , som Anders siger , at jeg fører min fader bag lyset , og du kan stole på , tante , at hvis han bare vidste , at Anders og jeg har fundet hinanden her ovre og ses og tales ved flere gange om ugen her i dit hus , da skulle han snart komme over mig som et stormvejr og få mig hentet hjem til dystrup igen ! « 
» Ja , det er sikkert  ! «  . lo Anders .  » Daskulde vi snart få besøg af Mikkel ! « 
» Å , la .d ham bare komme ! «  sagde Fru Hermann fast og satte sig rank i gyngestolen ;  » han må da belave sig på en tørn med mig først , inden han får Bentine med sig . Vi har gjort en ren aftale om , hvor længe hun skal være her , den lyder på tre år , og den holder jeg mig til , og lad os så se , hvor vidt han kommer med sit pjank i nej , for den sags skyld kunne du såmænd magelig have betroet dig til mig , lille Bentine ; du havde ikke risikeret det mindste derved .  « 
» Ja , men jeg syntes heller ingen nytte , det var til at fortælle dig noget om denne kedelige strid , kære tante . « 
» Såmænd , det var det vel egentlig heller 

ikke ; men nu forlangte jeg jo selv at få rede på , hvad der var i vejen . Nå , men der var vist mere , du ville sige ? « 
» Ja , der var . Jeg var desuden fast bestemt på , at i det stykke — du forstår mig nok , tante Lise — ville jeg aldrig rette mig efter fa’ers eller nogens vilje og pålæg . Hvem jeg ville have eller ikke have , det ville jeg selv råde for . Anders holder jeg af — det ved han godt , den slemme drillepind  ! «  indskød hun med et skælmsk øjekast til knøsen —  » og vil han være trofast imod mig ( Anders :  » Ja , det vil jeg , bentinel «  ) så skal heller intet menneske i verden skille mig fra ham  ! Jeg kan vente i ti—tyve år , om det skal være ; men slå Anders fejl og tage nogen anden , det gør jeg aldrig ! « 
Anders sad og hørte til og så på hende med tindrende øjne . Tante Lise kyssede hende og sagde kærlig : 
» Du er en brav pige , Bentine , og jeg er ganske på din side . Tro endelig ikke , at jeg for min Broders skyld kunne skifte mening og række hånd til at skille dig fra din Anders — om det er det , du var bange for ? Men jeg kan slet ikke forstå det : en gårdmands datter og en velstående gårdmands søn — oven i købet Bertel Matisens søn , hm ! Er du nu også vis på , at du ikke har misforstået din fader ? Hvad , lille Bentine ? « 

» Nej , han sagde mig det såmænd tydeligt nok , «  svarede den unge pige ,  » så der kan ikke være tale om misforståelse . Og da jeg var kommen her over , skrev han mig til , først : at Anders skulle på Skagen højskole , og siden , at han var rejst til Amerika , så jeg måske aldrig fik ham at se mere . « 
» Der er ingen højskole hverken ved eller i Skagen , «  indskød Anders med en lille latter . 
» Hvad skulle det nu gøre godt for ? «  spurgte Fru Hermann .  » Du har vel brevene endnu ? «  føjede hun til . 
» Ja , jeg har , «  svarede Bentine ,  » og du må godt få dem at se , hvis du ønsker det . Jo , far må jo vel efter sin hjemkomst herfra have fået at vide , at Anders om et par måneder skulle på skolen i Lyngby , og så har han vel ment , at afstanden imellem os var alt for kort . « 
» Å , sikke noget ! «  sagde tante Lise misbilligende .  » Men det skal du såmænd ikke sørge over , mit kære barn , skønt Mikkel kan være stiv og stædig som en kariolhest , jeg kender ham ! Men dette er selvfølgelig kun en flygtig grille , som han snart forvinder . « 
» Jo , det er noget langt mere , tante Lise , «  sagde Anders ,  » det er åbenbart fjendskab , især fra deres Broders side — jeg må vel nok fortælle det , Bentine ? « 

» Ja , nu må tante helst få hele sandheden at vide , «  svarede hun . 
» Hvorledes er det da kommet , dette tossede fjendskab ? «  spurgte Fru Hermann .  » De var jo ellers så gode venner , og Bertel Matisen vælter sig sandelig ikke ind på nogen . « 
» Nej , det skal de have ret i , tante Lise ; far er såmænd fredsommelig nok , «  svarede Anders .  » Jo , det begyndte for et Års tid siden , da vi havde folketingsvalg . Deres Broder stillede sig som kandidat i vor kreds ; han ville endelig haft far til at støtte hans valg og være en af hans stillere  ; det måtte far nægte ham , og da han tilmed skrev under som stiller for modkandidaten , der blev valgt med stort flertal , så blev deres Broder grusselig vred og har siden været far så gram , at han idelig søger sag med ham . « 
» Nå , sådan hænger det sammen , der er politik med i spillet , og det skal i kære unge mennesker lide under — det var ellers rart 1 herre gud , hvor mændene dog somme tider kan være helt skruptossede med deres politik  . .  . ! « 
Her blev der en lille standsning i samtalen , idet stuepigen åbnede en dør i baggrunden og sagde  : 
» Chokoladen er færdig , frue . Skal den serveres her eller i spisestuen ? « 
» Tak , lille Sofie . Her sidder vi nu så 

rart , lad os kun få den her op , «  svarede Fru Hermann . 
Bentine bredte dugen , og straks efter kom Sofie med chokoladen og kringlen og kopper og små tallerkener på en stor bakke , som hun satte fra sig på bordet . 
» Værs’artig ! « 
» Tak , lille Sofie ! «  sagde Fru Hermann .  » Vil du skænke den op , Bentine ? Tak , min pige , du har et godt håndelav , kan jeg se . Å ja , vi kan såmænd gerne'trænge til en lille hjertestyrkning oven på al den kedelige politik . Ikke sandt , Anders Matisen ? « 
» Jo , det har jeg ikke noget imod , Fru Hermann , og jeg skal ikke sige nej tak ; for sandt at sige er jeg ikke fri for at være . en smule sulten , «  svarede han . 
» Å , din stakkel ! «  drillede Bentine .  » Du skulle have gået ned i spisekammeret og fået Sofie til at give dig en mellemmad ! « 
» Sidder hun altid i spisekammeret ? « 
» Nå , lad nu vær’ at komme i totterne på hinanden igen , «  afbrød Fru Hermann ;  » vi blev vist ikke helt færdige med det andet , vi snakkede om ? « 
» Nej , der er endda lidt tilbage endnu , «  indrømmede Anders . 
» Politik er for resten noget , jeg ikke har meget begreb om , «  vedblev Fru Hermann ;  » men 

så meget er jeg vis på , at har Bertel Matisen nægtet at støtte min Broders valg og være hans stiller , eller hvad det nu hedder , så har han gjort det , fordi hans ærlige overbevisning forbød ham at handle anderledes . « 
» Ja , det kan de være vis på , «  sagde Anders . 
» Kunne de så ikke have beholdt hver sin mening og været lige gode venner for det ? «  sagde tante Lise .  » Men , «  føjede hun til ,  » jeg kan da ellers nok tænke mig til resten . Det må være min Broders skyld alt sammen . Han var altid så ufornuftig , når noget gik ham imod , og især når han ikke kunne få sin vilje frem ; for så blev han gerne vred og krakilsk og skabede sig . « 
» Det gjorde han vel ikke , «  sagde Bentine stille . 
» Jo ! «  vedblev fasteren en tone højere ;  » sådan kender jeg ham fra vor barndoms- og ungdomstid , og , som det lader , er han ikke bleven bedre med årene . De kommer aldrig sammen mere , han og deres far , sagde e de jo ? « 
» Åk nej , «  svarede Anders ,  » og de slås ikke mere for sjovs skyld som før , men snarere for ramme alvor , kan vi godt kalde det . Der er rejst et forsvarligt jorddige langs ned ad skellet imellem dem---------- . « 
» Mikkels påhit naturligvis ? «  afbrød tante Lise . 

» Javel , og oven på diget er der plantet en tjørnehæk , som rigtignok aldrig ret har villet gro , men står i stampe , og mange af tjørnene visner og går ud , så jeg i ferien . Jeg ved ikke , hvad det kommer af , der er måske for tørt øverst på diget ; men jeg håber , det betyder , at fjendskabet skal visne og venskabet blomstre frem på ny . « 
» Ja , såmænd gør det nok så , det håber jeg med , «  sagde tante Lise .  » En anden kop chokolade , Anders ! Jo , de kan såmænd godt drikke en kop endnu , værs’god ! Og tag dem et stykke kringle til — nej , ikke det stykke , men det der , det store , det var ret ! Husk på , de har kørt en lang vej og godt kan behøve noget at stå imod med på hjemturen . De bliver da og drikker te med os ? « 
» Tak , jeg skulle egentlig lidt tidlig hjem og læse over på mine ting til i morgen , «  svarede han . 
» Nej , vist ikke , nej  ! De får sandelig ikke lov at slippe før aften ! « 
» Bliv så længe , du kan , «  bad Bentine . 
» Ja , jeg har rigtignok mine bøger med og kan læse i kupeen hjem . « 
» Ja , vist så ! «  sagde tante Lise ,  » og hjemme kan de gøre aftenen så lang , de vil . « 
» Ja , tak , så bliver jeg til aftentoget . « 
» Det var prægtigt ! « 

efter en lille pause tog Fru Hermann atter ordet . 
» Nu er der vel så ikke mere  » Politik «  , Anders Matisen ? «  spurgte hun . 
» Jo , det er der rigtignok , Fru Hermann ! «  svarede knøsen leende .  » Det næste var , at deres Broder skældte far ud for en  » Tyveknægt «  . « 
» For en tyveknægt ! Å , hvor det ligner ham ! «  udbrød Fru Hermann og slog hænderne sammen med et klask .  » Å , hvor det ligner bro’r Mikkel ! Ganske den samme som i vore unge dage ! Hans vredes bæger havde da altid så forskrækkelig let ved at koge over — for ingen verdens ting i reglen — og så vidste han aldrig , hvad hans mund-sagde . « 
» Ja , men far er dog alligevel god i grunden , «  sagde Bentine . 
» Ja , det er han , og det gode hos ham kommer med guds hjælp også nok til sin ret igen . Nå , hvorledes spændte det så af ? Det var  » Tyveknægten «  , vi slap ved , «  tilføjede Fru Hermann og kunne ikke bare sig for at le . 
» Ja , far kunne jo ikke lade det sidde på sig . Han lod ham indkalde for retten og blev naturligvis frikendt , og deres Broder måtte spytte slemt i bøssen . « 
» Det havde han godt af , den krakiler ! « 

» Sådan må du ikke kalde far , tante Lise  !  «  • sagde Bentine bønlig . 
» Det skal jeg så heller ikke , lille du . Men hvad så mere , Anders ? Det hjalp vel på Mikkel , så at han siden har kunnet dy sig ? « 
» Ja , jeg ved ikke af , at han har smidt flere af den slags beskyldninger på far  ; men lade ham være i fred kan han dog heller ikke . Det næste igen var , at han søgte sag med ham om en engvej , hvor han ligeledes tabte , og for tiden har de nok proces om et skovskel . « 
» Åk , herre gud , hvor det dog er kedeligt , fjollet , urimeligt , sørgeligt , at ellers fornuftige mænd kan komme således i totterne på hinanden over ingen verdens .ting og blive så bestialsk gale , at de gerne kunne æde hinanden , hvis det var muligt , i stedet for at holde på den kære velsignede fred ! Det værste er vel sagtens , at der er ingenting for os at stille op , så længe krigen raser , så vi er vel nødte til at lade dem løbe linen ud ? Ellers ville det jo være en ren velgerning imod dem , om vi kunne få dem forligte . « 
» Nej , at få dem forligte er der gjort nok for af folk der ovre , men stadig forgæves , «  sagde Anders ,  » og godt bliver det vist aldrig , så længe deres Broder har grønningen til at gå og tude sig ørerne fulde . « 

» Grønningen ? «  gentog tante Lise ;  » er det en person ? « 
» Ja , Sofus grønning , den nuværende ejer af Hedegården ,  «  oplyste Anders .  » Det er vist en udspekuleret kæltring , mener de fleste . Men glat som en ål er han , og han har vidst at snige sig ind og sætte sig fast i kridthuset hos deres Broder , så han er både potte og pande hos ham . Far tror bestemt , at det er grønningen , der går og bilder deres Broder en farlig hoben ind- og gør ham rent tummelumsk . Jeg troede , at du havde fortalt din tante om grønningen , Bentine ? « 
» Nej , «  svarede hun med synlig afsky .  » Hvad skulle jeg gøre det for ? Hans navn vil jeg helst være fri for at tage i munden . « 
Tante Lise så på hende . 
» Sofus grønning ? «  sagde hun .  » Det skulle da vel aldrig------ ? Undskyld et øjeblik ! « 
Hun fjernede sig og gik ind i et tilstødende værelse , men vendte straks tilbage med et visitkort , der så således ud  : 



» Har han været her ? «  udbrød Bentine og Anders på en og samme tid , så snart de havde kastet et blik på kortet . 
» Ja , vist har han været her , «  svarede Fru Hermann ,  » og det kan vel være en fire måneder siden . Jeg sad såmænd her , hvor jeg sidder i dette øjeblik . Så tager det pludselig til at ringe , og jeg lader Sofie stuepige gå ud og lukke op . Hun vender tilbage med dette kort , og så si’er hun :  » Han står derude i entreen — skal jeg lade ham komme ind , Frue ? «   » Hvordan ser han ud ? «  si’er jeg .  » Han er pæn nok i tøjet , men ser ellers ud som en vagabond , «  si’er hun . « 
» Bravo , Sofie stuepige ! «  råbte Anders og klappede i hænderne —  » det passer , for det er lige , hvad han er ! Det tror far , og det tror jeg med ! Nå , hvad så videre , tante Lise ? « 
» Ja , jeg lod ham så lige godt komme ind , men måtte give Sofie ret . Jeg huede ikke hans lave pande og hans urolige blik . Fordægtig så han mig ud , og grimmest var han , når han smilte . « 
» Men hvad ville han her ? « 
» Han ville hilse på frøken Bendix fra dystrup , sagde e han . Jeg svarede , at hun var i skole og kom ikke hjem før om flere timer , og med den besked lod jeg ham gå . « 
» Bød de ham sidde ned ? « 

» Nej , han stod op hele tiden . « 
» Det var . godt ! «  sagde Anders bifaldende . 
» Men trods denne kølige modtagelse havde vi ham igen klokken fem og atter igen klokken syv , «  vedblev Fru Hermann ;  » men han fik ikke lov at komme ind mere . Jeg lod Sofie sige ham , at Bentine var ikke hjemme , og så blev han da borte og har ikke været her siden . « 
» Var jeg da ikke hjemme de to sidste gange , tante ? «  spurgte Bentine . 
» Jo , vist var du , barn , du var på dit værelse ; men hvad skulle han hilse på dig for ? Det kunne da aldrig falde mig ind , at du satte pris på at få besøg af sådan en velklædt gavtyv , som jeg så ham an for at være . « 
» Nej , det skal du rigtignok have ret i , tante Lise ! «  lo den unge pige og så til sin Anders ;  » jeg er dig tværtimod meget taknemlig for , at du lod døren slå ham og tav med , at han havde været her . « 
» Ja , for jeg gik jo ud fra , at han virkelig var , hvad Sofie og jeg anså ham for : en velklædt vagabond , og det ville da have været synd at skræmme dig ved at fortælle , at sådan en mildest talt fordægtig person , der foregav at være  » Proprietær «  i mit fødesogn , skønt jeg aldrig havde hørt tale hverken om ham eller nogen gård i dystrup , der hed  » Grønninghåb «  , at han — siger jeg — havde dig for sin næse 

og for din skyld viste sig påtrængende her . Jeg har da , gud ske lov , så megen menneskekundskab , at jeg kan kende ret fra vrangt . « 
» Tak , kære tante i «  sagde Bentine og kyssede hende .  » Gid far havde lige så megen menneskekundskab og så på  .  .  . Gavtyven med samme øjne som du ! « 
» Ja , derfor tav jeg , og kortet gemte jeg for det tilfælde , at han skulle vove at gentage sine besøg , «  vedblev tante Lise ;  » for havde han gjort det , så havde jeg henvendt mig til politiet og bedt det om at skaffe os fri for hans renden os på dørene . « 
» Bravo , tante Lise ! «  råbte Anders . 
» Nå , så han bor dog virkelig i dystrup — i Hedegården , sagde de jo , Anders Matisen ? «  fortsatte tante Lise .  » Den gård husker jeg godt , og det er altså den , han kalder  » Grøn-ninghåb «  , kan jeg forstå . Ja , det kan de såmænd få mig til at tro , kære Anders , at Sofus grønning er en ulykkesfugl ; for det stod tydelig nok skrevet i hans ubehagelige fjæs . Det værste er jo , at min Broder , som jeg hører , er falden i hænderne på ham . Men det bliver hans sag . Mikkel må jo da vel også få . Øjnene op engang og lære ham at kende , som han er , og så vender han sig nok til sin gamle ven igen . « 
» Ja , det skuld’ jen da tykk’ , og det er jo 

netop det , vi alle håber og længes efter , «  sagde Anders . 
» Og ved i nu hvad , børn ? «  udbrød tante Lise i en helt anden tone .  » Det er sådan et prægtigt vejr i dag , og vi sidder her og taler uafbrudt om gavtyve og vagabonder og strid og kævl og ufred og småsind ! Men nu skal det høre op , vi vil ud og more os — jeg fore-slår en skovtur ! « 
» En skovtur ! «  gentog Bentine og klappede i hænderne . 
» Ja , den er vi med på ! «  lo Anders nok så fornøjet . 
Vi tager ikke med på skovturen , da den egentlig ikke får med fortællingen at gøre . Den blev naturligvis vellykket , da vejret var herligt og stemningen udmærket , og alle dage har det jo været så , at kærestefolk og fuglekvidder og sommersol og grønne , skyggefulde bøgetræer passer så yndig sammen . God fornøjelse i 
* * * 
vi vender tilbage til dystrup . 
De tre Års skolegang , henholdsvis i København og Lyngby , er endt , og Bentine er nu hjemme igen til stadighed . Hun ser glad og lykkelig ud , skønt hendes Anders er langt borte fra hende ; thi hun ved , at han elsker hende og 

er hende tro som guld ; håbets engel svinger daglig sit grønne flag over hendes hoved , og hun nærer en urokkelig tro på , at alle hindringer engang må vige , så at hun og hendes  » udvalgte ven «  kan komme sammen for aldrig mere at skilles i dette liv . 
For øvrigt er alt ved det gamle . Skeldiget står endnu med sin tjørnehæk , der ikke vil blive større , end den er , og så længe diget står , er der ufred med strid og splid mellem naboerne . Mikkel Bendix og Bertel Matisen ses så godt som aldrig , uden når de mødes for retten . Hvad skal det blive til ? Udsigterne for det trofaste kærestepar er unægtelig alt andet end lyse . Men , som sagt , der håbes på  » bedre tider «  . Dette håb deles af Bertel Matisen , der ved god besked med sønnens kæresteforhold til hans ufredsommelige nabos datter , og han har jo intet imod partiet , ønsker det tværtimod af ganske hjerte , bare stivnakken der ovre kunne blive ved sind engang og lade sig bevæge til forsoning . Mikkel Bendix derimod ved ingenting endnu , uden hvad han måske aner . Over for ham er det hidtil lykkedes at dække over forlovelsen med hemmelighedens slør , skønt det måske ikke altid har været så let . 
Siden Bentine kom hjem fra København , har der været , et farligt rykind af bejlere i fader Mikkels gård , og Bentine har sin nød 

med at holde dem fra dørene . Værst har hun ved at klare sig , når hendes fader er af den mening , at den eller den blandt de mange friere  » kan såmænd gerne gå an «  . For i så fald vil han snakke med og bruge overtalelse . Men når det kniber , stikker hun i at græde og siger , at han må endelig ikke gøre hende ulykkelig , og det kan han ikke stå for  ; thi han elsker sit barn højt og nænner ikke at bruge tvang . Og så har hun fred , indtil der melder sig nok en frier af den slags , som  » gerne kan gå an «  . På den måde holder hun det gående og hævder stillingen . 
Men proprietær grønning ? Har han måske nu opgivet sin rævejagt på Mikkels grund ? 
Ja , Sofus grønning har fået forfald både som frier og nabo . 
Det var forrige efterår , det skete . En dag var grønning gået op at besøge Mikkel , og de kom til at tale om den nylig tilendebragte høst . 
» Hvordan var de tilfreds med høsten i år ? «  siger Mikkel til sin gode ven . 
» Udmærket godt , «  svarede grønning . 
» Så—å ? Da syntes jeg , at deres sæd fyldte så grov lidt , da den stod høstet og sat sammen på agrene ? « 
» Nej , den fyldte tværtimod særdeles godt i år , «  påstod grønning ,  » og jeg kan fortælle 

dem , at jeg har måttet lade min indbjergede korn- og høavl brandforsikre for lidt over 10 ,000 kr . « 
» Det var da forbavsendes 1 ja , så har de minsæl også avlet godt ! «  råbte Mikkel . 
I det samme kom posten , og Mikkel Bendix tog avisen af ham og sad og kiggede lidt i den . 
» Nu bliver her nok røre , «  siger han .  » Nu er minsæl ham denne her sylow kommen herover til Jylland igen for at rode lidt op i de gamle brandskader .  « 
Mikkel  » mente «  ikke det bitteste hermed , og han så ikke den synlige uro , der fra nu af prægede proprietærens ansigt . Men samtalen ville ikke ret komme i gang mere , og kort efter stod grønning op og gik . 
En råkold efterårsdag kort efter var brandfoged Mikkel Bendix og hans tilforordnede to hjælpere ude på skorstenssyn , og om eftermiddagen kom de da også ned til grønning-håb . 
Om proprietær grønning var hjemme ? 
Nej , han var dagen før rejst til København , svarede husholdersken . 
» Da var det sært , «  sagde Mikkel ;  » han ymtede ikke om nogen rejse til mig , da jeg talte med ham forleden dag . « 
» Er det ikke noget , jeg kunne forrette til ham , når han kommer hjem ? «  spurgte den 

gamle husholderske .  » Jeg venter ham hjem igen om et par dage eller tre . Ja , jeg gør såmænd så , hr . Bendix . « 
» Nej , det var ikke sådan at forstå , «  svarede brandfogden ;  » men han kunne gerne have sagt mig det , at han skulle bort . « 
Dermed skred man til forretningen , der bestod i , at brandfogden og . hans to hjælpere mand for mand gik hen og kiggede op i gårdens skorstene . 
» Ja , de er såmænd rene nok , «  sagde syns-mændene til hinanden ;  » men vi må vel helst se dem fra loftet også . « 
Der fulgtes de så ad op og åbnede jærn-lugen på den første skorsten , hvorpå de , den ene efter den anden , trådte til og gemte hovedet i den firkantede åbning og synede både op og ned . 
» Den er god nok , «  sagde brandfogden , og det sagde de andre to ja til .  » Men , «  tilføjede Mikkel ,  » hvad er det dog for en forskrækkelig stenolie-lugt , der er heroppe ? « 
Ja , det kunne de andre to heller ikke forstå . 
De gik nu hen til den næste skorsten . Der var stenolie-stanken meget stærkere , og , som det syntes , kom den ud fra en bunke tørt træskrammel , der var stablet op mellem skorstenen og stråtaget . De flyttede skramlet til side og 

fandt — en tom stenolie-tønde , som havde været skjult derunder . 
» Nå , her har vi nok hovedvandsægget , «  sagde Mikkel . 
Men da han så havde kigget ned i tønden , der stod på enden , veg han forfærdet tilbage . Så trådte hans to hjælpere til og kiggede ned i tønden , og de sprang også tilbage med et forfærdet udråb . 
I tønden var der skjult to tændte alterlys , der stod og brændte med klar flamme , og når man stak hovedet frem over randen af tønden , var stenolie-stanken så stram , at man skyndsomst måtte tage sin næse til sig . 
» Der har de to lys ikke plantet sig selv , «  sagde Niels Andersen , den ene synsmand . 
» Nej , og lige så lidt har de tændt sig selv , «  tilføjede Søren Lassen , den anden synsmand .  » Men hvad gør vi nu derved ? «  lagde han til . 
» Vi slukker lysene , «  sagde brandfogden , og uden at ænse den ulidelige stank , stak han hovedet ned i tønden og pustede dem ud .  » Ja , hvem der har gjort det , «  sagde han videre ,  » det er jo ikke godt at vide . Det kan ikke have været grønning , ham tør jeg minsæl tage e fri . Nej , her må en kæltring have været på spil , da det spurgtes , at manden i gården var rejst bort . « 

de to hjælpere så til hinanden og rystede på hovedet . 
» Vi kommer da til snarest mulig at melde sagen både til sognefoged og branddirektør ? «  sagde Niels Andersen . 
» Ja , det forstår sig , «  svarede Mikkel Bendix som en mand , der er besluttet på at holde ørerne stive til det sidste . 
Medens der gik bud efter Bertel Matisen , satte Mikkel sig ned i dagligstuen og skrev et brev til branddirektøren , Niels Andersen og Søren Lassen holdt vagt ved tønden så længe . 
Nu kom sognefogden . Han og Mikkel fulgtes ad op på loftet , men uden at skifte et ord . Det var en tung og ydmygende gang for Mikkel Bendix . Men han havde ingen sinde været så arrig og gal på Bertel som i denne stund . At han skulle optræde som politimester her i en for Mikkel selv , men især for hans gode ven grønning så mislig sag ! Det var dog det mest krænkende , der hidtil var overgået ham . 
» Nå , grønning har nok ikke sat sit lys under en skæppe , «  sagde Bertel til Niels Andersen og Søren Lassen . 
» Tør du beskylde grønning for , at han selv har gjort det ? «  råbte Mikkel Bendix , så gal i Toppen , at han rystede . 
» Pas dig selv , Mikkel , og husk på , jeg er 

i funktion , «  svarede sognefogden rolig .  » Hvis du fornærmer mig her , da vil det komme dig dyrt at stå ! « 
Og Mikkel Bendix bøjede sig denne gang for nødvendigheden og tav . 
Sognefogden lod tønden skubbe ud på loftet og hen til gavlvinduet , og så blev den nøje undersøgt . På bunden af den stod der en lille balje og i den lysene , godt af stivede med tørv , der var opstablede uden om og imellem dem . Forøvrigt var baljen fyldt med tørvesmuld og det hele overhældt med så megen stenolie , at tørv og smuld næsten flød deri . Lysene var , fra neden og næsten op på midten , omviklede med blår , ligeledes overgydt med stenolie . Det var ikke noget stort stykke , der var fortæret af dem , og det kunne nok have varet i det mindste ' til næste dag , inden der var brændt ned til blåren , men så var der også blevet et artigt blus . 
» Det var da også kyvsomt for dig , Mikkel Bendix , « ' sagde Bertel Matisen i en godmodig drillende tone ,  » at du just skulle komme ned og syne din gode vens skorstene i dag . Det var et par dage for tidlig . Havde sagerne fået lov at stå , så havde vi jo fået det nydeligste fyrværkeri . Det værste var , at grønningen selv ikke havde fået den fornøjelse at se det ; for spruttet var vel ikke kommet før et par dage 

efter , at han var rejst til København — og det måtte jo da have været kyvsomt for ham . « 
» Tør du beskylde proprietær grønning for , at han selv har sat lysene i tønden og tændt dem ? «  udbrød Mikkel endnu en gang med slet skjult forbitrelse . 
» Jeg beskylder ham ikke , men er dog heller ikke langt fra at tro , at han har gjort det , «  svarede Bertel . 
» Ja , det er lige så godt som en beskyldning — har i hørt det , Folkens ? «  råbte Mikkel . 
» Ikke så højrøstet , Mikkel Bendix ! «  sagde Bertel .  » Sofus grønning sidder allerede vel forvaret . Han nåde ikke længer end til Århus ; der blev han nappet af to politibetjente , som først var herude i Morges for at hente ham , og som var udsendte på foranstaltning af kommissionsdommer sylow . Som sagt : grønning sidder allerede i hullet — det fik jeg at vide for et par timer siden . « 
Mikkel blev ligbleg og ravede et øjeblik som en fuld mand . Hans fine , dannede , gode ven en arresteret brandstifter , en mordbrænder ! 
Bertel så medlidende på den slagne mand . 
» Skal jeg ikke hellere følge dig hjem , Mikkel  ?  «  sagde han . 
Men med et indædt hadefuldt blik vendte Mikkel sin gamle ven ryggen uden at sige et 

ord , hvorpå han langsomt steg ned ad trappen og forlod gården . 
Sognefogden skrev sin rapport og sendte den samme dag ved stafet til herredskontoret . 

mellem de to gamle naboer blev forholdet desværre uforandret . Den sæd , som Sofus grønning med så megen flid havde nedlagt i Mikkels hjerteager , den stod fremdeles i fuld grøde .  » Ukrudt forgår ikke så let , «  siger man jo . 
At Bertel havde fået ret , ubetinget ret over for grønning , det kunne Mikkel ikke tilgive ham 1 
og dog kunne han stundom gribe sig selv i , at der dybt fra hans hjerte opsteg et lønligt suk efter  » de gode , gamle dage «  , og  » den kære , stadige tanke «  meldte sig også nu og da og ville ikke altid lade sig afvise . Det var især , når han kom til at tænke på Anders Matisen , at der var noget , som rørte sig dybt i hans indre , og han  » stjal «  sig stundom til at stå og se længe efter ham , medens han udstødte det ene dybe suk efter det andet , indtil han ved en kraftanstrengelse rev sig fra det fristende syn og gik sin vej . 
» Anders Matisen er langt borte , «  skrev jeg foran . Ja , han er inde at aftjene sin værnepligt og ligger i garnison i København . Men 

Bentine håber at få ham at se en af dagene ; thi gennem breve , adresserede til Bertel Matisen , og som det hidtil er lykkedes denne at stikke hende i hånden , har han bragt hende den glædelige tidende , at han snart tør gøre sig håb om nogle dages orlov til et besøg i hjemmet . 
Det er just pinselørdag , først på eftermiddagen . Bentine er gået ud i haven , hvor hun og pigerne er sysselsatte med at skuffe og rive gangene . Hun hører en komme gående i tung , men skyndsom skridtgang omme i gården , fra porten og hen til indgangsdøren , og et øjeblik efter høres de tunge træskotrin atter fra bræddegulvet i dagligstuen . 
» Mon det var en fremmed ? «  siger en af pigerne . 
» Nej , det var far , jeg kender ham på travet , «  svarer Bentine . 
» Halløji Bentine ! hvor er du ? Kuk en gang , ihvor du er ! «  brøler han nu derinde med sine lungers fulde kraft . 
» Uha dal hvad mon der er galt ? «  udbryder den unge pige og iler ind igennem havestuedøren . 
Han sad for bordenden i dagligstuen og drak af ølkowsen , da hun trådte ind . Frakken havde han smidt ; for vejret var meget varmt . En lille opstanderpibe stak i vestelommen . På 

hovedet havde han en gammel bredskygget stråhat , der var skubbet så langt tilbage i nakken , at hele hans skaldede forhoved kunne ses , næsten helt op i issen . 
» Nå , er du der ? «  sagde han til datteren .  » Tag en stol og sæt dig herhen til bordet , at jeg kan høre , hvad du siger ; for jeg begynder jo at blive tunghør , siden jeg har fået alt det procesvrøvl med ham derovre «  — et kast med hovedet i retning af Bertels —  » og det skal nok tage e på en , sådan noget bryderi . Men—æ , hvad jeg ville sige : så du ham ? « 
» Hvem så jeg , far ? Bertel Matisen ? « 
» Nej — hvor vil du hen ? Han hytter sig minsæl nok for at lade sig se på denne side diget . Men hvor kunne det ellers falde dig ind , at det var Bertel , jeg mente ? « 
» Ih , det var jo ham , i sad og snakkede om  !  « 
» Nå , sådan . Ja , nej , det var ham , den store kæmpe med den grinagtige lådne kabuds på hovedet , jeg mente . Han stod jo lige nyssen og snakkede med mig her uden for porten , og da du jo var i haven , tænkte jeg , om du måske havde set et glimt af ham , da han kom , eller-da han gik . « 
Der begyndte at gå en prås op for pigen . Hun lod dog som ingenting og sagde ligegyldig : 

» Nej , jeg har såmænd ingen grinagtig Karl set . « 
» Nå , ikke det ? Jo , det var sjovt nok at se sådan en kump’n for en gangs skyld . Ser du , jeg var gået uden for porten og havde sat mig på en trækævle for at passe på , om nogen af køerne skulle komme bissende hjem af Marken ; for bremserne har jo i sidstningen været så bansatiske , så rent ud djævleblændt rasendes , at det næsten ikke har været muligt at holde dem bundne . « 
» Bremserne ? «  lo Bentine . 
» Hvem taler om at holde bremserne bundne , din gavtyv ? Det var jo køerne , jeg mente ; det er dem , vi somme tider døjer ondt nok med at holde bundne , når bremserne er slemme og vil stikke dem — kan du ikke forstå det , Bentine ? « 
» Jo , det kan jeg godt forstå , «  svarede hun med en lille latter . 
» Men nu skal du bare høre , «  blev faderen ved .  » Jeg havde lige rejst mig op og stod og så over efter Bertel Matisens gård ; det vil sige , det var minsæl ikke gården , jeg så efter — for hvad kommer hans gård mig ved — men jeg så i den retning , hvor gården ligger , det var det , jeg mente , og det kan du nok forstå . Så , mens jeg sådan står og tænker på ingen verdens ting — jeg stod just og 

kradsede min pibe ud — hvad er det så for en særeste håndting , jeg får øje på der ovre på den anden side af diget ? Den var sort og rund for oven som en sodet jydepotte , og den bevægede sig fremad , ligesom svævende , men alligevel sådan  .  .  . ja , hvad skal jeg kalde det ? sådan gyngende , op og ned , op og ned , sådan , det forstår du nok — men hvad i al verden kunne det være ? Så — huhej 1 lige i et nu stikker den sorte indretning til vejrs — over diget — svup 1 ned igen på denne side , og det , katten rive mig , en -to , tre  ! Ja , du kan stole på , Bentine , det så grinagtigt ud . Men da jeg så er kommen mig af min forfikkelse , så bliver jeg da endelig klog på , at den sorte tingest ikke er andet end en vældig , stor lådden kabuds , og at den sidder på hovedet af en svær , stor krigskarl . « 
» Nå , det var vel så . en Garder ? « 
» Ja , det var det vel ; jeg har aldrig set nogen af den slags krigsfolk før . « 
» Så han godt ud ? « 
» Ja , det kan du tro , han gjorde . Jeg er ligefrem glad over , at jeg fik ham at se , det syn ville jeg ikke have undværet for meget . Men det allermorsomste , det var dog alligevel det hop over diget , fanneme uden så meget som at røre ved det med støvlenæserne — jeg forstår ikke , hvordan mennesket kunne 1 tænk 

engang : op som en laks på den ene side , ned på den anden som en dansemester — ligefrem nydeligt , nysseligt , dut « 
Mikkel Bendix måtte have sig nok en tår af ølkowsen , og Bentine fik mon til at spørge  : 
» Kom han så ikke længer ? Blev han stående derovre ved diget ? « 
Hun foldede hænderne og pressede dem hårdt mod den bølgende barm . 
» Jo , gu’ minsæl kom han nærmere 1 «  svarede faderen .  » Nu skal du bare høre . Han stævnede ligefrem over imod mig , og jo nærmere han kom , des højere blev han — aldrig i mit liv har jeg set mage til kæmpekarl i og så gik han på så resolut , ret rele ligesom han med storm ville tage både mig og gården og hele klatten  ! Så standsede han lige foran mig , rettede sig op med hånden til den lådne kabuds og sagde leende : 
» God da’ , Mikkel Bendix ! Kan i kende mig ? « 
» Knap nok s’gu’ , «  sagde e jeg ;  » men set dig før har jeg , skønt det endda er et stykke tid siden . Hvor du er bleven stor — du er vokset godt , Anders ! «  for det var jo Anders Matisen , «  føjede han til med et lille suk . 
» Nå , det var ham , «  sagde den lille gav 

strik i en ligegyldig tone .  » Ja , Anders Matisen  » ligger jo inde «  som gardist i København . « 
» Ja , vist så , og nu har han fået nogle dages orlov for at besøge sin far — ham derovre ; det sagde e han . Men en prægtig Karl er han bleven , det kan ikke nægtes , «  tilføjede Mikkel Bendix og stirrede ned i bordskiven som i dybe tanker . 
» Bød i ham så ikke indenfor ? « 
» Nej , det kan du da vel begribe , jeg ikke gjorde . Han ville for resten have været inde ; for da vi nu sådan havde stået og sludret lidt , så sagde e han til mig , om han måtte gå ind og hilse goddag til dig . « 
» Og hvad svarede i så ? « 
» Jeg svarede ham hverken værre eller bedre end :  » Du kan gå hjem og hilse din far , at før han tilstår , at han har hugget fire bøge på den forkerte side af skovskellet , får minsæl ingen af jer derovre lov til at træde over min dørtærskel ! «  — sagde e jeg til ham . « 
» Og hvad sagde han så ? « 
» Så sagde han  :  » Far er ikke den mand , der hugger træer på anden mands grund , og i . kan da nok begribe , at han ikke bekender , hvad han aldrig har gjort ! «  sagde e han . Dermed hånden til kabudsskyggen igen , og med et  » Farvel , Mikkel Bendix  ! hils Bentine  !  «  benede han studsig af tilbage hen ad agrene og , huhej , 

hop ! over diget igen som før — det så for resten bandsat net og fejende ud , det hele i du kan tro , det ville ikke være rart at mødes med sådan en tamp i Enrum . « 
» Nej , det kunne vel være farligt nok , «  svarede Bentine småknistrende . 
» Ja , jeg mener , hvis det skulle gå på livet løs , i krigstid , du ved . Han kunne jo sågu’ maregrutte en sølle tysker i et nu , slå ham ihjel med et næveslag for eksempel ! « 
» Ja , det kunne han vist magelig gøre . « 
Der blev en lille standsning i samtalen . Faderen sad og trommede en Melodi på bordet med sine fingerender , og datteren sad spændt og ventede på , om der ikke skulle komme mere . Omsider tog Mikkel atter til orde : 
» Nu skal jeg aldrig fragå , at jeg jo blev lidt hed i Toppen , da knægten gav mig det kæphøje svar anbelangendes de fire træer , hans far har hugget på min side af skovskellet , og jeg stod lige på nippet til at lade snakketøjet spille op i hælene på ham og give ham det glatte lag med på hjemrejsen  ; men hvad fa’en ! En kan jo da også engang blive træt af evig og altid at ævles og kævles og dævles med dem der ovre ! « 
» Hans sidste ord var altså en hilsen til mig , og i skal have tak , far , at i huskede at bringe mig den , «  sagde Bentine . 

» Hilsen til dig ! bringe dig den ! «  gentog den gamle en smule opfarende .  » Nej , ved du hvad , min pige  ! Det var minsæl ikke meningen , at jeg ville bringe dig en hilsen fra Bertel Matisens søn ; det må du ingenlunde forstå således . Jeg fortalte jo bare , at sådan og sådan sagde e han , andet var det såmænd ikke . Nej , min pige , den tid er s’gu’ forbi , da vi brød os om hilsener der ovre fra . « 
Han tav længe denne gang ; men endelig tog han fat igen og vedblev : 
» For resten kunne jeg godt have anholdt ham og ladet ham — sognefogdens eller , hvis det ikke er godt nok , politimesterens søn , hæ ! — idømme en bøde , fordi han gik over min mark på et sted , hvor matrikels-kortet ikke udviser hverken vej eller sti . Ja , havde det været hans rare far , han havde minsæl ikke fået lov at slippe så billigt ! Men sønnen ? Å , hvad , ham har jeg jo i grunden aldrig haft nogen ustand med , og desuden ville jeg nødig ødelægge den fornøjelse , jeg ventede mig af at se ham hoppe over diget igen ; derfor tav jeg og lod ham slippe . « 
Mikkel Bendix faldt dermed i dybe tanker og stirrede åndsfraværende frem for sig . Bentine blev siddende . Endelig for han op . Denne gang begyndte han med et kraftigt næveslag i bordet , og så udbrød han : 

» Det kan nu være det samme ! Anders Matisen er minsæl en rask Karl , det er både vist og sandt , og en knøw Karl er han ; en kan jo ret rele blive ligesom lidt bedre tilpas barestens ved at se ham . Men er det dog ikke underligt , Bentine ? Jeg havde sågu’ hel glemt Anders Matisen og har så at sige aldrig skænket ham en tanke , siden han rejste over som rekrut — indtil han nu for en stunds tid siden kommer til mig her uden for porten og ligefrem siger  » God da’ , Mikkel Bendix ! «  du kan da forstå , at jeg gerne kunne blive sådan lidt sær ved det — synes du ikke ? « 
» Jo , det var jeg vel også bleven , havde det været mig , der stod der uden for porten , da han kom ; derom kan vi let blive enige , far . Og det er lige så let at forstå , at i kunne glemme ham , eftersom han jo har været så mange år i Amerika . « 
Faderen så hastig på hende , og da han så de små gavtyve , der tittede frem af hendes øjenkroge og smålo ad ham , så gav han hende et tjat på kinden og sagde : 
» Nu vil jeg ikke snakke med dig længer , Bentine ; for jeg tror næsten , du er ved at blive mig for klog . « 
Dermed tog han sig endnu et drag af øl-kowsen , stod så op og gik ud i gården . 
Bentine skyndte sig ud i haven igen for 

at hjælpe pigerne at blive færdige med at gøre pænt derude til højtiden , og hun lo og passiarede med dem og var så munter og overgiven , at de undrede sig over , hvad årsagen dertil kunne være . 
Dagens dont var endt , og så snart Mikkel Bendix havde spist sin nadver , gik han hen og  » kom i nogle andre klæ’er «  . Bentine gik ind og sagde ham god nat , men blev siddende og snakkede med ham , indtil han ikke svarede hende mere . 
Da faderen var falden i søvn , tøvede Bentine endnu nogle øjeblikke . Så gik hun hen til sin egen seng og tog sine morgensko på , åbnede lydløst døren og forlod sovekammeret . Gennem dagligstuen , gangen , øverstestuen og havestuen kom hun ud i haven , og — var det ikke mærkværdigt ? — lige uden for havestuedøren stod den bredskuldrede , smilende garderkarl og tog imod hende med åbne arme . 
» God aften , søde ven ! «  sagde han og kyssede hende . 
» God aften , Anders , min egen søde , kære Anders ! «  svarede hun og trykkede sig ind til ham . 
» Du vidste altså , at jeg var kommen ? « 
» Ja , ja , ja ! «  svarede hun småleende .  » Far kom ind og fortalte mig det , lige som du var gået fra ham . Å , hvor det var morsomt ! « 

tilføjede hun og hævede sig på tåspidserne , for at han bedre kunne nå ned og kysse hende . 
» Jeg tænkte det nok , at han ikke kunne tie med det , og det var just derfor , jeg gik over til ham , «  sagde - kæresten . 
» Å , du kan ikke tænke dig , hvor jeg blev glad , ikke aljennest over , at du var kommen , så jeg kunne få dig at se , men også fordi jeg kunne mærke på far , at han i grunden godt kan lide dig , ja langt bedre end han ville være ved . « 
» Så—å ? « 
» Ja , det må du tro , han kan . Han blev ved at fortælle og fortælle om dig , hvor høj og stor og stærk og køn du var , og at du sprang to gange over diget — det var han især henrykt over — og hist op og her ned . Han var nær aldrig bleven færdig , og til sidst sagde han , at det vist måtte være farligt at mødes med dig i Enrum . Ja , han skulle bare have vidst , at det just var det , hans lille datter sad og tænkte på og længtes efter . « 
» Ja , sikken en modig lille kæreste , jeg har , der i Enrum tør mødes med et uhyre som mig ! «  lo Anders . 
» Nej , det var slet ikke det , han mente , at du var et uhyre , «  ivrede hun ;  » men han sagde e , at du var en vældig krigsmand , og at du vist 

godt kunne slå en tysker ihjel med et næveslag— sådan sagde e han . Men pyt nu med det ! Det bedste var , at han huede dig så godt . Ja , han sagde det just ikke ligefrem ; men det var derfor lige tydeligt . Du kan stole på , at dig har han ikke det mindste imod , bare han ikke var så indædt gal på din far . « 
•  » Ja , men det er uden grund , lille ven ; far har jo aldrig gjort ham noget ondt . « 
» Nej , det ved jeg jo så godt ; men hvordan bærer vi os ad med at få ham selv til at indse det ? Hvorledes får vi dem gjort gode venner igen ? Thi før det er sket , tror jeg aldrig , far giver sit minde til , at vi får hinanden . Tænker du ikke  .  .  . det ville hjælpe , hvis din far gav efter og tilstod , at han  .  .  . alligevel , bare ved en fejltagelse , har hugget de fire træer på vor side af skellet ? « 
» Jo , men det har han jo ikke gjort , lille ven  ! « 
» Nej , men han skulle jo bare sige det for at føje far og derved hjælpe os . « 
» Aldrig ! «  råbte Anders heftig og slap hende .  » Kan vi ikke nå at få hinanden uden ved lave rænker og feje løgne , så ved jeg næsten ikke  .  .  . « 
» Kæreste Anders ! «  råbte hun forskrækket og stak sin hånd i hans igen .  » Jeg forlanger det jo slet ikke ; det var bare sådan en flygtig 

tanke , der for igennem mit tossede hoved . Nå , nå , nå , kære ven ! Kys mig nu og sig , at du ikke er vred på din pige . « 
» Nej , jeg er ikke vred , «  sagde Anders og kyssede hende ;  » men jeg hader krogveje og al den slags . Den ligeste vej er den rette — skal vi følges ad på den , Bentine ? « 
» Ja , «  svarede hun og trykkede hans hånd . Han kunne på grund af natten ikke se hendes ansigt tydeligt ; men de små gavtyve var på spil igen i hendes øjenkroge , og efter en lille pause tilføjede hun :  » Og nægtes kan det jo da heller ikke , at det jo er ad den allerligeste vej , du og jeg er kommen sammen her i aften . « 
Å , hvor Anders lo , og hvor han kyssede hende for det lille drilleri . 
» Du kan tro , det var ikke med den allerbedste samvittighed , jeg narrede far og sneg mig ud fra ham for lidt siden , «  vedblev hun mere alvorlig ;  » men hvad gør jeg ikke for din skyld , du kære ! « 
» Ja , «  svarede kæresten ;  » men det er nu noget , som kærestefolk alle dage har haft .hævd på : at narre forældre og værger , nårenstid de er urimelige og umedgørlige  ; men at forlange af en mand , der aldrig i sit liv har stjålet , at han skal bekende , han er en tyveknægt , det er dog vel meget igen af det gode . « 
» Ja , du har ret , og derfor skal du hænges ! « 

sagde hun overgivent og slyngede sine arme om hans Hals . 
Således blev de ved med deres kærestesnak på bænken i . Løvhytten , hvor de havde sat sig ind , fordi der var så rosomt . Det var jo så yndigt at sidde sammen for de to , der gerne ville sammen være , og de mærkede ikke , hvor hurtig tiden randt . Men omsider kom Bentine dog i tanker om , at det vist måtte være  » langt hen «  , og hun spurgte : 
» Hvad mon klokken kan være bleven ? « 
Anders rev en tændstik og så til sit ur .  » Den er fem minutter over tolv , «  sagde han .  » Ak du mildel er den så mange ? Den er måske endda mere — må jeg selv se ? «  tilføjede hun . 
Uret måtte frem endnu en gang og nok en tændstik rives . 
» Nej , den er endda ikke mere , «  sagde hun . 
» Tror du , jeg kunne narre dig , min egen pige ? «  sagde kæresten og drog hende ind til sig . 
» Nej , det tror jeg slet ikke , og det ville da også være synd af mig at tvivle om min udvalgte ven . Jeg ved jo , at du er oprigtig og trofast , og hvor kan jeg da andet end holde af dig ? Men nu kan jeg rigtignok ikke blive længer — husk på , jeg skal op klokken tre ! « 
» Ja , så ville det være synd at holde på dig længer , «  indrømmede han .  » Men vær nu 

ved godt mod , Bentine . Jeg skal nok komme igen i morgen aften og trøste dig , så godt jeg kan .  « 
» Det skal du have tak for ; men jeg er da ellers ikke så harmslagen . « 
» Nej , det behøver du heller ikke at være ; om et andet par år får vi nok hinanden . Din fader må og skal give efter , det tror jeg . « 
» Ja , naturligvis får vi hinanden , det har jeg aldrig tvivlet om , «  svarede Bentine . 
I denne tro og med dette håb drog de sig ud af hinandens favn og skiltes for den aften . Og således mødtes de aften efter aften og nød deres uskyldige kærligheds lykke i hinandens selskab , så længe Anders var hjemme . 
Mikkel Bendix kunne ikke få den statelige gardist ud af sit skaldede hoved , og da Bentine den følgende morgen gik og rettede frokost an for ham , gjorde han hende helt forskrækket ved pludselig at spørge : 
» Har du set en gardist , Bentine ? « 
Hun troede jo , det var hendes gardist , han mente . At hun ikke blot havde set ham , men haft stævnemøde med ham i haven den foregående aften , turde hun på ingen mulig måde bekende , og lyve for sin fader kunne hun da heller ikke . 
Der stod bentinel 

faderen reddede hende selv ud af klemmen . 
» Du behøver ikke at sætte sådan et par øjne på mig , «  sagde han ;  » for jeg ved jo godt , at her har du ingen set ; men det var i København , jeg mente  ; har du set nogen der ? « 
Det lettede . 
» Åk ja , der har jeg set dem så mange gange , «  svarede hun ,  » og jeg har da også set dem eksercere og hørt deres musik — å , hvor den er mageløs dejlig ! « 
» Tag en stol og sæt dig herhen til bordet og få en bid brød med , «  sagde faderen .  » Sådan , det var ret ; nu kan vi så gævt sidde og snakke både om dit og dat . Hm ! ja , du har set og hørt noget i de tre år , du var i København ; men hvad har vi andre kronjyder set , der alle tider må gå herhjemme  ? Nu stumpede det sig , at jeg fik Anders Matisen at se i hans pæne mundering , og det er jeg også glad ved ; men — hvad hjælper d et i grunden ? « 
Her tav han og brugte i flere minutter-munden kun til at tygge . Så sagde han : 
» Tænker du ikke , Anders Matisen er fløjmand  ? « 
» Mener i venstre fløjmand ? « 
» Nej , pinnedø* gør jeg ej , Bentine — hvor vil du hen ? Jeg mener naturligvis højre . « 
» Jo , det slår vist aldrig fejl . « 
» Nej , ikke sandt ? så høj han er ! Og 

så er han jo på en måde højremand ligesom jeg . « 
Efter et lille ophold fortsatte han : 
» Hvorfor monstro de gardere skal være så høje og ranke og se så godt ud ? « 
» Å , det skal de vel sagtens , fordi de jo egentlig hører til kongens'husfolk . « 
» Hvad siger du , Bentine ? Har kongen husfolk ? med jord til et par køer ? « 
» Nej , ikke på den måde , far ; men garderne skal altid være om kongens person , hvor han er , og de skal gøre vagttjeneste for ham og dronningen og prinserne og prinsesserne . Hvor der er nogen af de kongelige , er der også gardister . De er  » Kongens karle «  frem for alle de andre soldater . « 
» Ej , ej , det er der noget vedi men mon det så ikke hænder af og til , at kongen taler til dem ? « 
» Jo , det hænder vist ikke så sjældent . « 
Det grundede Mikkel et øjeblik på , og så udbrød han : 
» Ja , det kan nu være det sammel men sådan en søn kan en mand være stolt af . Å , sikken en lykke  ! Men'den skulle nu ikke falde i min lod . « 
Det sidste blev sagt med et dybt suk . Mikkel Bendix var nu færdig med at spise , og 

med et  » Tak for mad ! «  til datteren forlod han hende og gik ud i gården . 
» Sådan en søn skal i nok få , lille far , det vil da sige svigersøn , «  sagde Bentine ganske stille for sig selv og så efter ham , da han gik .  » Det mangler bare , at i selv kan blive ved sind og slå til . « 
Mikkel Bendix gik ud igennem porten og satte sig på den store trækævle . Der blev han siddende længe og stirrede ufravendt over efter Bertel Matisens gård , hvis skorstenspiber han i sin siddende stilling lige kunne se det øverste af ; men der kom ingen gardist og sprang over diget og gav sig i snak med ham , og det var jo kyvsomt nok . 
'nogle dage efter rejste Anders Matisen tilbage til København , og Mikkel Bendix fik ham ikke mere at se som  » Kongens Karl «  . 
Men han kunne ikke frigøre sig for det gunstige indtryk , knøsen havde gjort på ham , og længe derefter vedblev han at samtale med datteren om den smukke , raske garderkarl med det statelige ydre . 
Ja , var det ikke en sær Mikkel ? Der var vel ikke en eneste ungkarl , han hellere ville have til svigersøn end den raske Garder ; men hans had til knøsens fader var så indædt og sejlivet , at det syntes uovervindeligt , og så længe det beherskede ham , gav han aldrig sit 

minde til , at hans datter fik sønnen af  » Spøgelset derovre «  . Datteren turde ikke sige ham , at hun og Anders var kærestefolk , og ingen turde ymte et ord derom i Mikkels påhør . 
Den eneste , der gjorde forsøg derpå , var en gammel , fattig indsidderkone , der en dag henvendte sig til ham med sin krukke og bad om en tår mælk  » i guds navn «  . Hun indledede forhandlingen med at lade et ord falde om kæresteriet , ventelig for at gøre sine hoser grønne hos Mikkel og stemme ham til gavmildhed  ; men i det sted gjorde hun ham så snyde-vred , at han nær var sprungen i flint . Inden kællingen vel fik begyndt , lukkede han munden på hende ved at slå i bordet og bande på , at  » det var løgn i hendes Hals «  , og han blev ved at skælde ud og bande og tordne og lavede i det hele et sådant uvejr over den sølle fattige kones hoved , at hun blev ræd for ham og flygtede ud af kakkelstuen og ud af gården uden at have fået så meget som en dråbe mælk i sin krukke . Det følger af sig selv , at inden aften var denne godbid serveret for alle munde hele sognet over , og efter den tid vovede uvedkommende lige så lidt som vedkommende at slå på' den farlige streng , hvor Mikkel Bendix var til stede . 
Det eneste , der kunne synes at tyde på en bedring i forholdet mellem de tvende naboer , 

er , at de nu i over et halvt år ikke har haft proces eller været for retten med hinanden ; men i lige så lang tid har Mikkel Bendix  » ikke været i troldhøjen «  , og det ene hænger sammen med det andet . Ellers er forholdet i virkeligheden det samme . Det koger endnu i Mikkel , og han vender det hvide i øjnene ud , hver gang han og Bertel går hinanden forbi . 
Om efteråret var Anders Matisen færdig med at aftjene sin værnepligt og vendte så tilbage , til hjemmet , og nu blev han hjemme for at hjælpe sin fader med gårdens drift og for at udføre i praksis , hvad han havde lært på landbohøjskolen . Om dette sidste kunne der fortælles en hel del og alt til skolens og elevens Ros ; men det vedkommer os ikke her , og vi går det altså forbi . 
En eftermiddag , kort efter Anders Matisens hjemkomst , sad Mikkel Bendix almutters ene inde for bordenden i dagligstuen og læste i avisen . Ifølge gammel vane læste han højt , meget højt endogså , så at Bentine , der gik og syslede ude i køkkenet , kunne høre det . 
Nu kom hun ind og satte kaffe på bordet for ham . 
» Værs’god , far ! «  sagde hun .  » Er der noget nyt i avisen ? «  tilføjede hun , idet hun tog en stol og satte sig hos ham . 
» Tak , bitte Tine ! «  svarede han kærlig .  » Ja , 

noget nyt er der jo altid . Nu skal vi høre videre :  » Følgende sognefogder er under 16 . dennes udnævnte til dannebrogsmænd  : Bertel Matisen i dystrup —--------- . « 
Mere læste  . han ikke . Han smed avisen fra sig hen ad bordet og udbrød med dirrende stemme  : 
» Bertel Matisen dannebrogsmand ! Den , den  . .  . Kæltring gjort til dannebrogsmand ! « 
» Men far dog ! « 
» Nå , så du holder med ham ! Det manglede bare  ! — jo , det er , som jeg siger — jeg kender ham , må du tro , i alt fald bedre end du . Bertel er en flab , en  . . . en rigtig tyveknægt , det siger jeg ! Og hvis regeringen og de store kendte ham ret , så gav de ham sådan noget som den sorte kongkarde i stedet for korset ! Å , hvor det er harmeligt , at det ikke går mere rele til med sådan noget ! « 
Han holdt inde et øjeblik , medens han med feberagtig hast slubrede sin kaffe i sig . 
» Men , «  tog han ved igen , idet han skød kopperne fra sig og tørrede sig om munden ,  » det er jo ellers let at forstå , hvorledes det er gået til . Det har naturligvis været sønnen , der har benyttet sin stilling som  » Kongens Karl «  og hvisket en eller anden stormand en djævel i øret og ad den vej fået sin rare far smykket med et hæderstegn , som han er uværdig 

til at bære . Men se , om nogen skal lægge et godt ord ind for mig — mig , som til dato ikke har fået en eneste titel ! « 
At denne hjerteudgydelse ikke var vand på Bentines mølle , kan vi jo vel forstå . Alligevel øvede den en så uimodståelig komisk virkning på hende , at hun med nød og næppe holdt sig for at briste i latter . 
» I kommer da lige godt til at gå over og gratulere Bertel Matisen , «  sagde hun i en godmodig drillende tone .  » Jeg synes ikke godt , i kan være andet bekendt , far . « 
» Gratulere ham ! «  råbte han opfarende .  » Nej , det får du mig rigtignok ikke til , Bentine — det er du færdig med ! « 
» Da ville jeg gøre det , om jeg var i jert sted , «  vedblev hun . 
» Ja , du snakker , som du har forstand til , «  svarede han gnavent ;  » men du kan ikke sætte dig ind i , hvad grund jeg har til at sky Bertel Matisen som pesten . Der var en tid , da det var anderledes , «  lagde han grundende til , idet han satte albuen på bordet og den hule hånd under hagen . 
» Ja , det var der , og da var det meget bedre , «  sagde datteren . 
» Å , ja , «  vedblev han ,  » jeg har såmænd ikke glemt det , og hverken du eller nogen anden behøver at minde mig om den ting . Der var 

en tid , da det var vor kære , stadige tanke , at  .  .  . hm  ! Men lige meget , det skulle nu ikke sådan være , det er forbi , forbi alt sammen , og det bliver ikke anderledes , før en af os — Bertel eller jeg — lægger sig til at dø . « 
» Å , tal dog ikke således , far  ! Tal endelig ikke om at dø , i , som er så frisk og rask og , med guds hjælp , endnu har mange gode , lykkelige leveår i vente . « 
» Ja , guds vilje ske  ! Men det andet , jeg engang drømte om , det sker såmænd aldrig — jeg ser da ingen udvej til , at det kan ske . « 
Med et dybt suk stod han op og gik i Marken og så til folkene . 
» Stakkels far ! «  sagde Bentine ved sig selv og så efter ham , som han langsomt og med sænket hoved skred ud igennem porten .  » Der er dog vist ingen , der lider mere under det forstyrrede naboskab , end han . Men , «  føjede hun frejdig til ,  » Gud skal nok engang få ham tøet op , så han indser sin vildfarelse og rækker hånd til forsoning , og da kommer vor tid , min inderlig kære Anders ! « 
Det følgende forår kom tante Lise over og overraskede sin Broder og Bentine med et besøg . Ja , det var en fuldstændig overraskelse ; 

for hun havde ikke skrevet , og ingen af dem havde anelse om , at hun ville komme . Hendes bestemmelse var , forklarede hun , at hun ville have taget en vogn fra Århus ; men så traf det sig just , at Bertel Matisen var i Århus den dag , og at de — formodentlig helt tilfældig — mødtes på gaden . På hans vogn var der god plads , og , kort at fortælle , Mikkel Bendix , der samme dags eftermiddag , sådan hen ad aften , sidder ganske alene inde i dagligstuen og ruger over sine bekymringer og ærgrelser , havde vel årsag til at skifte farve og blive både rød og bleg på en gang , da han ser Bertel Matisen komme rullende ind i gården med et kvindfolk i agestolen ved siden af sig . 
Hvem kvindfolket var , brød han sig ikke om — formodentlig var det husholdersken der ovre , tænkte han — det var ene og alene den forhadte sognefoged og dannebrogsmand , der var genstand for hans opmærksomhed . I det vældigste krigshumør og med bart hoved for han ud for at drive Bertel af gårde igen og det med så grusom en salve , som hans fortræffelige mundlæder var i stand til at udspy . 
Men han brændte inde med hele salven . Idet han trådte ud ad døren , vendte kvindemennesket sit ansigt om imod ham , og en velkendt røst hilsede ham nok så glad og frejdig : 
» God dag , bro’er Mikkel , god dag , god dagi 

du havde nok ikke ventet fremmede , at dømme efter det ansigt , du sætter op . « 
Et snakketøj er ikke nær så nem en indretning at regulere og  » stille «  som for eksempel en spilledåse med flere Melodier , og det lod sig ikke gøre i et nu at få den grusomme salve pakket til side og gemt hen til senere brug og en anden og blidere Melodi  » lagt for «  . Men omsider fandt Mikkel da den rette tone og begyndte : 
» Ih , hvad ser jeg ? Søster Lise ! Er det virkelig dig ? Velkommen , søster Lise ! Velkommen til dystrup 1 det må jeg rigtignok sige , at du forstår at overraske os og tage os med en trumf ! Men hvifor skrev du ikke og lod mig hente dig i Århus eller ved stationen ? Vi har jo da guds lån både af bæster og vogne , så vi behøvede ikke at  .  .  .  . « 
I stedet for at tale ud skottede han bistert til køretøjet , som han under denne sin velkomsthilsen havde hjulpet søsteren ned af . 
» Tak , bro’er Mikkel ! «  sagde Fru Hermann .  » Ja , vi hopper ikke så let af en vogn nu som i vore unge dage . Ikke sandt , du gamle skaldepande . Vi må fare med lempe , når vi skal op eller ned . « 
» Ja , du snakker om at hoppe , «  tænkte Mikkel Bendix ;  » men jeg ved nok , hvem der kan hoppe , om nogen kan det . «  højt sagde 

han :  » Vær så god , søster Lise — Fru Hermann skulle jeg vel sige — gå nu indenfor ! Bentine er gået et bitte vend ind til byen , men kommer nok straks . « 
» Tak , bro’er Mikkel ! « 
Tante Lise tøvede . Hun ventede på , at broderen skulle byde Bertel Matisen indenfor ; men da det ikke skete — Mikkel stod tværtimod med sin brede bag vendt mod Bertel — så gjorde hun det endelig selv . 
» Værs’god , Bertel Matisen ! stå af vognen og gå med indenfor ! Sig det til ham , bro’er Mikkel , det er din indbydelse han venter på ! «  tilføjede hun dæmpet og gav bro’er Mikkel et puf med albuen . 
Bro’er Mikkel blev stående , stiv som en støtte , uden at åbne sin mund . 
» Nej , tak , Fru Hermann , «  svarede sognefogden ,  » jeg skal hjem med bæster og vogn ; men jeg kan jo så komme herover en anden gang , «  lagde han til med et eget smil . 
» Ja , gør det , Bertel ; de skal være velkommen , «  sagde hun . 
» Værs’god , Fru Hermann , gå dog endelig ind  !  «  gentog Mikkel . 
Men hun værdigede ham nu hverken ord eller blik . Hun var smækvred , og i stedet for at gå ind ville hun nu blive og snakke med Bertel , så længe han blev holdende i gården . 

nu kom Bentine nok så fodrap ind igennem porten . Hun gjorde store øjne , da hun så , hvem det var , der holdt for døren . Et blik på faderen overtydede hende dog hurtig om , at han var alt andet end glad over naboens besøg . Men — du mildeste ! Var det ikke tante Lise , som stod der , tæt ved vognen , med hånden på agestolen og passiarede nok så gemytlig med Bertel Matisen ! Den unge pige fløj fasteren om halsen og sagde med glædestrålende åsyn : 
» God dag , kære tante ! Gud være lovet , at du er kommen ! Du hjælper os nok ! «  lagde hun dæmpet til og kyssede hende atter . 
» God dag , bentinel mig ser du nok slet ikke ? «  sagde Bertel Matisen med et venligt smil . 
» Jo , det kan i tro , jeg gør ! God dag og velkommen , Bertel Matisen 1  «  svarede hun hjertelig og rakte ham hånden . 
Og under hele dette lille kærlige optrin havde Mikkel Bendix ikke skiftet plads eller stilling , men var bleven stående med bortvendt åsyn helt inde ved døren , tilsyneladende kold og ligegyldig , som om det , der foregik , ikke i mindste måde ragede ham ! Han stod som det femte hjul til en vogn . 
» Far vel , Fru Hermann ! Far vel , bentinel far vel , Mikkel Bendix ! «  sagde Bertel Matisen ; 

og dermed vendte han vognen og kørte sin vej igen . 
» Far vel , Bertel , og mange tak for befordringen 1 «  svarede Fru Hermann .  » Glem nu ikke deres løfte , men kom og besøg os hver dag , så længe jeg er heri «  råbte hun efter ham . 
Men lænkehunden halsede så voldsomt , og vognhjulene rumlede på stenbroen , så han hørte det måske slet ikke . 
» Værs’god , søster Lise i gå dog endelig ind i «  sagde Mikkel igen . 
Denne gang fulgte hun indbydelsen , men uden at værdige ham et ord . 
Bentine gik med sin faster op i gæsteværelset for at gå hende til hånde med at klæde sig om efter rejsen . 
» Hvor længe bliver du , tante Lise ? «  spurgte pigen . 
» Å , så længe i vil beholde mig , hele sommeren måske . « 
» Gud ske lov ! det er jeg rele glad ved ! « 
» Jeg havde sådan glædet mig til , at de var blevne gode venner igen , din far og den kære Bertel Matisen , «  vedblev tante Lise , idet hun gød vand i vandfadet og gav sig til at vaske sig ;  » men —• pdldldl — det ser nok lissedanne ud — pdldldl — å , hvor det gør godt at få støvet vasket af sig ! Har man nogen sinde set mage til opførsel ! Han var jo 

ligefrem uforskammet mod Bertel , sagde e hverken bu eller bæ til ham og vendte ham ligefrem ryggen i uh , hvor han skulle have , skulle han  !  «  — her strakte hun armen truende ud , medens hun tørrede den med håndklædet —  » en mand , der aldrig har fornærmet ham for en knappenål , at behandle ham sådan ! Men , hvad skal man sige ? Mikkel er en stud , og det har han været alle sine dage  !  « 
» Nej , han er ikke , tante i far er god i grunden ; men han har så svært ved at glemme og tilgive . « 
» Glemme og tilgive ! «  gentog tante Lise harmfuld ;  » hvad har han at glemme og tilgive , må jeg spørge ? Ingenting — ingen verdens ting ; for Bertel har aldrig fornærmet ham eller lagt ham så meget som et halmstrå i vejen ! Jo , Mikkel er en stud , ret en stiv og stædig , ægte jysk bondestud er han ! « 
» Nej , tante Lise , far er ingen stud , som du siger , og hvis du bliver ved at omtale ham med slige stygge navne , så bliver du og jeg virkelig uvenner ! « 
Tante Lise vendte sig hastig om , og der stod den unge pige med løftet hoved og flammende øjne . Fasteren slog sine arme om hende og kyssede hende gentagende . 
» Du har ret , kære barn , «  sagde hun be 

væget .  » Jeg glemte , at han er din far . Tilgiv mig ! mi skal jeg ikke sige det mere ! « 
» Det gør ikke noget , tante ! « 
» Jeg skal sige dig en ting , Bentine . Jeg kunne så ilde tåle det for den gode Bertels skyld , og dérsom du vidste , hvad han har været og er for mig , så ville det , kan hænde sig , undre dig mindre , at jeg tog mig din faders tølp  .  .  . uartige opførsel mod Bertel så nær . Men godt var det , at jeg fik det revet af mig , inden jeg kom ned til din far ; for du må ellers ikke tro , at jeg er rejst herover i den hensigt at kives med ham . Men jeg skal nok hjælpe jer , dig og Anders . Jeg rejser ikke herfra , før værket er fuldført ; men han skal tages med snildhed — snildhed er ordet , min skat ! Å , det skal gå som fod i hose . Men jeg er skrupsulten . Gå du kun nu ned og ret an , mens jeg gør mig færdig . Nu kan jeg godt hjælpe mig selv . « 
Og ved aftensbordet var tante Lise elskværdigheden selv  ; al hendes harme mod broderen var som blæst bort . 
» Jeg skal sige dig , søster , «  begyndte Mikkel Bendix , der måske syntes , at hans adfærd for lidt siden kunne trænge til en forklaring ,  » Bertel Matisen og jeg er ikke mere gode venner som tidligere . Bertel er ikke den , han gerne vil gå og gælde for . Han har gjort mig det , der 

måske bliver en pind til min ligkiste , «  lagde han til med* højtideligt alvor . 
» Å , såmænd , Broder Mikkel , der kan nemt komme folk noget imellem , det ved den søde gud , der kan . « 
Opmuntret ved dette indrømmende svar tog Mikkel atter fat . 
» Hvorledes det gik til , at vi blev uvenner , gider jeg ikke engang fortælle , og det er nu også så længe siden , at jeg næsten ikke kan huske det mere . « 
» Å , ved du nu hvad , Mikkel ? Sådan noget gør man også bedst i at glemme . « 
» Ja , «  fortsatte broderen , ikke så vel tilfreds med denne bemærkning som med den forrige ,  » glemme og glemme er to ting , søster Lise . Jeg kan vel nok glemme somt ; men at Bertel i flere år har vist sig som min argeste fjende og tvunget mig til sags anlæg den ene gang efter den anden og forbitret mig livet på alle optænkelige måder , det har jeg ikke glemt , og det glemmer jeg i mine levedage aldrig ! « 
» Se , se , er det kommen dertil med jer ? Og det var derfor , du hverken bød ham velkommen eller værdigede ham et eneste ord ? «  sagde tante Lise og så til Bentine . 
» Ja , naturligvis . Sad han ikke der med et fjæs så luskesødt og kattemildt , som om der ikke var det mindste i vejen med os ? Men 

sådan kan jeg ikke spille komedie ; jeg viser mig altid , som jeg er . « 
» Nå , så du så endda , at han så mild og venlig ud ? «  sagde søsteren .  » Jeg troede såmænd ikke , du havde skænket ham et eneste øjekast . « 
» Det var pinnedø’ også mere , end han havde fortjent , den svinehund ! Men så meget kunne jeg jo da se med et halvt øje . « 
Efter et lille ophold spurgte Fru Hermann  : 
» Hvem har så vundet i alle de processer , i har haft med hinanden , du og Bertel ? « 
» Ja , jeg har hele tiden tabt , og det har kostet mig en skammelig hoben penge , alt det vrøvleri .  « 
For denne modgang havde søsteren ingen trøst at yde ham ; hun brød tværtimod ud i en hjertelig latter . 
» Jeg synes ikke , det er noget at grine af , «  sagde Mikkel stødt . 
» Da er det såmænd heller ikke til at græde over , og jeg mener , det var løn som forskyldt , du kunne ladet være at give dig i kast med ham , lille bro’er ! «  svarede hun .  » Som drenge kunne du og Bertel heller aldrig forliges en dag til ende , og jeg mærker , det er ikke blevet bedre med jer med årene . Men Bertel har altid været dig for voksen og altid givet dig klø , 

stakkels Broder  ! Derfor skulle du se at holde fred med ham . « 
» Og hvem var det , der altid grinede af mig , når han bankede mig , og som heller ikke er bleven bedre med årene  ? «  sagde Mikkel og gav sin kurvestol et arrigt skub tilbage , hvortil stolen gjorde en yderst vranten bemærkning . 
» Det var naturligvis  » den lystige jomfru lisken «  , som du altid kaldte mig , når jeg lo af dig , «  svarede søsteren og tvang sig til at være alvorlig .  » Ja , jeg var jo munter anlagt , og i den henseende har jeg såmænd ikke forandret mig synderlig , det skal jeg villig indrømme . Men nu skal jeg nok være skikkelig herefter . Hvor gammel er du nu , Mikkel ? «  spurgte hun pludselig for at give sine tanker og samtalen en anden retning . 
» Fire og halvtreds , «  svarede han . 
» Ja , det syntes jeg nok , at der skulle være to år imellem os — jeg er to og halvtreds — og du og Bertel er jo lige gamle . « 
» Kommer du nu med Bertel igen ? «  for broderen op —  » ham troede jeg , vi var færdige med 1  « 
» Nej , det er vi vist ikke , bro’er Mikkel — jeg tror ikke , vi er helt færdige med ham endnu , «  svarede søsteren i en tone , som om hun var den , der vidste bedst besked .  » Og du , lille 

Bentine , du blev jo fire og tyve , da du fyldte sidst ? « 
» Ja , lige akkurat , tante Lise — jeg kan jo snart blive en gammel pige . « 
» Å , det kan endda gå an , «  sagde fasteren med et kærligt smil  ;  »  men længe varer det vel ikke , inden der melder sig en frier , så du snart må være betænkt på at forandre dig . « 
» Frieri «  råbte Mikkel Bendix ærgerlig .  » Åk , søster Lise , friere har vi såmænd haft guds lån af , siden hun kom hjem fra København . De sværmer sågu’ om hende så tæt som fluer i fiskemåned , og endda er vi lige nær — hun giver dem nej , den ene efter den anden , lige så rask , som de kommer . Jeg ved så minsæl ikke , hvad der stikker hende ; men jeg er næsten ræd for , at hun har i sinde at leve og dø som gammel jomfru . « 
Tante Lise og Bentine vekslede et meget sigende blik . 
» Du er fire og tyve , lille Tine , «  sagde tanten ;  » hvor gammel kan så Anders Matisen være ? « 
Den unge pige blev blussende rød og svarede ikke ; men hendes fader , der ikke lagde mærke til hendes forvirring , hjalp hende ud af klemmen , idet han tog til orde og sagde i en meget velvillig tone : 
» Anders Matisen er fem og tyve , akkurat 

fjorten måneder og sytten dage ældre end Bentine . Men hvad Pokker kender du til Anders Matisen , søster Lise  ? Du vidste altså , at Bertel har en søn ? « 
Nu faldt turen tante Lise til ; men der skulle mere end som så til at sætte hende i forlegenhed . 
» Tænker du da ikke , at Bertel fortalte mig både det og det på vejen hjem fra Århus ? «  svarede hun nok så ligefrem .  » Jo , det gjorde han rigtignok ; han snakkede både om den ene og den anden , om Anders og Bentine og flere af de dystrupper . « 
» Anders og Bentine  ! Hvad fa’en kunne Bertel have at sige om Anders og Bentine ? « 
» Å , sådan hvad der kunne træffe sig , «  svarede søsteren undvigende .  » Du ville da vel ikke forlange , at vi skulle sidde og tie bomstille hele vejen hid ? Så havde vi jo kedet os rent fordærvet . « 
» Nej , sågu’ tror jeg endda ikke , at du og Bertel sad og kedede jer , «  sagde Mikkel spydig ;  » det plejede i da i alt fald ikke , mens 1 var unge . Nå , men hvad sagde han så om mig ? Jeg fik naturligvis et pænt skudsmål af ham — hæ ? « 
» Nej , ikke et eneste ufordelagtigt ord lod Bertel falde om dig , bro’er mini «  svarede hun fast og så ham fuldt ind i ansigtet .  » Ja , det 

må jeg rigtignok lade Bertel , at han omtalte dig pænt , så ofte du var på bane , og uvenskabet og processerne  .  .  . han omtalte såmænd ikke med så meget som en stavelse alt det skidt .  « 
» Det er nogle sære udtryk , du bruger somme tider , «  sagde broderen stødt . 
» Ja , skal vi ikke nævne tingene med deres rette navne ? «  drillede søsteren . 
» Du må sågu’ benævne tingene akkurat , som du lyster og vil ; det er mig fuldstændig lige fedt , enten du benævner tingene så eller så ! «  svarede han endnu mere stødt .  » Men for mæ at tykk’ kunne du vel nok have andet at tale om end ham , den  .  .  . rare nabo . « 
» Ja , såmænd i du har jo flere naboer . Hvad blev det til med den anden rare nabo , du havde , ham denne her Sofus grønning ? « 
Dette spørgsmål kom så uventet og var Mikkel såre ubehageligt . 
» Det kender jeg ikke noget til , «  svarede han but .  » Bentine , skænk Fru Hermann en anden kop te . « 
» Tak , jeg skal ikke have mere te , jeg er forsynet . Kom han ikke i tugthuset ? « 
» Hvem ? « 
» Ih , det pæne , dannede , rare menneske , din flinke nabo , Sofus grønning ? « 

» Jo , det gjorde han ( måske . Skal du ikke have et andet stykke kage , søster Lise ? « 
» Nej , mange tak , jeg er forsynet . Hvormange gårde var det , han havde brændt af ? « 
» Det kender jeg ikke , siger jeg jo ! « 
» Nej , det har du ikke sagt , bro’er Mikkel . Grønninghåb skulle nok have gået op i røg også , og det var Bertel Matisen jo med til at sætte pind for — mon det var derfor , han blev dannebrogsmand  ?  « 
» Det ved jeg heller ingen besked om , «  svarede Mikkel Bendix yderst ærgerlig .  » Men vi er nok færdige med at spise , «  vedblev han , idet han rejste sig .  » Velbekomme ! Tak for mad , lille Tine ! Skal vi sidde ude i haven lidt ? Vejret er jo både varmt og godt . « 
» Nu må du ikke drille ham mere med grønningen , «  hviskedee Bentine fasteren i øret . 
» Det skal jeg så heller ikke — på din forbøn vil jeg skåne ham , «  svarede Fru Hermann . 
» Men skal du ikke ud at malke , lille Tine ? «  sagde Mikkel Bendix . 
» Nej , far , husholdersken har lovet at malke for mig i aften , «  svarede datteren . 
» Ja , du skulle da også vel være fri den første aften , din faster — tante Lise , hm — Fru Hermann er her , ja , du skulle sandelig så ! «  sagde faderen kærlig og klappede pigen 

på kinden , glad over , at søsteren nu endelig , som det jo lod , var færdig med at fritte ham ud om Sofus grønning . 
» Der kan du selv høre , tante , at far er god — å , så hjertensgod ! «  udbrød datteren og hægtede sin arm i hendes . 
» Ja , han er vist god nok — og kan ikke gøre for , at vi andre er så slemme , «  lød tantens lidt spydige svar . 
De var imidlertid komne ud i haven og havde begyndt at spadsere rundt i gangene , kvinderne foran og Mikkel bagefter med piben i mund og den bredskyggede stråhat på hovedet . 
» Å , lille Tine ! Løb ind og hent mig mit blå overstykke og min gule stråhat ! «  sagde tante Lise .  » Det er dog lidt køligt , og hjemme er jeg vant til at have det lunere . « 
» Et prægtigt pigebarn , ikke sandt ? «  sagde Mikkel Bendix nikkende , idet han med velbehag så efter sin rankvoksne , rapfodede datter , der nu forsvandt gennem havestuedøren . 
» Ja , Bentine er en sjælden sød pige , «  sagde søsteren ,  » og du er lykkelig , Mikkel , der har sådan en datter og arving . Du ved ikke , hvor tungt det somme tider falder mig , at jeg er ene og barnløs , «  tilføjede hun vemodig . 
» Ja , det kan sågu’ måske være tungt nok . «   » Men , «  vedblev Fru Hermann ,  » jeg finder 

mig langt bedre i det nu , siden jeg havde Bentine ovre hos mig og lærte hende så godt at kende . Dag for dag fik jeg hende mere kær , og du kan ikke tænke dig , hvor jeg har længtes efter hende . Jeg elsker hende , som var hun min egen datter . « 
» Det er jeg sandelig glad ved at hørel «  udbrød Mikkel med strålende åsyn .  » Så håber jeg da også , du tænker på hende , når  .  .  . « 
» Ja , det er noget , jeg selv bestemmer , «  sagde søsteren køligt afbrydende , hun vidste straks , hvor Mikkel var henne .  » Lad os nu få hende gift først og vel gift , «  føjede hun til .  » Skulle der være en , hun holder af , lad hende så få ham — det må du ikke modsætte dig , om du vil lyde mit råd . « 
I det samme vendte Bentine tilbage med de hentede klædningsstykker , som hun hjalp fasteren på . 
» Tak , lille tinel «  sagde Fru Hermann .  » Det hjalp , nu kan jeg hytte mig . Giv mig så din arm og lad os gå lidt omkring igen . « 
» Hvad synes du om haven , tante Lise ? «  sagde Bentine .  » Vi vidste jo ikke , du kom ; ellers skulle jeg nok have sørget for , at den var kommen til at se lidt mere pyntelig ud . « 
» Hvad jeg synes om haven , kære ? «  svarede Fru Hermann , idet hun standsede og brugte 

øjnene i alle retninger .  » Jeg synes naturligvis , at den er nydelig , og jeg ved sandelig ikke , hvad du ville have gjort for at få den mere pyntelig , end den er . Gangene er skuffede og revne , bedene og blomstergrupperne er lugede og vel plejede , og om det så er plænen , er den vist luget — ikke et ugræs at få øje på , hvorhen man så vender sig . Holder i gartner til at passe den ? « 
» Ja , der står gartneren , «  sagde Mikkel Bendix med stolthed og pegede med piben på Bentine .  » Du kan tro , vi trænger minsæl ingen anden gartner til , så længe vi har hende . Hun forstår at holde en have i orden , må jeg sige . « 
» Å , jeg forstod mig såmænd ikke stort på det , før jeg kom til København , «  svarede datteren ;  » men der lærte jeg adskilligt , også i den retning . Når du og jeg , tante Lise , spadserede sammen i ørstedsparken og andre offentlige anlæg , havde jeg altid øjnene med mig og lagde mærke til , hvorledes gartnerne der bar sig ad ; på den måde fik jeg lidt indsigt i , hvorledes en have bør holdes , og det er det , jeg har ført mig til nytte her , siden jeg kom hjem . « 
» Det må jeg rigtignok lovel «  sagde tante Lise . 
» Og så den lyst , hun har til det , «  fort 

satte faderen .  » Hun under sig såmænd aldrig en stunds hvile om middagen . Når alle vi andre går hen og lægger os , går Bentine ud i sin kære have , og der bliver hun også , til hun skal ind og have os purret ud . Om aftenen er det det samme igen : Bentine må og skal et bitte vend ud i haven , inden hun går i seng . Jeg er somme tider bange for , at hun overdriver det med al den gartnereren og under sig for lidt søvn . En aften i forrige uge vågnede jeg ved , at hun kom ind og gik i seng . I det samme tog klokken til at slå , og jeg talte slagene •—• hvad tror du så den var , søster Lise ? « 
» Var den måske to ? eller tre ? «  svarede Fru Hermann og gav Bentines arm et lille tryk . 
» Nej , så galt var det da heller ikke ; men den var minsæl lige tolv ! « 
» Nå , ikke mere ! Det var også noget at snakke om for en gammel københavner , «  svarede tante Lise .  » Å , jeg skal ellers sige dig , Mikkel , unge mennesker , når de da ellers er friske og sunde , behøver såmænd ikke megen søvn . Da jeg var på Tines alder , ville jeg også gerne gøre sommeraftenerne lange . « 
» Ja , det husker jeg dæneme godt ! «  svarede Mikkel Bendix .  » Det vil sige , du løb og gantedes sammen med byens andre unge — men 

Bentine går og slider i haven ; se , det er en forskel .  « 
» Ja , det er jo en forskel , «  gentog tante Lise med et fint smil og så til Bentine . 
De havde nu sat sig ind i lysthuset , gennem hvis indgang der havdes udsigt over en stor del af frugthaven . 
» Å , hvor ’de unge træer , der i min barndomstid var ganske små , dog nu er bleven store  !  «  . sagde Fru Hermann og lod sit blik henrykt glide hen over de mange æble- og pæretræer , der just stod i fuld blomstring ,  » og så fulde de er af bloster — blomster , ville jeg sige . « 
» Nå , så der hænger endda lidt ved endnu af dit jyske mål , «  lo Mikkel Bendix . 
» Ja , langt mere , end du kan høre  ; ens modersmål er ikke sådan at lægge af . En københavner kan straks høre , at jeg er jyde . « 
» Måske s’gu’ ? « 
» Ja , det er da vist . Men lige meget . Vi er alle jyder for Vorherre , ved du nok . « 
» Ja , sågu’ er vi vel så . « 
» Å , her kunne jeg aldrig blive træt af at sidde og se på de dejlige , blomstrende træer , «  fortsatte Fru Hermann .  » Yndigere syn gives der heller ikke her på jorden ikke sandt , bro’er Mikkel ? « 
» Å , såmænd , de er også kønne at se 

på , når jeg skal sige , hvad jeg mener , «  svarede Mikkel Bendix , der dog nærmest tænkte på , at træerne var hans . 
» Se nu for eksempel på den vældig store , gamle twonn* )-abil d der , «  vedblev Fru Hermann ;  » står den ikke der og strækker sine mange lange , stærke arme med de utallige blomstersmykkede kviste på ud til alle sider , som ville den sige : kom dog og se al den rigdom af velsignelse , Vorherre ved mig skænker jer menneskebørn ! Hvad , Bentine ? Hvad , Mikkel ? « 
» Jo , det er vidunderlig dejligt at se , «  svarede pigen . 
» Å , såmænd , «  indrømmede Mikkel Bendix ;  » men det bliver jo da først til velsignelse for os , når al den blomsterstads er bleven til modne æbler ; for dem kan vi spise . « 
» Jeg holder mere af blomsterne end af æblerne , «  sagde Bentine . 
» Det gør jeg sandelig også 1  «  istemte tante Lise . 
» Ja , hver sin lyst , sagde soen  .  .  .  . «  Mikkel brød pludselig af , idet han kom i tanker om , at ordsproget måske var alt for ufint for Fru Hermanns øre og jo desuden slet ikke passede her .  » Men , «  vedblev han , idet han bukkede sig ned og tog en lille genstand op og 
* ) twonn = torn o : hawthornden , en sort æbler . 

så nøje på den ,  » jeg sidder her og ser på — jo , ganske rigtig , det er en afreven tændstik , og .sådan ligger der jo mange der for ved vore fødder ; se der — og der — og der — en hel mængde ! Hvordan i al verden er de kommen til at ligge strøet der ? « 
Bentine sad som på gløder . Hun trykkede sig tæt ind til fasteren og hviskedee ivrig : 
» Kæreste tante ! sig ikke noget om disse tændstikker  !  « 
Fasteren trykkede tavs hendes hånd , som ville hun sige :  » Stol på mig ! jeg skal ikke forråde dig og din hjælpegartner ! «  højt sagde hun :  » Å , pyt med de tændstikker , Mikkel ; de er jo brugte og gør altså ingen ulykker . « 
» Nej , sandt nok , «  svarede han ;  » men hvem har smidt dem der ? Det er det , jeg ikke begriber . Selv har jeg ikke været her i , jeg ved aldrig den tid , og karlene må ikke komme her . Men — nu har jeg set det med ! Der ser jeg også en cigarstump , og flere ligger der under bænken ! Det er fanneme da heller ikke til at forstå ! « 
» Tante , tante ! «  hviskedee Bentine . 
» Vær kun rolig ! «  hviskedee tante Lise tilbage . 
Da kvinderne ikke lod til at interessere sig videre for cigarstumper og brugte tændstikker , sluttede Mikkel af med at bemærke : 

» Ja , ja ! det skal jeg minsæl nok få opklaret engang ! « 
» Hvad mon klokken kan være ? «  sagde Fru Hermann i en yderst ligegyldig tone . 
» Den er nogle minutter over elleve , «  svarede Bentine . 
» Jøsses , er den så mange ! «  udbrød hendes fader og rejste sig .  » Ja , en mærker ikke , at tiden går , når en sådan sidder og snakker . Ja , så er det vel sengetid ? «  tilføjede han , henvendt til sin søster . 
» Ja , «  svarede Fru Hermann med en slet undertrykt gaben ;  » begge mine øjne blive så små . « 
» Nu vil til min lille seng jeg gå , «  istemte Bentine . 
Således endte den aftens samtale , og nu gik de til ro . 
* * % 
den følgende morgen tilbød Mikkel Bendix , at han om eftermiddagen ville  » køre en tur med damerne «  . 
Det var et par timer over middag , og de sad just og drak kaffe inde i havestuen , da der hørtes en vogn køre i gårde . 
» Mon der kommer fremmede ? «  sagde Fru Hermann ;  » så får vi måske ingen køretur i dag . « 

» Å , det er måske en Slagter , «  mente Mikkel Bendix  ;  » men jeg liar heldigvis — havde jeg nær sagt — ikke noget at sælge , så ham kan vi snart blive kvit . « 
» Å , lille Tine , gå ud i stuen og se efter , hvem det kan være , «  sagde faster . 
Bentine gik og vendte straks tilbage med den besked , at der sad tre svære , tykke mænd på vognen , men hun kendte ingen af dem . 
» Ja , så må jeg nok selv af sted , «  sagde Mikkel Bendix og gik ud i stuen . Søster og datter fulgte efter . 
» Kender i dem , far ? «  sagde Bentine . 
» Ja , jeg kender dem alle tre , når jeg får set rigtig på dem , «  svarede far .  » Ingen af dem er af vor familie , så dem behøver vi sågu’ ikke at holde på . Jeg tænker , de er ude at købe bæster . Dem har jeg ingen af at undvære , og det kan forkarlen sige dem — jeg ser , de har kaldt ham til sig og sidder og snakker med ham . Nu går jeg så ikke ud til dem lige straks  ; måske vender de så og kører deres vej igen . « 
» Hvem er det , far ? «  spurgte Bentine endnu en gang . 
» Du tænker måske , det er bejlere til dig , min tøs ? men det skal du lige godt ikke sætte din næse op efter ; for de er både gifte og hjemfarne alle tre . « 

den snak brød Bentine sig ikke om . 
» Sig os nu , hvem det er , far ? «  gentog hun ;  » for er det nogen , der skal bydes ind , så får vi vel ingen køretur , er jeg ræd for . « 
» Ja , om vi bliver fri for at få dem ind , det kan jeg pinnedø’ ikke sige dig endnu , lille Bentine , «  svarede faderen , og derpå vedblev han :  » Ham , der sidder i den forreste agestol og kører , det er Mads brun fra skalleris . Ham , der sidder her over ad i den anden agestol , det er Jes Nissen fra Nørup , og hans sidemand , det er snorr Poul — vi kalder ham — fra hummel-døj , alle tre gårdmænd , store mænd . Men hvor længe hl de blive holdende og prate med den Karl ? Jeg troede , de engang skulle blive ved sind og køre igen — nej , nu kråner Karlen hammelrebene af , og snorr Poul begynder at kravle af vognen  ! De vil altså  . ind , og vi bliver dem minsæl ikke kvit . « 
» Tak , skæbne ! «  sagde Fru Hermann .  » Skal de have kaffe ? « 
» Ja , det kommer de vel til . « 
'med disse ord gik Mikkel Bendix ud og bød de fremmede velkommen . Han bød dem selvfølgelig også indenfor , ind i havestuen førte han dem , og da han havde fået dem så vidt , lod de sig langt om længe , men først efter megen nøden , bevæge til at tage plads på de 

stole , som Bentine havde skyndt sig at sætte frem til dem . 
Imidlertid havde Mikkel Bendix sat tobakskasse og tændstikker på bordet , han og de fremmede mænd fik stoppet og tændt , og de kvalmede godt alle fire . 
Ingen af de fremmede kunne ret få munden på gang . Snorr Poul sad og stirrede ufravendt på Fru Hermann , og omsider sagde han til Mikkel , med et sidekast med hovedet i retning af hende : 
» Din kone , Mikkel Bendix ? « 
» Nej , det er min søster , Fru Hermann fra København , «  svarede Mikkel og lettede sig en kende i sædet .  » Hun er ellers enke og lever af sine midler , og for tiden er hun her i besøg , «  føjede han til og løftede hovedet lidt højere endnu . 
» Hov , hov ! «  sagde snorr Poul .  » Ja , jeg syntes s’gu’ nok , hun var mig for fin til — æ  .  .  . Men så kan Fruen måske ikke tåle tobaksrøg ? «  tilføjede han galant og vendte sig atter til Fru Hermann . 
» Åk jo , hr . Snorr  .  .  . « 
» Mit navn er Poul Jensen , «  oplyste han . 
» Åk jo , hr . Poul Jensen ! ryg de bare , så meget de vil ; jeg er såmænd tilrøget for længe siden . « 
Nu kom Bentine ind med kaffe til gæsterne . 

» Hvem er så den ? «  vedblev Poul Jensen , der lod til at være snaksom nok , nu han havde fået begyndt . 
» Det er såmænd min datter , mit eneste barn . Hendes moder døde fra os , Bentine og mig , og jeg sidder nu enkemand på tolvte år , «  sagde Mikkel Bendix , rørt over sine egne ord . 
» Ih , se , se ! «  sagde snorr Poul , der sad og så på pigen , som om han var ved at vurdere hende . 
» Ja , det vidste jeg godt , at Mikkel var enkemand , «  sagde Mads brun og lod en stor spytklat falde mellem sine ben ned på gulvet . 
» Ja , det vidste jeg også nok , «  sagde Jes Nissen og fulgte hans eksempel med hensyn til  »  spyttefriheden  «  . 
» Ja , jeg vidste det vel endelig også , når jeg bare havde husket mig om , «  sluttede Poul Jensen . 
» Værs’god , drik kaffen , mens den er varm ! «  sagde Fru Hermann til gæsterne .  » Vi andre havde lige drukket , før de kom . « 
Nå , ja , hun måtte jo minde dem et par gange endnu , før de endelig fandt det passende at stikke  » Fløjten «  ind og give sig i færd med kaffen . Efter kaffen fulgte  » en bitte sort «  , eller hvad de nu kaldes , disse på landet så yndede opstrammere , der består af en  » Sjat «  kaffe , te eller øl — en  » Ølhøvl «  — hvori 

kommes et par teskefulde sukker og halvanden snaps brændevin , cognak eller rom , det sidste dog sjældnere . Det var naturligvis manden i huset , der bestilte disse  » Genstande «  , for at han , ifølge lovene for landlig gæstfrihed ,  » kunne få en med «  , ligegyldig , om han selv er  » Ynder «  af denne herskende sædvane eller ej . 
Det tog tid med al denne her trakteren , klinken og drikken , stoppen og tænden , og da kopperne endelig var tagne af bordet , dette aftørret og tæppet lagt på igen , var der gået et par timer — køreturen blev der vist ikke noget af den dag . 
Snorr Poul så til uret . 
» Nu er klokken fire , og vi har langt hjem , «  sagde han henvendt til sine rejsefæller . 
» Bæsterne har nylig fået et foder , lad dem nu æde det først , «  sagde Mikkel Bendix . 
» Tak for det , Mikkel ! «  svarede snorr Poul , der stadig førte ordet på egne og fællers vegne .  » Det er også for bæsternes skyld , vi giver os så gode stunder — og endda er vi ikke rejsefærdige endnu , hæ  ! Vi skulle jo have vort ærinde forrettet . Sagen er den  .  .  . ja , vi kan vel gerne snakke om ’et og lade kvindfolkene høre på ? « 
» Ja , det kommer minsæl an på , hvad det er ? «  grinede Mikkel og-blinkede til kvindfolkene . 

» Der er naturligvis en frier i baghånden , «  tænkte han . 
» Skal vi gå ? «  sagde Fru Hermann og rejste sig . 
» Nej , det behøves ikke ,- Fru herremand , «  svarede Poul ;  » det er bare noget politisk . « 
» Nå , ikke andet , «  sagde hun og satte sig igen . 
Poul vendte sig atter til Mikkel Bendix : 
» Sagen er den : Knud Jensen , vor gamle folketingsmand , er jo død , som du ved . « 
Mikkel blev inderlig glad . Han tænkte :  » Pladsen er ledig , og nu kommer de til mig med en opfordring om at stille mig — meget godt ! «  højt sagde han :  » Ja , han er jo det , min gamle modkandidat — dygtig mand for resten . « 
» Og nu skal vi have suppleringsvalg—der er knap tre uger til — hvem skal vi vælge ? Hvem skal vi stille op  ? Endnu har ingen kandidat meldt sig ; men det skulle vel helst være en mand ud af vor egen midte ? «  fortsatte Poul Jensen . 
Nu var Mikkel med og det med liv og sjæl . 
» Ja , sådan en mand lader sig vel finde , vi kan jo snakke om det — men hør , vil i ikke blive her i nat ? « 

» Tak , nej , vi skal hjem i dag , «  sagde de tre mænd på en gang . 
» Hja ! «  vedblev Mikkel Bendix overvejende og trak ivrig på sugeværket ,  » jeg har jo ganske vist stillet mig en gang før  .  .  . og for . den sags skyld , hæl kunne jeg måske lade mig overtale til at prøve det endnu en gang , jeg kunne måske lade mig bevæge , skønt  .  .  . det er minsæl ingen morsom bestilling at være rigsdagsmand , gu’ om det erl « 
Deputationen var ikke fri for at se en smule forfjamsket ud . 
» Kunne du få i sinde at stille dig , Mikkel Bendix ? « 
» Hja — som sagt , umuligt er det ikke , vel at mærke , hvis over halvdelen af vælgerne vil opfordre mig til ’et , og så måske endda jeg vil betænke mig . Noget afgørende svar kan jeg i alt fald ikke give jer i dag . « 
Deputationen så mere og mere forfjamsket ud . 
» Hvad kulør har du egentlig ? «  sagde Mads brun . 
» Min Avis ligger på bordet der . Det er  » Amtstidende «  , som i ser , og mere behøves vel ikke . Den har jeg såmænd holdt i , jeg ved aldrig hvor mange år . « 
» Det var jo som højremand , du stillede dig for en del år siden ? «  vedblev Mads brun . 

» Og imod Knud Jensen , «  tilføjede Jes Nissen . 
» Ja , det skal jeg aldrig fragå , «  svarede Mikkel Bendix ;  » thi , ser i , venner , en politiker må først for alt være ærlig . « 
» Hør ! «  råbte snorr Poul og blinkede til sine fæller . 
Dette  » Hør ! «  havde en elektriserende virkning på Mikkel , eller måske rettere  : det virkede som smørelse på snakketøjet , og uden videre vrøvl skubbede han stolen tilbage og sprang op , parat til at vise sine talegaver ved på stående fod at brygge og aflevere en længere politisk tale . 
» Kære venner ! højtærede depetation ! «  begyndte han .  » Jeg stillede mig som højremand , siger i , og* imod Knud Jensen , siger i . Ja , ganske rigtig , det gjorde jeg . Men , kære venner , hvad er højre , og hvad er venstre ? Navne , kære venner , og ikke andet , det forsikrer jeg . Nu har jeg læst aviser og studeret politik i over tyve år , og endda er jeg med al min flid og gransken ikke kommen videre  .  .  . « 
Og videre kom han heller ikke i  » Foredraget «   ; thi på dette punkt blev han stoppet af snorr Poul , der pludselig tog til orde med en røst så kraftig og gennemtrængende , at  » den foregående ærede taler «  var nødsaget til at holde inde : 

» Det kan nu alt sammen være godt nok , Mikkel Bendix , skønt jeg mener jo rigtignok , at en mand , der har tanke om at stille sig som folketingskandidat , burde være kommen , så vidt , at han kan kende forskel på højre og venstre — det forekommer mig , at det må være det mindste , man kan forlange af ham . Men jeg skal gøre pinen kort ved at gøre opmærksom på , at vi ikke er kommen for at opfordre dig til at stille dig — undskyld , at jeg siger det så rent ud og ligefrem ; det gælder jo først for alt om ærlighed , sagde du selv lige nyssen . Nej , ser du , kakkel Bendix , der er , som du selvfølgelig ved , en stærk stemning for at få Bertel Matisen , din nabo , sat ind som salig Knud Jensens efterfølger . « 
Ved at høre dette blev Mikkel Bendix til  mode , som om han havde fået et slag lige ind i synet . Ved denne lejlighed var der ingen , der sagde  : sæt dig ned , Mikkel 1 men han satte sig uopfordret med et bump ned på stolen og stirrede på Poul Jensen , askegrå i ansigtet . 
» Det ved jeg ikke noget af , det kender jeg ikke det mindste til ! «  stønnede han . 
» At Bertel Matisen kan være os tjenlig , det er der ikke spor af tvivl om , «  fortsatte Poul Jensen . Men kan vi få ham til at stille sig ? Det er der , det kniber . Vi har haft fat på ham flere gange både i Århus og på 

møder andre steder . Hidtil har han sagt nej  ; men vi håber jo , at når vi hænger i og klemmer ham dygtig , han da nok giver efter og siger ja til sidst . « 
Fru Hermann , der , fra det øjeblik af , da Bertel Matisens navn blev nævnet , havde hørt til med spændt opmærksomhed , bemærkede nu : 
» Ja , sognefogden er vist en overmåde brav og dygtig mand ; han burde åbenbart vælges ind i rigsdagen . « 
» Hør ! «  råbte på en gang Mads og Jes og Poul , og den sidste tilføjede : 
» Netop , Fru herremand 1 det er den bedste , vi kan finde i hele kredsen — dig , Mikkel Bendix ufortalt .  « 
» Tak skal du have for den ! «  mumlede Mikkel bidsk . 
» Men justement fordi han er så dygtig og samvittighedsfuld , «  vedblev Poul ,  » er det så svært at få ham til at gå i tøjet ; for det er jo gerne så , at de , der duer , de holder sig beskedent tilbage , medens snakkebasserne , som der ikke er noget ved , de trænger sig frem . « 
» Det var en rar lussing , du der gav mig , «  snærrede Mikkel Bendix . 
» Om forladelse , Mikkel ! Det var kronedød ikke møntet på dig , det kan du være forvisset om ! «  råbte Poul ivrig og tørrede sveden af panden  ; for han var bleven varm af den stærke 

punch og den megen talen .  » Men nu skal jeg straks komme til meningen . Ser du , Mikkel Bendix , vi tre mænd er udnævnt som en slags deputation til at rejse kredsen rundt og samle underskrifter på en opfordring til Bertel Matisen om at stille sig . Vi har været inde i byen , og de fleste af de dystrupper har underskrevet . Nu vidste vi jo ret godt , at du og Bertel ikke er så helt enige , hvad det politiske angår — vi har jo ikke glemt valget for en del år siden — men alligevel ville vi ikke gå din dør forbi , Mikkel Bendix , det ville jo have taget sig underligt ud , havde vi gjort det . Her i Bertels egen * kommune gjaldt det især om at få så mange som mulig til at skrive under , og hans allernærmeste nabos navn måtte da nødig mangle på opfordringen . Vi har den i magasinet ude i vognen — må jeg hente den ? Mange af de dystrupper sagde for resten , at det sikkert ville virke svært på Bertel , hvis vi kunne få navnet Mikkel Bendix med blandt underskrifterne , «  skyndte han sig at tilføje , da udtrykket i Mikkels ansigt just ikke forjættede det mest imødekommende svar . 
Alles øjne vogtede på Mikkel , og alle tænkte , at han bare sad og kæmpede lidt med sig selv , inden han kunne forvinde den skuffelse han havde lidt , og bekvemme sig til at sige ja 

thi han sagde ingenting , men sad bare og hostede en lille smule . 
» Selvfølgelig skriver min Broder under ; hent kun dokumentet , Poul Jensen , «  sagde Fru Hermann . 
Snorr Poul begyndte at lette på sig ; men nu fandt Mikkel pludselig sit mæle igen . 
» Nej , ingen ulejlighed for min skyld , «  sagde han med længe tilbagetrængt forbitrelse .  » Jeg skriver ikke under , og jeg mener , det er ligefrem uforskammet af dig , snorr Poul , og dig , Mads brun , og dig , Jes Nissen , det er topmålt uforskammet af jer alle tre , at i vil komme til mig og forlange , at jeg skulle gå over og falde på knæ for spøgelset derovre og bønfalde ham om at stille sig — ved i så det ! « 
» Da var det da en underlig snak af dig , Mikkel Bendix ! «  råbte Poul Jensen .  » Hvem forlanger , at du skal falde på knæ for ham , mand ? « 
» Nej , det er der s’gu’ ingen , der forlanger , «  sagde Mads brun . 
» Nej , vi forlanger jo blot , at du skal skrive under , «  tilføjede Jes Nissen . 
Mikkel Bendix krummede fingrene på sin højre hånd og bankede tap , tap , tap ! i bordet med knoerne , idet han råbte : 
» Har i ikke forlangt af mig at skrive under på jeres krybende opfordring til ham om at 

stille sig , hvad  ? og har det ene ikke det andet at betyde , hvad  ? « 
Nu begyndte også ordføreren at blive lidt hed i Toppen . 
» Ja , vi vidste jo nok , at i ikke just var perlevenner , du og Bertel , «  råbte han ;  » men at du var så djævleblændt krakilsk og umedgørlig , som du har vist dig i dag , det havde ingen sagt os , og havde vi bare vidst det , da kan du forlade dig på , at vi så ikke havde mørknet dine dørel men  .  .  . men hvordan i al verden kan det da også være , Mikkel Bendix , at du er bleven din nabo så gram ? For det er jo soleklart , at du ligefrem hader og afskyer ham , og de  . . . de  . .  . det kan jeg s’gu’t begribe , Mikkel ; for Bertel Matisen er jo da en overmåde flink og grundskikkelig mand . « 
» Ja , det er han , «  istemte Mads brun . 
» Ja , Bertel fornærmer ingen , «  tilføjede Jes Nissen . 
» Nå , ja , det hører jeg jo nok , at i tror , han er en engel , «  sagde Mikkel Bendix med et bistert , skulende blik til de fremmede ;  » men jeg , der bor ham så nær , har nu rigtignok lært ham at kende fra en helt anden side — mig har han været hård og det for alvor ! « 
» Ja , det kender vi ikke , og jere private stridigheder kommer ikke os ved , «  sagde Poul Jensen .  » Men , «  vedblev han ,  » dette her skal 

have en ende ! Endnu en gang , Mikkel Bendix , vil du skrive under ? eller vil du ikke ? « 
Han rejste sig op og begyndte at knappe sin frakke . Mads og Jes fulgte hans eksempel . 
Mikkel tav . Betænkte han sig måske og gav efter ? 
Fru Hermann lagde sit håndarbejde fra sig , gik om og lagde en hånd på hver af broderens skuldre og sagde kærlig overtalende : 
» Nu skal du være rar og skrive under ligesom de andre dystrupper ! Gør det , lille bro’er-sen ! Hører du , Mikkel ? « 
Mikkel sad ubevægelig og svarede ikke et muk . 
» Nå , hvad bliver det så til ? «  sagde Poul Jensen utålmodig . 
Mikkel Bendix sprang op . 
» Det har jeg jo sagt dig ! «  råbte han .  » Jeg skriver ikke under , om i så præker for mig til ida jamen* ) ! Hvifor kan i så da ikke lade mig være ? Det er rigtignok drøjt , at jeg ikke engang kan have fred i mit eget hus ! «  lagde han til , idet han satte sig på stolen igen og vendte blikket mod gulvet . 
Ordføreren så til Fru Hermann og virrede med hovedet . 
» Nej , der er nok ikke noget at stille op , « 
* ) i dag om et år . 

sagde han ,  » men de skal alligevel have tak , Fru herremand , fordi de stod med os og prøvede på at overtale deres Broder . Nå , far vel så , Fru herremand , og tak for den gang ! «  vedblev han og rakte hende hånden .  » Far vel , min bitte pige —• jeg howsker ikke , hvad det var , din far kaldte dig ? « 
» Jeg hedder Bentine . « 
» Hov , hov ! det var da et grov fint navn ! Nå , far vel da , Bentine , og tak for den gang ! Der har du min hånd på et . Den er rele lidt grov at føle på , hæ  ! men jeg har en voksen søn hjemme , han har en finere hud , hæl far vel , Mikkel Bendix , og tak for den gang ! Du var rele en hård negl , var du — og kan jeg pudse dig for 'et en gang i en markedshandel , da kan du be’ ham tage e dig på , at jeg gør ’et , hæ , hæ , hæl nå , far vel , alle sammen ! « 
» Den hårde negl «  følte sig smigret . Han rejste sig op og sagde med et nogenlunde sømmeligt ansigt : 
» Ja , i skal ikke prøve på at få mig længer , end jeg selv vil . Har jeg først sat mig en ting for , så kan ingen rokke mig i mit forsæt ! « 
Mads og Jes gik nu også rundt og sagde  » Far vel og tak for den gang ! «  først til  » Fru herremand «  , så til Bentine og sidst til  » den hårde negl «  . 

dermed havde deputationen endt sit hverv hos Mikkel Bendix . Der blev givet ordre til karlen om at spænde for , og deputationen satte sig til vogns og kørte af gårde . 
» Det var en rar køretur , vi der fik , «  sagde Fru Hermann . 
» Ja , især for mig ! «  svarede Mikkel .  » Det er da også uden al ende , som jeg skal pines og plages med ham , spøgelset der ovre ! Jeg tror , han lægger mig i min grav til sidst . « 
» Bertel kan da ikke gøre for , at folk vil have ham til rigsdagsmand . « 
» Jo , det er netop det , han kan , søster Lise — Fru Hermann . For det er naturligvis Bertel selv , der står bagved og styrer hele komedien ; men det skal alligevel hedde sig sådan og sådan . Jo , jeg kender ræven , han er lådden ! « 
» Men det er dog dig , der hedder Mikkel ! «  lo Fru Hermann . 
» Ja , hold kun med ham ! «  snærrede broderen ,  » og stå kun sammen om mig , så mange i er ! Jeg tror da også snart , at hele verden bliver tobelig 1 « 
Med dette knarvorne udbrud stod Mikkel op og gik ud i haven . 
Hans sind var endnu i oprør , og han spankulerede op og ned ad gangene derude med en fart , der stemmede bedst med hans oprørte 

sindsstemning . Det var ikke gang , men et jævnt luntetrav . 
Efterhånden som stormen i hans indre lagde sig , sagtnedes også farten , og omsider satte han sig ind i løvhytten og hengav sig til sine mørke betragtninger . Men det trætter i længden at gruble over menneskenes rænkeful dhed og egen modgang , og Mikkel Bendix blev omsider en smule døsig og var ikke langt fra* at falde i søvn . Medens han således sad og nikkede (  » skar kabudser «  ) , var der en døgngammel , ubehagelig tanke , der langsomt og besværligt arbejdede sig op på erindringens overflade , og — jo , ganske rigtig , nu havde han det ! Jo , det var disse mistanke vækkende afrevne tændstikker , han den foregående aften havde set' på jorden derinde i løvhytten . Nej , i dag var der ingen , ikke en eneste , og heller ingen cigarstumper . Jordgulvet var omhyggelig skuffet og derefter revet med en fin haverive , og der var strøet sand til sidst . Det var naturligvis atter Bentines utrættelige , ordnende hånd , som her havde været . Gud velsigne hende ! 
Før han gik ind , omkiggede han pladsen uden om løvhytten på alle leder og kanter . Nej — jo ! Der på jorden , gennem buskene ! Ja , hvad var nu det igen ! Det havde han minsæl aldrig før lagt mærke til ! Et par skridt fra løvhytten var der gennem læbæltet , fra 

gangen og helt ud til stendiget , et tydeligt spor eller en smal sti , der åbenbart var trådt af menneskefødder . 
Mikkel Bendix rystede på hovedet og skyndte sig tilbage til havestuen ; men der var hverken datter eller søster . I dagligstuen traf han Bentine , der gik og dækkede bord . Køkkendøren stod åben , og det brasede derude på komfuret . 
» Du skal have tak , fordi du har gjort gå pænt ude i løvhytten , «  sagde han til datteren .  » Der er en anden lille ting , jeg ville have snakket med dig om ; men det får være til senere — jeg ser , du har travlt . Hvor er tante Lise ? « 
» Hun gik ud straks efter , at i var gået ; jeg ved ikke , hvor hun ville hen , «  svarede Bentine uden at lade sig forstyrre i sin huslige dont . 
» Da var det sært , hun sådan gik sin vej uden at tale om , hvor hun agtede sig hen , «  sagde faderen .  » Det er jo så over en hel time , hun har været borte . « 
Han satte sig for bordenden og ventede , nu og da vekslende et ord med datteren , der færdedes frem og tilbage mellem dagligstue , køkken og spisekammer og lempede alt til rette , så at der nemt kunne rettes an , når tante Lise h 

det var dog mærkværdigt , så længe tante Lise blev borte . Der gik endnu en god halv time , så kom hun da endelig , og de satte sig til bords . Hun var helt lystig til mode og kunne vist let komme i latterhjørnet . 
» Hvor bliver du af ? «  spurgte Mikkel Bendix og så helt bister ud . 
» Å , jeg var bare et bitte vend ovre hos din nabo for at se , hvorledes hans kakkelovn vendte , «  svarede hun muntert . 
» Hos Bertel Matisens ? og du var derinde ? «  råbte Mikkel opfarende . 
» Ja , vel var jeg derinde , «  svarede hun med et bekræftende nik , idet hun førte tekoppen til læberne .  » Jeg så alle hans Stuer og , frem for alt , hans prægtige have . Den er ikke slet så vel holdt som din , Bentine ; men ved en smule pleje kunne den blive nydelig . « 
» Det var ellers pænt ! «  vrissede broderen med indædt forbitrelse .  » Her sidder vi og venter og kan aldrig begribe , hvor du bliver af — og så render du og føjter om med ham der ovre i hans have ! Ved du hvad , søster Lise ! Det tykkes mig rigtignok lidt usømmeligt , dette her ! En skulle næsten tro , du var kommen her over for at gøre skandale og ikke for at besøge mig . « 
» Å , hvor vil du hen , Mikkel ! «  svarede hun muntert .  » Husk på , hvor gamle vi er , og det var ilde , skulle et par folk i Bertels og 

min alder ikke kunne besøge hinanden og spadsere lidt sammen uden at udsætte andre for at få ondt i øjnene ? Vi københavnere er ikke så snerpede eller så rædde af os — lad folk bare snakke så meget , de vil . « 
» Ja , det kan gerne være , «  mumlede broderen ligesom lidt eftergivende ;  » men du skulle dog betænke , søster Lise , hvem det er , du besøger og spadserer med . Har du glemt , at Bertel Matisen er min argeste fjende , og at han vil gøre mig al den fortræd , han kan optænke ? « 
» Og har du glemt , at Bertel og jeg er bysbørn og ungdomsvenner ? «  ivrede Fru Hermann , på nippet til at briste i latter over broderens komiskforknytte udseende .  » Ja , vi var såmænd ikke helt fri for at være kærestefolk en lille tid , «  tilføjede hun drilsk og blinkede til Bentine . 
» Ja , det husker jeg minsæl nok , hvilket rend der var af ham , før du kom til Århus at tjene , «  svarede Mikkel ,  » og du bissede da også en enlig gang over til hans om aftenen i mørkningen og kom sent hjem om natten . « 
» Å ja , man har jo været ung engang , «  genmælede søsteren med et alvorlig-vemodigt udtryk i sit endnu ret kønne ansigt , der bar tydelige spor af , at hun som ung måtte have været mere end almindelig smuk . 
Fru Hermann faldt i tanker , og der blev en lille pause . Men pludselig rev hun sig ud 

af sine drømmerier om ungdomstiden og sagde til Bentine : 
» Du skulle tage e og gå med der over en dag ? « 
» Hvor over ? «  sagde den unge pige forskrækket . 
» Jeg  mener , når jeg næste gang besøger Bertel Matisen , så skulle du slå følge og gå med mig derover . « 
» Nej , det må jeg vist ikke , «  svarede Bentine frygtsomt og så til sin fader . 
» Ih , men tror jeg ikke , at du ret rele sidder og prøver på at sætte tøsen fluer i hovedet ! «  udbrød Mikkel Bendix fortrydelig .  » Hold endelig op med den , hvis du og jeg skal blive ved at være gode venner . « 
» Å , det var vel ikke så farligt , «  svarede Fru Hermann i sin forrige drilske tone ;  » for jeg har da , gud ske lov , et hjem at ty til , hvis du blev så vred , at du viste mig døren . Men hvorfor må Bentine ikke besøge Bertel Matisen — og hans søn ? Der er jo da ingen af dem , der har fornærmet hende . « 
» Fordi Bertel er min argeste fjende — hvor tit skal jeg da sige det ? «  råbte Mikkel gnistrende .  » Og i min uvens gård har min datter ikke noget 'at gå efter — hun skal blive derfra , det er bestemt ! Vil du gøre dig til nar ved at rende galop derover og gøre visitter hos den 

rare enkemand , det kan jeg ikke forhindre , hvor gerne jeg ville ; for et sådant galoprend er mig meget imod , som du vel kan tænke ; men dig har jeg ikke over at sige , så du får at gøre , som du vil og kan forsvare i den retning . Bentine derimod skal blive derfra , forstår du ! Det skal hun ; for hun står under min kommando og ikke under din , forstår du ! Sin far skal hun lystre , skal hun , og det har hun da også gjort indtil denne dag ! Jeg har opdraget hende sådan , at når jeg siger til hende : det eller det må du ikke , Bentinel så gør hun det heller ikke , men retter sig kønt efter sin fa’ers vilje — ikke sandt , Bentine ? « 
» Jo , «  svarede Bentine med nedslagne øjne og pillede ved kanten af borddugen . 
» Å , hvor han er mageløs i aften — bare han vidste — — i  «  tænkte Fru Hermann . Højt sagde hun :  » Nå , og hvad så , bro’er Mikkel ? for der er vel mere endnu ? « 
» Ja , det er der rigtignok , «  svarede han .  » Du kan barestens prøve på at forføre pigebarnet til ulydighed imod hendes far ved at lokke hende til at besøge krammet derovre , da kan du være vissen om , at jeg skal spille halv-tolv med dig ! Det var bare den lille bemærkning , jeg ville tillade mig . « 
» Nej , stop nu lidt , lille Mikkel ! Vil du nu også til at spille halvtolv med mig ligesom 

med Bertel ? Det vil jeg dog alvorlig råde dig fra ; det kunne let blive dig et dyrt spil , bro’er min ! Tror du , jeg er kommen her for at blive blandet ind i dine fjollede stridigheder , så tager du fejl og skal snart få min hæl at se ! Jeg havde jo tænkt mig at blive her hele sommeren og hjælpe dig til at få Bentine forlovet og godt gift  .  .  . « 
» Men tante dog ! «  afbrød den unge pige hende , blussende rød . Der blev hende for  » varmt «  ved bordet nu , og da hun var færdig med at spise , sagde hun  » Velbekomme ! «  og skyndte sig ud at malke . 
» Nej , nej , søster , det var jo ikke min mening at støde dig for hovedet —• ja , bare vi kunne få hende forlovet og gift — godt gift ! «  råbte Mikkel Bendix ;  » men den ting vil hun jo pinnedø’ aldrig høre tale om  ! Har du kanske set nogen ud , søster Lise ? «  fortsatte han ivrig og flyttede sig nærmere hen til søsteren —  » hvem har du i kikkerten , hvad   ? « 
» Tror du , det er sådan at løbe til at finde en fæstemand , god nok til en pige som vor Bentine ? «  svarede hun undvigende .  » Er der ingen , du selv har kigget ud , Mikkel ? « 
» Hja — der er jo endelig en , og han er minsæl også den bedste af dem alle sammen ; men ham kan hun jo ikke få , det er umuligt' åk ja , hvem skulle heller have troet det ! « 

» Hvem mener du , bro’er Mikkel ? « 
» Å , det kan være det samme ! «  svarede han hårdt .  » Nej , ham kan der aldrig være tale om mere  .  .  . skønt  .  .  . men nok herom , Bentine kan desuden slet ikke lide ham , det ved jeg bestemt . Nej , den eneste , jeg ved for øjeblikket — du husker nok , snorr Poul lod falde et mundgvejr om en voksen søn med bløde hænder ? ( det er nu for resten ingen anbefaling ; for det tyder jo på , at han er uvant med at bruge sine hænder . ) nå , men set ham har jeg adskillige gange , på markeder og slige steder , og jeg kan just ikke sige , at han står mig an ; for han er jo ikke så lidt duknakket , og han er jo også en smule rundrygget  .  .  . « 
» Ih , føj da for den lede syge ! «  afbrød Fru Hermann ham og tog sig et stykke sukker for at få den grimme smag af munden .  » Kunne du virkelig et øjeblik for alvor tænke på at få vor Bentine koblet sammen med sådan en  .  .  . en  .  .  . hæslig kamel ? « 
» Vor Bentine , det er godt ! «  tænkte Mikkel .  » Ja , hvad fa’en skal vi gøre ? «  sagde han .  » En skal hun jo da have ; det var ikke godt , hun skulle dø som gammel jomfru , noget , jeg somme tider går og bliver ræd for . Ganske vist er snorr hans ingen skønhed — hans næse for eksempel er noget storagtig og temmelig rød ; men han er eneste søn og arving til gård og 

penge og hele klatten , så Bentine ville jo blive knusendes rig , hvis  .  .  . « 
» Hvis hun blev Fru snorr hans , Fru storsnude og Fru pukkelryg , tre pæne  » Titler «  på en gang ! «  afbrød søsteren ham brat og heftig .  » Men nu skal jeg sige dig en ting , lille bro’er ! Hvis du for alvor prøver på at få pigebarnet smedet sammen med et uhyre som denne snorr hans , så tager jeg Bentine fra digi « 
» Tager du hende fra mig ? «  råbte Mikkel opfarende .  » Hvordan ville du bære dig ad med det ? « 
» Ligefrem bortføre hendel vi flygter sammen en nat , mens du ligger og snorker , og inden du vågner og får din nathue af , er vi i København — så kan du skyde en hvid pind efter hende . « 
» Det har du ingen ret til , Elisabeth , og det vover Bentine ikke . « 
» Ja , det skal du ikke stole alt for godt på , «  svarede Fru Hermann .  » Du ved ikke , hvad en kvinde kan driste sig til for at blive fri for at gifte sig med en , hun afskyer , og når to brave kvinder slår sig sammen og lægger deres hjerner i blød for at nå et vist mål , så bliver det nået , forstår du , om der så er lige så mange snorr Hanser og snorr pouler til , som der er træer i dystrup skov . « 

Mikkel kløede sig bag øret ; han var ikke fri for at føle sig lidt ængstelig til mode . 
» Du behøver ikke at tage e så hårdt på vej , «  sagde han ;  » Snorr hans er hun da hverken forlovet med eller viet til endnu . « 
» Og bliver det heller aldrig , det skal jeg være dig kone for , «  vedblev Fru Hermann .  » Vil du i din tossevornhed gøre hende ulykkelig ved at tvinge hende , så tager jeg mig af hende og sørger for hende — det var bare meningen . Vi kan såmænd helt undvære dig , om det skal være . Jeg har flere penge end du , når det kommer derpå an , om også du sælger gård og gods og gør revl og krat i penge  .  .  . « 
» Det er , katten rive mig , da vel aldrig sandt  !  «  råbte Mikkel afbrydende og sprang op . 
» Jo , det kan du være rolig for . Du skal derfor ikke tale i så høje toner , du gjorde vist klogere i ikke at fornærme mig , bro ’ ersen 1 jeg havde jo tænkt , at Bentine , om hun fik en mand efter mit sind  .  .  . « 
Hun talte ikke ud , men så til broderen og nikkede . Han kunne også nok selv slutte sig til resten . 
Det løb rundt for Mikkel Bendix . Søsterens mange penge gjorde ham hvingelsyg — hvem var nærmere til dem end Bentine ? Havde hun mon allerede testamenteret pigebarnet alle pengene , 

villaen og det hele ? Det kunne vel nok gå an at stikke følehornene lidt ud ? Han sagde : 
» Ja , det er en anden sag , kære søster , har du testamenteret hende  .  .  . « 
» Du kan godt spare dig al ulejlighed med mit testamente , «  afbrød Fru Hermann i en bestemt afvisende tone ;  » der er kun et , du har at gøre , hvis du ønsker at få din kage melet hos mig : passe på , at du ikke støder mig alt for slemt for hovedet . Men når du ikke har andet at tænke på og tage hensyn til end nabokævl og vrøvl og skidt og vil lære mig , hvem jeg tør besøge eller ikke  .  .  . så vil jeg dog lade dig vide , at jeg magelig kan tage anden bestemmelse endnu . Jeg er slet ikke for gammel til at gifte mig en gang igen , og så  .  .  . ja , du ser på mig ; men du kan stole på , det er ikke spøg , jeg sidder og kommer med ! « 
» Godt ord igen , bitte søster , godt ord igen ; det var ingenlunde min hensigt at fornærme dig , «  sagde broderen hel myg og klappede hende på skulderen ;  » men jeg tænkte , vi kunne vel nok sidde og snakke om ’et sådan i al fortrolighed , du og jeg , søster Lise — hvad  ? « 
» Om mine penge er der talt mere end nok i dag — og dermed basta  !  «  svarede søsteren . Hun foldede armene over brystet og så lige 

frem for sig med et fortrædeligt udtryk i sit kønne , godmodige ansigt . 
» Herre gud ! «  sagde broderen dæmpet og med et dybt hjertesuk .  » Jen ved jo næsten aldrig , hvad jen tør tale om mere ! « 
Efter en længere pause vendte Fru Hermann sig atter til broderen og sagde : 
» Er det så din mening , at jeg ikke tør gå over til Bertel uden at udsætte mig for , at du skaber dig gal og skælder ud , når jeg vender tilbage ? « 
» Jeg tykkes rele nok it’ om ’et , at du går der over , «  svarede han , krympende sig ved at give efter ;  » men-—æ  .  .  . tykkes du it , du kan blive derfra , så får du at gå — der er ikke andet at sige til den ting . Men , «  drejede han klogelig af , da han af søsterens miner så , at hun gjorde sig slagfærdig ,  » skal vi nu ikke snakke om noget andet , søster Lise ? Jeg gad vidst , hvad det så bliver til  .  .  . om Bertel stiller sig —• det hørte du vel ikke noget om ? « 
» Jo , det hørte jeg just om , kan du tro ! «  svarede hun livlig .  » Deputationen var lige taget derfra , som jeg kom , og Bertel lod mig se adressen  ; den var nydelig skreven — kalligraferet , som det nok hedder . « 
» Nå , og hvad så ? « 
» Jo , han havde så svaret deputationen , at efter en så kraftig opfordring , underskreven af 

flere hundrede vælgere , kunne han ikke stå imod længer , og — kort at fortælle — han stiller sig . « 
Hertil havde Mikkel Bendix ikke noget at skulle have sagt . Og uden et ord mere , ja , uden engang at sige godnat til sin søster og Bentine , der i det samme trådte ind igen , stod han op og forlod dem og gik i seng . 
Mikkel Bendix var ikke god at komme nær i de nærmeste dage . Han følte sig igen som en slagen mand , og altid var det  » ham , spøgelset der ovre «  , der voldte ham nederlaget . Skulle han sætte himmel og jord i bevægelse for at forhindre Bertels valg ? Ja , det tænkte han først på , men opgav det heldigvis , af frygt for at berede sig nok et nederlag . Nej , der var ikke noget at stille op , slet intet , og forgæves ulejlighed er altid spildt , i det mindste . Resultatet af al hans pønsen og grublen og spekuleren blev da , at han slet ingenting ville foretage sig , men blive hjemme og forholde sig ganske rolig . Også på selve valgdagen blev han hjemme ; men at han  » forholdt sig ganske rolig «  , kan ikke siges . Thi den dag især var han fnysende vred og bed om sig værre end en ulykke . 
Inden aften vidstes det over hele byen , at Bertel Matisen , som eneste kandidat , var bleven valgt ved kåring . Det hed sig , at  » han havde 

klaret sig rigtig godt «  , og at  » han havde vist sig som en langt bedre taler «  , end nogen skulle have troet om den ellers så stilfærdige , ordknappe mand . 
Bertel Matisen var altså nu kredsens repræsentant på tinge . 
Det vidste Mikkel Bendix , og han var hel edderspændt gal derover . Fru Hermann vidste det også og var meget glad derover . Hun kunne ikke dy sig for at drille broderen lidt , lod altså , som hun ingenting vidste , og begyndte med at spørge : 
» Hvem mon der så sejrede i dag ? «   » Hvor ? « 
» Ved folketingsvalget her i kredsen — for at gi’e dig det rigtig tydeligt , «  tilføjede hun leende . 
» Ih , det gjorde jo spøgelset der ovre — hvor tit skal jeg sige dig det ? « 
» Kæreste lille rare bro’er 1 du har ikke sagt mig det før ! ikke et eneste ord har vi vekslet om valget i dag før i dette øjeblik ! « 
Det fandt Mikkel det ikke umagen værd at svare på . 
» For resten kan det vel ikke godt kaldes at  » sejre «  , da han var eneste hane i kurven , «  sagde han ;  » på den måde er det s’gu’ nemt at  » sejre «  , som du kalder det . Ikke således , da jeg var oppe ; jeg måtte slås med Knud 

Jensen uafbrudt i flere timer . Se , det var noget andet ! Det var en ganske anden tobak ! « 
» Og så faldt du , stakkels bro’er ! « 
» Ja , det har jeg minsæl ikke glemt , så det behøver du ikke at fortælle mig ! « 
» Åk , sødeste gud , hvor det klæder dig kosteligt , bro’er Mikkel , at skabe dig sådan over , at Bertel stod , hvor du faldt  .  .  .1  « 
» Å , du med din Bertel ! «  afbrød Mikkel hende bidsk .  » Det er svært , så forgabet du er i ham og bliver det mere og mere . Engang var det  » Hr . Matisen «  ; men nu er det aldrig andet end  » Bertel «  og  » Bertel «  og  » Bertel «  igen ! Pøj  ! jeg er nær ved at blive syg af al den  »  Bertel  «  -knæwer  !  « 
Dermed spyttede han langt hen ad gulvet , og efter denne bedrift vendte han søsteren ryggen og gik sin vej . 
» Gud , hvor han er morsom ! «  sagde Fru Hermann til sig selv og slog hænderne sammen .  » Å , han er ubetalelig ! Og hvor han vil buldre og tage på veje , når vi får sagt ham , at sådan og sådan skal det være og ikke anderledes  ! Men det må til , inden alt bliver godt , og det bæres mig for , at snart må vi til at levere ham hovedslaget . « 

dagen efter valget træffer vi om eftermiddagen Bertel Matisen og hans søn ved dagligstuebordet , ivrig læsende . Den nyvalgte folketingsmand har fordybet sig i grundloven , og Anders sidder og studerer faderens valgbrev . 
» Ja , «  sagde faderen omsider og lukkede lovbogen i ,  » vi får adskilligt mere at tænke på herefter , både du og jeg , Anders Matisen . « 
» Ja , det gør vi jo , «  svarede sønnen , idet han foldede dokumentet sammen og gav sin fader det .  » En Karl mere må ri da have fra oktober af . « 
» Du skal ikke sige vi , men jeg , for du bliver jo ene om det , og du kan også nok undvære mig nu — hvad , Anders Matisen ? « ' tilføjede Bertel og gav sønnen et slag på skulderen . 
» Ja , det må jeg jo , enten jeg kan eller ej , «  svarede Anders alvorlig ;  » for vel er jeg ingen årsunge mere ; men — det er dog godt at have gammel i gård . « 
» Ved du , hvad jeg allerhelst ville ? «  sagde faderen . 
» Nej ? « 
» At du fik gården og giftede dig , inden jeg rejser . Jeg vil give dig skøde og skifte med dig når som helst . « 
» Ja , det er nu alt sammen så meget godt , far ; men hvad det angår at gifte mig , så 

har det vist lange udsigter . For der er kun en pige , jeg vil have , og hende må jeg ikke få for hendes far . « 
» Og det er Bentine ? « 
» Det er Bentine , ja . « 
» Mikkel må give efter , når han mærker , at nu skal det være , «  sagde Bertel Matisen efter en lille pause .  » Kan i ikke på en eller anden måde narre ham , spille ham et lille puds , så han giver køb uden selv at vide det ? Det hører der såmænd ikke så meget til , og bagefter vil han selv blive glad over det . Jeg kan måske træde til og give jer en lille håndsrækning i en snæver vending , «  tilføjede han med et eget smil .  » Det har jo vist sig , at alt , hvad jeg vil , det vil Mikkel stik imod . Til en forandring kunne det jo hænde sig , at jeg satte mig på bagbenene , frabad mig svogerskabet og nægtede mit samtykke til , at du giftede dig med Bentine . « 
» I , far ? « 
» Ja , netop jeg . Du understår dig nu ikke i at tænke mere på hende 1 de tider er forbi i  « 
Anders så højst forbavset på faderen . 
» Er det virkelig jer mening , far ? « 
» Du kan jo tage det , som du vil . « 
Der gik en prås op for Anders . 
» Ja , det vink var vist ikke så ueffent ! «  lo han og så på faderen med et langt forskende 

blik .  » Måske også vi følger vinket , hvis det kan byde sig . I alt fald skal jeg tænke derover .  «  — 
Mikkel Bendix havde ikke glemt den fundne lønsti fra løvhytten og ud til havediget . Han måtte se at få opdaget , hvem der havde lavet den , og hvem det var , der blev ved at færdes på den . 
Så sagde han da en eftermiddag hen ad aften til Bentine : 
» Jeg skal et ærinde ind til byen og kommer vist ikke hjem før sent . Du må så ikke lukke mig ude . « 
» Nej , far , jeg skal nok lægge nøglen op over døren , «  svarede den unge pige . 
Men Mikkel Bendix gik ikke til byen . Derimod sneg han sig om i haven og satte sig i skjul under en stor hyldebusk , der stod og groede helt ude på diget og kun et par favne fra lønstien . 
» Se , her sidder jeg nu godt gemt , «  tænkte han ,  » og kan annamme dem hver evige eneste en , der smutter over diget og vil ind i haven . « 
I sit dagligtøj og med en gammel kasseret parasol i hånden trådte Bentine ud ad yderdøren , ilede hen over gårdspladsen , ud igennem porten og hen til hjørnet af hæshuset , hvor hun standsede et øjeblik og spejdede i den retning , hendes fader måtte være gået , og da 

hun ikke så ham , skyndte hun sig videre , helt over til skellet , trådte rask op på foden af det navnkundige dige , slog parasollen ud og holdt den i vejret , tre gange efter hverandre . De tre gange betød tre ord :  » Du — må — komme ! «  og så satte hun sig'ned og ventede . 
Hvis nu Mikkel Bendix ikke så ganske og aldeles havde helliget lønstien sin fulde agtpågivenhed , men udvidet sit synsområde en lille smule , kunne han endnu en gang have nydt det frydefulde skue at se gardisten — denne gang rigtignok uden mundering — sætte over diget med et elegant gymnastisk hop , og — ja , det er måske usikkert , at hvad der fulgte efter , ville have f ry det ham ; men han kunne i hvert fald også have fået at se , at gardisten sluttede Bentine Bendix i sin favn og kyssede hende . Og han kunne have set dem sætte sig ned , med armen om hinanden , på kanten af digegrøften , og at de blev siddende sammen en stiv halv time , inden de endelig skiltes  : han vips ! over diget igen til den ene side og hun ilende i fuldt løb tilbage til den modsatte side . 
Mikkel Bendix så intet af alt dette . Han havde lagt sig på maven , plat hen ad jorden , for at være des bedre , skjult . Der var endnu så meget tilbage af dagslyset , at han kunne se alle de edderkopper og biller , der kravlede i det visne løv tæt forbi hans ansigt . Dem lå 

han og spyttede på , efterhånden som de vandrede ham forbi . 
Solen sank under lide , og natten sænkede sit slør dybere og dybere ned over haven , dystrup og hele egnen . Under hyldebusken blev der snart så mørkt  » som i en bagerovn «  , tænkte Mikkel . Edderkopperne og billerne blev ved at kravle i løvet , men se dem kunne han ikke mere . 
Stillingen var ubekvem . Han vendte sig om på ryggen , og , med en bunke tørt Mos og vissent løv under hovedet , lå han nu ganske godt . 
En times tid godt og vel blev han liggende således og lurede efter de ventede fodtrin på lønstien , men stadig forgæves — de lod sig ikke høre . 
Omsider blev han overfalden af en stærk døsighed , og før han vidste af , lukkede hans øjne sig , og han faldt i en dyb søvn . 
Hvor længe han havde sovet , vidste han ikke ; men han vågnede omsider og rejste sig over ende med et sæt . Hvor var han ? Hyldekvistene berørte hans ansigt med deres duftende blade , og han var i førstningen helt forvildet ; men efter en smule omtanke huskede han , hvor han var , og blev klar over stillingen . 
Tys ! hvad var det ?  » Der er nogen , der snakker ! «  mumlede han ,  » og det er minsæl fra løvhytten , lyden kommer ! « 

han rejste sig op og fulgte lønstien med lydløse fjed . 
» De bengier må altså have listet sig over diget og lige forbi næsen af mig , mens jeg sovi «  mumlede han videre ;  » men jeg skal gi’e dem , skal jegl « 
Nu var han lige ved indgangen ; men der var nu ganske tyst i løvhytten , og så mørkt var der derinde , at han intet kunne se . 
» Det er der råd før ! «  tænkte han og rev en tændstik . 
Men hvo beskriver hans overraskelse , hans forfjamskelse , hans grænseløse harme , hans — rædsel , havde jeg nær sagt ! 
På bænken sad Anders Matisen og Bentine med armen om hinandens liv — og tante Lise lige ved siden af dem  ! 
» God aften , Mikkel Bendix  !  «  sagde Anders .  » Ja , vi har taget os den frihed at forlove os med hinanden , Bentine og jeg — hvis i ikke har noget imod det ? « 
Uden at slippe hinanden havde kærestefolkene rejst sig og var trådte ud i gangen , hvor der var lysere . 
» Far ! «  sagde Bentine bønfaldende . 
» Ikke har noget imod det ! ikke har noget imod det ! «  gentog Mikkel dirrende af vrede ,  » Ja , bagefter spiller sladder , din springfyr ! Du kunne have spurgt mig først , så skulle jeg 

ha’e sagt dig min mening , og måske havde vi fundet en udvej  ; men da du har taget dig selv til rette og sneget dig hid i mørke for at forføre min datter og lavet sti , hvor al færdsel er forbudt , så kan der kun blive tale om en udvej , og det er lågen der «  — han pegede på den —  » og se så , du piller af herut , og det dæneme en , to , tre , ellers skal jeg se , om jeg kan feje dig dine lange skanker ud af min havet slip ham , Bentine ! øjeblikkelig ! « 
» Jeg slipper ham ikke , om i så slår mig ihjel ! «  svarede datteren og løftede hovedet 
» Han skal såmænd ikke få lov at krumme et hår på dit hoved , det skal jeg være dig Karl for  !  «  sagde kæresten og drog hende tættere ind til sig . 
Mikkel Bendix stod bogstavelig og måbede . Snakketøjet var gået i bagtås . Han vidste hverken ud eller ind , og ikke et ord kunne han få frem . 
» Jeg har ikke sneget mig hid for at forføre Bentine ,' som i behager at udtrykke jer , «  tog Anders atter til orde .  » Nej , jeg mener det godt og redeligt , og vi er kærestefolk i tugt og ære — har i da virkelig så meget at udsætte på mig ? « 
» Ih nej , så minsæl har jeg ej ! «  havde han nær sagt ; men han bandt for det , endnu var det for tidlig at komme frem med det .  » Hvor 

længe har det så stået på med dette her  .  .  . dette hersens  .  .  . Galoprend  ? Hvor længe har i været forlovede , som i kalder det ? «  sagde han . 
» Å , det- er vel en seks—syv år , er det ikke , Bentine ? «  svarede Anders . 
» Jo , , sådan noget vel , «  indrømmede hun med lav stemme og nedslagne øjne . 
» Seks—syv år ! «  råbte Mikkel Bendix ,  » i seks—syv år har du været kæreste med Anders Matisen og i al den tid skjult det for mig — hvad , Bentine ? « 
» Jeg nænnede ikke at sige jer det , far , så længe i var så vred på Bertel Matisen , «  svarede hun . 
» Vred på Bertel Matisen  !  «  gentog faderen .  » Ja , det havde jeg nok gyldig årsag til og har så endnu , og venner bliver vi aldrig , så længe vi lever , medmindre han vil komme krybende på sine knæ og bede mig om forladelse for al den tort , * al den fortræd og al den  . . . alt det onde , han har voldt mig ! « 
» Det gør far aldrig ! «  sagde Anders . 
» Nå , så det mener du ! «  vedblev Mikkel Bendix højrøstet .  » Ja , men det er vilkårene , og de kan ikke forandres , vil jeg lade dig vide ! Og så er der endda mere endnu . Han skal oven i købet komme til at vederlægge mig hver evige eneste øres udgift , han har voldt mig ved 

de mange sager og processer , som  .  .  . som han har ført mig på halsen — enten det , eller jeg vedbliver at kalde ham min argeste fjende til min dødsdag ! « 
» Det er i grunden noget sært vrøvl , «  sagde nu Anders ,  » at det skal gå ud over Bentine og mig , at i gamle ikke kan komme til rette . Og i det stykke er min far lige så urimelig som i . For da jeg forleden sagde e til ham , at jeg ville bejle til jeres datter , så råbte han , at jeg ikke måtte understå mig i at tænke på hende . Nej , de tider er forbi , sagde e han ! « 
» Sa’e han det ? Nå , så det sagde e han ! «  råbte Mikkel .  » Så min datter var ham ikke god nok ! Ser vi det , ser vi det , hm ! Ja , men så siger jeg pyt med Bertel , siger jeg , og når du og jeg er enige , og tøsen med , kan jeg tro , så kunne det dog hænde sig , at de tider alligevel ikke var forbi endnu , om han så aldrig skaber sig så gal ! For dig har jeg såmænd ikke det mindste imod , Anders Matisen , når jeg skal sige , hvad jeg mener . Nå , bitte børn , tag så hinanden i guds navn , og lad ham være så gal , han vil . Men sig mig dog en gang : hvor gik den forlovelse for sig ? Det kunne jeg nok have lyst til at få at vide , hvad   ? « 
Tante Lise , der hidtil havde holdt sig i baggrunden , trådte nu også frem i lysningen . 

» Nå , gud ske lov ! Til lykke , børn ! «  sagde hun .  » Lad mig nu svare på jere vegne . Hvor forlovelsen foregik ? Det skal jeg såmænd sige dig , bro’erlille ! Det var hverken i Skagen eller Amerika , men i mit hus i København , det skete . « 
» Ih , så skulle da også katten rive dig , søster Lise ! «  råbte Broderen .  » Har du ageret Kirsten giftekniv og spillet bedste beskub med din egen Broder ? For da du ved så god besked med Skagen og Amerika , så vidste du vel også årsagen til , at jeg tillod mig denne lille  .  .  . « 
» Nødløgn ! «  fuldendte Fru Hermann leende . 
» Ja , akkurat s’gu’ , denne lille uskyldige nødløgn , «  vedblev broderen .  » Du vidste , hvorledes det stod til mellem Bertel og mig — hvad jomfru lisken ? Nu dig og så mig igen ! « 
» Ja , lille Broder , jeg fik det hele at vide af Anders og Bentine , og jeg skal villig tage skylden på mig for , at det gik , som det gik — jeg gør det så meget hellere , som jeg er vis på , at det skal ende til alle parters lykke og tilfredshed . Ser du , lille Broder  ! Det skete jo , mens Bentine og Anders var der ovre at gå i skole , hun i København og han i Lyngby . Jeg åbnede mit hus for Anders , og han kom hyppig hos os . «  ( Mikkel Bendix :  » Har nu nogen hørt mage ! «  )  » Jeg var ikke længe om at op 

dage , at de passede sammen og holdt af hinanden . Men — næsten et helt år gik de og så på hinanden , og det blev ikke til mere end det samme . Så var det , jeg besluttede mig til at gribe ind . Jeg magede det så , at de fik lejlighed til at åbne deres hjerter for hinanden , og nu var de forlovede . Men var det ikke sket , så er jeg bange for , at du aldrig havde fået en glad pige hjem igen , lille Mikkel ! « 
» Ja , gud ske lov , det gik , som det gik ! «  sagde Mikkel som for sig selv . 
Og Anders trykkede  sin kæreste tættere ind til sig og kyssede hende for faderens øjne , uden at denne gjorde spor af indvending derimod . 
» Tak , fordi vi så må få hinanden , Mikkel Bendix ! «  sagde han . 
» Ja , der er minsæl ingen , jeg hellere ville have til svigersøn end dig , Anders , «  svarede Mikkel ;  » men havde din rare far ikke sagt sådan , som du nyssen sagde e mig , så var det så vist aldrig sket , at jeg-havde givet mit minde . Nå , så de tider var forbi , sagde e han jo ! Ja , det kunne dog hænde sig , du tog fejl , Bertel , så de ikke er mere forbi , end at jeg tør give min datter bort , endda du har imod det , hæl men vi kan jo gå indenfor og snakkes lidt nærmere ved om ’et — værs’god ! « 
Hvorpå de fulgtes ad ind i havestuen , fik 

lampen tændt og satte sig i kreds om det runde bord . 
» Nå , gutten min , «  begyndte Mikkel ,  » så du trodsede din far og spillede lige godt på at blive min svigersøn , hvad   ? Men hvis jeg nu var bleven ved at gøre mig hård ligesom Bertel og havde sagt nej , det skal blive løgn , skal ’et , hvad havde du så gjort ved den ting , hvad  ? « 
» Så havde jeg taget hende alligevel , «  svarede Anders nok så frejdig . 
Mikkel Bendix rykkede sig- tilbage på stolesædet , satte et par store , fornøjede øjne op og sagde : 
» Så er du , rakkeren tage e ved mig , da også den forsorneste kump’n , jeg har kendt , at du tør svare mig sådan ! Du hørte det vel , søster , hvordan han sagde e til mig ? Ja , du kan tro , der er fanneme mod i bringen , og der er minsæl også marv i knoklerne og kondervitter her oppe i den øverste atasje , det tør jeg bande på —• sikken en svigersøn til at svare sin svigerfa’er  ! « 
» Ha , ha , hal «  lo Anders Matisen , og Bentine lo , og tante Lise lo- , og Mikkel Bendix lagde sig tilbage på stolen og lo , så det drønede . 
Det var den hjerteligste , fyldigste , enigste lattersalve , der var leveret deri huset i mange tider , og den gjorde godt . 
Omsider stilnede det af , og der blev atter 

tyst i stuen . Tre par øjne vogtede på Mikkel , og han var da også rede til at fortsætte . 
» Men sig mig en gang , klør es , «  sagde han til Anders ,  » hvordan ville du så alligevel have båret dig ad med at få det stykke arbejde udført ? Ville du formelig ' have tyvst jålet pigebarnet fra mig og flygtet med hende ? « 
» Ja , naturligvis , «  svarede Anders Matisen nok så muntert ,  » der havde ikke været andet for mig at se efter , når alle andre udveje var spærrede , og Bentine var ikke vegen tilbage , det er jeg vis på ? « 
» Er det sandt , mit barn ? er det sandt ? « 
» Ja , det er sandt nok , far . Når sådan en krigskarl kommanderede , turde jeg jo ikke sige nej . Du ved , at sådan en er det farligt at mødes med i Enrum . « 
» Ja , du er god nok , Bentine , «  lo faderen ;  » men hvorhen , bitte sødeste børn ? hvorhen ville i så have rendt ? « 
» Til Skagen eller Amerika ! «  indskød tante Lise og brast i latter . 
» Hør nu , jomfru lisken , «  sagde Mikkel Bendix alvorlig .  » Nu vil vi ikke have mere af den tønde . Skagen og Amerika er vi færdige med , forstår du ! « 
» Nå , nå , godt ord igen , lille bro’er ! « 
» Ja , men så ikke et muk mere om 

Skagen og Amerika , forstår du det , jomfru lisken  ! Nok er nok , men for meget er usundt , forstår du ! « 
» Jeg skal nok være skikkelig herefter , «  svarede hun , med møje for at holde sine lattermuskler i tømme . 
» Hvor var det nu , vi slap ? «  sagde Mikkel Bendix og vendte sig til Anders  ;  » for en kan jo ikke holde tankerne samlede , når hun sidder der og lader knævveren løbe om sit Skagen og sit Amerika  .  .  . « 
» Som vi jo er færdige med ! «  faldt søsteren leende ind . 
» Ja , ja , bitte børn ! «  sagde Mikkel , uden at ænse søsterens afbrydelse ;  » vi kan ende med at sige : godt var det , at i ikke behøvede at rende bort med hinanden ; for jeg vil godt bekende for dig , min kære Anders , at jeg altid godt har kunnet lide dig . Ja , det er sandhed , og jeg siger endnu en gang , jeg ved ikke en eneste , jeg hellere ville have til svigersøn end dig .  « 
» Jo , snorr hans ! «  sagde Fru Hermann og pressede lommetørklædet for munden . 
» Begynder du nu igen ! «  råbte broderen opfarende .  » Men dersom du nu ikke holder mig din bøtte , så  .  .  . « 
» Nu må du ikke drille ham mere , kære 

tante , «  sagde Bentine ;  » Far har jo dog været den fornuftigste , han er alligevel så god . « 
» Nå , ja , ja , da ! «  svarede tanten ;  » jeg skal så prøve på , om jeg kan dy mig . « 
» I kan ellers tro , jeg er glad for alle de gode tanker , i altid har haft om mig , svigerfa’er , < sagde Anders . 
» Svigerfa’er ! «  gentog Mikkel Bendix med strålende åsyn .  » Meget vel , gutten min , og tak skal du have ! Det lyder kønt , det ord svigerfa’er — tykkes du ikke , Lise , hvad  ? Især når det er ham , den springfyr , der siger det , hvad  ? Men hvad tror du , han derovre ville sige , hvis han hørte , at du sad og titulerede mig svigerfa’er , hvad  ? « 
» Ja , bare i og far nu kunne blive gode venner igen , «  sagde Anders .  .  » Nu er det rist det eneste , der mangler for så ridt . « 
» Bertel og jeg bliver aldrig gode venner mere , så skulle der da ske noget sært noget , «  svarede Mikkel Bendix højtidelig .  » Vil han ikke bøje sig for mig og indgå på de vilkår , jeg nævnede derude ved løvhytten , så bliver det ikke anderlunde , end det er . « 
» Det går far aldrig ind på , «  gentog Anders . 
» Ja , så må vi minsæl se at hjælpe os uden ham , «  vedblev fader Mikkel .  » Bertel skal være uden for spillet — fuldstændig ! Hans 

samtykke til , at du gifter dig med Bentine , det kommer du s’gu’ til at undvære , min kære svigersøn  !  « 
» Og det kan han også godt , «  sagde tante Lise og blinkede til Anders ;  » for han er jo de fem og tyve og altså myndig . Anders Matisen behøver aldeles ikke at spørge sin fader om forlov til at gifte sig , når det kommer til stykket .  « 
» Rigtig ! «  råbte Mikkel Bendix fornøjet .  » Søster Lise er alligevel ikke så ueffen endda . Hvad ingen af os andre kunne obselvere , det sansede hun at sige os just i det rette øjeblik . Jo , der er ho’ed på hende . Tak skal du have , søster Lise , for det bitte mundsvejr . Og nu kan vi gå til præsten og bestille tillysning , når det skal være . Hvad siger du så , lille svigersøn , hvad  ? « 
» Ja , det er jo gode udsigter for mig , jeg kan sagtens være glad , «  svarede Anders . 
» End du , lille Bentine ? « 
Hun ilede hen og tog ham om halsen og kyssede ham , idet hun udbrød : 
» Å , far , jeg er så taknemlig , så glad og så tilfreds og så lykkelig ! « 
Hvorover fader Mikkel blev så rørt , at han fik øjnene fulde af tårer , så at han ingenting kunne sige , men sad og så sig hjælpeløs 

omkring , indtil han endelig fik mon til at fremstamme  : 
» Tak , kære børn ! Tak — tak ! « 
» Kan i så se , jeg fik ret i , hvad jeg altid har sagt  : far er alligevel en god mand ,  «  sagde Bentine . 
» Ja , vist er han en god mand , det er vi sikkert enige nok om , «  indrømmede tante Lise . 
» Ja , det er også mine ord , «  istemte Anders Matisen ;  » men  .  .  . « 
» Hvad men , kære svigersøn ? « 
» Da vi nu er nået så vidt , svigerfa’er  .  .  . « 
» Meget vel . Forstyr ham ikke , i andre , men lad os høre , hvad han ønsker . Bliv kun ved , kære svigersøn ! « 
» Kunne vi så ikke få det sidste med , der mangler i vor lykke ? Jeg ville jo dog så grumme gerne se at få også min fa’ers samtykke , så han kunne komme med både til jagildet og brylluppet . Hvad siger i dertil , kære svigerfa’er ? « 
» Ja , det beror på ham selv , «  svarede Mikkel .  » Mine vilkår kender du , og vil han falde på knæ for mig og bede mig om forladelse og betale proces-udgifterne , så kan han komme med — ellers minsæl ikke  !  « 
Fru Hermann blinkede endnu en gang til Anders og rystede ivrig på hovedet . Han nøjedes så med at sige : 

i 
» Ja , så får jeg jo finde mig i det . « 
» Ja , der er ikke andet for , svigersøn 1 « 
» Men når vi nu er bleven gifte , Bentine og jeg , hvor skal vi så bo , svigerfa’er ? « 
» Er det noget at spørge om 1 naturligvis her hos mig . Vi tre vil aldrig skilles —• kan du ikke forstå det ? « 
» Jo , det kan jeg nok forstå , «  lo Anders ;  » men vi kunne jo også bo ovre i vor gård . For den lovede far mig for et par dage siden at give mig skøde på engang i løbet af sommeren . « 
» Nå , det gjorde han — så det gjorde han virkelig ? «  udbrød svigerfa’er og gned sig fornøjet i hænderne .  » Ja , har han lovet dig skøde , så får du det også . Bertel Matisen er ikke den mand , der går fra sit ord , kender jeg ham ret ! « 
» Hør ! «  råbte Anders . 
» Og min gård får du også , den . skal du også nok få skøde på , «  vedblev svigerfa’er .  » Men her skal du bo , det forlanger jeg , og den anden gård , den driver vi så ved siden af som , ja , hvad skal vi kalde det ? — som en slags—æ fiddikommis . Bertel får sin aftægtsstue , og i den kan han jo så sidde og kukkelure .  « 
» Ja , og så får du da endelig hævn over spøgelset derovre , «  sagde tante Lise med 

en skælmsk blinken i sine godmodige øjne .  » Du kunne nok aldrig have ramt ham værre end ved at tage hans eneste søn fra ham . « 
» Akkurat s’gu’ — netop også min mening ! Det er minsæl da også morsomt , hvor alting er faldet i tråd for os i aften . « 
Det var imidlertid blevet sent , og der måtte brydes op . Idet Anders stod op og bød godnat , sagde Mikkel Bendix : 
» Bentine ! Du kommer til at gå med min svigersøn og vise ham ud igennem stuerne , at han kan hitte yderdøren . «  • 
» Ja , så er det vist bedst , at jeg går med , «  sagde tante Lise ,  » for ellers kunne det jo hænde , at det tog for lang tid med at få den fyr på døren .  « 
Da den første dør havde lukket sig mellem dem og Mikkel , tilføjede hun : 
» Ja , for jeg har endnu et lille trøstens ord at sige jer , mine kære børn , inden vi . skilles : Bertel Matisen skal nok komme med både til jagildet og brylluppet . Mere får i ikke at vide i aften . God nat , Bentine ! God nat , Anders Matisen ! « 
Efter at have sagt dette forlod tante Lise dem og skyndte sig op på sit eget værelse , medens kærestefolkene gik videre med hinanden . De standsede ikke , før de var komne et godt stykke uden for porten , hvor de blev stående 

sammen en halv times tid for at , få sagt hinanden , hvor lykkelige de var , og det skulle der jo tid til . 
Så skiltes de da omsider og gik hver til sin side efter endnu en gang at have hilset af med hinanden på rigtig kærestemaner . 

fra nu af havde Anders Matisen daglig sin gang i fader Mikkels gård og kunne gå ind og ud hos ham så tit , han ville , og det må vi jo kalde et godt fremskridt .  » Spøgelset derovre «  var altså nu ene om at være gården forvist , og det fandt han sig , mærkeligt nok , helt rolig i . 
Mikkel Bendix var den utålmodigste af alle parter og talte om idelig og idelig , at brylluppet ikke måtte udsættes længer end højst nødvendig , og at der snart  » skulle gøres alvor af det «  . 
Der var kun gået et par uger , siden fader Mikkel fik  » Titel «  af svigerfa’er . Så gjorde han jagilde . Dertil havde han , foruden forloverne med koner , indbudt en udvalgt kreds af sine nærmeste slægtninge og omgangsvenner , og det blev ikke så lille et selskab , der hen ad middag samledes og skikkedes til sæde om bordene i øverstestuen for at nyde en mundfuld frokost , inden fæstemanden , ledsaget af 

svigerfa’er og to forlovere , begav sig ind til byen for at bestille tillysning hos præsten . 
Anders og Bentine havde taget sæde på hæderspladsen , og de så strålende lykkelige ud — især i førstningen . Men efterhånden , som minutterne svandt , kom der et bekymret , ængsteligt , spændt udtryk i deres ansigter , og hvert øjeblik så de til døren . Bertel havde endnu ikke indfundet sig , som tante Lise så sikkert havde lovet , og — hun var også forsvunden , ingen ridste , hvor hun havde forstukket sig . 
Stemningen blandt gæsterne var også noget trykket , der manglede øjensynlig noget . De sad og bøjede sig sammen to og to og småsnakkede dæmpet , hviskende . Hvorfor var Bertel Matisen ikke med ? I dag drak jo den ene nabos søn og den andens datter jagilde — og fæstemandens fader manglede ! Det var jo ikke til at forstå . Men måske kom han og indtog det ledige sæde ved fæstemøens venstre side , skønt — hvor skulle så tante Lise sidde , når hun kom ? 
Da , just som spændingen var på sit højeste , viste sig pludselig i den åbentstående dør — Bertel Matisen med dannebrogskorset blinkende på sit bryst og med Fru Hermann under armen . Over Bertels kønne , glatragede ansigt var udbredt et eget tilfreds og godmodigt smil , og den inderlige glæde , der tindrede fra hans 

ledsagerindes strålende øjne , gjorde hende næsten tyve år yngre , end hun virkelig var . 
» God dag , god dag ! «  hilsede de til alle sider og trådte frem i stuen , og Fru Hermann tilføjede :  » Se , her bringer jeg en gæst , som jeg har gjort til fange , ham kan der vel nok blive en plads til ? « 
Mikkel Bendix havde forladt sin plads og ville endnu en gang have været uden for porten for at se efter sin søster , og nu stod hun der som himmelfalden lige for ved ham og med  » Spøgelset «  ved sin side . Mikkel blev over dette uventede syn så forbløffet , at han blev stående og stirrede , som om han med et havde tabt både næse og mund . 
» God dag , Mikkel Bendix ! «  sagde Bertel Matisen og tog piben af munden . 
Mikkel gengældte ikke hilsenen , men råbte med opblussende harme : 
» Hvem har haft bud efter dig , Bertel Matisen ? Du kommer vist til at sætte dig på dørtræet , som jo er pladsen for de uindbudne . « 
» Far , far dog ! «  lød det bønlig fra Bentine . 
Anders hviskedee til hende : 
» Vær kun rolig , søde ven ! Jeg kan se på far , at han klarer sig nok . « 
Bertel Matisen trak på smilebåndet og begyndte  : 
» Lad os nu tage det med ro , nabo . Jeg 

må da vel få lov til at fremføre mit ærinde , inden du byder mig så pænt til sæde . Jeg er kommen for at forlige mig med dig . « 
» Nå , ja , lad os så høre da , hvad du har at byde . Men , søster Lise , hm  ! Fru Hermann , hvifor bliver du stående der ? Værs’god , gå hen og sæt dig ved siden af bentinel « 
» Tak , nej , jeg vil helst blive her , til sagen er afgjort , «  svarede hun og blev roligt stående ved Bertels side og med sin arm i hans . 
» Ja , du kender vel vilkårene , Bertel ? «  vedblev fader Mikkel .  » Anders , min svigersøn , har vel sagt dig dem ? « 
» Ja , han har , og jeg er også villig til at gå ind på dem — på et nær . Lad mig begynde med at bede dig om forladelse for al den ufred , vi har haft med hinanden i de mange år .  « 
» Nå , så det er din mening ? Ja , så kan vi jo nu begynde at snakkes ved om ’et . Men hvad var det for et vilkår , du ikke kunne gå ind på ? «  tilføjede Mikkel Bendix , der øjensynlig allerede var godt på vej til at give sig . 
» Jo , ser du , Mikkel , «  svarede Bertel med et tørt smil ,  » jeg har jo stadstøjet på og ville derfor gerne være fri for at falde på knæ for dig .  « 
» Å , snak om en ting , Bertel ! «  råbte fader Mikkel skamfuld ;  » tror du , det var sådan ment ? Nej , det vilkår slår vi en streg over . Men så var det pengene ? « 

» Dem betaler jeg også , hver en øre , «  svarede Bertel  ;  » for , ser du , Mikkel Bendix , når jeg har måttet overvinde mig så hårdt for at sige ja til at tage sådan en svigerdatter , så  .  .  . « 
Nu brast det for Mikkel . Med øjnene fulde af tårer greb han Bertels hånd , trykkede den hårdt og udbrød : 
» Tak , kære gamle ven , for det ! Tak , fordi du ville række den første hånd — ikke for vilkårenes skyld , for dem bryder jeg mig ikke en døjt om mere  ; men nu kan jeg mærke , at du i dag har gjort mig så glad , som jeg ikke har været i mange tider . « 
Idet han sagde dette , fornemmede han , at en rørte ved hans arm . Det var Bentine , der havde forladt sin plads og var gået om til ham . Hun kastede sig til hans bryst og gav ham det ene smækkys efter det andet , og dernæst kyssede hun sin svigerfa’er og tante Lise . 
» Er det ikke det , som jeg altid har sagt , far er i grunden så hjertensgod , «  sagde hun og tørrede sine øjne . 
» Ja , Mikkel ! «  sagde Bertel muntert ,  » du skal nu ellers ikke tro , at jeg sådan havde givet mig og var kommen , når jeg ikke havde været ligefrem nødt dertil 1 for , ser du , Mikkel , jeg er ikke færdig endnu . Jeg kommer til dig som bejler for at bede dig , om du ikke vil give mig din eneste — søsters hånd ! Hun har 

gjort mig til livsfange : men dit samtykke kunne vi jo umuligt undvære . Må vi få hinanden ? « 
Mikkel var nær ved at gå bag over . Det var næppe , gæsterne undte ham tid til at svare ja , før de pludselig fandt mund og mæle , og der blev et hallo . Anders Matisen sprang op , klappede i hænderne og råbte  : 
» Du , far ! ha , ha , ha ! « 
Han og Bentine skyndte sig om til de nyforlovede , trykkede deres hånd og ønskede dem hjertelig til lykke . Det samme gjorde gæsterne , den ene efter den anden . 
Ja , sikken en kommen til , der blev  ! 
Den , der kom allersidst med sin lykønskning , var såmænd Mikkel Bendix . Men han skulle jo også have tid til at finde sig selv igen . Bertel havde taget ham med storm og det så fuldstændig , at han hverken vidste ud eller ind . Alle de andre havde været omme at gratulere det ny par og indtaget deres pladser igen — og endnu stod fader Mikkel ubevægelig på samme plet og så så overrumplet og hjælpeløs ud , som om katten havde taget hans fedtebrød . 
Men hans tanker klarede sig omsider , og så snart det var gået op for ham , at på den måde ville alle pengene engang komme Bentine og Anders til gode , så fandt han endelig sit mæle igen og begyndte , rigtignok lidt famlende , henvendt til søsteren : 

» Da vil du vel da vel aldrig  .  .  . ? « 
» Jo , Broder Mikkel , «  hjalp hun ham ,  » jeg vil gifte mig med Bertel Matisen , hvis du ikke har noget imod det ? « 
» Nej , på ingen mulig måde ! «  råbte han strålende .  » Til lykke , søster ! Til lykke , Bertel ! Hjertelig til lykke begge to ! På den måde bliver vi jo dobbelt svogre , Bertel Matisen , og der bliver to brudepar i stedet for et ! Udmærket ! briveliant ! « 
» Og så får vi vel lov at følges ad til præsten ? «  sagde Bertel ;  » for jeg skulle jo også derind og bestille tillysning . « 
» Ja , naturligvis , svoger , og jeg bliver din ene forlover — må jeg det ? « 
» Ja , hvis du vil være så god , Mikkel . Det var jo det , jeg ville have bedt dig om . « 
» Åk , hvor du er en fin politikus , svoger Bertel , og jeg er en ren sinke i sammenligning med dig — det kan jeg bekende nu ! «  råbte fader Mikkel henrykt og klappede ham på skulderen .  » Nå , men vi står os jo trætte her , «  vedblev han .  » Min svigersøn og Bentine kan flytte sig en plads til venstre , og så kan de til højre vel rykke lidt bedre sammen , så der bliver plads til to . Der skal svoger Bertel og min søster Lise sidde . Værs’godl ære dem , som æres bør ! « 
Så kom de da alle til bords og fik knive og 

gafler i gang på ny . Nu var der feststemning , så det kunne batte , og der blev snakket og passiare ! og let så utvungent og livligt og fornøjeligt , så det ret var en fryd at være med . 
Mikkel Bendix gik hen og åbnede vinduet og råbte ud til karlene : 
» Spænd for den store fjedervogn ! Vi kører ind til byen ! « 
» Det er jo ingen nytte til , svoger , «  indvendte Bertel Matisen ;  » Vejret er godt , og det par skridt kan vi sagtens gå . « 
Men Mikkel Bendix svarede leende : 
» Vil du nu holde din bøtte og lade mig råde , din gamle udspekulerede kæltring ! « 
Og Bertel holdt hånden truende i vejret og svarede i samme tone : 
» Ja , vent bare , til jeg engang får tag i dig , din gamle krakilske æsel , da kan du stole på , jeg skal lære dig at vende mølle ! « 
Det sprog kendte dystrupperne , og det morede dem kosteligt . Og Anders Matisen gned sig i hænderne og råbte fornøjet : 
» Nu kan i stole på , venner , at far og svigerfa’er er bleven gode venner igen , siden de begynder at skælde hinanden ud for sjovs skyld ! « 


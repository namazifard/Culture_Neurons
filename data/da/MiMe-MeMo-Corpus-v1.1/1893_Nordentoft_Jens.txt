Første kapitel . 
A merry boy they called him tten . He sat upon the knees of men in days , that never come again . 
Byen lå et sted i Jylland , og den var en kedelig by som alle andre . Lave huse havde den og lange , tomme gader , hvor solen brændte ubarmhjærtig på brostenene , medens købmanden stod magelig og søvnig i sin dør og dovent så efter den bondevogn , der raslede forbi med et spektakel , som om den ville vække hele byen ; men det skulle der mere til . Garnison havde den ikke , og heller ikke nogen havn , der var værd at tale om ; kun et par favne bolværk var der , hvor en brøstfældig gammel havnebetjent tilbragte tiden med at vandre op og ned mellem to ligeså brøstfældige fortøjningspæle og se ud over noret med en mine , der tydelig røbede , at han for længst havde opgivet håbet om nogensinde at se et skib vise sig derude og næppe mindedes den tid , da det sidst var sket . Kun om lørdagen var der liv og røre , når bønderne fyldte torvet og hovedgaden , travede deres heste op og ned ad brostenene , holdt lang snak midt på gaden og næppe vare at 

væge til at gå af vejen for vognene . Men ellers var den ene dag som den anden , den samme uforstyrrede ro hvilede over byen , og den eneste veksling var , når friskolebørnene på slaget to vrimlede ud fra kirkepladsen , sloges på fortovet , tumlede i rendestenen og endelig spredte sig råbende og støjende over byen i små flokke , hvis de da ikke netop foretrak at levere latinerne en større bataille på torvet . 
Nej , byen var der ikke noget ved ; der skete intet vidunderligt . Men ude på landet skete der de vidunderligste ting , og der foregik endogså hele den historie , vi nu skulle fortælle . 
Når man fra byen fulgte landevejen en lille Fjerdingvej ud i landet , kom man til en stor vandmølle , og når man blev ved endnu en god halv mil , kom man til en præstegård . Ja , der hørte en landsby til præstegården , men den kommer os ikke ved , for der skete heller intet vidunderligt . 
Man vil uden vanskelighed indse , at vandmøllen lå nærmere ved byen end præstegården gjorde , så når man skulle gå i skole derinde , var det nemmere at bo i den første end i den sidste . Det er al den betydning , byen har for vor historie , og dermed ville vi lade den fare og begynde ude på landet . Lad os begynde med præstegården . 
Der skete på en ganske almindelig vinterdag det vidunderlige , at Jens blev født . 
Han var sin moders førstefødte , og ingen stilling i verden kan lignes ved den . Han voksede og trivedes med hver dag ; og hver dag lå hun på knæ ved hans vugge , så på ham med strålende 

øjne og undredes over , at en sådan lykke skulle times hende , — forstod det slet ikke . Hun bar ham på sine arme , trykkede ham til sit bryst , smilede til ham og kyssede hans buttede barnehænder ; hun vågede over ham , medens han sov og voksede , hun sang over hans vugge , og alle hendes barndomssange levede op i hendes sind og lød fra hendes læber . Og hendes tanker gik tilbage i tiden , til den tid , da hun selv var et lille barn , og til den moder , der havde våget over hende og sunget for hende ; og de gik frem i tiden og viste hende en Jens , der var vokset hende over hovedet både legemlig og åndelig , stor og mandig i 'banke og forstand men barn i ømhed og godhed , — hendes barn trods al sin storhed . 
Han var sin faders stolthed , og man kan ikke være noget større . Eller kan der times et menneske noget større end at blive fader til en søn , der skal opnå alt det , som man selv har måttet opgive , undgå alt det , som man selv er snublet over , råde over alle de hjælpemidler og betingelser , som man selv har manglet , gå den sejersgang gennem livet , som man selv engang har drømt om ? Og hans fader satte ham på sit knæ ; men hans blik fortabte sig i rummet og hans tanke i fremtiden og viste også ham en Jens , der var vokset ham over hovedet , en overlegen personlighed , et dygtigt og harmonisk menneske , en ånd og karakter , der ragede op over vrimlen , og om hvem han med stolthed sagde : min søn . 
Og dagene gled hen , den ene efter den anden , uden at nogen talte dem ; og Jens voksede op , og hans moder lærte ham at smile og at tale og at gå , og begge fandt , at det var en herlig måde at tilbringe tiden på . Den næste vinter kravlede han endnu rundt på gulvet og sled knæerne ud 

af sine strikkede bukser ; men da sommeren kom , gik han rundt i haven ved sin moders hånd , greb efter de lunefulde sommerfugle , forundrede sig over de mange små glimt , som solen tændte i søen , tog de undseelige blomster under hagen , løftede deres ansigt op og glædede sig over deres duftende ånde . Og hans moder lovede ham , at alle de underlige stedmodersblomster måtte være hans , når han blot ville lade være at plukke dem af for at få prinsessen at se , der sad på en trone med benene i en fodpose og med sine terner i en kreds omkring sig , — og en dag gav hun ham i et anfald af overstrømmende gavmildhed lov til at være ens med sig om hele haven . Og hans høje , alvorlige fader satte ham på sit knæ og fortalte ham om den kære gud , som skabte alle blomsterne og alle de små lys i søen og gav os alle sammen mad og klæder og smukke sko , — og verden var stor og rig og lys og lykkelig , og hver dag bragte nye opdagelser og nye vidundere . 
Vi kunne imidlertid ikke skrive den tids historie , thi den har i grunden ingen . De få ydre tildragelser gå sporløst hen over barnets hoved og sætte måske aldeles intet mærke i dets sind ; og det , der har størst interesse for barnet og præger sig dybest i dets erindring , seer den voksne måske slet ikke , eller , hvis han seer det , ænser han det ikke . Den dag , da Jens’ moder forærede ham alle havens stedmodersblomster , stod måske i et langt herligere lys for ham end nogen af disse Års virkelige begivenheder og tildragelser ; den dag huskede han gennem et langt liv , og 

der kom tider , hvor hans trætte sind forgæves ønskede sig at kunne opleve en lignende lykke og føle en tilsvarende glæde igen . 
Om det så var familiens allerstørste begivenheder , gjorde de på Jens slet ikke indtryk af at være sådanne . Alt som årene gik , hændte det af og til , at man kaldte ham ind i sovekammeret og viste ham en lille Broder eller søster , som han havde fået ; men end ikke dette gjorde noget dybere indtryk på hans flegmatiske sind . Han bevarede vel i sit senere liv en ubestemt erindring om , at han med stor interesse havde stået bøjet over den vugge , som han selv var bleven alt for stor til at ligge i , og med en vis medlidende rørelse betragtet den nye verdensborger , der var så lille , at han næsten blev borte i lagner og hovedpuder , — så lille , at Jens var ganske overbevist om selv aldrig at have været så lille . Men hvem af hans søskende det var , stod ganske uklart ; det kunne lige så godt være den ene som den anden ; der var kun ét billede , én forestilling til de mange gange . Og når der var gået nogle dage , var det , som om hans lille Broder altid havde hørt med til den verden , hvori han åndede og levede ; han hørte nu engang til de fænomener , som omgav ham . Det var nu engang således , at der var en lille tulle til at ligge i vuggen ; om det hele tiden var den samme , eller om der med visse mellemrum optrådte en ny , var ikke ganske klart , men det var jo også mindre væsentligt . 
* * * 
således skabtes ganske umærkelig , og uden at nogen reflekterede derover , Jens’ verden . Tiden 

gik , og videnskaben begyndte at gøre sine krav gældende . Abc’en kom frem , geografien snart også , og i vidunderlige timer lærte han hos sin moder om fjerne , fremmede lande . Det store underlige landkort lå på moders skød ; med betænksom mine udpegede Jens derpå alle den store verdens vidundere , medens hans søster Anna i stum forundring sad på en skammel ved siden af og lyttede til sin Broders visdom . Og eftersom han blev ældre , blev fagene også flere og udfyldte på en behagelig måde en del af dagens timer . 
Thi lærdommen tog dog kun den mindste del af dagen , og når landkortet , tabellen og verse-bogen vare lukkede sammen , begyndte den afbrudte leg igen . Så boede han og Anna hver i sit lysthus , og han havde Åge , og hun havde Poul , og så kom de fremmede til hinanden og underkastede søsterens dukker de mærkeligste procedurer , — indtil den tid kom , da de krigerske instinkter hos drengene fik overhånd , og det fredelige lysthus blev en fæstning , som blev vidne til de utroligste bedrifter , der ingenlunde stod tilbage for Carl af rises og Drost Peder Hessels . 
Hver plet af hjemmet ydede sin skærv til deres glade liv . I laden slog man kolbøtter og rutsjede ned ad halmen ; — i stalden gav man hestene brød med en pirrende ængstelse for , at de skulle tage hånden med ; — på høloftet hjalp man karlene med at skære hakkelse og med at skovle det ned gennem en herlig kanal , som en lille dreng til nød også kunne gå igennem lige ned i hakkelsekassen ; — og i gården tjente man tiører ved at stable det brænde smukt op langs stakittet , som Anders daglejer huggede . Udmærkede skjulesteder var der i det gamle buskads , 

hvor jorden var så blød og fugtig , at ens skridt slet ikke hørtes , undtagen om efteråret , når man sparkede i et dybt lag vissent løv og trak en stribe efter sig i det ; og med hvilken spænding listede man sig ikke herfra med tilbageholdt åndedræt ned for at prænte på det gamle ærværdige lindetræ , i hvis krone der var en evig summen af en hærskare af usynlige insekter , og hvis blade blev ganske lyse og gennemsigtige i sollyset . I engen gik man i frodigt , mørkt græs til hagen og plukkede troldurt og vibeæg og Iris ; og ved midsommertide kunne man gå tørskoet ved søens bred i en skov af tavse , højtidelige siv , en skov , hvor man møjsommelig banede sig vej , hvor man ikke så det mindste glimt af den øvrige verden , og hvor man pludselig blev greben af den ængstelige ensomhed , stod stille , fik hjærtebanken og lyttede . 
Og når så vinteren kom , tumlede man omkring i den bløde , hvide sne med vanter og halstørklæde og varme halmviske i træskoene , indtil man kom varm og forpustet ind igen med blussende kinder og tindrende øjne ; og hvor søen om sommeren bredte sine vande , der løb man nu på skøjter ud og ind af små vige og bugter og over under skoven på den anden side . Og hvor var det så ikke herligt til sidst , når tusmørket faldt på , at komme ind i den lune stue , at lege mus og kat i mørkningen , medens kakelovnsilden lyste på gulvet , eller at sidde ved vinduet med ansigtet trykket op mod ruden og se på de nøgne trætoppe derude , som svajede så bedrøvelig frem og tilbage for den klagende vind , — indtil man blev ganske ængstelig til mode og troede at høre spøgelser færdes derude i mørket og at se ulve og andre udyr snige sig omkring huset . Så var det 

ikke rart , når moder sendte en ud i køkkenet efter svovlstikker til at tænde lampen med , igennem den store , tomme havestue , hvor gyngehesten stod med sine skinnende øjne og grinede så uhyggelig i mørket , medens månen måske kastede et ængstende , blegt lys ind på gulvet ; — men det var godt at komme velbeholden tilbage igen og at finde et sikkert tilflugtssted ved moders stol og få hende til at fortælle historier , indtil folkene kom op , og fader kom ned fra sit værelse og holdt husandagt . Herunder blev øjnene gerne ganske små og tunge , og så blev man puttet i sin lille seng ; moder kom ind og bad aftenbøn , og man sov trygt den næste dag i møde , uden at mærke at fader og moder kom og så til en , før de selv gik i seng , om man lå godt og om tæpperne vare bundne for en . 
* * * 
Jens' verden rummede imidlertid endnu et element , hvis man tør bruge dette ord om en pæn lille pige . Det var majorens lille niece fra møllen , og hun var tilmed et meget vigtigt element . Hun var et par år yngre end Jens ; men alligevel var det vanskeligt at sige , når hun var dukket op i præstegården ; det var som om hun altid havde hørt med til den . 
Den stakkel havde ingen forældre . Jens havde spurgt , hvorfor hun ingen havde , og fået det svar , at de vare døde . Om de da vare i himlen ? Ja , det vare de vist . Hvor de da havde været , før de kom der ? De havde været i møllen , hvor majoren nu var . Se , det fandt Jens nu også underligt , for så meget begreb havde han dog om militærvæsen , 

at han anså en mølle for et underligt virkefelt for en Major ; men han slog sig dog til tåls ved faktum uden at forlange yderligere forklaring . Da læseren imidlertid måske ikke er i besiddelse af den samme resignation , skulle vi kortelig meddele sammenhængen . 

andet kapitel . 
Den førsta blomma våren født , det førsta smultron som blef rødt , det førsta aks , hvars gull blef møget , dem bjød han henne gladt og troget . 
Engang havde majoren været en ung lieutenant og ligget i garnison i en eller anden kedelig by , der ikke kommer os ved . Siden var han avanceret og var bleven en striks og alvorlig kaptajn ; men da han næste gang avancerede , blev han Møller , og det gik således til : 
han havde en meget yngre Broder , som for alle sine egne og nogle af sin Broders penge og for endnu flere , som han lånte , købte vandmøllen derudenfor byen og blev Møller . Der giftede han sig og fik en datter ; men et årstid efter døde han , og så viste det sig , at han ikke havde været nogen dygtig Møller . Dårlige vare tiderne også , og således kom det sig , at da møllen skulle sælges , blev der nok til de lånte penge , men intet til hans kone eller til Broderen . Da det nu også var dårlige tider for en krigsmand med arbejdsløshed i hans fag og dårlig udsigt til videre avancement , anså kaptejnen det for fornuftigst at opgive den militære løbebane og blive Møller for 

at redde nogle af de mange gode penge , der stak i møllen . Altså gik han af ; det var militæretaten glad ved , fordi der var flere end  nok uden ham , og af taknemlighed gjorde den ham til Major , for dengang var der endnu Majorer til . Således blev den ugifte kaptajn på en gang Møller , Major og familiefader ; thi hans svigerinde blev boende hos ham med sin lille pige . Men efter et par Års forløb døde også hun , og barnet var således alene overladt til ham . Gift blev han aldrig . Rygtet sagde , at han ikke havde kunnet få den , han ville have , og at han derfor ingen ville have ; men det lyder næsten alt for utroligt til , at det skulle være sandt . 
Majoren var en ivrig mand , og derfor tog han sig med Iver både af sin mølle og af sin broderdatter . Han afskedigede de gamle møllersvende , der vare vante til den gamle slendrian fra hans Broders tid , og fik nye i stedet , og selv gik han og passede på som en smed og kommanderede dem , som om det havde været hans gamle compagni . Hvad niecen angik , mente han , at han først og fremmest burde skaffe hende kvindelig omgang . Derfor fik han fat i en , ældre frøken med en spids næse og en vrippen mund , som både skulle bestyre huset for ham og bibringe pigebarnet den såkaldte almindelige dannelse og rette kvindelighed . Og da hun blev lidt ældre , og han mente , at hun kunne have godt af at omgås andre børn , bad han præsten , om han engang imellem måtte sende hende ned til præstegården , for at hun ikke skulle gå så meget alene . 
* * 
* 

på denne måde blev hun tidlig en hyppig gæst i præstegården , og hun var en feteret gæst . Aldrig gik legen bedre , end når hun var der . Hendes navn var feltråbet , når der legedes røvere og soldater , — for hun var et fornuftigt pigebarn , der nok ville være med til sligt — ; efter hende løb enkemanden , som gjaldt det livet , og når der skulle vælges til to partier , var hun altid vis på at blive valgt først . Men Jens var hendes ridder par excellence . Han havde et mærkeligt talent til at få hende på sit parti ; han kunne lade hele turen gå forbi , når de vare blevne skilte ad i enkemand , for at få hende igen til kone ; de skjulte sig sammen , når der legedes prænte , og han hjalp hende over hækkerne , når der skulle skydes genvej til præntestedet ; de sad i hårdt fangenskab sammen , når der legedes røvere og soldater ; og når hendes gule fletning gik op under det ville løb , fik han lov til at binde det uregerlige hår sammen under hagen , hvad han rimeligvis må have fundet , klædte hende godt , — og det gjorde det også . 
Men var det herligt at få hende ned til præstegården , så var det på den anden side også uhyre interessant at komme til møllen og besøge hende ; thi et mere vidunderligt sted kan man ikke tænke sig . 
Møllen lå ikke lige ved landevejen , men et lille stykke derfra ved den store klare å , der til sidst som en snavset mudderpøl løb igennem byen og ud i havnen . Det sidste , Inger vidste om den , var , at den kom fra søen , for det havde hun hørt i præstegården . Derfra løb den gennem lave Enge og mellem skovklædte bakker , indtil den slugtes af den store mølledam . Just som den var sluppen ud af den , løb den over et stort møllehjul , 

og i sin harme over alle disse forhindringer gjorde den et forskrækkeligt spektakel med det hjul og piskede det rundt under en susen og larmen , så man ikke kunne høre ørenlyd ; og man kunne blive ganske forvirret og svimmel , når man stod på broen over det og stirrede ned i det rasende vand . Men det hjul var det vigtigste ved hele møllen . Det lå klemt inde mellem to møllehuse , et på hver side , med et virvar af store og små hjul , af remme og valser og tridser og kridhvide møllersvende , som kom og forsvandt på de vidunderligste steder , og som viste fin , hvor man heldte kornet ned , og hvor melet kom ud igen . Der fik man nu sjælden lov at være ret længe ad gangen ; men der var også herligheder nok desuden . 
Til møllen hørte der en stor have , som lå langs med den ene side af mølledammen . Det var en have med orden og disciplin . Plainerne vare ulastelige , gangene altid smukt revne og absolut fri for ukrudt , blomsterbedene i orden , hækkerne nøjagtig klippede og træerne pænt beskårne . En fornem og respektabel have var det , men ikke just sådan en uhyre interessant og hemmelighedsfuld gammel have med mørke buskadser og uordentlige vildnis undtagen i den alleryderste ende ved åens udløb i mølledammen . Der endte den på en høj , der faldt brat af ned mod åen med en stejl brink , bevokset med tæt krat , og på højens øverste top var der rester af bygninger , som gik under navn af den gamle ruin . Sagnet fortalte , at der i en tidligere ejers tid havde stået et cirkelrundt lysthus , bygget af kampesten , med stråtag og forgyldt vejrfløj , men at det i årenes løb havde fået lov til at forfalde , så at nu kun murene stod igen i en højde af et par alen eller tre over gulvet . Men denne forklaring var naturligvis 

ikke børnene god nok ; de anså den glat væk for resterne af en gammel ridderborg og vare ikke tilgængelige for nogen indvending mod denne opfattelse . Hvorom alting er , var det imidlertid en udmærket fæstning , næsten uindtagelig ved nogenlunde habilt forsvar , og som sådan blev den også flittig benyttet . 
Så var der endelig den store lade med de svimlende høje hanebjælker og med et dybt lag løs halm , som man kunne blive fuldstændig borte i , når man kom flyvende ned derovenfra . Jens var især dygtig til at slå  « luftsentimentaler »  fra hanebjælkerne ned i halmen , og Poul trådte trolig i hans fodspor ; men Inger ville ikke indlade sig derpå , uagtet hans søster Anna også fuskede i kunsten . Hun sagde , at man måtte holde på sin kvindelige ære , og deri var hendes kusine Mathilde inde fra byen enig med hende ; alle skørterne ville jo sidde hende om ørene . Altså nøjedes hun med at springe på benene , men det gjorde hun også med virtuositet . Hun fandt de steder , hvor der var længst til bunden , og spurgte Jens , om han turde slå sentimentaler der ; han bad hende springe foran på benene for at vise ham , hvor dybt der var , og når hun så havde gjort det , sagde han :  « ikke dybere ! »  og kom bagefter på hovedet . Hun gik over de smalle bjælker højt oppe under 'faget , selv om der ikke lå halm under til nogen af siderne , og han fulgte hende modig ; de andre så beundrende derpå uden at turde indlade sig på det , og Mathilde korsede sig og sagde , at de vare nogle uartige unger . Selv hun lod sig dog undertiden bevæge til at springe , hvor der var rigtig lavt , for selv hun fandt , at det var en herlig fornemmelse således at flyve gennem luften . Men Mathilde var en kedelig tøs , rigtig 

en af de såkaldte affekterte bytøser , og ikke noget imod deres egen Inger . 
* * * 
og sommer svandt hen efter sommer . Men hver ny sommer fandt igen den samme glade skare og hvælvede sit lyse tag over deres leg . Og sommersolen kastede kærtegnende sine stråler gennem deres lyse hår , spejlede sig i deres blå øjne og brunede deres friske kinder ; og vinden strøg susende forbi dem , hviskedee i deres øre og sang sine friske sange for dem ; og al sommerens herlighed flokkedes om dem og bredte sin pragt for deres fod . 
Men når bladene faldt , og sneen lagde sig over den gamle ruin og skjulte dens mosgroede mure , — da bredte isen sit blanke dække over søens vande , og præstegårdsbørnene løb ud og ind af små bugter og vige og over under skoven på den anden side , de store på skøjter og de små i træsko med kilke og slæde . Men mølledammen frøs aldrig til , og derfor kom majorens lille pige ned til de andre på søen , og de løb overkors med hende og lærte hende at løbe baglænds og at koge ærter ; det burde enhver ung pige lære , sagde Jens , hvis hun ville gøre sig håb om nogensinde at blive en dygtig husmoder . Og lyden af deres glade råb blev båren vidt gennem luften ; og deres kinder glødede , og deres øjne tindrede . Men når så solens blodrøde Skive sank ned bag de fjerne blå bakker , og en underlig kold dis bredte sig over verden , så skiltes de ved den nederste ende af søen , hvor åen begyndte , som aldrig blev rigtig pålidelig ; og hun gik over marker og gærder op til lande 

vejen , medens de blev stående og så efter hende ; og når hun let sprang over et gærde eller en tjørnehæk , gav de hende et hurra og svingede med huerne , og hun vendte sig om og svingede med muffen ; og først når hun helt var forsvunden i rimtågen , vendte de om og løb hjem til den lune stue for at tage fat på lektierne . 
Når man kom i latinskolen , avancerede man op i faders værelse under lektielæsningen ; og det var en lektielæsning , over hvilken den rette højtidelighed var udbredt . Ikke et ord afbrød stilheden i dette videnskabernes tempel , og den eneste lyd , der hørtes , var pennenes kradsen på papiret . Man sad ved det firkantede bord under hængelampen med det store græske lexicon og de andre bøger , slog sine gloser op og skrev oversættelser ; og når man så op fra bogen , mødte blikket faders ryg , som han sad der i sin stol ved skrivebordet og skrev prædiken , lænet over på den venstre arm . Af og til standsede hans flittige pen , han flyttede sig en lille smule i stolen , en hånd kom op og skubbede lidt til kak ' .ten , så at et lille stykke af hans blanke isse kom frem under den . Så begyndte hans pen på ny sin gang over papiret , og man så atter ned i sin bog ; men hver gang denne manøvre gentog sig ved skrivebordet , standsede arbejdet også for et øjeblik ved det firkantede bord , og de ungdommelige ansigter så op og kastede et åndsfraværende blik ud i rummet . Og således blev det ved , indtil man med en rolig samvittighed kunne melde sig hos fader for flydende at oversætte sit græske eller 

latinske pensum og præsentere ham sin stil for at få at vide , hvor mange grammatikalere og hvor mange syntax-fejl der var i den . Så sattes bøgerne på hylden , tornysteret pakkedes til næste dag , og resten af aftenen var ens egen . 

tredie kapitel . 
There groups of merry children played , there youths and maidens dreaming strayed ; o precious hours ! O golden prime 
and affluence of love and time ! 
Der rørte sig et rigt åndeligt liv i lysthuset i det gamle buskads . Poul og Åge skrev fransk stil , og søster læste katechismus . Der er en overvejende sandsynlighed for , at Åges stil ikke blev nogen tro afspejling af hans franske kundskaber ; thi det gik uafladelig med spørgsmål som :  « hedder det ikke la chaise , Poul ? — hvad hedder hat , Poul ? — je lui ai donné son chapeau , er det ikke rigtigt , Poul ? »  — alt imedens man derimellem hørte søsters lange , uh så lange lektie om legeme og sjæl , øjne og øren og alle lemmer , fornuft og alle sanser , dertil mad , drikke , klæder , sko , hus , hjem , hustru , børn og deslige . Denne beskjæf-tigelse forhindrede hende imidlertid ikke i samtidig at gøre lumske forsøg på at trække Åge i en genstridig tå , der stadig brød ud af sit fængsel for at kigge efter den træsko , der i sørgelig forladthed lå under bænken , og hvert kvarter gav så dette anledning til en vild jagt rundt mellem buskene , idet han under ville kampråb foretog et krigstog mod den frække fredsforstyrrerske . Trods disse afbrydelser gik lektierne dog rask fra hånden , 

så at der var grund til at tro , at hurtigheden var større end grundigheden . Men det var også lec-tier til den første skoledag efter ferien , og det gjaldt om at blive færdige til middag , så at man kunne anvende feriens sidste dag til på en værdig måde at følge Jens til dørs , når han nu skulle forlade sit hjem for at slå sig ned i møllen . 
Thi årene vare gåde , og Jens var bleven en stor og lang skoledreng , der efterhånden var avanceret op gennem latinskolens klasser . Hidtil havde han måttet gå vejen til og fra skole på sine ben ; men da han nu kom op i øverste klasse , havde majoren overrasket præstegården med et tilbud om , at han måtte bo i møllen det sidste år for mere uforstyrret at kunne anvende tiden til sin videnskab . I dag udløb ferien ; Inger havde opholdt sig i præstegården i nogle dage , men nu skulle hun og Jens følges til hans nye hjem og lejligheden tillige benyttes til en skovtur . 
Hvor lang end forklaringen til den første troens artikel er , blev søster dog først færdig og gik , til stort held for de andres lektielæsning , op for at klæde sine dukker på . De havde mæslInger og vare derfor endnu ikke , oven'senge , men op ad dagen mente hun nok , at de kunne tåle det . Hun var meget misfornøjet med doktor Jens , fordi han ikke gjorde noget ordentligt , for at de kunne komme sig ; Jens var nemlig doktor over hele linien og skal endog engang have opereret Ingers dukke for en knude i maven . Søster mente dog endnu engang at burde opfordre ham til at se til dem ; men det skulle hun ikke have gjort , for hun traf ham på verandaen i færd med at bælge ærter sammen med Anna og Inger , og trods sine harmfulde klager over at måtte forlade sine børn splitternøgne på et bord blev hun dog straks attraperet og måtte 

hjælpe til , thi . det gjaldt om at få middagsmaden tidlig færdig og komme afsted . Men heller ikke her havde hun noget blivende sted ; thi lidt efter kom moder og satte hende til at vugge tulle , medens hun selv tog fat på ærterne , — og det forslog for resten også mere . 
Efter middag vandrede så hele skaren afsted med provianten i en kurv ; sandheden byder os at tilføje , at søsters dukker blev liggende i samme ynkelige forfatning , — og næste dag var der ingen doktor til dem . De flakkede om i skoven den lange eftermiddag , gik til tops i alle de hasselbuske , der kom indenfor deres synsvidde , for at se , om nødderne vare modne , og reve deres klæder grundig itu . Omsider forkyndte deres maver , at mellemmadstiden nærmede sig , og da de under deres planløse omstrejfen vare komne i nærheden af den åbne plads i skoven , der brugtes til fester , sloge de sig ned på Dansegulvet for at nyde provianten . Derefter afholdtes rigsdagsvalg . Da ingen anden ville være socialist , måtte Jens påtage sig denne rolle , og Poul var højremand , for kvinder kunne ikke vælges . Han gik i den grad op i sin rolle , at han tog Jens de hårrejsende tteorier meget ilde op , som denne i sin egenskab af samfundsomvælter fremførte , og var nær kommen i alvorlig strid med ham . Ved afstemningen faldt alle stemmer på højremanden undtagen søsters ; hun stemte nu på Jens , for hun vidste , at han var den klogeste . Efter valghandlingen var der Dans , og det var i grunden en fredelig slutning på en valghandling . Det blev imidlertid snart kedeligt uden musik , og desuden skulle de fra præstegården være hjemme kl . 6 til aftensmad . Altså brød selskabet op . De bortdragende blev fulgte lige dertil , hvor man fra landevejen drejer ned til 

møllen , og der skiltes de to partier da efter en meget livlig og højrøstet afsked . Jens og Inger blev stående ved afviserstenen , så efter de andre og vinkede til dem , til det sidste glimt af dem forsvandt bag bakken . Så vendte de sig og så på hinanden , stod et øjeblik tavse og blev ganske højtidelig til mode . Jens havde hidtil næppe skænket det ny arrangement mange tanker , blot i al almindelighed fundet det morsomt : nu gik det pludselig op for ham , at han skulle bo under tag med hende , færdes sammen med hende fra morgen til aften og på én gang komme hende meget nærmere på livet . Han så på hende og kunne ikke forstå , at det var den samme Inger , som han endnu for et øjeblik siden havde leget med og behandlet som kammerat ; hun var ligesom bleven en ganske ny person , overfor hvem han med ét følte sig kejtet og forlegen , og med forbavselse lagde han nu mærke til , at hun næsten havde lang kjole på . — men så hørte de majorens stemme nede på vejen og skyndte sig ned for at sige goddag . 
Jens’ forbavselse holdt sig de første dage . Han kendte slet ikke den stilfærdige og alvorlige Inger , der stod for bordenden næste morgen og skænkede kaffe til dem ; det var ikke længere den viltre kammerat , han plejede at lege med , ikke længere en skabning som han selv , hans søskende og hans skolekammerater , men en ung pige , der imponerede ham og trods sine 14 år forekom ham ældre og mere voksen , end han selv var . Hun indgød ham pludselig den følelse af sky beundring , den fornemmelse af at stå overfor et væsen af 

en anden og højere Art , som vi i den alder uvilkårlig nære overfor en ung pige , og som det er givet visse kvinder at vedligeholde hos os hele livet igennem . 
I de første dage medførte dette' en vis forlegenhed overfor hende , en følelse af at være bleven fremmed for hende . Men da han så , at hun vedblev at være naturlig og ligefrem imod ham og slet . ikke lod til at føle sig hævet over ham , udviklede der sig snart på ny et frit og utvungent forhold , kun etableret på en noget anden basis . Der var ikke længere tale om fæstningsbyggeri , og ingen af dem så meget som tænkte på at holde springeøvelser i laden ; begge betragtede det som en selvfølge , at det ikke lod sig gøre . Der kom noget roligere , mere udviklet og fornuftigt over deres fælles liv , og selv om det ikke havde den jublende , højlydte glæde som deres svundne barndomstid , så havde det til gengæld sin egen stilfærdige ynde , og Jens fandt slet ikke , at det var noget dårligt bytte ; han følte sig større derved og det tiltalte hans selvfølelse . 
Løvrigt var det ikke megen tid , de havde til fælles rådighed . Jens gik jo til skole tidlig om morgenen ; hun gav ham hans smørrebrød , fulgte ham til døren og så ham gå rask op ad vejen i den friske morgenluft for først at vende hjem til middag . Når de så havde spist , plejede de at have en lille tid for sig selv , medens majoren sov middagssøvn , og som oftest sagde de da hver med sin bog i den gamle ruin ; den var deres yndlings-krog , deres fristed , som de havde fuldstændig for sig selv , hvor de regerede , og hvor ingen uvedkommende satte sin fod . 
Midt i et uigennemtrængeligt vildnis stod den på randen af skrænten ned mod åen , bygget af 

mosgroede kampesten , overgroet af vedbend og fuldstændig skjult under bladehanget , som et cirkelrundt gammelt tårn af noget over mandshøjde . Gulvet lå temmelig højt over jorden , og til det sluttede sig , hængende ud over skrænten , en gammel halvrådden altan med store huller i brædderne . En trøsket trappe med mangelfuldt rækværk , hvis trin vaklede under en , og hvor hælen satte dybe mærker i det møre træ , snoede sig om muren og førte op til altanen , og derfra trådte man så ind på det glatslidte stengulv , som den tykke , uregelmæssige mur ragede en alen eller to op over . Et sted tæt over gulvet var muren gennembrudt af en firkantet åbning , hvis bestemmelse det var vanskeligt at udfinde , og her kom en forvildet humlegren igennem og bragte et pust af liv ind i denne ensomme og tomme krog . 
Der sad man så på en havestol , overskygget af en forvirret blanding af Linde , ælme og ahorn , humleranker og ville roser , og så solen tegne skyggebilleder af bladene på gulvet og på den gamle altan . Trådte man ud på den , så man under sig et glimt af åen , hvis bredder vare bevoksede med siv og Iris ,  .men ellers kun trætoppene på skrænten , en dusket hyld , en forkrøblet og halvkvalt eg , en klatrende rosenbusk , der strakte sine blomstrende grene frem overalt , hvor man mindst ventede det , en ahorn med sine vingede frugter hængende i store klaser under bladene , unge Linde og mørke ælmetræer . Sangerne og mejserne smuttede ud og ind i løvet , humlebierne brummede i de ville roser , og om aftenen hørte man køernes brølen på engene ved åen ; men ellers var den milde sommervinds susen i trætoppene den eneste lyd . 
Når de havde siddet således en halv times 

tid i tavst velvære , kunne det nok ske på en hed sommerdag , at hendes lange øjenvipper sænkede sig dybere og dybere , medens bogen sank ned på skødet , og at hun sank hen i denne ubestemmelige mellemtilstand mellem drøm og vågen , hvor fantasien løber allerlettest , og hvor hjertet fyldes af bløde , udviskede drømmebilleder , — så at Jens , når han tilfældig så op på hende , kunne være i tvivl , om øjnene ikke helt havde lukket sig . Han følte sig da som hendes ridder , der skulle våge over hendes slummer , medens han i tavs nydelse af sin cigar betragtede de lette skygger , som hendes svagt krusede hår kastede på kinden , hendes halvt gennemsigtige , fine næsevinger og ånde-drættets rolige stigen og falden . Men snart gik det ham på samme måde , og han gled selv ind i det samme dunkle skyggerige . Der nød de således daglig , dyssede ind af den hviskende vind , en sund og uskyldig ungdoms lykkelige dolce far niente , der fyldtes af farverige drømme . Vindens hemmelighedsfulde susen i bladene og de skiftende skygger , der faldt over hendes øjenlåg , blev for hende til tågede billeder af stolte riddere og jomfruer , der vandrede om i den pragtfulde Borg , mod hvis grå og hårde rester hun støttede sit hoved . For ham blev alt dette til dunkle , yndefulde billeder af hende , fredelige idyller , der alle drejede sig om hende og flettede hendes skikkelse ind . i hans ubestemte fantasier . — når da et stærkere vindpust trængte ind i denne afsides krog , bragte humleranken til at rasle og tilviftede hendes klare pande en stærkere kølighed , slog hun øjnene op , så sig halvt nysgerrig omkring , kastede et hurtigt blik på hans uforstyrrede ro , samlede kjolen om sig med den ene hånd , lukkede bogen og gik sagte hen over det ujævne gulv og ned ad trappen . 

v ed lyden af hendes lette trin på stenene vågnede han så op og skyndte sig efter hende . Ad en stejl og bugtet , snæver sti , mellem grene , der absolut ville slå dem i ansigtet , kom de ned ad skrænten , og her indhentede han hende ved den lille kilde , der sprang frem her og mellem nedrullede sten , visne blade og tørre grene banede sig vej ned til åen . Her drak de sammen et glas af det kolde vand og gik så op for at drikke eftermiddagskaffen med de andre . 
* s * 
og så kom lektierne . Nu var det majorens værelse , og det var ham , der sad ved skrivebordet med sine regnskaber eller med en og anden bog . Men stilheden var den samme , og der var den samme hygge udbredt over disse rolige timer ; og lige overfor ham ved bordet sad hun med sine lec-tier eller , når de vare fra hånden , med sit sytøj eller sin morskabsbog , rolig og fornuftig og stor og voksen , — indtil hun gik ud for at hjælpe frk . Hansen med ttebordet . 
Men når søndagen , kom , og de efter gudstjenesten kom hjem til præstegården , blev hun igen den gamle Inger . Børnene sad på hendes skød og hang om hendes Hals ; de legede enkemand og løb , som gjaldt det livet , for at få hende til kone ; og de legede prænte , og hun og Jens skjulte sig sammen , og han hjalp hende over hækkerne , når der skulle skydes genvej til prænte-stedet , akkurat som i gamle dage . 
—- og dagene gled hen , uden at nogen talte dem . Og sommeren svandt , og sneen kom og lagde sig over den gamle ruin , udjævnede trappetrinene , skjulte havestolene under et blødt dun- 

tæppe og tilstoppede hullet for humleranken , dryssede fra rosengrenene og lagde sig op ad træstammerne . Og sommeren kom igen , og humleranken blev atter grøn , og den ville rose blomstrede , og de to indtoge atter deres gamle plads . Men hver aften begyndte det samme stilfærdige arbejde i majorens stue , og Jens fordybede sig i Cicero og Demosthenes og kongerækker og franske stile , og da året var omme , tog han sin artium og flyttede hjem igen til præstegården . 

fjerde kapitel . 
Here about the beach i wander’d , nourishing a youth sublime 
with the fairy tales of science and the long result of time ; 
when the centuries behind me lige a fruitful land reposed ; 
when i clung to all the present for the promise , that it closed : 
when i dipt into the future , far as human eye could se ; 
saw the vision of the world and all the wonder , that should be . 
Så kom studenterårene . En ny og større verden åbnede sig for Jens , og han kastede sig med hele sin sjæl ud i den og nød alt , hvad den havde at byde ham . Han drak af alle kundskabens brønde , både af dem , der førte klart , og dem , der førte plumret vand ; han lyttede til alle tidens profeter , både de sande og de falske ; han prøvede alt , men det tog tid at vælge det bedste — for ham som for alle . 
Han vandrede ivrig og glad gennem den periode af livet , hvor man endnu ikke formår at skelne skarpt , at vælge klart og at vrage ; hvor alt har tillokkelse , fordi det er nyt ; hvor ethvert standpunkt har magt over sjælen , når det er iført et 

pralende klædebon og træder frem i en smuk og lokkende form , krydret med attisk salt ; hvor sjælen er elastisk nok til at rumme modsatte synspunkter ; hvor b'ormen ofte bærer sejren hjem over indholdet , fordi man endnu ikke har kritik nok til at skelne mellem det skønne og det gode ; hvor den , der taler , har ret ; hvor ideerne endnu kæmpe om pladsen i ens indre , og hvor denne kamp er tillokkende og frydefuld , fordi man endnu ikke føler sit ansvar , fordi man endnu ikke har følelsen af sin competenke og sin forpligtelse til at dømme , — den overlegne følelse af at sidde til doms og at være dommerpladsen voksen , der er den modne manddoms bedste eje og største glæde . 
En herlig tid er det , en tid fuld af liv og grøde ; en tid , hvor sjælen samler stof , fylder sig med materiale , ofte med mere end den er i stand til straks at ordne og beherske ; hvor den indsamler forråd , som ofte først senere skulle værdsættes og tilegnes . En farlig tid er det ; en tid , hvor man lever hurtig , ofte så hurtig , at man næppe får tid til at se sig om og orientere sig ; en tid , hvor vejen svinder rask under fødderne , og hvor man , hurtigere end man aner det , og før man bliver det var , kan komme langt fra den vej , man ville følge ; en tid , hvor båden ofte fører flere sejl , end den har ballast til , og hvor det mangen gang synes et held og et tilfælde , at den ikke kuldsejler . 
Det ville det også være , hvis forstanden var sjælens souveraine myndighed ; men det er den heldigvis ikke . Lad den til nød være det for den modne mand , men lad os være glade for , at den ikke er det for ynglingen . Var den det , ville han drive som et værgeløst bytte for enhver ånd , der syntes ham stærkere end han selv , for andres over 

tegne dialektik , hjemfalden til den mest drevne agitator . Men om vi gå til den ene eller den anden side , vælge den ene eller den anden livsretning , det afgøres i sidste instans dog ikke af vor tanke , vort ræsonnement . Der er på bunden af menneskesjælen tilbøjeligheder og anlæg , en vis personlig ejendommelighed , der er udsprungen af og sammenvævet med den atmosfære , i hvilken vi er opammede , — et åndeligt præg , en ubevidst sindsretning , en slumrende personlighed , som vi næppe selv kende , men som er skænket os af opdragelsen eller af hjemmets og omgivelsernes indtryk , — og den er det , som har det sidste ord . Tidlig træffer menneskesjælen sit valg , tager sit parti og vokser sig sammen med en bestemt åndsretning , længe før den fuldt ud forstår den , længe førend den selv kan gøre sig rede for sit valg og kende sine bevæggrunde , ledet af disse dunkle og ubestemte magter ; de ligge langt tilbage i sjælen , næsten under bevidsthedens tærskel , men de er stærke og mægtige . Den mest bestikkende tteori , den mest overbevisende dialektik , den mest lokkende appel til vore drifter og lyster kan strande på disse skær , kan være for svag til at bryde deres modstand . 'det er ikke nok at overbevise forstanden ; der er andre sider af den menneskelige sjæl , der må vindes . 
Der er store individuelle forskelligheder heri . Kritiken , den klare og rolige overvejelse , den fri og overlegne dømmekraft vågner før hos en end hos en anden , og hos nogle lykkelige naturer går dens udvikling måske hånd i hånd med sjælens øvrige vækst . Men hvem har ikke kendt til dette at tage sit parti , at vælge , at anerkende eller afvise , før man selv vidste hvorfor eller endog imod tilsyneladende overbevisende grunde , kun ledet af 

en dunkel følelse af , hvad der tjente en bedst ? Hvem har ikke været med til at lade sit standpunkt eller sin handlen bestemme af disse dunkle drivkræfter uden at kunne mætte sin trang til en klar og logisk begrundelse af valget , for så først senere , måske langt senere , at føle den fryd , den befriende glæde , der er ved at se den klare forståelse dukke op for sig , se forstanden anerkende det , som hjertet for længst har afgjort , stadfæste det valg , som man engang så at sige traf i blinde . Det er denne umiddelbare følelse for det rette , der er særlig udpræget hos kvinderne , — måske fordi de særlig ofte må slå sig til ro ved den , fordi de vanskeligere nå til den klare logiske begrundelse , — men som udøver et stort herredømme hos os alle . 
Jens havde i vuggegave modtaget og i sit hjem og sin opdragelse yderligere fået udviklet et udpræget åndeligt naturel , var bleven indlevet i og med stærke bånd knyttet til en bestemt åndelig atmosfære og havde heri en støtte , som han nok kunne behøve . Han var en let og flygtig natur , og den kolde , rolige overvejelse var ikke hans stærke side . Det var en let sag for enhver overlegen ånd at sætte dybe mærker i hans modtagelige sind , at begejstre hans tanke , bøje hans forstand og lede hans dømmekraft ; men det var ikke dermed gjort . Den måtte kæmpe med en dybere , en bagved liggende magt , bryde sig imod den og måle sig med den ; og hvis den ikke kunne komme overens med den , --- ja så kunne den skabe uoverensstemmelse mellem hans ord og tanke på den ene side og hans ubevidste åndelige stade , hans hele sindsretning på den anden side , men en uoverensstemmelse , som han med elskelig ungdommelighed rummede uden at generes deraf ; den 

kunne ikke tvinge hans inderste jeg , ikke vinde virkeligt herredømme over ham og blive bestemmende for hans handlinger , ikke forandre hans livssyn og omdanne hans sjæl . Den kunne have et tilsyneladende herredømme for en tid , nyde en tteoretisk godkendelse , — indtil den forjoges af sin antagonist , når denne også kom i en smuk og herlig skikkelse , herlig nok til at måle sig med den . Thi den dunkle magt , som ligger bagved den klare tanke og er stærk nok til , om det skal være , at stille sig i opposition til den , — den falder ikke for et enkelt , dristigt angreb . Den kan overlistes og undermineres ved langsom og umærkelig påvirkning , men den kan sjælden tages med stormende hånd . 
* * * 
således giede da årene hurtig hen for Jens . Tanken om hjemmet , om hans barndoms fredelige og stilfærdige verden var ikke altid nærværende i hans bevidsthed ; de mange indtryk og interesser kunne ofte trænge den stærkt i baggrunden og for en tid tilsyneladende få ham til at glemme den . Men når han så et 'semester igennem havde levet og åndet dels for sit fag , der optog ham og fyldte ham med en opdagelsesrejsendes nysgerrighed overfor nye og ukendte egne , og dels for de mange politiske , religiøse , sociale og æsttetiske interesser , der just da rørte sig med usædvanligt liv og brødes med stor voldsomhed , — i en kreds af kammerater , hvor alle tænkelige anskuelser vare repræsenterede , og hvor alle standpunkter vare ligeberettigede og lige ansete , — så bragte den regelmæssig tilbagevendende ferie ham atter hjem til den stille krog , hvor hans vugge havde 

stået , hvor hans sjæl var vokset og havde udviklet sig , hvor hans personlighed var bleven dannet , og hvor den nu på ny blev fæstnet i de samme former , og båndet mellem ham og denne stilfærdige verden strammet . 
En stilfærdig verden var det . Den hidsige kamp , de brændende spørgsmål ligesom tabte aktualiteten her . Og dog manglede den ikke liv og interesser ; den havde kun sit eget liv , som engang for alle var støbt i bestemte former , om hvis skønhed og rigtighed ingen nærede skygge af tvivl . Striden og kampen var ikke ukendt her ; men man ligesom lyttede til den udefra , var en fjern tilskuer til den . Stridsspørgsmålene eksisterede , men kun for de andre ; her vare de engang for alle afgjorte , og ingen var i tvivl om afgørelsens rigtighed . Der var udbredt en afsluttet ro over tilværelsen , en harmonisk overensstemmelse , som Jens kendte godt , som han elskede og beundrede ; og han følte sig hjemme deri , han gik hurtig og let op i den , indordnede sig under den og nød den . Det kunne ske i de første dage , at reminiscenser fra hans anden verden kunne gøre sig gældende , at han kunne forundre sig , som om han stødte på en betragtningsmåde eller en åndsretning , han en stund havde glemt . Men snart genkendte han i alle hjemmets forhold og ejendommeligheder den samme ånd , hvoraf han selv var runden , lod sig helt fylde af den og lod den fortrænge alle fremmede elementer i sin sjæl . 
Og hans fordums legekammerat fra møllen  ? Ja hun hørte med til denne vidunderlige og dog så hjemlige verden , var en nødvendig bestanddel af den ; han kunne ikke tænke sig den uden hende . Og som det gik ham med den , gik det ham med hende . Hun kunne for en stund ligesom skjules 

og trænges i baggrunden under hans travle , ivrige liv ; andre kvinder kunne til en tid optage ham og fylde ham , og han kunne måske skænke dem langt flere tanker end hende . Men derfor havde hun alligevel sin særstilling , som intet kunne rokke . Andre unge piger kunne træde ham i møde som strålende visioner , der blændede hans øje og forvirrede hans sind , kunne ægge hans tanke og hans Sans , komme til ham som fra en fremmed verden , der lokkede og drog ham , — men kun som et flygtigt glimt , som et øjebliks dvælen ved noget , man dog ikke vil lade sig binde af , som lokkende elversyn , man dog ikke vil følge . Men hun , — hun var ham hundrede gange nærmere og hundrede gange mindre fremmed ; hun hørte til den samme verden som han , var en skabning af samme Art som han selv ; hun stod for ham i et hjemligt , hyggeligt og roligt lys som en kær og kendt skikkelse fra det land , hvor han havde hjemme . Og hvor lidt han end gjorde sig det klArt , lå dog tanken om hende på bunden af hans bevidsthed og dannede normen for hans forhold til det andet køn ; hun var stiltiende anerkendt som typen for en ung pige , og hans forhold til hende som rettesnoren for hans forhold til kvinderne overhovedet . 
Således stod hun for ham , når han var borte . Men når han så kom hjem , gik det også overfor hende således , at det tog lidt tid atter at finde sig tilrette i den gamle betragtningsmåde , træde ind i det gamle forhold ; de første dage kunne der være ligesom noget fremmed imellem dem . Thi hver gang han kom hjem , blev han overrasket og forbavset ved at se , at hun dog ikke ganske var den hjemlige og kendte skikkelse , som han tænkte sig ; ved deres første møde blev han alligevel slået af dette fremmedagtige , egenartede , 

som han fandt hos andre unge piger . Der var noget andet og mere i hende end den gamle Inger , noget nyt og ukendt , og det var det , som straks sprang i øjnene , — vel også fordi hendes ydre forandrede sig mellem hver gang , fordi hun voksede og udviklede sig og mere og mere blev den modne kvinde i stedet for den femtenårs pige . 
Men det varede ikke længe , før han bagved den ny apparition fandt den gamle Inger , før det fremmede forsvandt , og det gamle , ligefremme forhold på ny oprettedes . Og således gled da den ene ferie hen efter den anden i fryd og glæde . 
* k * 
men årene svandt , det ene efter det andet , — foreløbig uden at nogen talte dem eller forfærdedes derover . 
Og eftersom intet i denne verden består uforandret , eftersom en udvikling til den ene eller den anden side gør sig gældende i alt , kunne heller ikke denne tilstand vare ved . Livet er nu engang ikke således indrettet , at to unge mennesker af forskelligt køn kunne vandre det igennem simpelthen som venner , mellem hvem der består et klart og ligefremt fortrolighedsforhold og hverken mere eller mindre . Det lader sig kun gøre med de højst forunderlige og enestående amphibiske væsener , som kaldes vore søstre , og for hvilke vi netop af den grund bør være overordentlig taknemlige ; men mellem voksne mennesker findes det ellers kun i dårlige romaner , — og følgelig ikke i denne . Det kan findes mellem børn , og menneskene kunne vedblive at være børn længe efter , at de have aflagt knæbenklæderne og den korte kjole ; men det lider skibbrud i den stormfulde periode , der kaldes 

udviklingsårene . Enten går det fuldstændig under , eller også bliver det til noget meget mere ; enten bliver barndomsveninden til en kvinde som så mange andre , allerhøjst en , som vi sætte særlig pris på og anse for et særlig forstandigt eksemplar , — eller også bliver hun det højeste , et menneske kan blive for os . 
Eftersom han begyndte at komme op i tyverne , og hun i nogen afstand fulgte efter , gik det følgelig med dem , som det måtte gå . Den tid kom , da de med smerte begyndte at føle , at det gamle forhold ikke lod sig genoprette , medens ingen vidste , hvad der skulle sættes i stedet . Jens følte hende ligesom glide sig ud af hænderne , blive mere fjern og fremmed for sig , og følgelig blev han usikker og forlegen overfor hende . Han bebrejdede sig , at han ikke kunne være fri og naturlig i hendes nærværelse , og undrede sig over , hvad det vel kunne være , der var kommet imellem dem . Han troede at mærke , at hun ligeledes følte sig trykket af forholdet , at hun også var forlegen og usikker overfor ham , og han tillagde sig selv skylden derfor . 
Men når ferien var  .forbi , når han atter var midt i sit arbejde og de mange interesser , som optog ham , glemte han det . Hjemmet kom ikke hans liv herovre ved ; han blandede dem ikke sammen . I ferierne levede og åndede han for hjemmet ; udenfor p’erierne levede og åndede han for så mange andre ting , og hjemmet med alt , hvad dertil hørte , var noget fjernt og tåget , noget langt på den anden side vandet . 

tænkte han da aldrig på , hvad deres forhold skulle blive til i fremtiden ? Kom sådanne ting som forlovelse og giftermål da aldrig i hans tanker ? Han var jo dog nået til en alder , hvor sligt ikke længere kunne anses for latterligt , og det hændte jo af og til , at en af hans kammerater bragte ham spørgsmålet nær på livet ved selv at gøre , et sådant skridt , — endskønt det forresten var et sjældent tilfælde og slet ikke estimeret i deres kreds . 
Jo , - naturligvis gjorde han det ; og hvis nogen bestemt kvinde var knyttet til disse tanker , så var det vel også hende . Vist ville han engang giftes ; og han ville blive en ægtemand , hvem hans hustru beundrede og så op til og satte over alt i verden ; han ville være alt for hende og skabe hende så rigt og lyst et liv , som nogensinde en kvinde havde levet ; og folk skulle se på dem og misunde både hende hendes mand og ham hans hustru ; thi naturligvis skulle hun være i besiddelse af alle tænkelige fortrin : skønhed , smag , fremragende musikalsk dygtighed , Sans for kunst og literatur og meget , meget mere . 
Men videre end til sådanne barnagtige og overfladiske fantasier var han ikke kommen . Og alt dette var jo desuden noget , der lå langt ude i fremtiden , i en strålende forgyldt , men rigtignok noget uklar og fjern og diset fremtid . Han var jo endnu ikke den store mand , han skulle blive ; han havde jo endnu ikke fuldført de storværker , der skulle stille ham højt tilvejrs i menneskenes omdømme ; han var jo endnu ikke den æventyr-prins , der kunne lægge sit kongerige og alle verdens herligheder for sin udvalgtes fødder . Og desuden kunne hans Carriere endnu slet ikke tåle et sådant skridt ; han kunne ikke nu binde sig 

således på hænder og fødder , lade sin kostbare tid optage af sligt . 
Nej , hans tid kom nok ; men foreløbig måtte han vente , — og han havde jo i grunden intet at haste efter . — foreløbig havde han så travlt , at han slet ikke havde tid til at tænke på sådanne ting . 
* * * 
hun havde imidlertid bedre l’id til at tænke over sagen end han , — måske alt for god tid . Det var synd at sige , at det daglige liv i møllen gav hende for meget at bestille , og så havde hun jo intet bedre at forslå ilden med end tanker og drømme og fremtidsplaner og fantasier ; og dermed befolkede hun da den gamle ruin , når hun nu sad der alene , medens hendes onkel sov middagssøvn . 
Det varede derfor heller ikke længe , før hun indså , at det ikke kunne blive ved at gå , som det gik , — at enten måtte det føre til noget meget mere eller også til slet ingenting , at enten måtte hun blive alt for ham eller også intet , i alt fald ikke mere end så mange andre kvinder . Af disse to ting foretrak hun langt det første , og derfor spurgte hun hundrede gange i hver ferie sig selv , om der var nogen rimelighed for , at han brød sig om hende , om der var en anden , han brød sig om , eller om han måske slet ikke brød sig om nogen på den måde , og hun lagde mærke til hans mindste handlinger og betydning i hans mindste ord ; og når ferien var forbi , kom der et langt halvår , hvor hun kunne overveje spørgsmålet og vende og dreje det og betragte det fra alle sider . Når hun da kom til det resultat , at 

hun måske dog nok kunne blive alting , var det solskin ; men når resultatet blev , at hun kun kunne blive ingenting , gik der en sky for solen , og så kunne det undertiden falde majoren ind at spørge , hvorfor det var gråvejr . 
Og årene gled hen ; men nu var der en , der utålmodig talte dem , skyndte på dem og ønskede dem vinger . Sommeren svandt , og sneen kom og lagde sig over den gamle ruin , udjævnede trappetrinene , skjulte havestolene under et blødt , hvidt duntæppe og tilstoppede hullet for humleranken . Og sommeren kom igen , og humleranken blev atter grøn , og den ville rose blomstrede , og ahorn og ælme byggede på ny tag over den gamle ruin , og det skød op fra neden i en sådan fylde og frodighed , at den gamle forkrøblede eg slet ikke kunne begå sig men år for år blev mere vissen og udgået . Men bestandig sad hun på sin gamle plads , og vinden susede i bladene , og de skiftende skygger faldt over hendes øjenlåg og malede for hende tågede billeder af den lyse fremtid , der ventede hende . Men vinden var lunefuld og uberegnelig ; nu lovede den hende , at han snart ville komme , — nu spurgte den ængstelig : mon han nogensinde kommer ? — og nu hviskedee den klagende og fortvivlet til hende , at han kom aldrig . 

femte kapitel . 
O , kan et ord det nævne er der en tone i vort sprog for hjærtets forårsstævne ! 
Nu traf det sig , og det var måske ikke så galt , at der gik et par år , uden at de så hinanden . Jens’ eksamen rykkede ham nær på livet , og han var meget ihærdig med sit arbejde , så ihærdig , at han gav hospitalstjeneste og examens-læsning og manuduktion og kursus fortrin for ferier og ferieglæder og besøg i møllen og alt sådant . Tilmed aftjente han sin værnepligt , og således gik det til , at han i lang tid slet ikke var hjemme . Men omsider tog han da sin eksamen og nåde det første og vigtigste trin på den lange stige , han så for sig , og som førte op til de mest svimlende højder . Derefter tog han naturligvis hjem for at udhvile sig , men da traf det sig just så uheldigt , at majoren var på rejse med sin niéce . Thi da møllen begyndte at blive en rentabel mølle og at give et smukt udbytte , fik majoren på sine gamle dage lyst til at prøve , hvordan det var at være rig , og derfor rejste han udenlands og tog hende med sig . 
Det var heller ikke ret længe , Jens var hjemme . Når et trin på stigen er passeret , begynder 

man straks at tænke på det næste , og han ville jo ikke kravle langsomt til vejrs men tage det i raske Spring . Derfor tog han straks imod en plads , der tilbød sig , og som han syntes godt om , og begyndte at arbejde på en prisopgave . Da året var omme , fik han sin medaille og tillige et rejsestipendium , der satte ham i stand til at tilbringe et , måske to år i Paris . Men nu ville han dog unde sig selv en ordentlig ferie , hvile en lille stund på sine laurbær og nyde sin triumf og sin storhed , før han rejste . Og med en følelse som en , der har erobret verden , gik han ombord på damperen og førtes med hurtige skridt ad hjemmet til . 
Det var glimrende efterårs-vejr . Stille vand med en lysende og blændende solstribe , med et mylder af små sejlere i bløde , udviskede omrids , som henåndede på havfladen , — med fjerne , blålige øer , tågede og svømmende som fortryllede riger i en helt anden verden ; skarp og kold luft blandet med bagende solskin . 
Det var længe siden , at Jens havde set et glimt af guds fri natur eller i det hele taget haft en tanke tilovers for andet end bøger og studier . Nu stod han på dækket og så ud over vandet , indsugede al denne skønhed med tilbagebøjet hoved og halvlukkede øjne , gennem hvis låge sollyset spillede som rosenrøde flammer , — lod sig helt tage fangen af al den friske herlighed , han så længe havde glemt . Han fyldte sit bryst med havets friske ånde , han følte den skarpe , kolde luft i sine næsebor , han stirrede mod det vidunderlige lys på den lokkende og glimtende vandflade , og hans blik søgte at trænge gennem det flammeskær , som solen tændte i havet , og at fæste sig ved de fjerne , disede kyster , der snart 

forsvandt for hans blændede øjne , snart dukkede frem igen som åndeagtige skygger derude i kim-mingen . 
Han så og så , og hans sjæl fyldtes med en længe ukendt længsel efter den skønne , lyse verden , som han stævnede imod , og som han så længe ikke havde set og ikke haft tid til at huske på eller længes efter . Derude i det fjerne lå dog hans egentlige verden ; i disse fortryllede riger boede de , han havde kær ; disse blålige skyer gemte alt det , han elskede højest ; i dette lyshav lå hans barndomshjem . Han havde hjemme der , han havde borgerret i det , ret til at leve der og nyde dets herlighed . Der var et hav imellem dem , men et hav , som svandt rask under skruens kraftige slag . 
Og glad og forventningsfuld steg han i land i denne vidunderlige verden og genså sin hjemstavns grønne marker , dens skove og frodige Enge , den lille hyggelige landsby og først og sidst den gamle stråtækte præstegård . Og der modtoges han med åbne arme og glade smil af mennesker , der intet øjeblik glemte ham og slap ham af deres tanker . 
Et par dage efter gik Jens så til møllen for at gøre sin opvartning , og da tilfældigvis ingen havde lejlighed til at følge ham , gik han alene . 
Han kom just i passende 'hd til at spise til middag med dem , og middagsbordet så fuldstændig ud som for mange år siden , da han hver dag var gæst ved det . Majoren sad for bordenden , frk . Hansen og mølleformanden ved den ene side og Jens og Inger ved den anden side . Majorens 

hår og overskæg var blevet helt hvidt og dannede en endnu skarpere modsætning til hans røde ansigtsfarve end dengang ; der var også kommet flere rynker ved øjenkrogene , men hans knebelsbart så lige så martialsk ud som altid , og hans øjne lyste af den samme bonhomie og humor . Frk . Hansen så nu som altid ud til at være mellem 30 og 50 . Tiden var gået sporløst hen over alle hendes kanter og spidser og havde ikke formået at slibe det mindste af nogen af dem eller at glatte en eneste af hendes skarpe miner , — og dog var der gået noget , der mindede om et smil , over hendes stramme mund , da hun så Jens . Mølleformanden var en anden end dengang ; men nu som dengang var det en halvgammel , stilfærdig , meget vandkæmmet og meget forlegen person , der stift betragtede sin tallerken og syntes at føle sig trykket af det billede af den personificerede dyd , der tronede ved siden af ham , — langt mere end af majoren og den unge frøken , hvilken sidste endog lod til at stå på en forholdsvis fortrolig fod med ham og med moderlig omhu sørgede for hans tallerken . Og hun , — hun var bedårende . 
Majoren førte konversationen som i gamle dage , medens frk . Hansen sad stiv og strunk og korrekt , og Inger hyggelig og stilfærdig sørgede for serveringen . Jens’ besøg lod til at sætte ham i godt humør og havde endogså lokket hans bedste rødvin frem på bordet . Han var galant og spøgefuld mod frk . Hansen , — hvilket , hvis man skulle dømme efter hendes miner , nærmest lod til at krænke hende — , drak et glas med Nielsen , spurgte Jens ivrig ud om nyt fra hovedstaden , om hans egne planer og om alt mellem himmel og jord , kort sagt var i ypperligt lune og endte naturligvis med at fordybe sig i en livlig samtale med 

ham om den ny hærordning og de politiske partiers stilling til forsvarssagen . 
Men sin middagssøvn kunne han dog ikke undvære og trak sig derfor efter bordet tilbage til sit værelse efter at have forsynet Jens med en cigar og anbefalet ham til damernes omsorg . 
Jens lod ikke til at skatte frk . Hansens omsorg højt , thi han skyndte sig at foreslå Inger en runde i haven . Mærkværdig nok lod hun ikke begejstret for tanken , og forslaget syntes ikke at tiltale hende . Hun gjorde dog ingen indvendInger ; men da han nævnede den gamle ruin , ytrede hun en højst overraskende frygt for , at de skulle for-kjøle sig ; og da Jens slet ikke kunne dele denne frygt , forsynede hun sig endelig med en bog som en slags sauvegarde . 
Så sad de da igen på deres gamle pladser , og der så ud som altid før . Humleranken var der endnu ; Linde , ahorn og ælme kappedes stadig om pladsen over deres hoved , og solen tegnede skyggebilleder af bladene på det grå stengulv . Sangerne og mejserne smuttede ud og ind i bladehanget , og humlebierne brummede i de ville roser . I det fjerne hørtes møllehjulets brusen , men ellers afbrød ikke en lyd stilheden , og ikke det svageste vindpust bragte bladene til at skælve . 
Jens var i ypperligt humør , men hun syntes forlegen og urolig , og samtalen ville ikke ret gå . Til sidst døde den helt hen , og hun tog sin tilflugt til sin bog , medens han lod til at fortabe sig i betragtningen af cigarrøgen , som han langsomt blæste ud i blålige skyer . 
Hvor uforandret ! Hvor sporløst dog årene vare gåde hen over deres gamle tilflugtssted og over møllen i det hele taget ! Kun de selv vare forandrede . Han tænkte på den Jens , der havde 

siddet her hver dag en lang sommer igennem , og det var ham og dog ikke ham . 
Og hun ! Var hun den samme som dengang ? Han så på hende , og hun så ud som dengang . Men mon hun alligevel var den samme Inger ? 
For første gang opstod den tanke hos ham , at hun kunne have forandret sig , at deres barndomsliv måske ikke stod for hende i det samme skær , hvori han så det , at hun kunne være vokset bort fra ham i de mange år , at han kunne være gledet ud af hendes tanker , og de have fæstet sig andetsteds , — og 'banken fyldte ham med en angst , som han ikke havde kendt før . Havde han da ladet hende slippe sig ud af hænderne , spildt den lange , den kostbare og farlige tid med så mange andre 'bing og imedens forspildt sin bedste lykke ? 
Og allehånde tanker steg op hos ham . Tanker , som før havde ligget dæmrende og ubevidste på bunden af hans sjæl , fik liv og klarhed , og ønsker og længsler fik kraft og vinge , som før havde ligget slumrende , og kom frem i dagslyset , så at han kunne se dem , — medens han i tavs nydelse af sin cigar betragtede de lette skygger , som hendes svagt krusede hår kastede på kinden , hendes halvt gennemsigtige , fine næsevinger og åndedrættets rolige stigen og falden . 
Men han så alt for længe og alt for vist på hende . Hun følte hans blik hvile på sig , og det gjorde hende dobbelt forvirret og urolig . Hvad ville han se , hvad ville han læse i hendes sjæl ? Og hvor meget kunne han læse ? Hun følte , hvorledes hun blev rød og blev bleg og blev rød igen , og luften blev så tung , at hun næppe fik vejret . Hun følte det , som om han lagde den inderste krog af hendes hjerte blot for sit blik , som om hendes lønligste hemmelighed blev forrådt . Og 

til sidst lukkede hun på en gang bogen , samlede kjolen om sig med den ene hånd , sagde nogle usammenhængende ord om eftermiddagskaffe , og før Jens besindede sig , hørte han lyden , af hendes lette trin på trappen , og hun var borte . 
Han rejste sig og stod et øjeblik rådvild og forvirret og hørte , hvorledes hendes skridt fjernede sig . Så gik han langsomt og tankefuld op mod huset . Et par gange gik han op og ned i gangen foran vinduerne ; så gik han ind til frk . Hansen og forsøgte at underholde hende , men hans konversation var underlig adspredt og åndsfraværende . 
Da majoren var kommen op , kom hun ind med kaffen . Hun lod rolig og naturlig og sagde til ham , at hun havde måttet ind for at se om vandet kogte . Han var adspredt og tavs og svarede kun kort på majorens livlige passiar , og kort efter tog han afsked og gik . 
Så fulgte der en ferie , hvor han ofte så hende . Han så med tilfredsstillelse , at hun i præstegården var den gamle Inger ; hans små søskende sad på hendes skød og hang om hendes Hals , hun var veninde  .med hans søster og kammerat med hans halvvoksne brødre og i det hele taget den samme højtskattede og uundværlige gæst som i gamle dage . Og efterhånden kom han til den overbevisning , at hun i alle mulige henseender og forhold var den samme , og at hun måske heller ikke havde glemt ham eller sluppet ham af sine tanker , selv om hun syntes at undvige ham og ikke var således mod ham som mod de andre . 
* * * 

og så var det den allersidste dag , han var hjemme , en halv time før han skulle rejse , at han indhentede hende i den lange gang nederst i haven , ud mod Engen . De gik tavse langs den duftende lavendelhæk , bukkede sig under det gamle gråstentræ , hvis lave grene spærrede gangen , gik forbi nøddekrattet og standsede bag den blomstrende jasminbusk i det yderste hjørne af haven . Her stod de da et øjeblik i skygge af det kæmpestore gamle piletræ og så over tjørnehækken ud på de lave Enge , hvor aftentågerne begyndte at lejre sig og alle omrids at blive udviskede og utydelige , medens sommeraftenens tavshed bredte sig over hele verden og lagde sin hånd over deres mund . Et øjeblik stod de således , medens hun forventningsfuld og urolig følte hans blik hvile på sig — og sit bankende hjerte hviske til sig , at nu måtte det komme , nu kunne han ikke længere lade hende i tvivl og uvished . 
Så tog han ganske sagte hendes hånd ; og hun så op på ham med et blik , som fortalte ham , at det var , hvad hun havde ventet på , var det naturlige og rigtige , at hun var beredt , og at hun ville være hans , — et tillidsfuldt og hengivent , et åbent og troskyldigt blik . 
Og så raslede det i buskene , der hørtes små hurtige fødder , og hans lille søster stod foran dem og sagde , at fader havde sagt , at nu måtte Jens virkelig komme ind , hvis han ikke ville komme for sent til toget . Med anstrengt stemme svarede Jens :  « ja , ja , gå du kun ind . »  men så var der en , der råbte på Jens , og i næste øjeblik kom hans søster Anna løbende og sagde ganske forpustet :  « men Jens dog , du kommer bestemt for sent til toget . »  og bagefter hende kom hans to 

halvvoksne brødre , og hele huset var kort sagt i oprør for at finde den forsvundne Jens . 
Så gik han da ind , og de tvang en kop kaffe i ham og puttede ham en kage i munden , og der var en tagen afsked med en mængde mennesker , af hvilke han kun så de halve , og de bemægtigede sig hans bagage og fulgte ham på stationen og fik en coupé , og konduktøren fløjtede og toget peb og satte sig i bevægelse medens han svingede med hatten og nikkede til dem alle . Men hans øjne søgte hende og kun hende ; og hendes øjne søgte hans , og hun så glad og strålende ud ; nu vidste hun jo , at hun ikke havde håbet og ventet forgæves . 



anden del . 



første kapitel . 
A youth light-hearted and content 
i wander through the world ; 
here . Arab-like . is pitched my tént and straight again is furled . 
En af Jens’ kammerater ved navn Buch havde allerede i nogle måneder opholdt sig i Paris , og efter gammel aftale tog Jens da bopæl samme sted som han , i pension Steinmetz , kue st . Pierre . 
Han kom dertil om aftenen , gik træt og mødig i seng efter den anstrengende jærnbanekjørsel , sov ind med Inger i sine tanker og vågnede næste morgen med hendes bi’lede for sine øjne . Og medens han bragte sit værelse i orden , pakkede sine kufferter ud og installerede sine ejendele , syslede hans tanker stadig , således som de havde gjort på hele rejsen , med de rige løfter , som afskeden med hende havde indeholdt , og hans hjerte svulmede ved tanken om al den herlighed , fremtiden lovede ham ved hendes side . 
Oprindelig havde han været ked af , at han havde måttet rejse uden at knytte hende fastere til sig , uden et bestemt , i ord udtalt løfte fra hendes side . Men alt som han tænkte nærmere over sagen , blev han stadig mere tilfreds med 

status quo . Han havde altid set med mistroiske øjne på lange forlovelser , og han var . snart fuldkommen på det rene med sig selv om , at han måtte være sin lille søster meget taknemlig for , at intet officielt forhold var kommet i stand denne sidste aften . Selv en hemmelig forlovelse var han ikke vis på , ville falde i hans smag , i alt fald ikke en sådan med correspondanke bag hans forældres og majorens ryg . Hvorfor skulle deres unge kærlighed i det hele taget støbes i denne konventionelle og almindelige form ? Dertil var den dog alt for fin og ætterisk , for hellig . Sikkert brændte han af længsel efter at slutte hende i sine arme , kysse hendes klare pande og på ny se dette tillidsfulde blik hvile på sig ; sikkert længtes han efter at tage hendes hånd og fortælle hele verden , at hun var hans , og at ingen anden havde noget at sige over hende ; men ikke så længe han var nødt til at slippe hende igen for skamfuld at tilstå , at han ikke havde noget sted , han kunne byde hende , og ingen udvej til at skaffe dem det daglige brød , — nej , hvad mente han , — til at klæde hende i fløjl og silke og lægge alverdens skatte for hendes fod . Når han var nået så vidt , ville han komme og tage hende , men ikke før . Og hvad kunne i grunden være smukkere end den nuværende ordning , hvor begge i tavshed ventede på den tid , der skulle komme , gensidig sikre på hinanden og vidende om hinandens følelser , thi var ikke det , der var forefaldet imellem dem , lige så godt som en forklaring i mange ord og lige så bindende som det helligste løfte  ? 
— under sådanne betragtninger fuldendte han sit udpakningsarbejde og begav sig endelig ved frokosttid ned i salonen , hvor han traf størstedelen af pensionatets besætning samlet . 

Buch præsenterede ham . Mr . Steinmetz sen . , md . Steinmetz sen . , mr . Steinmetz jun . , md . Steinmetz jun . , mr . le kaptajne drumont , nylig kommen hertil fra Algier , md . Drumont , mile . Mangé , mr . Gourowitsch , polyteknisk student ,'mr . Vecque , juridisk student , mr . Bryant , afskediget oberst , tre finske malerinder o . s . v . Ialt vare de hen ved 25 mennesker til bords . 
Den gamle Steinmetz , der var kisasser af fødsel , hørte åbenbart oprindelig ikke til de højere samfundslag . Hans ydre optræden var i høj grad jævn og fordringsløs og mindede om en velmeriteret spidsborgers . Han færdedes vel mellem pensionatets fløjelsmøbler og på dets gulvtæpper med en vis utvungenhed , men samtidig på en måde , der vidnede om , at han ikke altid havde befundet sig i sådanne omgivelser . Han satte sig i en lænestol , som om det slet ikke var hans egen , og tillod sig ingensomhelst nærmere fortrolighed overfor sofahjørnet , gyngestole og deslige . Han havde åbenbart ikke nogen bestemt plads i salonen , som han havde vænnet sig til og følte sig hjemme på ; men man fik straks en stærk mistanke om , at han i en eller anden afsides krog af lejligheden havde en privat hule , der var indrettet mere efter hans smag , og hvor han kunne tillade sig at slide stolesæderne blanke , at lægge albuerne på bordet og at ryge gardinerne ordentlig til . 
Det er ikke således at forstå , at han bevægede sig med kejtethed eller forlegenhed ; han havde måske oprindelig gjort det , men tyve Års vane havde ialtfald indexerceret ham i de bevægelser og former og den optræden , der hørte til herinde . Man mærkede blot gennem alt , at han betragtede salonen og spisestuen ikke som noget , der vedkom ham personlig og privat , men som et forretnings 

objekt , et café-locale , hvor alt var indrettet på gæsternes bekvemmelighed . Han gik altid rundt med et kritisk blik , som om han uafladelig opfyldte den pligt at efterse , om alt var anstændigt og ordentligt , så at gæsterne kunne være tjente dermed . Når han satte sig i en stol , vaklede han lidt fra side til side som for at undersøge , om den stod godt på benene ; medens han talte , tog han bordtæppet mellem fingrene og så opmærksomt på det , først på retten og dernæst på vrangen ; når han gik ud af døren , underkastede han gulvtæppet foran den en kritisk undersøgelse for at se , om det ikke var for meget slidt . Han lod kort sagt mere til at føle sig som en slags økonom eller forvalter for anstalten end som husherren , og han understøttedes til en vis grad i denne anskuelse af sin kone . Hun var en dygtig husmoder , der i køkkenet kørte sine piger og sin svigerdatter i stramme tøjler under udfoldelsen af megen tungefærdighed , men som i salonen og i spisestuen ikke så nogen anden opgave for sig end at sørge for husets renlighed og orden samt for , at gæsterne kunne være tilfredse med maden og give pensionatet et godt skudsmål . Der var dog den forskel , at fruen havde en gyngestol i et vindue i salonen , hvor hun sad med sit håndarbejde , når hendes huslige pligter en sjælden gang lod hende ro . Når hun for en stakket stund havde rystet dem af sig , kunne hun endogså sidde ret hyggelig i sin stol og se ud som en skikkelig borgermadam , ja af og til endog ytre en ret fornuftig mening om , hvad der faldt for i samtalen . 
Følte de gamle steinmetz’s sig således ikke egentlig hjemme i de fælles appartements , så var dette i så meget desto højere grad tilfældet med mr . George , som sønnen hed . Denne spinkelt byggede , 

blegnæbbede og tyndbenede modejunker bevægede sig i værelserne med rouéens nonchalance og indolente uforskammethed , sank mat ned i stolene , stod på den mest intime fod med sofahjørnerne og så ingen grund til ikke at anbringe sine lakerede sko på stolesæderne , når der ingen andre damer var tilstede end hans moder og hans kone , — og han havde i så henseende et sidestykke i mr . Vecque , med hvem han syntes at være særdeles indgået . 
Medens Jens , i alt fald ved det første bekendtskab , ikke gouterede disse egenskaber hos mr . George stærkt , lod denne derimod til at være genstand for megen beundring fra sine forældres side , og han forekom dem øJensynlig at være indbegrebet af al elegance . Denne opfattelse lod også til at deles af hans kone , en ubetydelig , bleg skabning af et træt udseende , der hovedsagelig syntes at opholde sig i køkkenet og åbenbart selv anså sig for der at være på sin rette plads . Hun gjorde indtryk af at være en vel disciplineret svigerdatter og at gøre god tjeneste som en slags overordnet stuepige , hvorimod det foreløbig ikke lykkedes Jens at få rede på mr . Georges beskæftigelse . 
Efter hvad Buch fortalte ham , da de efter frokosten havde trukket sig tilbage til dennes værelse , var dette heller ikke så ganske let . Forældrene svævede vistnok i den formening , at han assisterede faderen ved ledelsen og ordningen af pensionatets affairer , eller snarere måske , at han endogså var den egentlige ledende ånd ; men efter Buchs opfattelse indskrænkede denne virksomhed sig til , at han besørgede indkøbene af vin og cigarer . Han var ganske rigtig busenfreund med mr . Vecque og tilbragte sin meste tid sammen med denne ; thi mr . Vecque syntes ikke stærkt optagen af sine studier 

og havde i alt fald alle sine aftener til disposition snart på et , snart på et andet forlystelses-etablissement sammen med mr . George , mr . Gourowitsch og andre unge mennesker . 
Jens udspurgte Buch yderligere om pensionatets øvrige beboere og fik den besked , at en stor del af dem kun kom til syne ved måltiderne , men ellers deltoge såre lidet i det fælles liv ; til dem hørte Buch selv . Hvad angik dem , som man oftere kunne træffe i salonen , da var mr . Gourowitsch en plump og simpel Russer , på hvem man kun behøvede at skrabe grumme lidt , for at tar-taren skulle komme frem ; obersten var en skikkelig gammel mand , der med en ret mærkelig smag havde valgt at nyde alderdommens hvile her , og som hver dag fik besøg af sin Neveu , der spillede domino med ham . De finske malerinder vare lige så forskruede som deres kunstværker . Mile . Mangé endelig var om muligt endnu ubetydeligere end mr . George ; hun syntes at tilbringe sit liv i en stadig forundring over , hvad hendes bestemmelse vel i grunden kunne være i verden , og hvorfor hun egentlig eksisterede på jorden , siden hun dog ikke kunne hitte på noget andet end at stå op om formiddagen og gå i seng om aftenen efter at have deltaget i de regelmæssige måltider , hæklet et par centimeter på en blonde og måske højt regnet kastet et blik i avisen . 
Jens fandt det herefter ikke ganske ubegrundet at spørge Buch , hvorfor i alverden han da selv boede her , og hvorfor i al verden han havde anbefalet ham dette pensionat , når det ikke bød på mere attråværdig omgang . 
Buch lo på sin stilfærdige måde ad dette spørgsmål , som om det ingenlunde kom ham overraskende , men svarede , at netop fordi forholdene 

vare sådanne , var det et godt pensionat . Man boede godt , man spiste godt , og man havde det så rart for sig selv ; ingen stillede krav til en i retning af selskabelighed .  « og endelig har jeg anbefalet dig det , fordi det for dig har den store fordel , at jeg boer her . » 
« du er ikke beskeden ; men du kan have ret alligevel . Men jeg spurgte dig jo også , hvorfor du selv boede her . » 
« ja nu kan vi jo se tiden lidt an . Hvis vi ikke befinde os vel her , kan jo ingen forbyde os at flytte . Jeg har ganske vist af og til tænkt på det , for mr . George irriterer mig undertiden alt for forskrækkelig , og jeg kan vanskelig undgå en lille visit af mr . Vecque engang imellem . » 
« herregud — , det synes jeg endda , du kunne komme over . Du kan jo smide ham ud eller simpelthen frabede dig hans besøg . » 
« det kan jeg ; men man vil dog helst leve i fred med sine medmennesker . Desuden vil jeg nok stå mig godt med hans søster , og jeg kan dog ikke godt være fine venner med søsteren og smide broderen på porten , — endskønt gud skal vide , at de elsker ikke hinanden så højt . » 
« hans  .søster , — har han en søster ? » 
« nå , det er sandt , hende har du ikke set ; hun er bortrejst for en kort tid , men kommer nok snart igen . Jo , han har en ganske bedårende dejlig søster , og en Pokkers kvik tøs er hun . Der kan du få den interessante omgang , du higer efter . Du kan tænke dig , at hun endogså er i stand til at forsone mig med søndags-dansen . » 
« nej fy dog , danses her hver søndag ! Så vil jeg straks flytte . » 
« å , du behøver ikke at tage dig så meget af det . Vi har en gammel frøken , der føler sig 

frygtelig smigret ved at spille for os , — og så danser man , hvis man har lyst ; har man ikke lyst , trækker man sig simpelthen tilbage til sin hule . Jeg har aldrig lyst , undtagen når mile . Angelique er der , og jeg fordufter i reglen , når jeg har danset et par gange med hende . » 
« Angelique , — er det mile . Vecque ? » 
« ja , du kan tænke dig , så hedder hun oven i købet Angelique . Jeg tror rigtignok kun , at det passer på det udvortes , men der slår det fuldkommen til . » 
« hun må være noget ganske usædvanligt , »  bemærkede Jens , »  når hun har kunnet tænde et så koldsindigt hjerte i flammer . » 
« det er hun på ære også . Skade kun , at hun aldeles ikke ytrer lyst til at indlade sig med mig ; det krænker mig , for hun er vist ellers ingenlunde utilgængelig . Men dejlig er hun , og efter nu i et halvt år forgæves at have ventet på en tilhører , der kunne goutere mit vid , kan jeg ikke nægte mig selv den fornøjelse at meddele dig , at jeg er ganske væk i mile . Vecque . 
« ah , — så vittig tror jeg næsten også , at jeg kunne være . » 
« du skal se , det varer heller ikke længe , før du bliver det . » 
Dagen efter gik Jens på laboratoriet for at fremstille sig for sine docenter , få sin plads anvist og gøre bekendtskab med sine ny kammerater . Der begyndte han så sit ny arbejde og trådte ind i en ny kreds af mennesker . Hans arbejde optog ham , og hans kammerater interesserede ham ; hver dag gik med liv og lyst , med ny interesser 

og ny debatter , og det varede ikke længe , før det hjørne af salen , hvor han havde sin plads , blev døbt det muntre hjørne . 
Da Jens og Buch en følgende søndag ved spisetid kom ned i salonen , sagde Buch til ham på dansk :  « nå , der er hun ! Pas nu på , at du ikke får ondt i øjnene af at se på hende . »  med disse ord stilede han lige løs på en elegant , sorthåret og sortøjet dame , der som det centrum , hvorom alt grupperede sig , sad i en sofa , ivrig courtiseret af mr . George og et par af pensionatets yngre mandlige medlemmer , —• hilste på hende , ønskede hende velkommen hjem og bad om tilladelse til at præsentere en nyankommen ven for hende . 
Medens mile . Mangé og md . George i deres forladthed i en krog af stuen vekslede en spydig bemærkning derom , gjorde Jens sit allerdybeste buk for mile . Vecque og lagde aldeles ikke skjul på , hvor smuk han fandt hende . Smuk var hun også . Til sit mørke , krusede hår og sine næsten alt for sorte øjne , øjne af det ) slags , der synes bundløse og hemmelighedsfulde og forvirrende , føjede hun den blændende , gjennemskinnende teint , der lader enhver blå åre tegne sig igennem og enhver nok så svag rødme komme til sin ret , — og til sin yppige , fast sluttede og harmoniske figur knyttede hun den skønhedens selvsikkerhed og selvbevidste overlegenhed , der spreder som en sejersglans og triumferende tryghed over enhver bevægelse , ethvert smil og ethvert ansigtsudtryk . Ingen kunne være i tvivl om , at hun selv vidste , hvor smuk hun var . Men dette , der ville have misklædt mangen anden skønhed , det klædte hende , fordi hendes skønhed var 

så hævet over enhver anfægtelse og enhver kritik , så indlysende , at det måtte synes ganske urimeligt og umuligt , at hun ikke selv skulle kende den . Quod licet jovi , non licet bovi . 
Jens fik kun vekslet nogle banale bemærkninger med hende , før de gik til bords . Men tilfældigvis var hendes plads ved bordet lige overfor- Jens , og da hendes Broder , der sad ved siden af hende , ikke lod til at være så optaget af hende eller anse hende for et sådant naturens vidunder som alle andre , benyttede Jens sig heraf til at bemægtige sig conversationen , til stor ærgrelse for mr . George , der fra sin plads for bordenden forsøgte på det samme , men med mindre held . Som naturligt er , glædede Jens sig over hans uheld og følte sig smigret over selv at blive accepteret som hendes ridder . Havde han vidst , at han få øjeblikke i forvejen var bleven skildret for hende som en storsnudet og overlegen nordmand , der negligerede hele pensionatet og ikke nedlod sig til at interessere sig for nogen af hele selskabet , så ville han måske have anet , at hun benyttede lejligheden til at fejre en triumf ved at dokumentere , at hvis ingen anden kunne afvinde ham nogen interesse eller fængsle ham , så kunne hun , — og mulig ville han da have følt sig mindre smigret . 
Det kunne han nu imidlertid ikke vide , og følgelig gik samtalen livlig . Han havde hørt af sin ven , at hun dyrkede malerkunsten ; han spurgte , hvilken skole hun besøgte , og hvilken gren af kunsten hun særlig lagde sig efter , og han erklærede uden at rødme , at han nærede en levende interesse for maleriet og ville prise sig lykkelig ved at få lov til at se hendes billeder , — uagtet der lige ved siden af ham sad to finske malerinder , hvis frembringelser han aldrig havde ytret ønske om at se , 

og som aldrig havde opdaget spor af interesse for kunst hos ham . 
Efter bordet lykønskede Buch ham , synlig misundelig , til den udmærkelse , der var bleven ham til del . Jens havde næppe tid til at høre på ham for at bringe mile . Vecque en cigaret , hvormed det syntes at haste stærkt ; men Buch holdt ham fast i frakkekraven og spurgte ham , hvad de skulle tilbringe aftenen med . 
« det ved jeg virkelig ikke . Vi kunne jo for en gangs skyld blive her og se , hvad der bydes på i aften . » 
« ah , du agter at forfølge din erobring . Hidtil er du altid bleven dybt krænket , når jeg har foreslået dig sligt . Men vogt dig , vogt dig ungersvend for den falske havfrues tale . » 
« å snak ! Du skulle ikke spille dydsdragon ; du har jo selv sagt , at du aldrig plejer at blive her søndag aften , undtagen når hun er her . Lad os så da følge dit princip og for en gangs skyld se , hvordan det seer ud . Du kan jo desuden komme og hjælpe mig med at konversere hende ; jeg har jo ikke eneret på hende . » 
* * * 
efter mindre end otte dages forløb vare Jens og Angelique intime bekendte . Det traf sig et par gange , at når han om morgenen gik ned ad trappen for at gå til laboratoriet , indhentede han i gadedøren hende , der skulle til atelieret . Da deres vej næsten faldt sammen , fulgtes de meget naturlig ad , og de lod til gensidig at sætte pris på følgeskabet . Jens vænnede sig snart til at vente i sit værelse , indtil han hørte hende komme ud af sin dør , og det varede ikke længe , før denne 

spadseretur med hende begyndte at rangere mellem hans daglige fornødenheder . 
Hjemme i pensionatet udviklede der sig et slags frimureri mellem de to , og sammen med Buch dannede de et fast triumvirat , som efterhånden proklameredes mere og mere åbenlyst . De flyttede sammen ved middagsbordet , de røg deres cigaret til kaffen sammen i et særligt hjørne eller på Jens’ værelse , de underholdt sig med hinanden uden at tage synderlig notits af det øvrige selskab , og det var almindelig anerkendt og fastslået , at de hørte sammen . 
Deres union var just ikke velset . Alle så ganske rigtig dens årsag deri , at de hver for sig ingen andre fandt , som de gad have at gøre med , og som kunne afvinde dem nogen interesse , og talrige vare de skoser , som veksledes bag deres ryg derom . Men på den anden side var den et fastslået faktum , som ingen tænkte sig muligheden af at få forandret , heller ikke hendes Broder . Med prisværdig cynisme lagde han ikke skjul på kjølig-heden af deres forhold ; han dyrkede sin kreds og lod hende have sin . Det øvrige selskab misundte de allierede , — damerne hende og herrerne ham ; det skumlede over dem , men det fandt sig i dem ; og' de vare på deres side fuldstændig enige om at bryde sig fejl om de andre og , om det skulle være , more sig lidt med at irritere dem . 
Hvad var det da , der bragte Jens til at gøre så meget af Angelique ? Først og fremmest var det den omstændighed , at hun var det eneste , pensionatet havde at byde ham . Men selv under andre forhold ville hun sikkert have haft stor tiltrækning for ham . Hun havde for det første sin blændende apparition , og Jens var ikke uden øje for sligt . Og dernæst var hun en livlig og interesseret ånd , 

der var i stand til at tale med om mange ting , ofte på en træffende og åndrig , altid på en livlig og underholdende måde . Ganske vist var hun ikke i alle henseender efter hans smag . Han var ikke længe om at indse , at hun nærede temmelig vidtgående og fremskredne anskuelser på adskillige områder , og det på områder , hvor det ellers ikke klæder en kvinde . Hun kunne sige 'ping , der stødte ham og nedsatte hende i hans omdømme , og han var snart fuldstændig på det rene med sig selv om , at hun ikke ville være skattet højt i hans hjemlige kreds , og at han selv langtfra ville ønske sig nogen af sine kære støbt i hendes billede . Men hendes anskuelser og udtalelser smagte dog aldrig af gaden , bare aldrig præg af plebejerens simpelhed . Det var salon-radikalisme , der som bekendt har sin egen pikante tiltrækning , og det var jo altid af interesse at lære også sådanne fænomener at kende . Meget , som ellers ville være usmageligt , glider jo ned , når det kommer fra smukke læber , og det gik da således med Jens , at han snart blev ked af at forarges og lærte at forsone sig med disse træk hos hende , ja endog at finde dem ganske underholdende . Vi kende jo alle af erfaring , hvorledes man første gang forarges , anden gang trækker på skuldrene og tredje gang på smilebåndet . 
Og Buch ! ? Ja han indtog en slags mellemstilling . Fra gammel tid bestod der et halv tjendtligt forhold mellem ham og Angelique . Han kunne ikke undgå ligesom Jens at beundre både hendes skønhed og hendes esprit . Men medens disse fortrin i Jens’ øjne fuldstændig og næsten mere end fuldstændig opvejede hendes mindre tiltrækkende sider , gjorde de det ikke i den sindige Buchs , — og heraf havde hun en sikker f’ølelse . Der var i 

hans væsen overfor hende en vis ironi , som stødte hende , en overlegenhed , som hun var magtesløs imod , fordi hun følte den uden at vide , hvorpå den beroede , en næsten umærkelig mangel på respekt , som hun dunkelt følte , gjaldt hendes inderste person . Hun havde en fornemmelse af , at han nok ville give sig af med hende , nyde hendes skønhed og deltage i den overgivne og løsslupne conversation , men på ingen måde anerkende hende som ligestillet eller skænke hende nogen sympatti . Til gengæld følte hun sig frastødt af ham og så ned på ham på grund af hans alt for store ligefremhed og jævne fordringsløshed . Han var ikke som hun og andre i hendes verden stadig sysselsat med at stille sig selv frem , at jage efter småtriumfer og at pynte sig selv i andres øjne ; han hyldede åbenbart det princip at give sig , som han var , og så tage sig det let , om folk fandt det godt nok , og denne simpelhed strakte sig endogså til hans klædedragt , der næsten demonstrativt syntes at røbe , at den kun var et middel til at beskytte ham mod kulden , — et synspunkt , der for hendes klædedragt sikkert var af meget underordnet betydning . 
Jens’ ankomst hidførte imidlertid en i det mindste tilsyneladende forbedring af forholdet imellem dem . Hun accepterede Buch , fordi hun forstod , at hun ikke ville kunne skille Jens fra ham ; han indså , at hvis han ville beholde Jens , måtte han tage hende med i købet , og desuden dreves han næsten med nødvendighed over i deres lejr , fordi han stod i ganske den samme opposition til det øvrige selskab som de . Men hans stilling i triumviratet tilfredsstillede ham ganske naturlig ikke . Han følte sig lidt tilovers , og han nærede på bunden af sit hjerte lidt skinsyge mod begge de to andre , — mod Jens , fordi han så åbenlyst blev foretrukken 

og udmærket af Angelique , mod hende , fordi hun ligesom tog Jens lidt fra ham . 
Kun for en af de tre var situationen ublandet behagelig , og det var Jens . Han var som den skønne med to bejlere ; om ham kæmpedes der fra begge sider , og ham stræbte begge at drage til sig . Således nød han et yderst behageligt liv , delt mellem laboratoriet , arbejdet , kammeraterne på den ene side og disse hjemlige partiforhold i pensionatet på den anden . Når så hertil kommer , at 'banken om den sidste dag i hjemmet og dens rige forjættelser stod som baggrund for det hele , — omend undertiden noget fjern og tåget og noget stillet i skygge af øjeblikkets begivenheder og interesser , — så vil man se , at han havde al god grund til at være tilfreds med tilværelsen . 

andet kapitel . 
Om livet og- dets spørsgmål du har din mening færdig ; din holdning er så sikker din anstand er så værdig . 
Triumvirater have ord for ikke at være af varighed , og således gik det da også dette . Den uskyldige årsag hertil var Jens’ sidekammerat fra laboratoriet loirel . 
Det hændte engang , at han , som ellers var punktligheden selv , udeblev i flere dage . Jens savnede ham som sidemand og gik en dag på hjemvejen fra laboratoriet om ad hans bopæl for at opsøge ham , men fik her den besked , at han var flyttet uden at meddele hvorhen . 
Næste dag udtalte Jens på laBoratoriet sin forundring og uro herover , men blev hurtig beroliget .  « har de ikke hørt det endnu ? »  —  « han er vel anbragt . »  —  « der er ingen grund til at beklage ham , »  lød det i Chor , indtil det endelig slap ud af forsamlingen , at en fætter til loirel samme morgen havde oplyst grunden . Han var sysselsat med at sætte Bo og ordne en ny og dobbelt husholdning , idet han var flyttet sammen med en for sin skønhed og sin elskværdighed almindelig 

beundret russerinde , til hvem han efter sigende længe forgæves havde gjort haneben . 
I en forsamling som denne var sligt en ganske naturlig sag , og alle vidste , at Jens var noget nær den eneste , der havde noget væsentligt at indvende derimod , thi med sin sædvanlige åbenhjærtighed havde han ikke lagt skjul på sine standpunkter , men mere end en gang udviklet sine forunderlige principer for dem , — principer , som de fandt bornerte og aldeles uforenelige med hans fag , hans sociale stilling og hans ellers så livlige naturel , men som han forsvarede med så megen verve og så stor slagfærdighed , at de hverken kunne sætte ham til vægs eller gøre ham latterlig . Det manglede ved denne lejlighed selvfølgelig ikke på hentydninger til hans fanatiske rigorisme .  « jeg ved nok , hvorfor loirel ikke kommer »  , råbte en ,  « han tør ikke træde sin strenge dommer under øjne ; jeg er vis på , at han ikke indfinder sig , så længe de er her . »  —  « vi må oprigtig beklage »  , erklærede en anden ,  « at deres moralske foredrag ikke er faldne i bedre jordbund . Men de må ikke tabe modet ; de må for guds skyld ikke opgive deres mission . »  —  « det er virkelig bedrøveligt , at to så gode venner nu må skilles . Men det går aldrig an , at han har sin plads ved siden af dem for fremtiden , det er alt for farligt »  , lød det fra en tredje , og Jens havde kort sagt nok at gøre med at værge sig . Han afskar imidlertid diskussionen ved at erklære , at han gerne drøftede princip-spørgsmålene med dem , men at de måtte indrømme ham ret til at holde personerne udenfor , at han aldrig havde tænkt på at tiltage sig dommermyndighed over deres private liv , og at han ikke på nogen måde ville slå hånden af den stakkels loirel .  « jeg forbeholder mig ret til at fast 

holde mine anskuelser også overfor ham ; men jeg indrømmer også ham sin fulde ret til at bryde sig Pokker derom , — så hvis det er af frygt for mig , han ikke indfinder sig , vil jeg bede dem sige ham , at han trøstig kan komme . Der skal intet ondt vederfares ham  .  .  .  . » 
« tak , tusind tak ! Hvor de er ædel ! » 
«  . . . . . . . . . . .ikke så meget som et ondt ønske , — med mindre de regner det for et ondt ønske , at mairen snarest mulig må komme til at give parret sin velsignelse . »  —  « ja fy for Pokker ! »  råbte de andre i munden på hinanden . Så blev der pludselig stilhed og professoren viste sig for enden af salen . 
Nogle dage senere kom loirel så igen og blev hilset med jubel . Han modtog rolig lykønskninger fra dem , der stod ham så nær , at de havde ret dertil , hørte med megen sindsro på alle de stikpiller og hentydninger , der regnede ned over ham fra de andre , vekslede et par intetsigende bemærkninger med Jens og begyndte sit arbejde , som om intet var forefaldet . Men da laboratorietiden var forbi , sluttede han sig til Jens og fulgtes med ham ned ad gaden . Han sagde her til ham , at han nok kunne forstå , at Jens gennem de andre havde hørt , hvilket skridt han havde foretaget ; han håbede , at det ikke ville have nogen forandring til følge i deres kammeratlige forhold , og bad ham ved lejlighed besøge ham i hans nye bopæl , hvis han havde lyst dertil . 
— ved middagen fortalte Jens Buch det og spurgte ham , om han skulle efterkomme indbydelsen . Uagtet de talte dansk , blev Angelique opmærksom på loirels navn og spurgte efter bordet , hvad det var for en loirel , de havde talt om ; hun kendte nemlig også en sådan . Jens gentog da historien 

for hende , medens de tre i fællesskab drak kaffen i hans værelse . Hun erklærede at vide det hele i forvejen , og forbavset spurgte Jens , hvorfra hun da kendte ham . 
« det er heller ikke så meget ham , jeg kender , som hende . Vi have gået på tegneskole sammen , og hun har før været en af mine nøje bekendte ; ham har jeg kun set nogle gange hos hende . » 
« de kender hende ! Men det er jo morsomt ! Hvordan er hun ? » 
« smuk , livlig , et hurtigt hoved og samtidig en god lille pige . Hun har prøvet alt , studeret medicin , gået på tegneskole , uddannet sig i musik , været sygeplejerske og meget mere ; hun er noget excentrisk og , som de seer , ikke bange for at føre sine tteorier ud i livet , — men jeg kan godt lide hende . Jeg har længe ikke set hende og kunne næsten have lyst til at besøge hende i hendes nye hjem . » 
« det var naturligvis morsomt at se sligt engang . Jeg har også nok lyst dertil , og loirel har bedt mig derom , men  . . . » 
« men  ? » 
« men jeg kender jo ikke hende og ved ikke , hvad hun vil synes om besøget . » 
« og jeg kender ikke ham og ved ikke , hvad han vil synes om mit besøg . Men hvad mener de da , om vi fulgtes ad ? De svarer for ham og jeg for hende . » 
Buch satte her en yderst betænkelig mine op og rynkede panden på en såre kunstfærdig måde . Jens lagde imidlertid ikke mærke dertil , men svarede ivrig : 
« det var en udmærket ordning ! Men er de nu også vis på , at hun vil være glad ved at se dem ? Tror de slet ikke , at hendes ejendommelige 

stilling vil trykke hende , og at hun vil frygte for deres omdømme ? » 
« å , hun kender mig og vil anse mig for tilstrækkelig frisindet til ikke at opholde mig over sligt . Og hvorfor skulle jeg gøre det ? »  tilføjede hun og satte sig udfordrende til rette i stolen , da hun på Jens’ ansigt så , at han næppe gouterede dette frisind . 
« nej , så gu’ ! »  indskød Buch på dansk . 
« de finder aldeles intet at indvende derimod ? »  spurgte Jens . 
« aldeles intet ? Ja hvad er der på jorden , hvorimod der aldeles intet kan indvendes ? » 
« ganske vist »  , bemærkede Buch tørt , denne gang på fransk ;  « men det er ikke det samme som at man intet bør indvende derimod . » 
« hun har allerede i længere tid været hans elskerinde »  , vedblev Angelique uden at tage notits deraf ;  « hvad er da naturligere , end at de tage skridtet fuldt ud og flytte sammen ? » 
Jens fandt samtalens vending noget betænkelig og skævede til den uforstyrrelige Buch , der i olympisk ro hørte til . Han læste imidlertid intet i dennes ansigt , og replicerede : 
« de har ret , intet er naturligere ; men det naturlige er ikke altid det rigtige . Og intet ville heller være naturligere , end om de havde anvendt en halv time til at gå op til mairen og lade sig vie . » 
« deri har de ikke ret , det er ikke nær så naturligt . At gå til mairen er straks meget mere kompliceret ; det er tværtimod et kunstigt skridt , et resultat af overvejelser , som i grunden slet ikke vedkomme hovedsagen . » 
« det er en sofisme »  , bemærkede Buch ,  « men af en sådan at være er den meget god . » 
« lad gå »  , svarede Jens .  « jeg seer , at de er 


anlagt for dialektiken . Men anser de da ikke de to parter for at være så udviklede og i besiddelse af så megen omtanke , som dertil kræves ? » 
« ganske vist . Men det kommer jo måske også . Hvis de synes godt om hinanden .  . . . » 
« mon der skulle være grundet årsag til at tvivle derom ? »  indskød Buch . 
«  .  .  . . og hvis de finde , at de passe sammen og virkelig have mod til at binde sig til hinanden på livstid , gå de vel også en dag op til denne Maire , som de i så høj grad savner , og lade ham vie sig . Men hvad så ? Er der derved indtrådt nogen væsensforandring af deres forhold ? Ere de ikke den næste dag ganske de samme mennesker som den foregående ? » 
« sikkert 1 men derfor tilfredsstiller denne løsning mig heller ikke ; de er derved ikke frikendte i mine øjne »  , svarede Jens . 
« de er sandelig en rigorist ! » 
« det er netop en væsensforandring af deres forhold , jeg kræver . Forbrydelsen er engang begået , og kan følgelig ikke gøres ugjort , thi det kan intet . Der kan rådes bod på den , og dens følger kunne forebygges ; men den ophører ikke dermed at have eksisteret , og  .  .  .  . » 
« finder de det ikke selv latterligt at kalde den blotte undladelse af en borgerlig ceremoni for en forbrydelse ? »  spurgte Angelique i en skarp tone . Begge talte sig varme som så ofte før . 
« på ingen måde ! Men forstå mig vel , jeg bruger ikke ordet forbrydelse i almindelig borgerlig betydning . Det er ikke undladelsen af den ydre ceremoni , der for mig spiller hovedrollen , — det er den tankegang , den åndsretning , der røber sig herigennem . » 
« og hvad er så det for en frygtelig ånds 

retning , de læser derudaf ? Jeg er nysgerrig , må jeg tilstå . » 
« nuvel , — så skal jeg også sige dem min mening rent ud . Det er den fejlagtige betragtning af , den fundamentale forsyndelse imod kjønsforbin-delsens ide , som de lægge for dagen . På dette punkt bør man være rigorist , thi kun de hele standpunkter er holdbare . Enhver anden form for forbindelsen mellem mand og kvinde er forkastelig end det livsvarige monogami , grundet på den fulde sjælelige overensstemmelse . Enhver anden form derfor strider mod dens ide og dens hensigt og er skadelig både for individet og for samfundet . » 
« hvilke smukke tteses »  , bemærkede Buch . 
« men hvis dette nu bliver et livsvarigt monogami , grundet på fuld åndelig overensstemmelse ? » 
« ja hvisl de brugte før selv det udtryk : hvis de finde , at de passe sammen og virkelig have mod til at binde sig til hinanden på livstid . Der er altså dog en vis mulighed for , at det ikke bliver et livsvarigt monogami . Men førend de have den absolute vished herom , før have de ikke lov til at iværksætte deres forening . Således at gøre det på prøve er i mine øjne netop en forbrydelse  .  .  .  , » 
«  åh ! » 
«  .  .  .  . ja en forbrydelse , — ikke imod de borgerlige love , men mod det , som er langt højere og burde være langt mere ukrænkeligt , mod deres eget ettiske selv . Jeg indrømmer kun berettigelsen af en sådan forbindelse , når der til grund for den ligger en fuldstændig sjælenes overensstemmelse , den urokkelige overbevisning om , at de to behøve hinanden , er nødvendige for hinanden  .  .  .  . » 
« tror de ikke , at vort par har en urokkelig overbevisning herom ? » 
« måske om , at de attrå hinanden . Men jeg 

taler om en langt højere nødvendighed , om at de behøve hinanden for deres gensidige udviklings skyld , for at udfylde , supplere hinanden  .  .  .  . » 
« skal det være en nødvendighed for alle mennesker ? »  blev han afbrudt af Buch , der havde lyst til at lede samtalen ind i et andet spor .  « kan jeg ikke få lov til at udvikle mig alene ? » 
« særdeles gerne . Men hverken mand eller kvinde når den fulde , den højeste menneskelige udvikling alene . Det må man være to om , og hver har da noget at give den anden . » 
« det kan være en meget tiltalende tteori for nyforlovede »  , svarede Buch ,  « men for andre tror jeg næppe , den slår til . » 
« den gælder naturligvis ikke tørvetrillere ; hos dem er der i det hele taget ikke tale om udvikling .  » 
Buch trak øjenbrynene højt i vejret og så betænkelig ud . 
« ja undskyld , — men du burde støtte mig i stedet for at falde mig i flanken ; du er dog enig med mig i hovedsagen . Se nu kom vi helt bort fra hovedspørgsmålet . Jeg forlanger med andre ord »  , fortsatte han , henvendt til Angelique ,  « at deres hengivenhed skal være uafhængig af det rent erotiske element , at der til grund for den skal ligge noget større og vigtigere , der ikke som det er udsat for omskiftelse og ophør . » 
« og hvilken menneskelig følelse er ikke det ? » 
« der hører ganske rigtig mod til at forpligte sig til livsvarig erotik , hvis den skal stå på egne ben . Men der hører ikke mod til at binde sig til livsvarig kærlighed , som er noget andet og højere . Det er snarere selvmodsigende at tale om ikke livsvarig kærlighed , thi det er den efter min nomen-clatur ifølge sit væsen . » 

« jeg er bange for , at den så er et såre sjældent væsen . » 
« det tror jeg slet ikke . » 
« men lad gå »  , vedblev Angelique .  « det er måske i og for sig meget correcte fordringer , men det er alt for store fordringer  .  .  .  . » 
« det er ikke ganske logisk »  , lød det fra Buch .  « hvis de er correcte , er de ikke for store . » 
« har de da slet ikke øje for den ulæmpe »  , vedblev hun uden at ænse ham ,  « at der for den enkelte bliver meget få , som opfylde dem , at valget for det enkelte menneske bliver i en betænkelig grad indskrænket ? » 
« der er oven i købet kun en , der opfylder alle fordringer »  , svarede Jens . Valget er ikke et frit valg mellem flere , men det er kun rigtigt , når den ene bestemte vælges ; derfor tale vi på vort sprog også om at vælge den rette . » 
« de tror virkelig selv på , at kun ét valg kan være det rette ? » 
« det er jeg nødt til , eftersom det er en nødvendig forudsætning for fordringen om monogamiet . Hvis der var flere , der opfyldte alle fordringer , flere ligeberettigede f . Eks . til den samme mand , så tabte jo kravet om monogamiet sin berettigelse . » 
« og hvis man nu ikke finder denne ene ? » 
« det gør man , det gør enhver . Man seer jo de forunderligste eksempler derpå . Har det aldrig forbavset dem at se , hvorledes mennesker , om hvem vi ikke kunne tænke os , at de kunne udøve tiltrækning på noget levende væsen , alligevel have en , som hænger ved dem , seer det gode i dem , som ingen anden kan se , og er blind for alle deres mangler ? Kender de ikke det lille Vers : 
No one is so accursed by fate , No one so utterly desolate , 

but some heart though unknown 
responds unto his own . 
Kærlighed er en vilje , falder på løg som på lilje , sige vi på dansk . » 
« det lyder jo meget smukt , og var det sandt , var verden adskillig lykkeligere , end den er . Men har det ikke slået dem selv , at deres tteori har den store fejl , at efter den blive alle lykkelige . Den har ingen plads til al den megen ulykkelige kærlighed , der er i verden . Hvis der virkelig kun var en til hver , og hvis denne ene altid fandtes , så var den jo udelukket . » 
« ja , hvis menneskene altid vare , som de burde være , og altid traf det rette valg . Det er de imidlertid ikke , og derfor eksisterer der ulykkelig kærlighed . Min tteori lægger blot skylden på menneskene selv . Enten har man selv forspildt lykken , eller også har den omtalte eneste bedraget en for den . » 
« altså , hvis hun f . Eks . går hen og tager en anden ? » 
« ja så må han leve i cølibat , eller også finde sig i , at den , han får til surrogat , ikke bringer ham lykken . » 
« du tror med andre ord på prædestination , din kætter »  , bemærkede Buch . 
« å , det ved jeg ikke . Men det ved jeg , at kun ét sådant forhold er bestemt for hvert menneske  ; brister det , kan intet andet erstatte det , og ethvert andet vil være ulykkeligt , — og mere end det , skadeligt . » 
« du fordømmer altså det andet ægteskab ? »  spurgte Buch . 
« der et det , jeg har imod giftermål på prøve »  , vedblev Jens uden at tage notits af hans afbrydelse .  « brister det , går man havareret ud deraf ; det 


pletter . Man forspilder muligheden for senere at finde det rette forhold , thi det gamle vil altid stå imellem . » 
« det pletter ! Hvor de er bornert ! »  råbte Angelique . —  « ganske rigtig , og det går ikke af i vask »  , supplerede Buch . 
« man går ikke uskadt ud af sligt . Det efterlader splittelse , oprivning i ens sjæl . Tror de det muligt , at de to kunne skilles igen uden en levende følelse af ulykke , af misgreb , af at have gjort hinanden skade , — og endnu værre , af at have forsyndet sig mod sig selv , forgrebet sig på det hellige og ukrænkelige ? Svar mig blot på ét spørgsmål . Tror de ikke , at de to , den dag de skilles , begge ville ønske , at de aldrig havde knyttet dette forhold ? » 
« måske  .  .  .  . » 
« nuvel , — dermed er det dømt ! » 
« men hvis det nu varer livet ud ? » 
« men jeg vil ikke have , at de må knytte det under den forudsætning , at det mulig ikke varer livet ud . Det viser , at der ligger alt for lidt under det . Det er at spille hazard med det allerhelligste , det er at skride til den største og mest betydningsfulde handling i menneskelivet med et letsind og en mangel på respekt , som oprører mig . Når der ikke ligger andet til grund for det end ønsket om at besidde hinanden , om at tilfredsstille sin attrå , for så mulig at skilles , — så er det i mine øjne usædeligt , så mangler det berettigelse . » 
Angelique sad et øjeblik tankefuld . Buch flyt- -tede sig et par gange frem og tilbage på stolen , som om han ville sige noget ; men hun kom ham i forkøbet og sagde : 
« jeg indrømmer dem naturligvis , at det , de hævder , er idealet . Men hvorfor skal dette være 

det eneste område i livet , hvor idealet gjennem-føres af alle mennesker , og hvorfor kræver de dets gennemførelse med langt større energi her end på andre områder , — med fanatisme kunne jeg sige  ? » 
« det er naturligvis utænkeligt , at alle skulle gennemføre idealet . Men der er nok grund til at hævde det med særlig energi på dette område , fordi det griber dybere i menneskelivet end noget andet . Desuden kunne vi jo med samme ret spørge vore modstandere , hvorfor der på dette område i ganske særlig grad skal slås af på idealet og ses gennem fingre , — hvorfor der  .  .  .  . » 
Her blev han afbrudt af Buch , der åbenbart længe havde sparet sammen til en salve og nu brød løs . 
« men frem for alt må jeg gøre dem opmærksom på , at der er forskel på at fejle , at forse sig mod idealet , og så at tilkende sin fejl berettigelse , at gøre den til idealet , at stille den op som normen . De to ting forholde sig til hinanden som et af sult begået tyveri til anarkisternes dynamitpatroner . Det ene er et fejltrin , det andet er oprør . I det øjeblik de ville gå ind på at være almindelige syndere , der ikke kunne styre deres lyster , så er der naturligvis tilgivelse for dem som for alle andre  .  .  .  . » 
« jeg antager , at de i høj grad ville frabede sig deres tilgivelse . » 
« men når de ville hævde correctheden af deres optræden , ja måske endog have den anset for særlig priselig og frisindet , — så stille de sig i opposition til hele samfundet og , hvad værre er , til det omtalte ideal . Så blive de oprørere , så føre de krig og må tage krigens consequenser . » 
« hvor de tager på vejl og hvilke er da 

disse consequenser ? Hvilken fortræd agter de at gøre dem ? » 
« jeg agter personlig ikke at tage nogen del i krigen  .  .  .  . » 
« men samfundet vil excludere dem og lyse dem i ban , vil de sige , og  .  .  .  . » 
« og det er ganske berettiget . » 
« jeg indser ikke , hvilken fortræd de have gjort samfundet . » 
« men det skal jeg sige dem . » 
« mange tak ! Men når hun nu sætter sig ud derover og rolig tager følgerne ? Hun er rig og uafhængig . » 
« det vil dog have consequenser , consequenser for deres egen personlighed og sjæleliv i form af ettisk depravation og siøvelse , af .  .  .  . » 
Jens , der så , at de gensidig irriterede hinanden mere og mere , afbrød ham her og fortsatte i en fredeligere tone : 
« selv om der ingen egentlig sorg og ulykke følger med ophævelsen af det første forhold , så vil der dog altid klæbe en følelse af lede og forkerthed derved  .  .  .  . » 
« af besmittelse »  , supplerede Buch . 
« og tror de ikke »  , svarede Angelique ,  « at denne følelse i endnu højere grad ville være tilstede , hvis forholdet fortsattes uden nogen gensidig overensstemmelse  ? » 
« uden tvivl »  , svarede Jens . 
« og må jeg spørge dem , om alt det , de her siger så smukt om ettisk depravation og besmittelse ikke fuldt så godt gælder de allerfleste ægteskaber ? Hvor mange af dem , tror de , tilfredsstille blot de simpleste ettiske og æsttetiske fordringer ? » 
« flere end de tror , i alt fald »  , indskød Buch . 
« mange gøre det ganske vist ikke »  , svarede 

Jens .  « men så' er det simpelthen fordi de ikke er indgåede efter de rette principer , ikke svare til ægteskabets idé . » 
« og tror de ikke , at mange illegitime forbindelser kunne komme denne ide nærmere end mange af de dårlige ægteskaber ? » 
« det kunne vel tænkes , — i alt fald til en tid . » 
« og så have de dog den fordel , at når denne tid er gået , og de for alvor komme i conflict med idealet , så opløses de , medens ægteskabet vedbliver at bestå . » 
« der kunne vel komme forhold , hvor det var en fordel . Men lad os blot fastholde , — thi det tror jeg næsten , de indrømmede mig — , at de illegitime forbindelser fra første færd af grundes i opposition til det ettiske ideal . Det realiseres naturligvis ikke tilnærmelsesvis i alle ægteskaber , men det kan i alt fald kun realiseres i ægteskabet . » 
« som sædvanlig bagvadskes ægteskabet i dis-cussionen »  , begyndte Buch igen .  « der er sikkert langt flere lykkelige og smukke ægteskaber til , end de tror . » 
« men når de nu  .ikke er lykkelige , når de nu ikke realisere dette ideal ? Hvad så ? » 
« så er det med deres tilladelse dog for tidlig straks at råbe på opløsning »  , svarede Buch .  « jeg må nemlig bede dem huske på , at der er mere end to parter , der er interesserede i ægteskabet . Dets uopløselighed er ikke mindst en garantibestemmelse for børnene . » 
« som om børnene ikke i mange tilfælde netop vare bedst tjente med dets opløsning ! » 
« mon ? De vil dog vist indrømme mig , at de gennemgående er bedre stillede i ægteskabet , end hvis de løse forbindelser vare normen . » 

« ja , men  .  .  .  . »   « men ? » 
Angelique sad tavs et øjeblik , medens Buch så ironisk spørgende på hende .  « ja , jeg ved ikke  .  .  .  . »  sagde hun omsider . 
« nuvel , så gå vi videre . »  Angelique blev mere og mere rasende over hans overlegne tonefald .  « vi komme så til det spørgsmål , jeg lovede at forklare dem , nemlig hvilken fortræd vort par da har gjort samfundet . Det har gjort oprør mod en af dets vigtigste love , en af dem , på hvilke dets eksistens er bygget . Samfundet er nødt til , selvopholdelsesdriften byder det , at holde en vis control med forbindelserne mellem de to køn og at sørge for deres regelmæssighed og stabilitet . Denne control have de unddraget sig , og det kan samfundet ikke finde sig i . De have fuldstændig misforstået denne forbindelses betydning . Den mægtige drift , der lægger til grund for den , er nemlig ikke til udelukkende for sin egen skyld , og man kan ikke diskutere ud fra det blotte hensyn til dens tilfredsstillelse . Den er for det første — , ja undskyld mig , frøken  .  .  .  . » 
«  å ! » 
« den er for det første stillet i forplantningens tjeneste , og derved er livets største ansvar kædet til den . Og for det andet spiller den den mest fremtrædende rolle i vor egen personlige udvikling . Ligesom vort forhold overfor den er et af de bedste kriterier på vort ettiske værd — for nu slet ikke at tale om vor æsttetiske Sans — , således er den selv en af de stærkeste drivfjedre i begge disse retninger . Det skulle man betænke ; thi før man har forstået det , er man ikke moden nok til at bygge nye tteorier . En argumentation , der kun 

tager hensyn til egen personlig lyst og behag , der kun kender nydelsen som formål , den duer ikke . » 
«  de udtrykker dem smagfuldt . » 
« diskussionen tiltaler ikke mig ; men det er heller ikke mig , der har rejst den . » 
« ja , da den heller ikke længere tiltaler mig , er det vel bedst at afbryde den , »  svarede hun spidst og rejste sig .  « jeg venter desuden et besøg nu . » 
« det gør mig ondt , hvis de har følt dem krænket »  , sagde Jens .  « det har virkelig ikke været vor hensigt . » 
« jeg har intetsomhelst at bebrejde dem . » 
« ah ! det er altså mig ! »  svarede Buch .  « det gør mig ondt , men det er mig virkelig ikke muligt at indse det . » 
« det har jeg virkelig heller aldrig ventet . Farvel mine herrer ! »  — — 
« nå , endelig fik man hende da til at fortrække »  , udbrød Buch med et lettelsens suk . 
« ja det var rigtig et smukt mål at sætte sig »  , svarede Jens i en irriteret tone .  « hvis du tror , at jeg er dig taknemlig derfor , tager du fejl , vil jeg sige dig . » 
« ak nej , desværre , — det har jeg ingen grund til at tro . Men det morer nu engang ikke mig at høre et kvindfolk prædike sådanne tteorier . Jeg har ikke andet ud af det end at ærgre mig over hendes frækhed . » 
« men mig morer det i høj grad ; og jeg finder ingensomhelst grund hverken til at ærgre sig eller til at benytte den slags udtryk . » 
« hvad hjertet er fuldt af , løber munden over med . » 
« så ! Det plejer den ellers ikke at gøre hos dig , forekommer det mig . Jeg forstår dig slet ikke . 

hendes anskuelser er modsatte af vore , det er sikkert nok ; men tteori er et og praksis et andet . » 
« men det var dog vel ønskeligt , at de stemmede overens ? » 
« du har vel nok før hos ellers elskværdige og hæderlige personer truffet yderliggående anskuelser , der ikke havde så forskrækkelig meget at sige . » 
« og så har jeg altid enten anset dem for nogle vrøvlehoveder , — og det er hun ikke — , eller også følt mig temmelig overbevist om , at tteori og praksis nok før eller senere ville komme til at stemme overens . » 
« du burde skamme dig ! » 
« desuden må jeg sige dig , at i mine øjne er netop salonradicalerne de farligste . » 
« og hvorfor , om jeg må spørge ? » 
« å , fordi de vænne os andre til at være tolerante , som det hedder , og se igennem fingre , — fordi meget glider ned , når det trækkes i pæne klæder og forsynes med fin politur , som vi ikke ville finde os i , hvis det talte bondesprog og optrådte i arbejdstøj , kort sagt fordi de er fjenden i vor egen lejr . Men det kan forresten ikke nytte at diskutere sligt ; du er ikke oplagt til at tage mod raison i øjeblikket . Må jeg blot endnu spørge dig , om du virkelig agter at følges med hende til loirel  ? » 
« ja , hvorfor ikke ? » 
« hvorfor ikke ? Fordi jeg ikke finder det ganske passende . » 
« det var en løjerlig grund . Skulle jeg derfor lade det være , mener du ? » 
« å ja . » 
« hør kære ven , kunne du ikke tjene mig i at overlade det til mig selv ? Må jeg engang for alle sige dig , at dine forsøg på at våge over 

min dyd berøre mig ubehagelig . Jeg er gammel nok til selv at besørge det . » 
« og jeg troede , at jeg stod dig nær nok til at kunne sige dig min mening . Jeg vil blot underrette dig om , at det kunne mistydes . » 
« det manglede blot , at du skulle mistyde det . » 
« ikke jeg , men andre  » 
« ål » 
« mon du virkelig skulle være naiv nok til at undre dig over , om din optræden blev mistydet ? Du gør kur til hende efter noder  .  .  .  . » 
« så—ål » 
«  .  .  .  . du taler kun med hende , du ænser kun hende , du besøger hende på hendes værelse ,  .  .  . » 
« ja det gør jeg , med din tilladelse . » 
«  .  .  .  . hvilket selv efter vor pensionatsmoral må anses for at være over stregen ,  .  .  .  . » 
« du ved meget godt selv , at jeg altid har valgt tiden for mine besøg med skjønsomhed og aldrig sat min fod i hendes værelse ved lampelys . » 
«  .  .  .  . kort sagt , det ville såmænd ikke forbavse nogen , om i en skønne dag tog eksempel af loirel og hans Donna og slog jeres pjalter sammen . » 
Blodet skød Jens op i kinderne .  « det forekommer mig , at din spøg antager en noget grovkornet karakter »  , svarede han .  « hvad er i grunden din mening ? -vil du tvinge mig til at bryde med mile . Vecque , så vil jeg blot underrette dig om , at jeg ikke lader mig min opførsel eller min omgang diktere af nogen . » 
« det har jeg heller ikke tænkt mig . Jeg ville give dig et venskabeligt råd ; men da du ikke synes i humør til at tage imod det , vil jeg hellere , gå . » 
Og dermed gik han , idet han indvendig svor på , at Jens skulle komme til at vælge mellem ham og mile . Vecque . Enten ville han knuse sin 

rival eller selv bukke under ; men han ville ikke af Jens lade sig tvinge ind i et intimitetsforhold til hende , som stred mod hans virkelige følelser overfor hende . Og Jens lovede sig selv ikke at lade sig sætte stolen for døren af Buch . Dennes Anker over hans holdning overfor Angelique irriterede ham , og han afviste dem som meningsløse og absurde . Han var enig med sig selv om , at der ikke lå andet bagved hans optræden end almindelig interesse ; han fandt intet erotisk element i deres forhold , og Buchs antydning deraf forekom ham både krænkende og aldeles grundløs . Og i sit stille sind føjede han til , at han jo desuden var vel pansret imod sligt ; thi hans tAnker og længsler vare jo andetsteds . 
Vare de det ? Hvis han var gået lidt nærmere ind på dette æmne , ville han måske have forundret sig over , hvor få tanker han i virkeligheden sendte tilbage til den gamle mølle , og hvor lidt han i grunden længtes ; thi dertil befandt han sig alt for vel i nuet . Alligevel havde han ret . Billedet af hans fordums legekammerat fra møllen stod dog bagved alle hans fremtidsplaner , og det dukkede frem , hver gang hans tanker søgte tilbage til hjemmet og til hele den fjerne , halvforglemte verden , han havde forladt . Det var slået fast i hans sind , at han skulle leve sit liv ved hendes side , og derfor havde han ret til at sige , at han var godt pansret . 

tredie kapitel . 
Ich merke schon , si nimmt ihn in die lehre : in solchem fall sind alle mænner dumm : er glaubt wohl auch , dasz er der erste wære . 
Næste dag spurgte Angelique ham ved middagsbordet , om de så skulle følges til loirel . Jens så hen på Buch ; deres øjne mødtes , og Jens svarede i en udfordrende tone , at det ville være ham en stor fornøjelse . Det lille mellemspil undgik ikke Angelique’s opmærksomhed , og hun glædede sig over det ; hun forstod at det var Jens’ og hendes egen krigserklæring til Buch . Straks efter bordet kom så Buchs , da han , afslog at drikke kaffen på Jens’ værelse sammen med de to andre , men blev i salonen for at konversere mile mange , som således var den , der høstede fordelen af striden . 
Om aftenen besøgte de to allierede så loirel , og her fik Buchs spådomme en bekræftelse , der berørte Jens pinlig . Da  « fruen »  så disse to uanmeldte gæster komme ind sammen , mistydede hun nemlig i første øjeblik virkelig situationen , faldt rørt og overvældet  « sin kære Angelique »  om halsen og udbrød i en strøm af lykønskninger og spørgsmål . Angelique standsede hende hurtigst muligt og corri-gerede temmelig forlegen hendes anskuelser ; men 

det kunne alligevel ikke undgås , at Jens blev opmærksom og forstod , hvad der var på færde . Bortset herfra forløb besøget imidlertid meget fornøjelig , og Jens tilbragte en interessant og livlig aften . 
*  . . . * 
en ugestid gik , men krigen stod stadig på samme punkt . Buch fortrak consequent fra Jens’ nærhed , hver gang Angelique nærmede sig , og hun undlod ikke at nyde sin triumf ved at jage ham bort så ofte som muligt . Han så forresten i det hele taget kun lidt til Jens og nøjedes med på afstand at iagttage tingenes udvikling . 
Udviklingen var da just ikke den , han ønskede , og med et filosofisk suk sagde han til sig selv , at hans bedste ven forlod ham for en kvindes skyld . Jens satte åbenbart mere pris på hendes selskab end på hans ; han var om muligt endnu mere sammen med hende end tidligere , og , hvad der var det allerværste , deres indbyrdes forhold undergik en tydelig forandring nu , da de vare henviste til hinanden alene . Det mistede sit nøgterne præg af at være grundet alene på fælles interesser og blev mindre frit og ugenert . Det kom til at rumme mere courtoisi , og Buch bemærkede som et ilde tegn , at Jens af og til ligefrem kunne være halvt forlegen overfor hende . Han konstaterede i sit stille sind for sig selv , at der var erotik med i spillet , at Angelique lagde stærkt an på Jens , og at denne trods sine 25 år var et barn , der lod det første det bedste skørt løbe af med sig . 
Buch var en skeptiker , som ikke troede menneskene godt , før han fik særlig grund dertil ; han var tillige et nøgternt gemyt og lidet tilgængelig for erotiske følelser , og dette skaffede ham mange fordele . 

medens Jens således slet ikke turde tænke på at læse i Angeliques øjne , ikke vovede at se til bunds i dette dyb , loddede Buch dem koldsindig lige til bunden og søgte at tyde deres hemmelighed , — thi at de vare hemmelighedsfulde , var ubestrideligt . Hemmeligheden var da efter hans mening den , at hun havde gjort flere erfaringer , end unge piger have godt af , og lidt flere og større skuffelser , end man straks skulle se på hende . Han tillagde hende mere beregning og finere planer , end han syntes om , og han følte sig ikke hyggelig til mode ved den tanke , at Jens var genstanden herfor . 
Hun måtte efter hans skøn være godt oppe i tyverne . Det var da snart på tiden , at hun søgte ind i ægteskabets trygge havn , og det , hun trængte til , var sikkert netop en naiv mand . Han selv kunne åbenbart ikke bruges , tænkte han med en vis stolthed ; men Jens ! — han måtte passe hende udmærket . 
Han havde slet ikke så megen uret i disse formodninger . Angelique begyndte virkelig at komme på det rene med sig selv om , at hun prægtig kunne bruge Jens ; han opfyldte så at sige alle betingelser . 
Hun havde i sit indholdsrige liv mødt meget galanteri og altid så at sige levet i en atmosfære af flirtation . Men aldrig havde hun modtaget en så ærbødig hyldest som den , han ydede hende , aldrig en så fordringsløs og lidet nærgående , der bar så lidt præg af det begær , som hun i sin verden var vant til at se bagved ; og så fremmedartet og uvant dette var hende , tiltalte det hende . Hun havde færdedes i mange kredse og kendt mange slags mennesker , men aldrig havde hun truffet nogen , der med så megen forstand og vid og et så livligt og opvakt naturel forenede så ringe erfaring og så megen umiddelbar naivetet , — 

og det tiltalte hende også , — det var oven i købet netop det , hun trængte til . Hun fandt hans stærkt blonde udvortes smukt , i alt fald ret aparte , og endelig havde hun af en eller anden grund dannet sig den forestilling , at han var velhaver . Hvad kunne hun så forlange mere ? 
Og hvorfor skulle det ikke lykkes  ? Der var kun én hindring , og det var hans alt for store fordringsløshed . Hun fik hyldest og beundring nok ; men hun mærkede ikke til noget krav om belønning , noget ønske om besiddelse , — og hun forstod , at det var en alvorlig hindring . Men havde hun ikke de tilstrækkelige våben til at overvinde den ? Og manglede hun øvelse i våbenbrug ? Nej , — hun kendte sin styrke . 
Men tiden gik , og hun blev utålmodig . Selv om de undertiden kunne nærme sig det område , som hun ønskede at drage ham ind på , så var det hver gang tydeligt , at han betragtede det som et overgreb ; det var næsten , som om han følte sig brødefuld derover . Hun indså , at der måtte gøres noget . 
Således kæmpede Buch og Angelique da om ham , og det kan ikke nægtes , at partiet var ulige . Buchs eneste våben var hans krænkede tilbagetrukkenhed ; hans hele krigsførelse bestod i at holde sig udenfor . Skulle han sejre , kunne det kun ske ved , at savnet af en gammel ven drev Jens over i hans arme , — men hver dag bragte ham nye beviser på , at Jens andetsteds fandt rigelig erstatning for dette savn . Angelique derimod var vel væbnet , hendes krigsførelse spændte over tusinde midler og mettoder , og hun havde tilmed fordelen af at være den angribende . 
Og Jens ? Ja , han havde ofte en generende følelse af , at han vragede en god og trofast ven 

for hendes skyld , at han havde valget mellem hende og ham og valgte hende — , og at dette ikke var , som det burde være . Men hver gang kunne han sige til sig selv , at Buch var mindst lige så skyldig , og at det var ham selv , der havde grund til at beklage sig over overgreb fra Buchs side og forsøg på at dominere . Han selv forlangte dog kun , at Buch skulle holde gode miner med Angelique , iagttage de ydre former , simpelthen finde sig i hende ; Buch derimod ville bestemme hans omgang og blankt og bart forbyde ham at have noget med hende at gøre , — og det kunne han dog ikke tåle . Altså gik han hver dag på ny med flyvende faner og klingende spil over i hendes lejr og glemte alt andet i dens berusende atmosfære . 
En blændende og forvirrende atmosfære var det , som vendte op og ned på hans hele væsen . Der kom noget exciteret og febrilsk over hans liv , en uro , som han ikke før havde kendt , og det kunne ikke andet end gå ud over hans arbejde . Han forsømte det for at være sammen med hende , og samværet med hende gjorde ham igen ked af arbejdet . Der kom en vis utilfredshed over ham , som hidtil altid havde ligget ham fjernt . Han var utilfreds med sit forhold til Buch ; han var utilfreds med sit forhold til hende , fordi han havde en dunkel følelse af noget urigtigt deri ; og han var endelig utilfreds med sit arbejde . Det forekom ham pludselig at være en tør , ensidig faguddannelse , som ingen berøringspunkter havde med de friere , almene interesser , der optoge andre mennesker , og det syntes ham at stænge ham adgangen til en alsidig og harmonisk udvikling , idet det optog så meget af hans tid , at der intet blev tilovers til æsthetiken i alle dens forskellige former , til det virkelige liv og den store , rige verden . Æsthetiken optog ham i det 

hele taget meget ; han forfaldt til æsttetisk læsning , og gamle , glemte lyster i retning af selvstændig produktion vågnede hos ham . Med sin sædvanlige åbenhjærtighed kunne han ikke beholde sligt hos sig selv ; hans breve til hjemmet prægedes deraf og foruroligede hans forældre ved sådanne uvante klager . Han var kort sagt ude af ligevægt og havde selv en ubehagelig følelse deraf . 
* * * 
en aften sent bankede det på Jens’ dør , og Buch trådte ind . Jens blev overrasket ved at se ham , thi det var længe siden , og han blev glad derover . Gammelt venskab forgår alligevel ikke så let , og Jens følte sig i sit stille sind ofte angergiven og brødefuld overfor Buch , naturligvis uden at hans stolthed tillod ham at ytre det . Han tænkte ved sig selv , at dette var det første skridt til det gode forholds genoprettelse , og det forekom ham på tiden . 
« jeg kommer for at sige dig , at jeg rejser i morgen , »  begyndte Buch . 
Jens blev noget overrasket . Han huskede imidlertid snart , at Buch for en fjorten dages tid siden havde talt om en tur til Nancy sammen med en parisisk kammerat for at besøge universitetet og gøre nogle udflugter i omegnen , og at han havde foreslået ham at tage med . Nu var rejsen pludselig bleven fastsat til i morgen , og Buch kom for at spørge ham , om han ville med . 
« jeg ville skam gerne , »  svarede Jens ,  « men det er mig umuligt netop nu . Jeg har noget arbejde på laboratoriet , som jeg ikke kan rejse fra ; jeg har sjoflet det alt for længe , nu må det være 

alvor . Men sid ned og lad os snakke lidt ; det er længe siden . » 
« ja hvad skal man sige , »  svarede Buch tørt , idet han satte sig overskrævs på en stol .  « enhver vælger jo det selskab , han synes bedst om . » 
Jens blev rød .  « enhver , er det mig ? »  spurgte han . 
« å , det er et almindeligt princip ; men det gælder følgelig også dig . » 
Jens ytrede ingen lyst til at komme ind på dette æmne og tav stille . 
« og for at gå lige til sagen , »  vedblev Buch , idet han satte sig tilrette og lagde armene overkors på stoleryggen ,  « så vil jeg dernæst tale med dig om , om du ikke skulle være at bevæge til at flytte ? » 
« flytte ! »  udbrød Jens forfærdet . 
« ja , flytte . Du erindrer måske , at du selv slog på det straks efter din ankomst . » 
« ja , — men  .  .  . » 
« men meget kan have forandret sig siden dengang , det er ganske vist . Men hvordan du nu- end befinder dig , så vil du vel indrømme mig , at opholdet her ikke er synderlig morsomt for mig ? » 
« ja — hm - , men — men tror du da , at det vil blive synderlig morsommere et andet sted . 
« ja det håber jeg . » 
« men hvorfor ? Hvorfra skulle den morskab komme ? » 
« fra dig . » 
« fra mig ! Hvorfor dog det ? » 
« å , jeg tror , at du vil være morsommere et hvilketsomhelst andet sted end her . » 
Jens blev atter rød i hovedet . De idelige stiklerier og hentydninger irriterede ham . 
« hør sig mig engang , »  svarede han ,  « hvis du virkelig føler dig så krænket , som du lader til , 

hvorfor vil du så i det hele taget have med mig at gøre ? Hvorfor flytter du ikke og lader mig sejle min egen sø ? » 
Buch sad et øjeblik tavs . Så svarede han i en alvorlig tone :  « jeg er ikke krænket . Men seer du , enten er jeg din ven , og så vil jeg bo sammen med dig , — eller også er jeg dig ligegyldig , og så vil jeg ikke være under samme tag som du ; dertil har vi haft for meget sammen . Her er jeg dig ligegyldig ; men jeg tror , at det ville være anderledes ethvert andet sted . 
« har du virkelig lov til at sige det ? » 
« lad os tale rent ud af posen . Jeg tør ikke sige til dig , at det er for din egen skyld , jeg ønsker denne flytning , for jeg ved , at du ville blive flintrende gal derover og anse det for en uforskammet indblanding  . . . » 
« ganske rigtig ! »  svaredejens i en skarp tone . 
« lad os altså holde os til mig . Jeg kan ikke finde mig i den nuværende tingenes tilstand , og jeg er fast besluttet på at flytte . » 
« du sætter mig ligefrem kniven på struben ? » 
« ja , hvis du vil kalde det således . Jeg flytter i ethvert tilfælde . Spørgsmålet er så kun , om du har så meget tilovers for en gammel ven , at du for hans skyld vil følge med . » 
Jens sad et øjeblik uden at svare og så betænkelig ud . Så sagde han :  « kunne jeg ikke med samme ret spørge , om du ikke sætter så megen pris på en gammel ven , at du for hans skyld vil blive her ? » 
« nej , det kan du ikke . Du ved godt selv , at vi aldrig ville få nogen fornøjelse af hinanden her , medens alt ville være klappet og klart , så snart vi flyttede . Derfor er det mig , der har ret til at på-beråbe mig vort venskab ; det er mig , der kæmper for det . » 

« når skulle det så være ? »  spurgte Jens efter en pause . 
« å , engang når jeg kommer tilbage fra Nancy ; det haster jo ikke så forskrækkelig , »  svarede Buch , der var så overrasket over sit held , at han fandt , at han nu også på sin side burde gøre indrømmelser . 
« ja ja , — nu kan vi jo tale nærmere om det , »  sluttede Jens , idet han rejste sig og stoppede sin pibe .  « skal jeg virkelig have valget mellem pensionatet her og dig , så har du ikke lov til at tvivle om , at jeg vælger dig . » 
Buch tænkte i sit stille sind , at hans tvivl måske dog ikke havde været så helt ubegrundet ; men han tav stille for ikke at forspilde det gode resultat , han havde nået . Kort efter sagde han godnat og gik . 
Næste morgen rejste han i den tro , at han havde vundet en sejr . Det havde han også ; men den skulle ikke blive af lang varighed . 
Angelique forstod , at hans fraværelse gav hende chancer , og hun var ikke sen til at benytte dem . Hun behøvede ikke mere end en halv time til at tilintetgøre virkningen af Buchs anstrengelser , og før middagsbordet var forbi , vare alle Jens’ nye forsætter glemte . Hun besluttede at smede , medens jærnet var varmt , og foreslog ham et nyt'besøg hos loirel , hvortil hendes veninde havde opfordret hende varmt , og Jens betænkte sig ikke .  « fruen »  så spørgende på dem , da de således anden gang indfandt sig sammen , men var forsigtigere end første gang . 
— den aften fulgtes de som sædvanlig op ad 

trappen og hen ad gangen til deres respektive døre . Angelique åbnede sin ; men i stedet for at sige godnat og gå blev hun stående i den med den ene hånd på låsen og kastede et hurtigt , et ejendommeligt blik på Jens . 
Jens så på hende . Han havde fornemmelsen af noget usædvanligt , thi således havde han aldrig set hende før . Hun syntes i oprør , men han forstod ikke hvorfor ; hun så forventningsfuld ud , men han forstod ikke , hvad hun ventede ; hele hendes holdning bar præget af en indbydelse , men han forstod ikke , eller turde ikke forstå , hvortil . Den rette forklaring fløj ham måske et kort sekund gennem hovedet ; men han afviste den , skammede sig over den og følte sig brødefuld over at have tilføjet hende en sådan krænkelse i sit stille sind . 
Så kom der en op ad trappen , drejede ned ad gangen og gjorde ende på denne situation . Det var hendes Broder . Jens skøttede ikke om at træffe ham , hilste flygtig på ham , sagde godnat til Angelique og gik ind på sit værelse . Hun ønskede åbenbart også at undgå ham og var just i færd med at lukke døren efter sig , da han tog i låsen , stak hovedet indenfor og i en spydig tone spurgte :  « kommer jeg til ulejlighed ? Jeg forhindrer måske fiskene i at bide ? » 
Der hørtes en lyd som af et ørefigen , og derpå blev en dør smækket hårdt i . Et øjeblik var der stille ; så gave arrige skridt genlyd ned ad gangen . 
* * * 
et par dage senere var der en lille féte i pensionatet i anledning af mr . Georges’ fødselsdag . Han flottede sig med en brillant bourgogner ved middagen , og om aftenen var der Dans . 

Angelique havde gjort vidundere af toiletkunst , og aldrig havde hun set mere bedårende eller mere udæskende ud . Hun var i en sjælden grad oppe , hun var ét spillende liv , og hun gjorde kort sagt sine sager godt , — så godt , at Jens ikke havde øje , øre eller Sans for andet end hende , ikke Dansede med andre , ikke talte med andre og ikke så til nogen anden . Mile . Mangé så frygtelig misundelig på dem fra sin krog og havde aldrig følt sig så tilsidesat . Mange blikke søgte dem , og mange bemærkninger veksledes om dem ; Jens så intet , hørte intet , ænsede intet uden Angelique , — hendes øjes glød og hendes forjættende smil , hendes dristige skikkelse , hendes lette Dans og hendes tales musik . Hendes runde arm hvilede på hans skulder ; hendes ånde strejfede hans kind ; hendes blik søgte hans , og hans sjæl druknede deri ; i vuggende takt fløj de gennem salen , som skulle de flyve lige lukt ind i æventyrets land ; hvad kom så alt andet ham ved ! 
Og den aften holdt hun ikke forgæves sin dør åben . 

fjerde kapitel . 
Thi råder jeg nu hver ungersvend , som ride vil i skove : 
han ride sig ikke til elvehøj og lægge sig der at sove . 
Siden jeg hende først så ! 
Kun den , der selv har begået en skændsels-dåd , som forspildte ham alt det , han satte højest i verden , og med ét slag gjorde ham til en ussel Karl , en pjalt , som han ikke engang selv kunne have agtelse for , — kun den , der . selv har begået en sådan dåd , at hans hjerte i næste øjeblik stod stille af forfærdelse derover , — kun han vil kunne fatte det dyb af skyld og rædsel , hvormed den næste dag stirrede på Jens , så mørk og truende som den vrede tordensky . 
Og kun den , der selv har kendt en Angelique og kan gøre jens' historie til sin , — kun den , der med lige så ung en sjæl har set ind i lige så sorte øjne og hængt med hele denne sjæl ved lige så dristige læber , — kun han vil forstå , hvorledes tordenskyen veg for solen , hvorledes al tanke om skyld og al anelse om rædsel opløstes i dens stråler og smæltede bort , da hun atter viste sig for hans øje og drog ind i hans sind . Som 

en dronning holdt hun sit indtog , i pragtfuldt skrud og med stort følge , og galatheas triumftog var ikke mere blændende . Og ubestridt var hendes herredømme ; hun spredte sine stråler i den mest skjulte krog af hans sjæl , og der syntes næppe at være et eneste afsides sted i hans hjerte , hvor fordums beboere fik lov at dvæle . 
— næste morgen fulgtes de ned ad gaden som sædvanlig ; men Jens gik ikke til laboratoriet , og hun gik ikke til atelieret . Derimod toge de sammen ud til vincennes . 
Angelique vendte hjem til middagen kl . 7 ; men Jens skiltes fra hende forinden for at leje en bolig langt derfra , langt ovre på den anden seine-bred . Da han kom hjem , forbløffede han den gamle Steinmetz frygtelig ved at sige op og erklære , at han flyttede allerede i morgen . Den gamle kunne aldeles ikke forstå hans forklaring deraf ; men herregud , — de unge mennesker gik nu engang deres egne veje , og han havde jo meget gentilt betalt for hele måneden , skønt det kun var den 3die . Jens traf aftale med ham om at sende folk efter sine møbler og bad ham bringe pensionatets øvrige beboere , blandt hvilke han specielt nævnede mile . Vecque , hans undskyldning og hans hilsen ; han håbede senere at komme op og hilse på dem . 
Efterretningen herom vakte stor overraskelse ved middagsbordet , især på grund af den uklare motivering . Navnlig syntes Angelique meget overrasket og , efter hvad mile . Mangé og md . Georges blev enige om , dybt skuffet , hvilket syntes at volde dem en vis triumf . 
Men endnu samme aften forbløffede også hun mr . Steinmetz ved den meddelelse , at hendes nærværelse i høj grad ønskedes hos en tante af hende i tourraine , der var bleven pludselig og alvorlig 

syg . Det fandt mr . Steinmetz meget beklageligt , men han måtte naturligvis samtidig finde det smukt , at hun drog omsorg for sin tante . Hendes Broder fik en lakonisk skrivelse med underretning om , at hun var flyttet , at hun ikke ønskede at se ham i den første tid , og at den forklaring , han havde at give på eventuelle generende spørgsmål , var den omtalte tante i tourraine . Han smagte lidt på denne tante , han nu pludselig skulle have i tourraine ; resten overraskede ham ikke , og han bar det med stor sindsro . Derimod overraskede det i høj grad mile . Mangé og md . Georges , der hengave sig til mangehånde ville gisninger og usandsynlige formodninger , — dog ingen så ville og usandsynlige , at de kom sandheden nær . 
Så begyndte Jens sit nye liv på den anden seinebred . 
Der er mange slags lykke , og dette var et lykkeligt liv . Det var en ny og ukendt Art af lykke , Jens her havde fanget , det nyeste og mest ukendte , han i sit liv havde truffet på . 
Angelique anede ikke , hvor nyt og ukendt det var ham , og hun havde fra først af ingen forestilling om , hvor stor en sejr det var , hun havde vundet , fordi hun intet begreb gjorde sig om de hindringer , hun havde overvundet , de skranker , hun var brudt igennem , og de magter , hun havde stødt fra tronen . 
Men det varede ikke længe , før hun begyndte at ane , at der havde boet andre i jens' hjerte , før hun drog derind , at de gamle beboere undertiden bankede på døren , og at hun måtte gøre alt for at holde dem ude , fordi hun selv ikke kunne forliges med dem eller rummes samtidig med dem . 

der gik ikke mange dage , før hun begyndte at forstå dette . Thi ligesom hin persiske skatmester i det gamle eventyr havde et eneste lille rum , hvor ingen fik lov til at sætte sin fod , hvor han endogså nølede med at lukke sin khalif ind , og hvor han på fire nøgne vægge gemte en taske , en slynge og en hat som minder om sin barndom og sit hjem , — således havde Jens i sit hjerte et lille aflukke , hvor hun ikke fik lov at komme , og i sit skrivebord en skuffe , som hun ikke fik lov at rode i . 
Den første prøve herpå fik hun , da hun en dag havde fået fat i hans album . Han viste en underlig utilbøjelighed til at forevise og kommentere det og havde et påfaldende hastværk med at få det gemt hen i denne mystiske skuffe ; og navnlig havde han , da hun spurgte ham om et billede af en ung pige , der sad for sig selv allersidst i albumet , afskåret diskussionen i en så ejendommelig tone , at hun ikke kunne andet end blive opmærksom  ; han var ligefrem blevet bleg og havde rystet på hånden , da han lukkede albumet i . Og hver gang hun senere søgte at udspørge ham om hans hjemstavn og hans fortid , var han bøjet af og havde undveget hende , som om det var noget , hun ikke passede sammen med , en helligdom , hun ikke måtte betræde . Således var det også . Der var kun den forskel på Jens og den persiske skatmester , et Jens heller aldrig selv kom i dette aflukke . Han undgik også selv at færdes der , ja blot at tænke derpå , og derfor var det ham dobbelt ubelejligt , når Angelique søgte at trække ham med sig derind . 
Heldigvis var hun klog nok til snart at opgive alle sådanne forsøg . Hun forstod , at i dette aflukke slumrede en fjende , en modstand , som 

der ingen grund var til at vække før tiden . Og hun kunne desuden kun være glad ved , at fortiden udelukkedes fra deres fælles liv ; der var jo dog den store fordel derved , at hendes egen så heller ikke kom under debat . Rigtignok blev det på denne måde kun nutiden , de havde fælles , — thi fremtiden syntes Jens heller ikke at have megen lyst til at fordybe sig i — , og det var en betydelig og kedelig indskrænkning . Men foreløbig var nutiden jo rig nok til alene at føde deres sjæle og fylde deres liv , — og Angelique håbede dog fuldt og fast , at den tid nok skulle komme , da hun erobrede både fortiden og fremtiden . 
Foreløbig nøjedes hun imidlertid med at recog-noscere . Medens Jens var på laboratoriet , — thi der vedblev han at komme — , så hun lejlighed til nøje at undersøge den omtalte skuffe og til at drage værdifulde slutninger af , hvad hun så . 
En hel del breve , som hun fandt , havde hun ikke meget udbytte af , da hun ikke forstod et ord af det kaudervælsk , i hvilket de vare skrevne . Hun havde kun sprogsans nok til ad den komparative sprogforsknings vej at udfinde betydningen af underskrifterne  « fader »  og  « moder »  , og hun gik ud fra , at de andre navne repræsenterede hans søskende , så meget mere som nogle af brevene vare skrevne med en kluntet barnehånd . Men nederst i bunken fandt hun et brev , skrevet med en damehånd , der ellers ikke forekom , og undertegnet  « <lnger »  . Det var meget kort og syntes ikke af særligt indhold — , men der lå en lille presset blomst derved , og på bagsiden var der med Jens’ hånd skrevet et lille digt ; under det stod der Paludan-møller , så det var da gudskelov ikke af ham selv , — men denne Inger foruroligede hende alligevel . Og dobbelt blev hendes uro , da hun atter derunder fandt et foto 

grafi , der åbenbart forestillede den samme unge pige , hun havde set i hans album , kun nogle år yngre . 
Det var altså fjenden . Hun underkastede de to billeder en nøje eksamination og kom til det resultat , at Jens vel havde en god smag , men at det var et frygtelig køligt og alvorligt ansigt , og at hun åbenbart var , hvad vi kalde et guds ord fra landet . Hun mente nok at turde sige , at hun aldeles ikke kunne concurrere med hende selv , og denne mening fastholdt hun efter at have anstillet en indgående sammenligning foran spejlet . 
Så fordybede hun sig på ny i hans album , fandt hans faders ansigt strengt og alvorligt , et af de ansigter , som man helst vil slå øjnene ned for , — hans moders derimod mildt og indtagende . Hun søgte at gætte , hvem der var hans søskende , og forelskede sig i hans allermindste søster , — men hun fandt intet yderligere spor af Inger . Dog jo , — til sidst fandt hun en gruppe i kabinetsformat , tagen på en havetrappe eller lignende , hvor hun genkendte næsten alle albumets øvrige indvånere og deriblandt hende og Jens ved siden af hinanden . 
Endelig pakkede hun alt sammen igen , udslettede ethvert spor af sin ransagelse og lukkede skuffen . Og så anstillede hun sine betragtninger . 
Grund til frygt var der næppe . Hun vidste vel , at hun havde taget Jens ved overrumpling ; men mon der virkelig var nogen grund til at tro , at erobringen ikke ville blive varig ? Langt snarere havde de sidste dage jo vist hende , hvor ubegrænset hendes magt over ham var , og hvor fast hun havde knyttet ham til sig . 
Og alligevel ! Alligevel var hendes sejr endnu ikke fuldstændig . Hun ville ikke blot dele nutiden med ham . Var der nogen anden , der havde ejet 

hans hjerte i fortiden , så skulle hun udjages deraf , knuses ; der måtte ingen være , hvem han skyede at tænke på , ingen , han ikke tålte at høre nævne . Enhver tanke om , at de i fremtiden kunne skilles , skulle umuliggøres , dræbes ; hun ville ikke tåle den , ikke finde sig i den . Hun ville ikke blot eje ham ; hun ville også eje ham alene og eje ham kvit og frit for alles øjne . Overfor alverden skulle han anerkende hende , og ingen , ingen måtte der være , overfor hvem han skammede sig over hende , og for hvem han ikke turde være hende bekendt . Det var målet . Før var sejren ikke fuldstændig , før var hun ikke tryg . 
Og heri forstod hun , at der endnu manglede noget . Hun anede , at hun måske endnu ville komme til at bestå en kamp for at beholde ham , en kamp med hans alt for ømfindtlige samvittighed , med hans familiekærlighed , hans minder om hjemmet , og måske først og fremmest med denne ubekendte , iskolde , høje og strenge kvinde deroppe i det kolde og dydige , så latterlig dydige Norden . Hun var selv alt for klog til og havde alt for høje 'panker om Jens’ esprit til at tro , at hendes legemlige skønhed og den sansernes rus , hun skænkede ham , ville være hende tilstrækkelige våben i denne kamp , -— og dog undervurderede hun dem ikke . Hun indså , at hun måtte kunne fængsle hans ånd , dele hans interesser , have kendskab til det , der beskæftigede ham og var genstanden for hans og hans kammeraters ivrige disputer . Men med stolthed sagde hun til sig selv , at det var hun også i stand til , at det fra første færd af lige så meget var det , der havde draget ham til hende og bragt ham under hendes påvirkning . Hun vidste , at hun mange gange havde forbavset og fængslet ham ved sit kendskab til og sin interesse for ting , som 

han anså for at ligge helt udenfor hendes horizont , og hun lovede sig selv , at det ikke skulle blive sidste gang . Hun ville lære hans sprog , hun ville læse , hvad han læste , hun ville sætte sig ind i alt det , som hun følte , at hun stod fremmed for . Og så skulle hun nok bære sejren hjem . 
— hvilkensomhelst dag Angelique havde foreslået Jens at gå til mairen og lade ham vie dem , havde han sikkert gjort det . Han ville selv være glad ved at knytte hende uopløselig til sig ; han ville anse det for sin pligt ; og hvis han havde givet sig af med at tænke over sligt , ville han endelig have sagt sig selv , at kun under den forudsætning turde han meddele sine egne deres forbindelse . 
Det havde imidlertid ingen særlig hast i Angeliques øjne . Naturligvis måtte det komme dertil ; men foreløbig ville hun ikke slå på det . Hun var bange for , at det netop skulle  .vække alle de betænkeligheder , som det gjaldt om at dysse i søvn , og kaste hende midt ind i den kamp , som hun foreløbig netop ville undgå . Foreløbig gjaldt det kun om at holde status quo vedlige i nogen tid for at fæstne og consplidere forholdet ; foreløbig skulle de kun nyde nuet og arbejde sig stedse nærmere sammen . 
Og det gjorde de da uden at skænke nogen vanskelighed eller nogen hindring en tanke ; de låsede rigtig godt af for det omtalte aflukke og trængte det tilbage i så afsides en krog af deres hjerter , at deres tankers vej aldrig faldt der forbi . De levede i nuet , og de havde nok deri og følte sig lykkelige derved . 
Og Jens var ikke ene om den fuldstændige hvilen i øjeblikket , den absolute gåen op i deres nye forhold . Angelique var måske lige så betaget 

som han , lige så overvældet af besiddelsens lykke . Thi når hun havde givet Jens fortrinet for så mange andre og sat så meget ind på , at han skulle blive hendes , så var det ikke blot for at tilfredsstille en flygtig lidenskab , heller ikke blot for med tiden at glide ind i ægteskabets sikre havn og således få sit på det tørre . Efterhånden som deres forhold udviklede sig , var der kommet noget mere til . Det , der mest af alt fængslede hende og drog hende til ham , var , at hun hos ham fandt en for et voksent menneske næsten upassende umiddelbar naturlighed og barnlig tillidsfuldhed , at hun hos ham , så stor og gammel han var , troede at se en renhed og en Art af uberørthed , som hun hidtil næppe engang havde troet på og kun kendt som genstand for spot og latter . Derved var han i hendes øjne vidt forskellig , væsensforskellig fra alle de usle mandfolk , hun hidtil havde truffet på sin vej ; han var vidt forskellig også fra hende selv , — men netop denne forskel var det , der havde så stærk en tiltrækning for hende . 

tredie del . 



første kapitel . 
Hun slog ham over hans herde god . At slaget gjaldt i hans hjærterod . 
I otte dage havde denne lyksalighed varet , en lyksalighed , der ikke havde en tanke tilovers for den øvrige verden og ikke et minut til at spørge om sin berettigelse . Så fik Jens breve hjemmefra . 
Min kære dreng ! 
Vi have ikke rigtig syntes om dine sidste breve , og de have voldt os nogen uro . Se dig for , at du ikke arbejder dig ind  .i en forkert betragtning af livet og fordrer i stedet for at modtage med tak . Du vil dog selv kunne indse , at du mindre end de fleste har lov til at beklage dig over din lod i livet , der dog har givet dig mere end så mange andre . Hvor kan det være , at du , som tidligere var så optaget af dit studium og holdt så meget af det , nu pludselig kan skrive næsten , som om du fortrød dit valg og var ked af det . Men det er vel kun en forbigående stemning af den Art , som de unge så let til en tid lade få magt over sig . 
Det er jo slemt , at dit studium er så overvældende . Men det er så langt fra , at arbejdet 

på dit fag vil forhindre dig i at opnå den dannelse og udvikling på mere almene områder , som du skriver om , eller at det vil skille dig fra os og dine mere lykkelig stillede kammerater , så at de løbe fra dig i udvikling . Som om arbejdet ikke var nogen udvikling , den bedste for karakteren ! Den højeste grad af dannelse , det klareste blik på livet og menneskene og den største selvstændighed og samtidig overbærenhed i domme har jeg i alt fald ofte fundet netop hos mænd , der vare i besiddelse af en usædvanlig fagdannelse . Den giver noget andet og mere end den blotte kundskab . 
Hvad æsthetiken angår , da tør jeg rigtignok ikke opmuntre dig til at forsøge dig der , — der skrives i vore dage så meget , at det næsten er overvældende . Kun en rigtig digter var det været at være , kan du ikke skrive ,  « så det suser om en »  , så lad hellere være . En god læge er mere værd end en middelgod digter , hans gerning er større , ligner Christi i visse måder . Så er det jo altid en god gave at have åben Sans for alt skønt og poetisk , en sangbund i sit indre , der kan optage og gengive skønne 'foner på det sjælelige område , dog må det holdes fast , at det for den christne altid må være det secundaire , kun et hjælpemiddel til bedre at forstå gud og til at udvide hjertet imod ham , man må vel agte på , at det ikke spreder sindet og vildleder fantasien , men at man bruger det alt til at koncentrere om den ene fuldkomne , at der må være sandhed i ens liv . Forlang ikke , at livet skal være kun lys og lykke , det kunne du slet ikke bære , så var gud dig ikke nådig . Den højeste menneskelige udvikling nås gennem lidelse , og det er den vej , vi alle må gå , den kongelige vej til himlen , — lad os kun ikke  « gjennemstinge os selv med mange smerter »  ; 

der kan være nok foruden , vær glad , så længe din byrde er så let . 
Hvordan er det ordnet med din vask ? Bliver dit løj ordentlig behandlet ? Vi har strikket seks par sokker til dig , som du skal få , når vi engang sende noget til dig . Nogle af børnene have dårlige øjne i denne tid og må et par gange om ugen møde hos doktoren , bare det ikke bliver en alt for kostbar historie . 
Vejret er stormfuldt i denne tid , og når jeg vågner om morgenen , seer jeg , hvorledes birkenes hår piskes af vinden , — jeg har nemlig vendt mit hovedgærde . Løvet udfolder sig for hver dag , og snart har vi vel atter grønne skove . 
Du vil snart blive overrasket af et besøg , som vil være dig kærkomment , hvis du ikke allerede er bleven det , når vore breve nå dig . Men det er bedre , at det bliver en overraskelse , så jeg siger dig ikke , hvem det er . Nu kun en kærlig hilsen fra din moder . 
Kære Jens i 
alt er for så vidt godt her , som alt er idet travlhed fra morgen til aften , men man har jo altid travlt , når foråret kommer . Det glæder mig efter lang tids slid og slæb at se mig i besiddelse af tre gode haver . Pouls have , som jeg nu har , bliver benyttet til jordbærhave og blev gravet først og plantet og alting , men dels ved at hønsene bed de første skud af , dels ved den i begyndelsen stærke solvarme , nok sagt de gik ud . En sørgelig tidende må jeg meddele dig , og det er fjenden , som benytter sig af den gode lejlighed til at bryde tro og love . Du ved nok , at fader bød Paul 3 kr . 

for at få lov til at rive hans fæstning ned , men Paul ville ikke , og da han rejste til København overlod han den til monsieur Lilienskjold som er Åge . Men medens Jenny , søster og jeg er i Jerslev en dag , skeer det herhjemme , at de tilsammen beslutter at rive fæstningen ned , og ej en gang om monsieur Lilienskjold gør svag modstand , nej han hjælper selv til , og bjælke for bjælke bliver bragt om på kroketpladsen , hvor de nu er brugt til at indhegne med . Se , havde de nu ventet til sommerferien , når Paul var hjemme , så lod det sig høre , men når katten er ude , spiller musene på bordet . Som bestikkelse af 3 kroner , kan jeg godt forstå , at Paul ikke lod den nedbryde , men mon han nu får de tre kroner , nu da de på egen hånd ulovlig gør sligt uden melding til ejeren , jeg ville synes , det var noblere , om han fik seks . Jenny og tulle triumferer naturligvis . Hvad skal der nu gøres der , hvor fæstningen var , laves et lille hyggeligt lysthus bag det store asketræ ? Eller skal der plantes bøgetræer om en bænk med anemoner og violer i bunden ? 
Vi slås om , hvem der må have dit lysthus til du kommer hjem igen . Dersom jeg må have det , skal jeg passe dine bænke og alt og passe det så godt , jeg kan . Må jeg ikke nok få det , giv lov ! Hvornår mon du kommer hjem igen , vi længes alle sammen efter dig . Mon du får sommerferie , får i ikke sommerferie i Paris ? Din hengivne søster Lise . 
* * * 
da Jens havde læst disse breve , gik han ud , og da han vendte hjem , lå der en sky på hans pande . Angelique modtog ham med en spøg og 

et smil men mærkede hurtig , at de ikke fandt nogen gunstig jordbund . Han var tavs og indesluttet hele dagen , og Angelique spurgte urolig sig selv , hvad årsagen dog kunne være til denne forandring , — thi tilfældig havde brevene undgået hendes opmærksomhed . 
Alt som dagen led og aftenen nærmede sig , lykkedes  det hende dog at sprede skyerne , kalde smilet tilbage på hans læber , fange ham i sin indsmigrende talestrøm , beruse ham ved sin skønhed og sine kærtegn . Og alle betænkeligheder og alle samvittighedsnag og alle generende tanker og al erindring om hjemmet smeltede og svandt hen for hendes dårende troldomsmagt , og alle hans bekymringer druknede i hendes favn . 
Men næste morgen lå den samme sky atter på hans pande , da han rejste sit hoved fra puden , og de samme tanker tyngede åbenbart på ham . Han skyndte sig at drikke sin the og gik hjemmefra , længe før han behøvede det , efter halvt åndsfraværende at have trykket et Kys på de læber , hun bød ham til afsked . 
Klokken var kun lidt over 8 , da Jens kom ned på gaden ; han havde altså næsten en time , inden han skulle være på laboratoriet . Det var brændende solskin , og heden begyndte allerede at blive trykkende . En sværm af mennesker ilede afsted ind ad byen til , forretningsfolk , butiksjomfruer , skoledrenge . Jens gik febrilsk ned ad boulevarden med hurtige , nervøse skridt . Hans tanker vare ikke fæstede til noget bestemt , men standsede et øjeblik ved så at sige enhver genstand . Den ubetydeligste begivenhed på gaden forekom ham at være et problem , som han studsede ved men opgav at finde løsningen på , og som berørte ham ubehagelig . 

han havde en levende følelse af at være fremmed her . Den uendelige husrække , de regelmæssige alleer , de mange ukendte mennesker stirrede halvt forbavset , halvt ligegyldig på ham og irriterede ham . Der påkom ham en voldsom længsel efter en ensom eng med langt , frodigt græs , en stille sø , der blinkede i solen , og en kølig , duftende skov ; men samtidig havde han en underlig , fortvivlende fornemmelse af , at han aldrig mere ville få sligt at se , at han var lænkebunden til denne fremmede verden og aldrig ville slippe ud af den . 
Han satte sig et øjeblik på en bænk og tog sine breve frem . Hans øje faldt først på hans lille søsters . Han læste det-ikke , men så blot på den kluntede barnehånd og det overklattede papir . Hendes skikkelse steg op for hans øjne ; han fik en underlig , kvælende fornemmelse for brystet , for med hånden over øjnene , rejste sig og drev langsomt ned ad gaden . 
Hvorhen ? Det var for tidlig at gå på laboratoriet , — og desuden , — han havde ikke lyst til at gå derop , op til alle kammeraterne . I det samme kom en omnibus forbi , der gik til boulogne-skoven . Greben af en pludselig indskydelse sprang han op på den og kørte derud , bøjede af fra spadserevejen og fordybede sig i skoven . Det var tidlig på dagen , og der var næsten ingen mennesker . 
Det var længe siden , at han havde været alene , rigtig alene . Selv når han havde været hjemme om aftenen , alene på sit værelse , og selv når hans sind ikke havde været optaget af hans arbejde , så havde det været fyldt af dagens mangfoldige indtryk , af alt det nye , som mødte ham i denne travle og fremmede verden , med disse ukendte mennesker , der vare så forskellige fra , hvad han ellers havde 

set , der syntes at følge helt andre love , end han adlød , at drives af helt andre kræfter , af ganske andre bevæggrunde , at leve et helt andet liv end det , han hidtil havde kendt . Han havde set og hørt med åbne øjne og begærlige øren , havde modtaget , indsuget , optaget en overvældende mængde nye indtryk , var gået på opdagelsesrejse i ubekendte lande og havde for hvert skridt mødt noget nyt og mærkeligt . Alt dette havde fulgt ham alle vegne , optaget hans tanker hver time på dagen , ligesom fortrængt og skjult hjemmet og hele hans tidligere verden . Han havde ikke haft et øjeblik tilovers til at fordøje alt dette , til at sigte det nye stof , til at veje og enten vrage eller anerkende , til at knytte forbindelsen mellem sin nuværende og sin tidligere tilværelse og til at prøve , om de kunne rimes sammen . 
Det var det , han nu gjorde , og resultatet var , at de ikke kunne rimes sammen . 
Herude så han atter et glimt af sin gamle verden ; det var , som om han for et øjeblik flyttede tilbage i sin tidligere tilværelse . Her var skov , her var vand og grønne Enge , — og her var først og fremmest ensomhed .  , 
tusinde røster kaldte på ham , tusinde kære og kendte røster , som han længe ikke havde hørt . Vindens susen i trætoppene spurgte ham : har du glemt mig ? De raslende blade under hans fødder , de vekslende skygger , det skiftende Sollys , der faldt gennem løvet , talte til ham med indtrængende stemme ; men der var en stum bebrejdelse i denne ensomhed , en anklage i den højtidelige tavshed . 
Det var som om han fik bud langvejs fra , som om hans barndoms verden , hjemmets verden , kaldte på ham , gjorde fordring på ham og stillede sig udæskende overfor alt det nye , der havde opslugt 

ham , som om den krævede ham tilbage og bebrejdende spurgte ham , om han havde glemt den , om den dog ikke var hans egentlige element , og om han virkelig troede , at han kunne rive sig løs fra den . 
Nej , han havde intet glemt ! Nu huskede han , huskede alt ! Det gamle buskads , hvor jorden var så blød og fugtig , at ens skridt slet ikke hørtes undtagen om efteråret , når man sparkede i et dybt lag vissent løv og trak en stribe efter sig i det , — det gamle ærværdige lindetræ , i hvis krone der var en evig summen af denne hærskare af usynlige insekter , og hvis blade blev ganske lyse og gennemsigtige i sollyset , — plainen , der skrånede ned mod engen , mod engen med frodigt , mørkt græs til knæene , med troldurt og vibeæg og Iris , — søen , der skjulte sig bag en skov af siv , en skov , hvor man møjsommelig brød sig vej med tunge vandstøvler , hvor man ikke så det mindste glimt af den øvrige verden , og hvor man pludselig blev greben af denne ængstelige ensomhed , stod stille og fik hjærtebanken . Han huskede gavlen , dækket af et tæppe af vedbend , bag hvilket man næsten ikke kunne finde muren , og hvor der fløj en fugl ud , hvorsomhelst man stak hånden ind , — verandaen , hvor han så mange , mange gange havde talt til hundrede og råbt alle tierne højt , — de små søskende lurende bag takstræet og bag rosenbedet , mylrende ud fra de små graner for at nå op og prænte for sig selv . Og hvad var det , hans erindring til sidst fæstede sig ved og ikke kunne komme forbi ? Hvad var det , han pludselig huskede , så hans hjerte stod stille og blodet veg fra hans kinder ? 
Han huskede en altid kærkommen gæst i præstegården , en gæst , som først gav dette glade 

liv sin rette farve og sin største tiltrækning , og som nødvendigvis måtte være med , hver gang der rigtig skulle være stemning og glans over det . Han huskede hende komme gående ned til præstegården , og hvorledes hans små søskende råbte til hinanden , at hun var kommen ; hvorledes de gik hende i møde og fulgte hende hjem igen ; hvorledes hans søster altid ville gå alene med hende og ikke have de andre med , og hvorledes de to havde et utal af umådelig vigtige hemmeligheder , som de andre drillede dem med men samtidig vare skinsyge på . Han huskede , hvorledes hans små søskende sad på hendes skød og hang om hendes Hals , hvorledes hun på en gang var barn med dem , kammerat med hans halvvoksne brødre , veninde med hans søster , elsket af hans moder og næsten beundret af hans fader . 
Og ham selv ! Hun havde været barn med ham , da han var barn , kammerat med ham , da han blev en opløben dreng , og nu , da de begge vare voksede til , — hvad så ? 
Ja — så huskede han et afsides hjørne af haven mellem tjørnehækken og en blomstrende jasminbusk under et vældigt gammelt piletræs krone ; han huskede hende stående der tavs , ligesom ængstelig , som om hun ventede på noget ; han huskede sig selv stående overfor hende , hvorledes hun havde set på ham , hvad han havde læst i hendes øjne , hvad han havde haft på læberne , og hvad det var for nyfødte drømme og gærende tanker , der vare dukkede op i hans sjæl , hvilke forjættelser om fremtiden han forbavset havde set åbenbare sig . 
Og så , — så huskede han Angelique . 
— han kastede sig ned mellem det opvoksende småkrat og støttede albuerne mod jorden og hø 

vedet i sine hænder . Hvad var dog dette ! — han satte sig overrende igen og stirrede ud for sig , medens en rædsel sammensnørede hans hjerte og jog blodet fra hans kinder . 
Var det ham , var det virkelig ham ! Var han den samme Jens , som engang færdedes mellem alle de andre , lige så ubekymret og fri og frejdig som de , lige så ukendt med smuds og skændsel som de ? Var det virkelig ham , ham , som nu — 
med ubønhørlig klarhed stod det for ham , hvilket brud han havde iværksat med hele denne verden , hvor uigenkaldelig han havde mistet den , — selv sagt sig løs fra den . Og med ubønhørlig klarhed så han , hvilket forræderi , hvilken troløshed han havde gjort sig skyldig i overfor hende . 
Angelique og hjemmet ! Angelique og hun ! De to verdener kunne ikke rimes sammen . Han måtte vælge imellem dem ; ville han beholde den ene , måtte han opgive den anden . 
Men kunne han vælge ? 
Ja , Angelique kunne han vælge . Men for hvilken pris ? Han kunne opgive hjem , forældre , søskende , præstegården , haven , søen og skoven , — og hende ; bryde med hele denne verden , der rummede alle hans barndoms drømme , alle hans minder , alle hans glæder og alle hans sorger , — hele hans tidligere liv . Men den havde aldrig været ham så kær som nu , han havde aldrig før vidst , hvor nøje han var vokset sammen med den . 
For den pris kunne han købe Angelique . Men kunne han vælge det andet ? Hvad kunne det nytte , at han opgav Angelique og hele den berusende verden , hun havde lært ham at kende ? Kunne han derved købe sig hjemmet tilbage ? Sket kunne jo dog ikke gøres uskeet , — og hvad værre var , det kunne ikke glemmes . Han kunne bryde med 

hende , rejse hjem og lade , som om hun aldrig havde eksisteret ; — men nej , — hun ville dog følge med , hvor han gik og stod . Turde han se sine forældre og søskende igen , — og turde han se hende igen med dette bag sig ? Turde han vel sidde under det gamle lindetræ og i det gamle buskads ? Han bragte jo noget med sig , som ikke hørte hjemme der , og alle naturens hemmelighedsfulde , hviskende røster ville anklage ham , støde ham fra sig , spørge ham , om han da ikke vidste , at han havde lukket sig selv ude fra deres rene og harmoniske verden , at han havde forrådt alle dens gode magter og brudt med den for bestandig . 
Han ville ikke bytte alt dette bort for Angelique , — han valgte det frem for hende . Men han kunne ikke tilbytte sig det igen ved at opgive hende . 
Der var ingen udvej . Kun ét kunne han , — opgive begge dele . Opgive Angelique og intet få i stedet 1 det ville dog blive alt for tomt . 
Hvad skulle han gøre ? Hvor var der hjælp ? — hos gud ? Kunne han måske gøre sket uskeet ? 
Han greb sig med  .hænderne til hovedet og stod stille . Hvad var det dog for en rædselsfuld l'ragedie , han havde indviklet sig i ? 
Han så sig om . Verden var uforandret ; solen skinnede som før , bladene raslede sagte i den lune sommervind , og intet syntes at tage notits af hans nød eller bryde sig derom . 
Der så han spadserestien foran sig , — og dér kom mennesker . Han børstede spindelvævet og de visne blade af sig og gik forbi dem , idet han forsøgte at lade som ingenting . Men efter dem kom der andre mennesker og atter andre mennesker , og 

hele skoven var fuld af mennesker . Han fortsatte sin vej mod strømmen , nåde udkanten af skoven og kom omsider ind i byen . Der standsede han på et gadehjørne ; han følte sig sulten . 
Hvorhen skulle han gå ? Hjem til Angelique ? Nej , — det ville han ikke . Han havde jo valgt , valgt det andet og opgivet hende . Og han drejede med raske skridt den modsatte vej af den , der førte hjem . 
Han var imidlertid ikke gået langt , før han sagtnede farten . Hvad kunne det nu også nytte , at han ofrede Angelique ? Han fik jo intet i stedet , det resultat var han jo kommet til . Opgive hende og dog miste det andet , — nej , det var dog alt for tomt igen . 
Gud måtte vide , hvad han egentlig mente ! Hvor mon han tænkte at gå hen  ? Hjem måtte han jo dog til sidst alligevel , hjem , hvor alle hans ejendele vare . Og han skyldte dog vel også Angelique en slags forklaring . 
Og hvorfor skulle han i grunden ikke gå hjem ? Det var nok snarere sådan , at han havde valgt , men havde valgt Angelique og opgivet alt det andet . Det kunne ikke gøres om . En følelse af trods kom op i ham . Man måtte dømme , hvad man ville , om hans forhold til hende , — sket var sket og lod sig ikke ændre ; og han burde være for fornuftig til at spilde sit liv med unyttige skrupler og lade sig standse af forældede fordomme . Han var dog vel selv den eneste herre over sine handlinger . 
Han vendte altså og gik hjemad , men betydelig langsommere . Han gik i dybe tanker , og hans mod sank mere og mere , jo nærmere han kom sit mål . På gadehjørnet løb han lige på en mand og trådte ham over tæerne . Manden bandede ; 

Jens standsede og så forbavset på ham , vågnede så op og gjorde en undskyldning , som den anden imidlertid næppe gav sig tid til at afvente . 
Da han kom på trappen , forbavsedes han ved at høre højrøstede stemmer , der syntes at komme fra hans lejlighed . Han sprang hurtig op ad trappen for at se , hvad der kunne gå for sig . Ganske rigtig i døren ud til trappegangen stod åben , og fra stuen hørte han en vred mandsstemme , der talte dårligt fransk . Han standsede i entréen , lyttede og hørte Angelique svare i en ophidset tone : 
« jeg gad vide , med hvilken ret de trænger dem herind , og kræver mig til regnskab ; bilder de dem ind , at de har nogen som helst myndighed over mig ? » 
« dem bryder jeg mig fanden om ; men med ham er det en anden sag . Kort og godt , — hvem er de , og hvad gør de her ? » 
« nuvel , »  svarede hun trodsig , idet hun med lynende øjne så hen på Jens , der netop nu trådte ind ad døren ,  « hvis de endelig vil vide det , så er jeg hans elskerinde , og jeg skammer mig ikke ved det . Men se , der er han selv ; nu kan de måske fortsætte conversationen med ham og lade mig i fred . » 
Jens veg et skridt tilbage . og blev stående som ramt af lynet . 
Midt på gulvet så han den gamle Major stå med hatten i den ene hånd og den velbekendte sølvknappede stok i den anden , kobberrød i ansigtet og med den mest rasende forbitrelse malet i sine træk . Ved siden af og lidt bagved ham stod hun , ligbleg , sky og ængstelig , og stirrede halvt forbavset og halvt bange på Angelique . 

majoren vendte sig om mod Jens , stødte stokken hårdt imod gulvet og udbrød : 
« død og helvede min dreng , du er kommen i net selskab ! Er det sandt , hvad hun siger ? » 
Jens veg endnu et skridt tilbage uden at svare . Han så ufravendt på hende , og hun læste svaret i hans forstyrrede ansigt og hans usikre blik . Således forløb et øjeblik i trykkende tavshed . Alles øjne vare rettede på ham . Angelique så trodsig og spørgende på ham , som om hun ventede på , at han skulle tage hende i forsvar og vise disse påtrængende gæster vintervejen ; majoren så barsk og bydende på ham under de buskede bryn og ventede utålmodig på et svar ; og hun så på ham , og hendes blik var tungere end nogen af de andres . 
Omsider tog hun sig sammen , tog onklen under armen og ville trække ham med sig . Han gav et utålmodigt ryk og gentog : 
« er det sandt , for djævelen ? Svar mig ! » 
« ja , »  svarede Jens tonløst og mødte hans blik . 
Majoren hævede stokken , som om han ville slå ham , og så på ham med en sådan harme og foragt , at Jens atter veg et skridt tilbage og greb om en stol . Et øjeblik stod majoren således ; så vendte han sig rask omkring , idet han foragtelig trak på skuldrene , tog sin nieces arm og gik med faste skridt ud af døren uden at sige et ord . 
Jens stirrede efter dem , længe efter at den sidste flig af hendes kjole var forsvunden i gangen , — indtil den sidste lyd af deres trin på trappen var hendøet , — indtil han hørte gadedøren smække i efter dem . Så for han med hånden over ansigtet og trak vejret dybt . Var det virkelig sket , — eller var det et syn , han havde haft ? Jo , det var sandt ; hans blik faldt på Angelique , der endnu 

stod mørk og trodsig midt på gulvet . Hun mødte hans blik og spurgte i en ophidset tone : 
« må jeg spørge , hvem det er , som  .  .  .  . » 
« gå ! »  råbte han og pegede på døren ,  « gå bort ! » 
« gå bort ? Jeg gad vidst med hvilken ret du viser mig døren ! » 
« med hvilken ret ? »  han så på hende et øjeblik og besindede sig .  « nej , det er sandt ; jeg har ingen ret . « 
« jeg har ingen ret , «  gentog han halvt åndsfraværende , idet han samlede sit overtøj sammen og tog nogle bøger under armen .  » Jeg har ingen ret , »  gentog han atter , idet han standsede et øjeblik og så sig om i værelset .  « ja , så må jeg jo selv gå , »  vedblev han , idet han ligesom vågnede op . Han følte , at han måtte sige noget , give en slags forklaring . 
« farvel Angelique , »  sagde han og vedblev efter en pause , anstrengt , og idet han ligesom ledte efter ordene :  « det gør mig ondt , at vi have truffet på hinanden . Vi have blot gensidig gjort hinanden fortræd . Søg at glemme mig , — og tilgiv mig , at jeg ikke havde styrke nok til at gå dig forbi . - -farvel 1 » 
» Men jeg forstår ikke  .  .  .  . » 
Men han var allerede ude på trappen . Hun for ud , lænede sig over rækværket og skreg efter ham i raseri og angst : 
« Jens ! Jens ! » 
« nej , nej ! Det kan ikke nytte , »  svarede han dernede fra og forsvandt . 

kære Angelique ! 
Vi have set  . hinanden for sidste gang ; så vidt det står til mig , skulle vi ikke mere mødes . Grunden hertil behøver jeg ikke at forklare dig . Hun , hvem du så i går , har ældre og stærkere krav på mig , end du eller nogen anden nogensinde har haft . Det er ikke hende , der er trådt dig i vejen , men det er dig , der har taget hendes plads , — eller rettest er det måske mig , der har gjort uret mod jer begge to , men mest mod hende . 
At jeg nu forlader dig , er ikke uret ; det er en nødvendighed . Min uret består i , at jeg ikke havde styrke nok til at gå dig forbi , da du stillede dig i vejen for mig , — og det beder ’ jeg dig tilgive . Jeg takker dig for , hvad du har skænket mig . At din gave blev mig til ulykke , at den har skilt mig ved alt det , der har værd for mig i livet , og nu driver mig i fortvivlelse , var jo ikke din hensigt med den , og jeg har ikke ret til at gøre dig bebrejdelser . 
Jeg beder dig indstændig om ikke at opsøge mig ; du vil intet opnå derved . Jeg er vis på , at du ikke vil lægge overbringerne heraf hindringer i vejen for at flytte mine ejendele . Jeg har sørget for , at du kan blive boende foreløbig . 
Jens . 

andet kapitel . 
Quælt mich erinnerung , dass ich verubet so manche that , die dir das Herz betrubet , das schøne Herz , das mich so sehr geliebet . 
Kære , kære Jens ! 
Kom hjem til os , min stakkels dreng , — kom endelig , kom straks . Vil du ikke komme for din egen skyld , så kom for min skyld . Jeg er dog din moder , jeg har håret dig under mit hjerte i håb og forventning , jeg har født dig med smerte , vugget dig i mit skød , våget over din søvn og siddet i angst ved dit leje , du er min førstefødte , jeg kan ikke miste dig , jeg har krav på dig , meget større krav , end du selv rigtig ved og forstår , — det forstå børn aldrig , men jeg har det alligevel . Jeg får aldrig ro , før du atter er i god behold herhjemme , bliver aldrig rolig , så længe du færdes alene derude mellem alle de onde mennesker . Jeg ved , at skal du blive den gamle Jens igen , skal du atter selv vinde fred og blive god igen , så må det være her , og her må du blive det , du kan ikke andet på denne velsignede plet . Kom hjem til os ; jeg vil græde med dig , jeg skal hjælpe dig , når angsten og fortvivlelsen kommer over dig , jeg vil kysse din hede pande og stryge de tunge tanker bort fra den , jeg vil lægge dine hænder 

sammen og lære dig den aftenbøn , jeg lærte dig , da du var et lille barn , — ak , du har vist længe glemt den . Jens , du er ikke bleven for stor og for klog og for stolt til at lade din moder se dine tårer , til at vise hende dit hjerte . Engang kendte jeg "det ud og ind , — jeg har kendt det meget længere end djt tror , der er intet af alt det , som har fyldt dig og optaget dig , som jeg ikke har set , selv det , som du har skjult for os og villet beholde for dig selv . Kom da og græd ud i mine arme , kom for guds skyld , han vil nok hjælpe os . 
Din moder . 
Min vildfarne søn ! 
Du har været mig en ben-jamin , men sandelig , du er bleven mig en ben oni . 
Der behøves ikke mange ord imellem os ; du kender mig og mit standpunkt . Udtale min smerte for dig kan jeg ikke og vil jeg ikke ; det er også overflødigt , thi du kender mig så meget , at du selv vil kunne gøre dig et begreb om , hvilket rædselsbudskab det har været for mig . Forklare dig min fordømmelse af og min afsky for den synd , hvormed du har besmittet dig , behøver jeg heller ikke ; for ikke længe siden havde du selv den samme afsky og den samme fordømmelse tilovers for den . Beskrive dig din moders og dine søskendes følelser kan eller vil jeg heller ikke . Du har vel til bunds gjort dig klart , hvorledes en moder seer på en sådan søn ; hendes fordømmelse er måske mindre streng end en faders , men hendes smerte er ikke mindre . Og står det klart for dig , hvilke tanker og hvilken kundskab du kaster ind i en ung og ren piges sjæleliv ? 

alt dette er for din sjæl som svøbeslag på en blottet ryg . Men vejen til omvendelse og tilgivelse går kun gennem bitter sjæleve ; i sådanne ting gælder ingen skånsel , og jeg holder ikke op af dårlig medlidenhed , men fordi jeg ved , at du har sagt dig det alt sammen selv . Min stakkels vildfarne søn . 
For dig selv har jeg ingen fordømmelse og ingen afsky tilrede , — kun for din synd ; du har ramt dig selv hårdest . Du vil ikke miste din plads i mit hjerte ; tværtimod vil du tage endnu mere plads op end før , og tanken om dig vil skygge over alle ting . Men hvorledes vil det blive med din plads i dit barndomshjem ? 
Moder vil , at jeg skal skrive som hun : kom , — kom hjem til os , kom endelig , kom straks . Ja , — kan du komme , — så kom . Men jeg må spørge dig , om du vil komme , om du kan komme . 
Du er falden , — dybere end de fleste , fordi du stod højere , — jeg tør sige det , — fordi du var bedre beskyttet end mange andre og havde en klarere erkendelse end mange af , hvilken synd det er . Men er du falden , som en kristen kan falde , falden i et svagt øjeblik og vågnet op bagefter med den rette anger , den anger , som leder til omvendelse og tilgivelse ? 
Tilgiv , at jeg spørger ; thi jeg bør tro , at det er således . Kan du komme således , således som moder skriver , at du skal komme , — så kom kun . Kom hjem , og du vil her finde hjælp og støtte i det tunge arbejde , som ligger for dig . 
Men er det ikke således , — er du falden , fordi du ikke længere er en kristen , fordi du har forrådt det , som engang har været dig det helligste , — jeg tror det ikke , men det er min pligt at spørge , — 

da — også da vil du bevare din plads i mit hjerte , — og jeg vil dog have håbet tilbage . Men er det således , kan du ikke komme , som den fortabte søn kom , kan du ikke ydmyge dig for gud , kan du ikke komme således , som moder vil have dig , — da tror jeg ikke , at du selv vil komme . Jeg ved , at du ikke vil sidde ved vor Arne som en fremmed og færdes i vor kreds som en uden-forstående , der intet har tilfælles med de andre , der kun høster kval og pinsler af samlivet med dem og er en stadig kilde til sorg for dem . Og navnlig for dine små søskendes skyld beder jeg dig blive borte , hvis det er så ; de skulle ikke se frafaldet i deres eget hjem . 
Jeg tror ikke , at det er således , — kom og sig mig , at det ikke er således ; men det er min pligt at spørge . 
Min smertes søn ! Fremmede have givet dig fuldt op af denne verdens goder , sat dig i stand til at tilegne dig dens visdom ; men have de taget det fra dig , som er bedre ? Have de røvet dig det , som dit hjem havde søgt at give dig , ak , det , som dit hjem ikke kan gengive dig , hvis du har mistet det . Har du mistet det ? 
Din fader . 
* * 
kære forældre ! 
Jeg ved , at jeg skylder eder at svare straks , og at i med uro og længsel vente derpå . Men i skulle vide , hvor svært dette svar falder mig , og hvor jeg kunne ønske at have en måned dertil , — til at bede eder om tilgivelse , til at sige eder , hvor nær eders sorg går mig til hjerte , hvor højt jeg elsker det hjem , som jeg selv har udelukket 

mig fra , og hvor bittert jeg vil savne det . Ak , — en måned ville ikke forslå til at udtrykke min anger og nød for eder , endnu mindre til at forklare eder hele denne sørgelige historie ; kunne jeg blot forklare den for mig selv . Ingen af delene vil jeg derfor prøve på . Hvis i kunne tro , at jeg endnu har bevaret nogen erindring om mit hjem og nogen kærlighed til det sande og gode , så ville i også forstå , uden at jeg siger jer det , hvor hårdt jeg selv føler , hvad jeg har gjort ; og forstå , hvorledes jeg har kunnet gøre det , det ville i alligevel aldrig . 
Jeg vil da fatte mig i korthed . Det første og vigtigste er at meddele eder , at Angelique , — således hed hun , — ikke længere er hos mig , at jeg ikke har set hende siden den dag , jeg fik et så uventet besøg , og at jeg aldrig mere vil få hende at se . — 
så skal jeg besvare eders spørgsmål . Fader spørger , om jeg har mistet det , som han fra min tidligste barndom har søgt at give mig og at gøre til det første og vigtigste for mig . Jeg spørger mig selv om det samme , men jeg kan ikke finde svaret derpå , og derfor kan jeg heller ikke give fader andet svar end : jeg ved det ikke . Glemt det har jeg , glemt det længe , — deri har moder ret . Nu klamrer jeg mig til det , spørger mig selv , om jeg da virkelig har mistet det . Jeg ville gerne bevare det , fordi jeg husker , at da jeg havde det , havde jeg fred og var lykkelig ; men jeg synes ikke , at jeg kan . — men i ville nok forstå , at jeg ikke kan svare eder , før jeg kan svare mig selv . 
Moder spørger , om jeg vil , fader om jeg kan komme hjem . — jeg vil gerne , — men jeg kan ikke . Jeg er ikke , bleven for stor og for klog og for stolt til at lade moder se mine tårer og 

læse i mit hjerte ; jeg har været det , men jeg tror ikke , at jeg ville være det nu . Jeg kunne gøre det , hvis vi vare alene , hvis det var mørkt , og hvis ingen så det , — men jeg kan ikke gå ved højlys dag imellem mange mennesker , som alle kende min hemmelighed og alle søge at læse den i mit ansigt . 
Her kan jeg gemme mig i mængden , skjule mig for alle , og ingen får lov at kaste nysgerrige blik i min sjæl ; men hjemme er der alt for mange , der ville se på mig . Tro ikke , at jeg ikke holder af eder , fordi jeg ikke kommer ; mere end nogensinde . Hvis der kun var jer to , så tror jeg , at jeg kom ; men der er alle mine søskende , og der er flere endnu . 
Tilgiv mig ; læg ikke eders vrede til alt det , som jeg i forvejen har at bære , — og opgiv ikke håbet om engang at se eders 
Jens . 
* * * 
kære Jens ! 
Hvad har du dog gjort ? Jeg kan slet ikke forstå det , og jeg ville aldrig tro , at et menneske , som jeg holdt så meget af og troede så godt om , kunne bringe så megen sorg og nød over så mange andre mennesker , hvis jeg ikke selv havde set al denne sorg og nød . Hvordan har du dog kunnet gøre det ? 
Det er nu ikke det , jeg ville skrive om , og hvad skulle jeg vel også kunne skrive derom ? Du ved jo godt selv , hvor stor en synd det er , og jeg tror også , at du allerede har følt , hvor stor en ulykke det har bragt over dig selv og andre . Det er om en af disse andre , jeg vil skrive , om hende , hvem du har voldt allermest sorg . 

straks syntes jeg , at jeg var så vred på dig , at jeg aldrig ville kunne tilgive dig det . Det var ikke for min egen skyld , for jeg synes jo ikke , at du har "gjort uret just mod mig sådan som mod hader og moder , men fordi du har gjort en rædsom uret mod hende , for hvis skyld det nærmest er , at jeg skriver til dig , og fordi det måtte skære enhver i hjertet at se hendes sorg og fortvivlelse , selv om man ikke holdt så meget af hende , som jeg gør . Men da jeg så kom til at tænke på , hvor ulykkelig du selv måtte være , indså jeg , at jeg ikke havde ret til at opkaste mig til dommer mellem jer , og hvis hun kan tilgive dig , hvad jeg tror , hun kan , så har jeg ingen ret til at være vred . Det er jeg heller ikke men kun bedrøvet over , at en af mine kæreste fremtidsdrømme er døet , over at jeg i stedet for at se to af de mennesker , som jeg holder mest af , gøre hinanden rigtig lykkelige , skal se begges bitre sorg . 
Du er vel forbavset over , at jeg har vidst besked om eders lønlige forhåbninger , uagtet ingen nogensinde har nævnet dem for mig , og over , at jeg nu ved besked med begges sorg . Det sidste ved jeg kun , fordi jeg kan tænke mig dertil , og fordi jeg har set den i den enes ansigt , for der er ikke blevet talt om det mellem hende og mig . 
Forleden kom de pludselig tilbage fra Paris , længe før det var bestemmelsen , og i stedet for først at rejse til København kom de lige hertil . Glæden derover blev af kort varighed , for majoren så ud som en tordensky , og hun var så bleg og stille , som om hun lige var kommen op af graven . Da de havde fået noget at spise , gik majoren og moder ind til fader på hans værelse , og vi to gik op på mit værelse . Der spurgte jeg hende , hvad der var i vejen . Så kastede hun sig 

ned på knæ foran mig med hovedet i mit skød og græd , som om hun skulle græde sig død med det samme . Langt om længe sagde hun så , at jeg måtte ikke spørge hende , hun kunne ikke holde ud at fortælle derom , jeg fik det nok at vide af fader og moder , og så ville jeg forstå det hele . Om aftenen rejste de så , og da de var borte , blev jeg kaldt ind til fader og moder , og så fortalte fader mig det . Du skulle have set , hvor moder græd , og fader kunne næsten ikke tale . 
Så forstod jeg også det hele , fordi jeg i forvejen kendte hendes følelser for dig og vidste , at hun havde sat alle sine forhåbninger til dig og kun ventede på den dag , da du syntes , at du var nået vidt nok til , at du turde komme og bede om hende . 
Du kan nok forstå , at jeg har haft betænkelighed ved at skrive om dette til dig , og du siger måske til dig selv , at det er taktløst og påtrængende af mig , når jeg dog ikke bestemt kan vide , om du har set på den sag som hun . Det ville det også være , dersom jeg ikke vidste det , men jeg tror nu , at jeg ved det , og er sikker derpå , lige til du selv siger nej , og det gør du ikke . Hvoraf jeg ved det , kan jeg ikke sådan forklare dig , men jeg har kunnet se det . Og når det nu er således , så synes jeg , at du nu skal vide fuld besked om det , og det tænker jeg også , at du selv helst vil . Jeg ved , at ingen anden end du nogensinde vil komme i hendes tanker , og at hun vil sørge over dig hele sit liv . Når man har gjort uret , er det jo bedst at vide , mod hvem man har gjort det , for at man kan vide , hvor man skal søge at vinde tilgivelse , og det er hende , du har gjort uret imod frem for alle andre , både fader og moder og hende — den fremmede . Det kan være , 

at du vidste det i forvejen ; men jeg kunne jo ikke være sikker på , at du vidste , hvor meget hun følte det og led ved det . Nu har jeg sagt dig det , og nu skynder jeg mig at sende brevet afsted , før jeg får for mange betænkeligheder . 
Skriv snart hjem til os og lad os høre fra dig . Du kan vel forstå , hvor urolige vi er for dig , og at fader og moder gå i en frygtelig angst . Skriv også til mig og lad mig vide , om du er vred over mit brev , eller om du synes , at jeg har gjort rigtigt i at skrive det . Din hengivne søster 
Anna . 
Kære Anna ! 
Lad mig begynde med at minde dig om , at vi engang have holdt meget af hinanden . Jeg har været dig en god Broder , tror jeg at turde sige , — jeg har været god imod dig og omhyggelig for dig , og jeg ved , at du har forstået det og været mig taknemlig derfor . Jeg skriver ikke dette for at pynte mig dermed , eller fordi jeg mener , at det giver mig noget krav på dig . Jeg vil  . blot minde dig om , hvor nær vi have stået hinanden ; og jeg er bange for , at det kan behøves nu , da bitre og vrede følelser imod mig opfylde så manges hjerter . 
Ak , med rette . Jeg har brudt broen af imellem os og kastet mig ud i et liv , der er dig lige så fremmed som havets dybder for en sommerfugl . Vi ville næppe ses i mange lange år , — og sås vi , ville du se på mig med sky og ængstelse og søge i mit ansigt at læse de mørke hemmeligheder , der have skilt mig fra mine . 
Men alligevel tror jeg ikke , at du har forjaget 

mig aldeles fra dit hjerte ; alligevel tror jeg , at du endnu vil høre på en bøn fra mig , og jeg tror også , at jeg har kunnet læse det i dit brev . Du kalder mig et menneske , som du holdt meget af og troede godt om . Det ville være for meget at forlange , at du endnu skulle tro godt om mig , — men jeg tror at læse imellem linierne , at du endnu holder af mig . Ikke alene derfor skal du have tak for dit brev . Det meste af , hvad det fortæller mig , vidste jeg ganske vist , og jeg troede i alt fald at vide , at hun ventede på mig og ville lægge sin fremtid i min hånd . Men derfor er det dog godt at høre det , og meget af , hvad du fortæller , er også nyt for mig . For kort tid siden ville det have fyldt mig med glæde ; nu viser det mig kun , hvad jeg er gået glip af og har forspildt , hvilken lykke jeg har udelukket mig selv fra . 
Du har ret . Jeg har bedrøvet mange dybt , mange , hvis sorg går mig selv nær til hjerte ; og der er mange , fra hvem den uforskyldte skilsmisse synes mig tung og hård og næppe til at bære . Men hende har jeg gjort større uret end alle andre , og hendes sorg og lidelser volde mig mere anger og sjælenød end nogen andens . Hun havde krav på mig og min troskab , omend krav og forpligtelser aldrig er blevne udtalte i ord imellem os ; og jeg har brudt de helligste forpligtelser og sveget de stærkeste krav ; jeg har været hende utro . 
Jeg skal ikke gøre formastelige forsøg på at holde fast på hende . Jeg skuffer mig ikke med letfærdige håb om , at vi endnu skulle kunne finde hinanden , og at jeg nogensinde turde vove at nærme mig hende med sådanne tanker . Det er ikke derfor , jeg skriver dette . Jeg ville være lykkelig ved at vide , at det engang kunne komme 

dertil , at det kun var med sorg , hun tænkte på mig , men ikke med bitterhed ; mere skal jeg ikke vente eller forlange , 
men du vil forstå , at jeg sætter pris på hendes omdømme frem for alle menneskers , og at hendes vrede og foragt rammer mig hårdere end nogen andens . Og derfor beder jeg dig sige hende , at hun ikke må tro mig værre , end jeg er . Du , som kan vedblive at se hende og tale med hende , som seer hendes tårer , og i hvis arme hun søger at skjule sin sorg , du vil forstå at finde en lejlighed til at sige hende , at hvis hun atter kom hertil og så mig , ville hun finde mig alene . Bed hende tro mig , når jeg siger , at mit liv vil være rent for fremtiden , at det kun vil rumme arbejde og anger , de bitreste selvbebrejdelser og den mest fortærende fortvivlelse . Jeg seer kun en ørken for mig , og jeg kan ikke kvæge mig ved rene kilder ; men sig hende , at jeg skal vandre tålmodig uden at søge til de urene . 
Men sig hende ikke , at jeg endnu er dristig og påtrængende nok til at elske hende over alt i verden ; at det er min største sorg og min bitreste kvide , at det er den tungeste tanke for mig , at jeg selv har skilt mig fra hende , bortkastet den skat , som var min største og bedste . Sig hende ikke , at mit hjerte græder i afmægtig længsel efter hende , at jeg vånder mig under en kærlighed , der blot er så meget mere fortærende , fordi jeg selv har dræbt dens håb . Sig hende det ikke ; thi jeg har intet håb , og jeg har ikke engang lov til at tænke mig , at hun kunne have det . Sig hende det ikke ; thi hun kan ikke tro det ; hvor skulle hun kunne forstå det efter dette ! 
Men sig hende , hvad jeg har bedt dig sige hende . Og hvis du engang imellem vil skrive til 

mig og fortælle mig lidt , — ikke alene om dig selv , om dine og mine forældre og søskende og om mit tabte barndomshjem , — men også engang imellem et par korte ord om hende , da vil du få en mager løn i min taknemlighed . Din Broder 
Jens . 
Jeg ved ikke , om fader og moder ville forstå , at jeg ikke kommer hjem ; men du vil forstå , at selv om jeg ellers ville kunne det , så kan jeg ikke for hendes skyld . Hun skal ikke tro , at jeg følger efter hende , og måske frygte for , at jeg skal forsøge at nærme mig hende , — og desuden vil jeg ikke stille mig imellem jer og hende . Nu beholder du hende dog måske ; men hvis jeg kom hjem , kan du forstå , at jeg ville stå imellem jer . 
Kære Jens ! 
Det gør mig meget ondt , hvis mit brev har kunnet få dig til at tvivle om , at jeg endnu holdt af dig ; det er en skam , at du har skullet læse det mellem linierne . Hvis jeg har skrevet for hårdt og ukærligt til dig , så har det været , fordi jeg var så betaget af hendes sorg og af den uret , du har gjort hende . Men jeg ved godt , at jeg ikke har lov til at være dommer i den sag , og hvis jeg i det hele taget har været vred på dig , så har dit brev fået mig til at glemme det . Det burde ikke behøves , men jeg må nok have lov at sige dig , at dette ikke skal skille os fra hinanden , og at hvis det har gjort nogen forskel fra før , så er det den , at jeg holder mere af dig , fordi jeg forstår , at du trænger mere til det . 
Du kan nok forstå , at dit svar har gjort fader og moder ondt . Moder ventede så bestemt , at du 

ville komme , og da jeg læste hendes brev , syntes jeg også , at du måtte komme , men nu ved jeg ikke rigtig , hvad jeg skal sige derom , for jeg kan på den anden side godt forstå , at du synes , du ikke kan komme for Ingers skyld . Men jeg har ikke opgivet håbet om , at du engang vil komme , det må du for moders skyld . 
Nu må du ikke blive vred , når jeg fortæller dig , at jeg har forklaret moder , at den vigtigste grund til , at du ikke vil komme , er hensynet til Inger . Jeg tror , at hun forstod og billigede det , og at hun blev glad over at finde denne forklaring , og derfor var det synd ikke at give hende den . Ilet er heller ikke så stor en indiskretion , som det måske kan synes dig , for jeg kan sige dig , at moder i forvejen har vidst halv besked , og selv om hun ikke havde , så kunne ingen undgå at se det på Inger den dag , da hun kom hertil . 
Her er tungt og trist , omend der i det ydre ikke er meget at mærke eller nogen forandring at se . Sommetider kan jeg se , at moder har grædt , når hun kommer ned om morgenen , og hun sidder meget mere oppe hos fader på hans værelse end i gamle dage . Det er mest de små , som bidrage til , at huset holder humøret oppe . De har jo ingenting fået at vide og ville jo heller ikke forstå det , og de lege og tumle som sædvanlig . Engang imellem kan fader også spøge med dem og for et øjeblik synes at glemme det over dem . Men noget have de små nu også mærket , og de have fået fat i , at der er sket noget med dig . Forleden hørte søster en ytring , der ikke var bestemt for hendes øren , og hvordan hun nu har båret sig ad med at misforstå den , så spurgte hun i alt fald , om Jens var død . Så kom moder til at græde , og så græd søster også , og det 

kostede megen umage at få hende til at forstå , at det ikke var tilfældet . Men sådan noget lægger jo et stærkt tryk over huset . 
Jeg skal naturligvis gerne opfylde din bøn og sige Inger , hvad du skrev til mig . Jeg havde gjort det , selv om du ikke havde bedt mig om det , det var synd andet overfor hende . Jeg har ikke hørt fra hende siden og ved derfor ikke , hvordan hun har det eller er til mode . 
Kom hjem , Jens , så snart du kan , og husk på , at vi alle længes efter dig . Din hengivne søster Anna . 

tredie kapitel . 
Det bødes der for i lange år , som kun var en stakket glæde ; det smiler man frem i en flygtig stund , man bort ej i år kan græde . 
Der rinder sorg , rinder harm af roser røde . 
Natten efter den dag , som havde bragt ham majorens så sørgelig afbrudte besøg , tilbragte Jens på et hotel . Næste aften finde vi ham i hans ny lejlighed . Hans flyttefolk havde trukket sig tilbage efter at have ladet sig rigelig betale for deres ulejlighed , og nu sad han i sofaen og stirrede træt og sløv på det uordentlige bjærg , som hans ejendele dannede midt på gulvet . Hans energi var udtømt . Han havde iværksat sin flytning , var kommet bort , langt bort fra Angelique , og dermed var det gjort , som han i øjeblikket så , måtte gøres . Thi hvad skulle han nu foretage sig ? Hvad skulle han fylde ilden med , hvad skulle han kaste i det gabende svælg af tomhed og trøstesløshed , der stirrede ham i møde . Var det liv , han nu engang skulle leve , en anstrengelse , en bevægelse været ? 
Tiden ! Han gøs ved tanken om dette ubønhørlige uhyre , som han nu skulle kæmpe en 

tvivlet kamp med , og den første ordnede tanke , der fløj gennem hans hoved , var en udregning af , hvor lang denne tid var . Han var 26 år . Når han regnede , at han slap med at blive 60 år gammel , havde han altså 34 — fire og tredive — fire og tredive år at slås med , at skynde på , at forbande , at ønske ørnens vinger , at fortvivle over . 
Fremtiden ! Engang havde han set den for sig som et strålende landskab med klart solskin og bløde , hemmelighedsfulde skygger , med dunkle søer , højtidelige skove , hvide , majestætiske borge og høje , blånende bjærge . — så havde han tabt den af syne , lukket øjnene for den og kun set nutiden , kun levet i den dag , der var , havde kastet sig ud i og var helt gået op i øjeblikket . Nu var dette nu forsvundet , og det efterlod sig ikke engang mindet , erindringen , i alt fald ikke noget minde eller nogen erindring , som han tålte at fremkalde eller at dvæle ved . 
Men hvor var fremtiden ? Hvor var det strålende landskab blevet af ? Et tæppe var rullet ned lige foran ham og havde skjult det , en mur havde rejst sig foran ham , som han ikke engang kunne tænke på at løbe panden imod , et nemtrængeligt mulm havde sænket sig derover , et rædselsfuldt mørke , i hvilket han ikke vovede at røre sig eller at gøre en bevægelse , et mørke , som slog ham med gru og lammede hans hånd og hans fod . — — 
— han så på dyngen foran sig . Den lå spørgende og ventende og rettede en stadig stum opfordring til ham om at bringe den i en bedre forfatning . Han så på den . Skulle han tage fat ? Sætte sine bøger ind i reolen , hænge sine skilderier op på væggen ? Hvorfor dog ? Han åbnede dog ikke en bog , og hvad billederne angik , 

— — ja , der var et , der lå og så op på ham , som han ikke tålte at se ; han strakte sig fra stolen hen over det og vendte det om . 
Så lagde han begge arme på bordet , støttede panden mod dets skarpe , kolde kant og forblev ubevægelig i denne stilling . —- 
— han forstyrredes ved at høre nogen åbne døren og vendte et forvildet blik mod pigen . Forbavset som hun var i forvejen over , at han ikke havde taget nogen notits af hendes banken , blev hun ganske perpleks ved at se ham i denne stilling og trak sig usikker tilbage . Da han imidlertid rejste sig , tog hun mod til sig og spurgte ham , om hun ikke skulle hjælpe ham at komme lidt i orden . Nej tak , han kunne nok selv . Men måske måtte hun gøre i stand i sovekammeret ; sengen var ikke redt . Ja , vær så god  .  .  . , mange tak . Plun forsvandt ind i værelset indenfor , men lod døren stå efter sig . Jens indså , at han måtte lade , som om han var et fornuftigt menneske , og tog endelig fat på bjærget . Da hun gav sig god tid i sovekammeret , fik han alle sine bøger stablet ind i reolen , omend i mangelfuld orden , og da han nu engang var kommen i g^ng , vovede han sig endogså ind i sovekammeret til hende med sine klæder og anbragte dem i klædeskabet , lagde sine skilderier i en kommodeskuffe og fik kort sagt tilvejebragt en tålelig orden . 
Pigen trak sig tilbage , idet hun spurgte , om han ønskede sin aftensmad herind , eller om han ville spise sammen med de øvrige pensionærer . Han foretrak at få den herind ; han var noget træt i aften . Kort efter bragte hun den ind . En times tid efter kom hun igen , men trak sig straks tilbage med den bemærkning , at hun blot ville hente servicet ; hun troede , at han havde spist . Jens rejste 

sig fra det sofahjørne , hvor han havde tilbragt tiden med at stirre ud i rummet , og sagde i en forlegen tone , at hun kunne afhente det om fem minuter . Han skyllede den kolde the ned , spiste lidt , for at maden dog ikke skulle se ganske urørt ud , og gav sig til at gå op og ned ad gulvet , medens han utålmodig ventede på , at hun skulle afhente den og så lade ham have fred for resten af aftenen . Da hun endelig var forsvunden med den , sank han atter ned i sofahjørnet , og der sad han endnu , da det blege dagsskær begyndte at gøre lampelyset gult og uhyggeligt . 
Nu , da flytningens uro var overstået , havde han tid til at tænke over sin stilling , til at overveje , hvad han havde tabt . Han havde lært meget på denne ene dag , og der var meget , han så klarere . 
Nu forstod han først ret , hvad han havde haft i vente , hvilken lykke hun havde gemt til ham og kun ventede på at få lov til at udøse over ham , — thi nu forstod han først , hvad det vil sige at trænge til et andet menneske , at føle sig svag og elendig i stedet for at være stærk og ikke trænge til nogen . Nu så han , hvilken fredelig og harmonisk lykke , der havde været ham forbeholdt , og fortvivlet stirrede han mod det tabte Paradis , medens han på tusinde måder varierede det bitre spørgsmål : hvor kunne du dog handle således ? 
Angelique faldt det ham ikke ind at savne ; han skænkede hende næppe en tanke . Så fuldkommen var den revolution , der var foregået i hans sind , og så ubestridt var det herredømme , som de hjemlige magter og hans barndoms verden pludselig havde generobret , at hun og hendes verden syntes ham slet ikke at kunne komme i betragtning , næppe at kunne nævnes ved siden den . Men den 

herlighed , han havde tabt , så han blot i et så meget mere strålende lys , fordi den var bleven uopnåelig . Dagslyset overraskede ham i disse tanker , i at fremmane hjemmet for sin erindring og fordybe sig i mindet om dets lykkelige liv , i at forestille sig , hvorledes hendes besøg hernede skulle have bragt den fulde opfyldelse af deres ønsker , hvorledes hun skulle have siddet ved hans side , hvorledes han skulle have taget hendes hænder , set ind i hendes øjne og udøst sit hjerte for hende , — indtil han pludselig så hendes blege og sorgfulde ansigt fra deres ulykkelige møde for sig , og indtil tanken om den bitre virkelighed lagde sig som en sky over de lyse billeder . 
Tanken om den lykke , han ved egen skyld havde forspildt , var bitter nok . Men bitrere var dog måske den følelse af nedværdigelse og af usselhed , hvormed han betragtede sig selv , og som var så overvældende , så uomtvistelig , at han slet ikke gjorde forsøg på at kæmpe imod den , at finde forsvar for sig selv og at spørge , om det , der var sket , da virkelig var så forfærdeligt . Han så med absolut klarhed , at han havde besmittet sig med et lavt forræderi , q .t han havde tilsmudset sin sjæl , at han var sunken ned på et lavere trin , på et standpunkt , som han måtte foragte . Han var ikke længere i stand til at føle agtelse for sig selv ; han manglede den bevidsthed om dog at eje noget godt , den beundring for det gode i sig selv , som intet menneske , end ikke det usleste , kan undvære . 
Lad et menneske stå så lavt , det skal være ; det har dog altid et eller andet hos sig selv , som det finder smukt og godt , som det er stolt af . Den samvittighedsløse og bedragerske forretningsmand nærer dog høje tanker om sin dygtighed , sin 

energi , sin snildhed ; den mest degenererede vagabond beundrer dog måske sin egen hårdførhed , sin evne til at undvære livets comfort og hygge ; han vil måske indrømme , at han er ussel og elendig i mange henseender , men bevidst eller ubevidst er han måske stolt af sin uafhængighedsfølelse og sin ubundne frihedstrang , — og således har hver sit . 
Men denne uundgåelige betingelse for en udholdelig tilværelse havde Jens mistet . Han så ikke andet for sig end sit forræderi — mod hjemmet , mod hende , mod sig selv . Han fandt intet , intet hos sig , som han kunne klamre sig til og sige om , at dér var dog noget godt tilbage hos ham . Det var i det mest fundamentale , han havde fejlet ; det han selv satte højest af alt og anså for det bestemmende , det havde han forrådt . 
Og usselheden og tomheden strakte sig til alle områder . Hvor var der noget , han kunne klamre sig til , noget , han kunne sige , han formåede , noget , han ikke havde forskertset . Han tænkte med afsky på sit arbejde , sit fag . Hvad havde han udrettet der , siden han kom hertil ? Og ville han nogensinde blive i stand til at udrette noget  ? Hvor vare alle hans evner og kræfter henne , hvor var hans fordums selvtillid og tro til egen dygtighed ? Og hvor skulle han vende sig hen for at søge kraft og styrke ? 
Hvorfor havde han i grunden fået livet ? Hvorfor gav gud menneskene et liv , der førte ud i en så håbløs elendighed ? 
Dagslyset vakte ham til fuld bevidsthed . Han så sig forvirret om i dette ukendte værelse . Dets vægge vare nøgne , dets kroge tomme og gabende , og overalt stirrede ensomheden ham i møde . Han grebes af rædsel ved at se , hvor ene han var , og 

ved at forstå , at således ville det vedblive at være , — at det eneste , der skulle befolke dette øde , var hans selvbebrejdelse , hans fortvivlelse og hans savn . En vild angst greb ham og sammensnørede hans hjerte , en angst for sig selv , for selve tilværelsen , rædsel ved at være til . Hans hjerte hamrede helt ud i fingerspidserne , en usynlig byrde lagde sig over hans bryst og forhindrede ham i at drage ånde , og det sortnede for hans øjne . Han greb om sophårmen og sad et øjeblik for at samle sig ; så klædte han sig ilsomt af med rystende hænder , kastede sig i sin seng og borede hovedet dybt ned i puden . Den medlidende søvn kastede omsider sit slør over al hans elendighed ; han sov tungt til langt op på formiddagen , og da han vågnede stirrede en trøstesløs dag ham i møde . 
Dag efter dag gik på denne måde . Han tilbragte tiden med afvekslende at gå op og ned ad gulvet og at sidde i sofahjørnet , medens en forvirret strøm af bitre tanker arbejdede og tumlede i hans forpinte hoved . Hans klædedragt var sjusket , han kunne næppe overvinde sig til at gøre et mangelfuldt toilette om morgenen , og den eneste begivenhed , dagen bragte , var , at han drev en times tid op og ned ad gaden , medens pigen gjorde hans værelse i stand . 
På denne måde kunne det kun gå til en tid . Han fortærede sin egen sjæl , og hans hjerne blev omsider træt af denne stadige frugtesløse arbejden med de samme spørgsmål . De mange stridende tanker jog hinanden trætte , sled sig op mod hinanden og faldt omsider til ro . Men de gave ikke plads for noget andet , uden for en sløv , 

følesløs tomhed , under hvilken tiden forekom ham uendelig . Timerne krøb med sneglefjed , medens han med uret i hånden stadig skyndede på dem . Når han var kommen op , ventede han med hidsig utålmodighed på , at det skulle blive frokosttid ; når frokosten var forbi , fortæredes han af længsel efter middag . Når klokken var syv , længtes han efter , at den skulle blive otte , og når den endelig blev otte , forekom det ham en evighed , inden den blev ni . Undertiden gik han tidlig i seng , ikke fordi han kunne sove tiden bort , men fordi han dog derved fik en vis følelse af , at dagen var gået , at tiden var skredet fremad ; til andre tider sad han oppe den halve nat og stirrede tomt ud i rummet . Således gled da de første dage hen , medens han med en fortvivlet fanges raseri sled i minuternes uendelige kæde , og medens han utålmodig ventede på at høre noget hjemmefra , en fortørnet faders tordnen eller en fortvivlet moders bebrejdelser , anklager formaninger eller medfølelse , ligegyldig hvad , — blot noget . 
— i denne tilstand traf de foran meddelte breve ham , og hvor lidet opmuntrende de end vare , var deres ankomst ham dog en stor lettelse . Det var dog altid en begivenhed i denne tomhed ; det var dog noget at fæste sin tanke til , og det kunne dog optage hans sind i et par dage at besvare dem . Og vare de ikke et pust fra hjemmet , et blad fra Edens have , der dryssede ned til ham over muren ? Der var dog altså noget andet til i verden end ham selv og hans bitre tanker , og de lykkelige indenfor muren tænkte på ham og længtes efter ham og huskede , at han oprindelig hørte til derinde . 
Men hvorledes skulle han dog svare på dem ? Hjem ville han ikke , kunne han ikke komme — 

for hendes skyld . Der var ikke rum til dem begge , og det var da ham , der måtte vige . 
Han ville ikke udsætte sig for at komme i hendes nærhed . Men han ville heller ikke hjem til de andre og navnlig ikke til sin fader . Hans fader ville ganske vist ikke daglig bebrejde ham hans fald , ikke med sin gode villie være grusom imod ham og rive hans sår op , men han ville tale åbent om det , formane ham , advare ham og prædike for ham . Nej , — skulle han hjem , så skulle der ties stille om det , så skulle der lades , som om intet var sket , — og det kunne de ikke . Desuden følte han kun alt for godt , at han ikke hørte hjemme der . Lige så vist , som det i gamle dage var hans egentlige verden , hvor han følte sig allermest hjemme og allermest tryg , lige så vist ville han nu føle sig fremmed og uvedkommende og slet ikke kunne udholde at være der . 
Efter et par dages arbejde , efter mange forgæves forsøg og efter at have sønderrevet det ene brev efter det andet , satte han sig endelig resolut til skrivebordet , skrev uden at standse nogetsteds og uden et eneste ophold det svar , vi ovenfor have læst , convoluterede det  ,og afsendte det straks for ikke atter at få betænkeligheder . — og hvad så ? 

fjerde kapitel . 
Die ihr diesz Haupt umschwebt im hift’gen krejse erzeigt euch hier nach edler elfen Weise ! 
Besænftiget des Herzens grimmen surausz ; entfernt des vorwurfs gluhend bitre pfeile , Sein innres reinigt von erlebtem Graus ! 
Han var træt ovenpå dette arbejde ; hans hoved værkede og var tungt af alle de mange forvirrede og modstridende tanker . Han følte trang til frisk luft , tog sin hat og gik en lang lur . Han kom træt men veltilpas og forfrisket hjem fra den ; den blev den første af en lang række følgende , og han begyndte at udfylde tiden med lange udflugter i det fri . 
Med lidt frokost i lommen gik han om mor genen hjemmefra eller tog med jærnbane eller omnibus ud udenfor byen og flakkede planløst om her . Snart gik han med forceret fart lige ud ad landevejen uden andet øjemed end at indånde den rene luft , føle den friske vind , lade den køle sit tunge hoved og kærtegnende stryge om sin brændende pande — og så have denne velsignede følelse af at være beskæftiget , at foretage sig noget . Snart gik han langsomt gennem ukendte landsbyer , så gennem vinduet kvindernes færden i huset , be 

tragtede børnenes leg udenfor den åbne dør og grebes af en overvældende følelse af forladthed og ensomhed , når han så et af dem tillidsfuldt slynge sine arme om moderens Hals og indtage den plads på hendes skød , som med rette tilkom det . Til andre tider slentrede han langsomt hen ad en ensom sti over blødt grønsvær , medens han så lige ned for sig og med sin stok pirrede til løse grene og småsten . Eller han sad i timevis ved siden af en rislende bæk , så på bølgernes rastløse løb og den utrættelige strøm og lyttede til dens vage melodier , — betragtede med interesse en eller anden småfugl , der nysgerrig hoppede omkring ham og skjulte sig bag tuer og græstotter , medens den nu og da fangede en flue i luften og af og til gav et lille fornøjet pip , — eller stirrede op i de drivende skyer og det blændende , uendelige blå , der hverken havde grænser for øjet eller for tanken . Han krøb i ly for regnen bag et eller andet forfaldent skur på Marken , spiste sit medbragte smørrebrød og tændte sig en cigar , medens han så på dens ensformige strømmen og talte det tålmodige dryp fra tagskægget . En sådan situation , et sådant ubetydeligt billede af et ,eller andet ligegyldigt sted , hvor han havde tilbragt en times tid i uforstyrret ro , — af en busk på et gærde eller af en lille bæk mellem højt , saftigt græs — kunne fæste sig således i hans sind , at han mange år efter pludselig ved en eller anden foranledning kunne se det for sig og levende erindre de betydningsløse minuter , han havde tilbragt der , den mindste hændelse , han der var bleven vidne til , og de ubestemte tanker , som vare dragne gennem hans sind . 
Undertiden kunne han så pludselig rejse sig og atter med anstrengt hurtighed vandre videre , videre ud i landet , — når denne flakkende strøm 

af ubestemte tanker under deres vage flugt nåde det ene store æmne , der stod mørkt og skyggende bagved alting , når de med ét afbrødes af en klar og ubønhørlig bevidsthed om den nøgne virkelighed , og når han på en gang så alt det , han havde tabt , dukke op for sig i alt for blændende en glans . Så ilede han atter et stykke ud over markerne eller hen ad vejen , indtil han omsider slog sig til ro på et nyt sted og sank tilbage i den samme drømmende tilværelse på et andet gærde eller bag en anden busk . 
Således sad han dag efter dag , snart her , snart der , og lod sine tanker vandre frit omkring og fæste sig ved enhver tilfældig genstand , — kun sysselsat med at glemme og udviske , at lade tiden mildne alle alt for bitre minder og læge sit sår . Når så skyggerne blev lange , og solen begyndte at nærme sig horizontens bølgelinie , vendte han endelig træt og sulten hjem og lod den middagsmad vederfares fuld retfærdighed , som hans værtinde hver dag utålmodig holdt varm til ham . 
Men i længden blev også dette utilfredsstillende . Den tid måtte komme , da han begyndte at føle tomheden og ørkesløsheden også af denne tilværelse , og desuden kunne den slet ikke hjælpe ham over aftenerne ; han måtte da se sig om efter et indhold at fylde den med . Efterhånden som bølgerne lagde sig i hans oprørte sjæl , og som hans sind begyndte at falde til ro , måtte han spørge sig selv , hvad han skulle fylde resten af sit liv med , hvad han skulle give sine tanker og evner til genstand , hvad han skulle skaffe dem at arbejde i , for at de ikke indbyrdes skulle opslide 

og fortære hinanden . Svaret havde han let ved at give sig selv ; hvem har ikke hørt arbejdet nævne som den eneste og rette panacé for alle sjælens sygdomme ? Og efterhånden voksede der da en 'trang op i ham til at foretage sig noget nyttigere end at løbe lige ud ad en landevej , til at begynde et alvorligt arbejde . 
Først forsøgte han at skyde tanken fra sig ; thi han havde en levende ulyst dertil , — den uvilje , som enhver har følt , der efter lang uvirksomhed atter har begyndt sit arbejde , og som enhver skoledreng eller student kender fra den første tid efter ferien . Imidlertid blev nødvendigheden ham mere og mere indlysende og tomheden mere og mere følelig , og han forsøgte da om aftenen at tage sine bøger frem og fordybe sig i dem . Men det var ham umuligt at overvinde sig dertil . Han stirrede på deres tal og bogstaver som på noget vildfremmed og uvedkommende , og ikke en eneste hjemlig følelse , ikke det mindste spor af gammelt bekendtskab eller interesse kunne han finde i dem . 
For en tid lykkedes det ham at finde beskjæf-tigelse og få tiden til at gå på anden måde . Han traf tilfældig i et boghandlervindue et eksemplar af Longfellows digte stående opslået . Han købte dem og betoges for en kort tid af dem . En god forfatter har et ord til enhver , der vil høre på ham , og Jens fandt , at alt var som skrevet om og til ham . Han læste sig i søvn ved dem om aftenen og tog dem frem under sin hovedpude , når han vågnede om morgenen , tog dem i lommen på sine udflugter og læste dem atter og atter . De bragte ham det første pust udefra , den første friske luftning til hans syge sjæl , og derfor kastede han en næsten sygelig kærlighed på dem . 
Men også de fik en ende , og også dette 

liv måtte han til sidst blive , mæt af og finde ørkesløst . Fordringen om arbejde , om alvorlige interesser , længslen efter et virkeligt indhold i tilværelsen kom stedse stærkere igen , og altid mere og mere tyngedes han af sin fuldstændige mangel på energi . Men drivfjederen var sprungen , og uret ville ikke gå . I timevis kunne han vandre op og ned ad gulvet uden alligevel at være optaget af sine tanker . Gang efter gang standsede han foran reolen , lod blikket løbe hen over bogryggene , men kunne ikke fatte noget spor af interesse for nogen af dem og ikke tilstrækkelig energi til at række en hånd ud og tage dem frem . Han talte gulvbrædderne , han studerede tapetets krusede figurer , han henfaldt i betragtning af kakelovnsilden ; og så rev han sig løs med et suk og begyndte den samme ensformige vandring forfra , indtil fernissen var slidt af gulvet på hans vej , og to hvide pletter betegnede endepunkterne , hvor han drejede sig omkring på hælen . 
En skønne dag gjorde han da sig selv det forslag at begynde igen på laboratoriet . Hvis han ikke skammede sig tilstrækkelig for sig selv til , at det kunne forhindre ham i at lade hænderne synke , så såre han fik begyndt på sit arbejde , — så ville han måske dog undse sig derved overfor andre , og tanken om deres omdømme kunne måske give ham den fornødne energi . Det ville være det samme som på en gang at springe midt ind i det og næsten afskære sig selv retraiten . 
Men lige så hurtig skød han denne tanke til side igen . Laboratoriet ! Det var jo ensbetydende med alle kammeraterne , med hele den verden , som han just havde revet sig løs fra , og som han ikke tålte at gense . Han skulle altså vise sit nederlag og sin elendighed frem i deres kreds , lade dem 

kaste nysgerrige blikke i hans sjæl og forsøge at læse hans hemmeligheder på hans pande . 
Alligevel forstod han , at han måtte . Der var prejsen , der var den planke , han kunne klynge sig til . Den ene dag efter den anden kæmpede han med denne tanke ; snart besluttede han at gøre alvor deraf , snart opgav han det igen , og bestandig tænkte han med rædsel på det øjeblik , da han skulle gøre sin entré i salen , mødt af hundrede nysgerrige og måske spottende blikke . Men for hver gang han viste fordringen fra sig , blev den mere højrøstet og påtrængende , og hver aften , han tilbragte i uvirksomhed , råbte højt til ham om at gøre en ende derpå . 
En smuk oktoberdag var Jens taget ned til kysten , langt bort fra byen , bort til vand og skove og grønne marker . Stedet fængslede ham , og han slog sig ned der for et par dage . 
— glimrende vejr ! Stille vand med en lysende og blændende solstribe , med et mylder af små sejlere i bløde , udviskede omrids , som hen-åndede på havfladen , med fjerne , blålige øer , tågede og svømmende som fortryllede riger i en helt anden verden . Tavse , højtidelige skove med hemmelighedsfulde vildnis og underlig skiftende skygge og lys . Skarp og kold luft , blandet med bagende solskin . 
Jens stod i kanten af skoven på en lille skrænt ud mod vandet , overskygget af bladehanget , — så og så , indsugede al denne skønhed med tilbagebøjet hoved og halvlukkede øjne , gennem hvis låge sollyset spillede som rosenrøde flammer . Han indåndede skovens vellugt og havets friske 

ånde , han følte den skarpe , kolde luft i sine næsebor , han så det vidunderlige lys på den lokkende og glimtende vandflade , og hans blik søgte at trænge igennem det flammeskær , som solen tændte i havet , og at fæste sig ved de fjerne , disede kyster , der snart forsvandt for hans blændede øjne , snart atter dukkede frem ude i kimmingen som åndeagtige skygger . 
Han så og så , hengav hele sin sjæl i denne vidunderlige skønhed , ligesom løftedes og blev borte deri , smeltede sammen med den store evige natur . Og for hans erindring steg op en anden morgen , hvor han havde set det samme billede , nydt den samme herlighed på et andet sted . 
Derude i det fjerne lå jo morgenrødens land . I disse fortryllede riger boede de , hvem han havde kær ; disse blålige skyer gemte alt det , han elskede højest i verden ; i dette lyshav lå hans barndoms hjem . Og han havde hjemme der ; det var hans hjemstavn ; han havde været der , levet der , nydt al dens herlighed . 
Men nu , — nu var der et hav imellem dem , et smilende og blinkende , et skønt og berusende , men et falskt og forræderisk hav , et opslugende dyb , over hvilket intet fartøj kunne føre ham . Påny greb den fortærende længsel om hans hjerte med sin hårde hånd ; han gjorde en bevægelse , som om han ville strække armene ud mod det forjættede land , og stønnede højt . Så vendte han sig , gik et par skridt tilbage og satte sig , på en træstub med bortvendt ansigt og ryggen til det skuffende drømmesyn . 
Omsider løftede han hovedet og så sig om , så op , som Adam så ud over jorden efter at være udjaget af paradiset . 
Hans blik faldt på en ung knøs , der arbejdede 

på Marken lidt derfra ved siden af skoven . Han stod , som Jens lige havde stået , så ud over vandet og skyggede for øjnene med armen , medens solen faldt over hans mund og hage med lyst fremspirende skæg . Et øjeblik stod han således , så og stirrede og så . Så vendte han sig , greb sin spade og gav sig rolig og sindig til at arbejde videre . 
Hans rolige fornuft slog Jens . Også han så jo den lyse , dragende verden derude ; også han så efter den med længselsfulde øjne . Men han så ikke for længe derpå , ikke så længe , at hans sjæl blev syg af længsel ; han vendte sig og arbejdede , arbejdede , som Adam gjorde efter at være udjaget , og som hans børn havde gjort efter ham , alt imEdens de af og til kastede længselsfulde øjne til Edens have . 
Måske arbejdede den unge knøs derhenne for engang at nå sit Paradis ; måske arbejdede han for at døve tanken om , at han havde mistet det . Ligegyldigt , — arbejdes måtte der i ethvert tilfælde . 
Jens så på ham . Rolig og sindig vendte han jorden med sin spade uden at bekymre sig om noget andet . 
Så rejste Jens sig pludselig og vendte hjem til Paris for også at arbejde . Nu skulle det være . 
* * 
* 
i flere måneder havde laboratoriet ikke set Jens . Det kendte naturligvis hans historie , det fandt den højst interessant og diskuterede den i begyndelsen med stor Iver . Nogle vare , hvor mærkeligt det så lyder , dybt rørte over hans trofasthed ; andre stemplede hans optræden som meningsløs og barnagtig og undrede sig over , at en så naturlig 

begivenhed i den grad kunne berøve ham besindelsen ; enkelte forstode ham og sympattiserede med ham , men de tav stille . 
De første dage ventede man ham med spændt nysgerrighed . Derefter begyndte man at drøfte , hvad der vel kunne være blevet af ham , og hvilket overilet skridt han vel havde ladet sig forlede til , — om han var rejst efter den ubekendte skønne , eller om de en dag ville kunne finde ham i la morgue . Da tiden gik uden at bringe nogen løsning på disse gåder , begyndte man at opgive ham ; han blev et stedse sjældnere samtaleæmne og var på gode veje til at blive glemt over nye interesser og nye begivenheder i deres kreds . 
En skønne dag åbnedes så døren til laboratoriet lidt efter arbejdstidens begyndelse , og alles øjne rettedes mod den indtrædende , — Jens . Samtalen forstummede overalt , og den dybeste tavshed bredte sig over salen . Jens standsede et øjeblik i døren , som om han betænkte sig og veg tilbage ; så gik han med usikre skridt , uden at se til højre eller venstre , op igennem hele salens længde under en krydsild af nysgerrige og spørgende blik , forbi det ene arbejdsbord efter det andet , forbi den ene kammerat efter den anden , riiedéns de alle så op fra deres arbejde og forbavset stirrede på hans blege træk og hans forandrede udseende . Endelig , — endelig nåde han sin plads helt oppe ved den modsatte væg , hvor han vendte ryggen til alle disse øjne , åbnede sit skab , tog sine ting frem og begyndte sit arbejde . 
Han svarede professoren , der udtalte sin forundring over hans lange fraværelse , at han i længere tid ikke havde befundet sig vel . Med samme forklaring måtte de af hans kammerater lade sig nøje , som gjorde forsøg på en tilnærmelse , og da han 

øjensynlig ikke satte pris på nogen sådan , udviklede der sig efterhånden et fremmed og formelt forhold mellem ham og alle de andre . Der var som draget en usynlig kreds om hans plads , en kreds , som kun laboratorieassistenten og professoren overskred , og det tidligere såkaldte  « muntre hjørne »  blev snart døbt om til  « det tavse hjørne »  . 
Her begyndte han da sit arbejde , et arbejde , som i begyndelsen kostede ham megen overvindelse , og som ofte faldt ham tungt og ensformigt , men som efterhånden blev ham kært , — et arbejde , som snart fyldte hans tid og hans tanker , som han gav sig helt hen til og lagde alle sine kræfter i , som han fortsatte gennem en årrække med stedse større energi , og som han ikke gjorde forgæves . 
* * * 
men tænkte han da aldrig på at gå til hende , kaste sig for hendes fod , trygle om hendes tilgivelse og begynde livet forfra ved hendes side ? 
Jo , visselig . Og hvad mere er , han kunne til 'bider tro på , at det var muligt , at det lod sig gøre ; han kunne have en følelse af , at hun ikke ville støde ham bort , men række ham sin hånd og tage ham til nåde igen . 
Men ! — han gøs ved tanken om at bygge deres fremtid på et sådant grundlag . Han så hende , nølende og tvivlrådig , uenig med sig selv og uden fast tro til fremtiden række ham sin hånd , og han forstod , at denne usikkerhed , denne tvivl om ham , denne mangel på fuld tillid i deres forhold ville vare livet ud , — at selv om Angelique aldrig blev nævnet imellem dem , ville hun usynlig være tilstede og kaste sin skygge over hver eneste af deres dage . Han forstod , at sligt måtte have 

sin udsoning , at det som enhver anden brøde måtte have sin straf , og at hvis det ikke straffede sig på anden måde , ville det straffe sig på deres samliv . Det lod sig ikke gøre at tage lykken med vold , at tiltvinge sig den , når man havde forspildt sit krav på den ; om han end søgte at gå udenom straffen og udsoningen , så ville den dog komme før eller senere , og så ville den blot ramme hende også . Han kunne lade , som om Angelique aldrig havde eksisteret , som om alt var som forhen , — men det ville altid vedblive at være komediespil , og de ville begge kunne se bag coulisserne . 
Nej , — kunne tilgivelsen ikke komme fuld og hel , af et overstrømmende hjerte , sikker i sin sag og uden frygt eller bange anelser , — så turde han ikke tage imod den . Livets højeste og reneste lykke , tilværelsens skønneste harmoni , det var det , han søgte i et samliv med hende , det skulle det skænke ham , — og kunne det ikke det , så var det bedre at give afkald derpå . Her gjaldt det at stille fordringerne højt og ikke gå på akkord . Gav det ham ikke den højeste lykke , så ville det slet ingen give ham . Alt eller intet . 
Og sidst , men ikke mindst , følte han i sit eget indre en sådan forvirring og opløsning , følte , at alt dette havde rystet hans sjæl således ud af dens Fuger , at han ikke dristede sig til at tage hendes fremtid i sin hånd . Livets højeste og reneste lykke , tilværelsens skønneste harmoni , — det skulle jo også hun finde i deres samliv , det var jo også det , han skulle skænke hende , og kunne han ikke det , så var han hende ikke værd . Og han kunne ikke . Han havde mistet sit herredømme og sit overblik over tilværelsen , det faste holdepunkt , hvorfra kan kunne overse livet , finde mening og indre overensstemmelse i det og styre sin 

egen gang igennem det , — og han havde ikke fundet noget nyt ; han drev for sine sejl og havde intet ror , han kunne lystre . Han kunne ikke skabe harmoni i sit eget liv , — hvor kunne han da tænke på også at overtage ansvaret for hendes ? 
Nej og atter nej ! Det kongeslot , de skulle bygge sammen , det måtte grundes på en klippe , det kunne ikke opføres på mosegrund . På et sådant underlag kunne der kun bygges en faldefærdig hytte , og det ville han ikke nøjes med , — og det turde han ikke byde hende . Det ville være synd imod hende ; så var hun lykkeligere , som det nu var . Alt eller intet . 
Nej , så hellere gå sin gang alene , kaste sig med hele sin sjæl ind i sit arbejde og søge en tarvelig erstatning deri . Thi hjem ville han ikke , — ikke før han hørte , at hun var rejst langt af landet , eller at hun var gift med en hæderlig mand , hvem hun i alt fald kunne agte og se op til  . . .  . Nej , nej , — det vidste han godt , at hun ikke ville ; men måske når hun var død . Så ville han rejse hjem og begraves i hjørnet af kirkegården under de store asketræer . 
Men foreløbig altså arbejde og atter arbejde ! Var det end et magert liv , så var der dog con-sequens og overensstemmelse deri , og det var ikke bygget på falske forudsætninger . Og arbejde fik han nok af ; thi hans resourcer slap snart op , og foruden arbejdet på at bryde sig en bane i det fremmede land måtte han også arbejde simpelthen for at få føden . Hans gode sprogkundskaber kom ham nu til gode og hjalp ham over mange vanskeligheder ; men der var nok endda , og ofte måtte han lægge alle kræfter i for at holde sig oven vande . 

så arbejdede han da , og over arbejdet lærte han at glemme det , han ikke tålte at tænke på . Når savnet og længslen meldte sig , når fortvivlelsen på ny rejste hovedet , så lærte han efterhånden at se til den anden side , at tie dem ihjel og ikke lade dem komme til orde , — at arbejde sig træt nok til at kunne sove i samme øjeblik , han omsider lagde sit hoved på puden , og at begynde forfra igen om morgenen i samme øjeblik , han atter rejste sig fra sin seng . 
Og dette tavshedsprincip gennemførte han overalt , også i sit religiøse forhold . Han kunne ikke bygge det op igen ; han kunne ikke gå med sin sorg og sin elendighed til den forbarmende gud , thi han tålte ikke at røre ved den eller at tale om den , end ikke til ham , — og han var bleven fremmed for ham og bar halvvejs nag til ham , fordi han havde ført dette over hans hoved . Han kunne heller ikke rykke det op med rode og finde fast bund i den fuldstændige fornægtelse , den trygge overbevisning om , at det hele var en forældet vildfarelse ; thi naturligvis eksisterede denne gud ; det vidste han jo fra tidligere tider , da han også var hans gud , — og det kunne jo desuden ikke være en stor løgn , hvad hans forældre og søskende og hvad hun troede på og levede i ; selv om han kunne stryge ham af sin egen tilværelse , så vidste han jo , hvilken rolle han spillede i deres . 
Men han kunne skyde det til side , tie det ihjel og holde det fjernt fra sig , — og det gjorde han . Naturligvis eksisterede denne gud — for de andre ; men selv havde han intet at skaffe med ham , selv stod han udenfor og undgik omhyggelig ethvert møde med ham , — og det lykkedes ham ; han 

i59 
lærte at glemme også ham over sit arbejde og fik på denne måde fred for ham . 
Altså arbejdede han , dag efter dag , uden at raste og uden at hvile . Dagene kædede sig sammen og blev til år , og det ene år fulgte efter det andet . Og alt som årene gik , rejste hans sjæl sig på ny som en nedtrådt plante , der atter kommer til kræfter , hans mod vendte langsomt tilbage , og han begyndte at tro , at livet havde en plads også til ham , — en lavere plads end den , han var skabt til , men dog en plads , hvor han gjorde nytte , og hvor han havde ret til at være . 

femte kapitel . 
Souvent aussi la main qu'on aime effleurant le coeur le meurtrit ; puis le coeur se fend de lui même , la fleur de son amour périt . 
Toujours intakt aux yeux du monde il sent croître et pleurer tout bas Sa blessure fine et profonde , il est brisé , n'y touchez pas . 
Endelig , endelig var den uendelige rejse forbi . Endelig sad hun atter i ro i den gamle mølle , — endelig havde hun nået sit fristed . 
— hun sad bøjet over skrivebordsskuffen . Foran hende stod et brændende lys , som kastede et stærkt skær over de breve og papirer , der lå spredte på bordet ; det var halvmørkt i alle kroge af værelset . 
Af og til tog hun et blad op , læste et par ord og lagde det ned igen , som om hun ikke kunne tåle at se det ; — så rejste hun sig på engang op , samlede alt sammen , gik hurtig hen imod kakelovnen og kastede det derind . Hånden rystede lidt , ellers var hun rolig . 
Det varede et øjeblik . 
Så blussede ilden op og kastede sit gule , flakkende lys over hendes blege kinder ; og så blev den svagere , — slukkedes , — blussede op igen , — og slukkedes . 

hun blev stående , til alt var forkullet og lå som en død , sort masse ; hun så de sidste røde gnister blinke og forsvinde , og stadig blev hun stående , som om hun ventede at se dem blusse op igen , som om hun håbede , at ikke alt var forbi . 
Endelig tog hun sig med hånden op til panden ; der trængte sig en lyd frem fra hendes bryst som af en undertrykt stønnen .  . 
Hvem der kunne græde , — hvem der dog blot kunne græde ! 
Hun gik hen til vinduet , støttede panden mod ruden og så ud . Det var mørkt og stormfuldt . Regnen strømmede tæt og ustandselig ned , stadig med den samme ensformige , dryppende lyd , og vinden ruskede i træerne ; hun lukkede øjnene og lod sig vugge ind af dens brusen . 
Dybt og gribende , højtidelig lød den gennem de fjærnere trætoppe , —- så stadig nærmere , mere hjerteskærende vildt , — og så atter blødt og klagende som et barns klynken . 
Så igen nærmere , højere , vildere , — mere sønderrivende fortvivlet ! 
Glemme ! Glemme ! Glemme ! Hvor kunne hun glemme her , hvor  .alt talte om ham ? Hun måtte bort , ligegyldig hvorhen , — blot bort ! 
Og hvad kunne det så nytte , at hun kom bort ? Hvor kunne hun flygte hen , hvor hendes egne tanker ikke kunne følge hende ? Nej , — hun skulle rive hver tanke om ham ud af sit hjerte , dræbe hvert håb , hun havde næret , udslette enhver erindring om ham af sit liv , — om livet end blev trøstesløs tomt for hende . 
Den lille potteplante , der stod ved siden af hende i vinduet , havde hun fået som aflægger af en , der voksede i præstegården , i hans hjem . —  « jeg skal stjæle den til dem »  , havde han sagt , 

« aflæggere vokse bedst , når de er stjålne ; men de må ikke sige det til nogen »  . — hun så lidt på den , så rykkede hun den op , pillede bladene af den og spredte dem ud over gulvet . Hvorfor skulle den have lov til at leve og skyde friske skud ? — 
det var dog måske synd , at hun havde ødelagt denl — å nej , — der var så meget andet ungt og smukt og uskyldigt , der blev ødelagt i denne verden ; en lille blomst mere eller mindre ! 
Så gik hun hastig bort fra vinduet . Var der mere ? 
Salmebogen ! Hun standsede foran reolen og næsten rev den ud . Hvad skulle hun gøre med den ? 
Skulle hun stille den ind igen ? Nej , — den måtte brændes , — brændes ! Der ville dog ikke komme nogen søndag , uden at den ville minde hende om ham . 
-----------de vare fulgtes ad en dag fra kirken ind i præstegården , — så tabte hun sin salmebog , og han tog den op ; — hun rakte hånden ud efter den , men han så blot på hende og tog den under armen uden at sige noget , under den venstre arm , — sådan  .  .  .  . 
Hun trykkede den tæt og fast under sin venstre arm , — lige ind mod hjertet . 
Da de kom forbi æblerosehækken , plukkede han et blad og lagde i den . Der lå det . 
Hun satte sig ned og så på det ; hendes blik faldt på den salme , det lå ved , og hun læste den . 
Jesus kom dog nær til mig ! Lad mig aldrig slippe dig ! Gjern dig i mit hjertes Bo , gør det glad og gør det fro . 

altid står til dig min hu , al min glæde ejer du , aldrig får jeg fred i sind , uden du den bringer ind . 
Verden ejer ingen lyst , som kan fylde dette bryst . Men når du mig bliver nær , himlen alt jeg ejer her . 
Så stod det for hende igen , klart og strålende , et af de lyse billeder fra svundne dage . 
Det var en aften i præstegården . Store og små vare samlede til husandagt . Havedørene stod åbne , så man kunne se ud over søens spejlblanke flade , der farvedes rød af aftensolen . Hans fader havde læst et stykke højt af bibelen , alle sad omkring ham med bøjede hoveder , og børnene sad så stille med de små hænder foldede i skødet , — og så , just som de første accorder blev slåede an af den salme , hun lige havde læst , lød kirkeklokkerne ud over land og by ; det var solen , der blev ringet ned . 
Men da det sidste Vers blev sunget : 
verden ejer ingen lyst som kan fyldy dette bryst , 
så de begge op , og deres øjne mødtes ; og begge havde vist tænkt på , om det var rigtigt , om de kunne synge det med sandhed . Og hun havde slået øjnene ned for at dække over sin hemmelighed . For hende rummede verden så megen lyst , så megen glæde og så stort et håb , at hendes hjerte næppe kunne rumme det . 
— og hvor var nu håbet henne ? Hvor var hendes tro på , at livet var rigt og skønt ? Hvad skulle hun nu tro på i verden , når den , hun troede bedst , havde skuffet hendes tillid således ? 

nej , det var sandt , hvad der stod i salmen . Det var ikke med fuld sandhed , hun dengang havde sunget den ; hun måtte lære at synge den sandt og oprigtig , hun måtte lære at søge trøsten på det eneste sted , hvor den var at finde . — — 
— hvis hun nu beholdt salmebogen ? Søndag efter søndag ville den minde hende om ham , — men hvorfor måtte den i grunden ikke det ? Hvorfor måtte hun ikke tænke på ham og bede for ham , hver gang hun foldede hænderne over den ? Hun ville jo ikke tænke på ham på samme måde som før , — i den tid , da prædikenen , salmerne , alt gled forbi hende som en drøm , blot hun vidste , han var i kirken , — hun ville kun tænke på ham som på en , der var død , en , hun havde elsket , mistet , tilgivet , — for hvem hun gerne ville have ofret alt , om det havde kunnet hjælpe ham . — ikke for sin egen skyld ; det hun havde tabt , vandt hun dog aldrig tilbage ; — men for hans skyld . 
Salmebogen var gledet hende ud af hænderne . Hun tog den op og lagde den foran sig ; så bøjede hun sig forover , støttede albuerne imod bordet , skjulte ansigtet i sine hænder og hulkede : 
o gud , hjælp ham ! frels ham ! 
Majoren sad ved sit vante vindue med sin Avis i hånden , da hun kom ned næste morgen . Men for første gang i mange år syntes den ikke at optage ham fuldstændig . Han så ud over den , ud i luften , han så bister ud , og en ildevarslende rød plet tronede på hans pande . Han var også vred , og genstanden for hans vrede var den Jens , der havde krydset hans kæreste planer og omstyrtet 

det smukke luftkastel , som han i mange år havde bygget på , og som var blevet hans stadige tanke . 
Thi således var det gået den gamle pebersvend . Hans egne planer og hans egne lyse drømme , de vare døde og dræbte for længst ; og så langt lå de tilbage i tiden , at de for ham selv kun stod som en bleg erindring , og at andre ikke havde så meget som en anelse om , at de havde eksisterer . Men med så meget større interesse havde han omfattet de unge drømme og de lyse håb , som han på sine gamle dage havde set fødes og vokse under sine øjne . Og nu skulle han se den samme historie gentage sig med dem , og den skuffelse , han selv havde måttet lide , den skulle han se komme over et ungt hjerte , som han havde knyttet sig fast til , og som han holdt meget af . 
Livet havde nægtet ham selv den lykke , han havde stræbt efter , og han havde forspildt sit avancement på det allervigtigste område . Han havde ikke fået lov at udøse al den ømhed og kærlighed , han sad inde med , over et andet menneske , at hæge og pleje om en hustru og at dele ondt og godt med hende . Han havde måttet være ene om sine glæder og ene om sine sorger , og han havde taget denne ensomhed som en naturlig ting , uden måske selv at vide , hvor hårdt han følte den . Han var gået glip af det compagni af små væsener , med hvilke han skulle have anstillet en så mønsterværdig eksercits , og som han skulle have uddannet til enestående elitetropper ; og han havde fundet sig tålmodig i savnet og med så meget større energi taget sig af det compagni , han fik i stedet for . Men da han så også mistede det , havde han kastet al sin omsorg og al sin Iver på sin lille broderdatter , der var bleven kastet i armene på ham . Siden hendes moder var død , 

og hun ganske var bleven overladt til ham , havde han i forholdet til hende fundet en slags erstatning for alt det andet . Han havde knyttet sig nøje til hende , måske endnu nøjere end han selv vidste , og han nærede egentlig langt varmere følelser for hende , end han selv rigtig havde gjort sig klart . 
Thi majoren havde nok følelser , men han studerede dem ikke og tænkte ikke over dem . Og da han aldrig havde haft nogen at udtrykke disse følelser for , vare de efterhånden komne til at ligge noget langt fra læberne , og ham selv uforvarende vare de komne så langt bagtil i geleddet , at tilskuerne slet ikke kunne se dem fra fronten . Men de vare der alligevel , og de vare stærkere , end nogen skulle tro . Den , der forstod at kalde dem frem på kamppladsen , han vandt slaget . Når de først kom til at sige et ord med , så var sagen afgjort , — tum venit res ad triarios ; men det var ikke til dagligt brug . 
Fra hun var ganske lille , havde hans niece haft en særegen evne til at kalde dem frem . Hun var bleven regimentets datter , og triarierne vare rede til at gå i ilden for hende nårsomhelst . Ikke således at forstå , at han ikke havde gjort andet end at forkæle hende og lade hende få sin villie . Han havde også ekserceret med hende , og det var efter hans mening en mønsterexercits ; for der var en Pokkers disciplin i det pigebarn . Og de blide følelser , der lå bagved den rynkede pande og det grå overskæg , dem havde hun selv måttet se , uden at han havde vist hende dem ; men det havde hun også kunnet , thi hun var en af dem , der kunne se længere end til første geled . 
Derfor nærede majoren som sagt en levende interesse for de drømme og planer , som han ikke kunne undgå at se , og erindringen om hans egen 

skuffelse gjorde ham deres skæbne dobbelt magtpåliggende . Derfor var det ham en stor sorg at se dem knækkes således , og derfor vakte Jens’ insubordination i så høj grad hans harme . 
— han lod sig ikke afbryde i sine overvejelser ved hendes indtræden . De vekslede et godmorgen , og hun gav sig til at sysle med themaskinen . Nogle minuter forløb i tavshed , medens majoren i uforandret stilling fortsatte sine harmfulde meditationer . Koppernes klirren vakte imidlertid tanker hos ham om morgenkaffe , han lod avisen synke ned på sit knæ og så på hende . 
Herregud , var det hende ! Den røde plet forsvandt fra hans pande , og de bistre bryn glattedes , medens han forskrækket betragtede hendes forandrede udseende , hendes blege kinder og mørkrandede øjne . Herregud , — det var dog en ynk at se på ! Var det hans lille raske og rødkindede niece ? 
Hun følte hans blik hvile på sig og så op , men slog straks øjnene ned igen , medens der kom en nervøs trækning om hendes mund , som skar den gamle mand i hjertet og bibragte ham selv en følelse af brødefuldhed . Majoren blev forlegen ; han foldede raslende avisen sammen , rejste sig og så ud af vinduet , idet han rømmede sig højrøstet et par gange . Endelig satte han sig til kaffebordet ; hun satte sig overfor ham , og måltidet forløb i trykkende tavshed , uden at de turde se på hinanden . Omsider så dog begge op på samme tid , og deres øjne mødtes . Hun så straks ned i sin kop igen , medens de samme trækninger kom igen om hendes mund ; men majoren kunne ikke beherske sig længere og rejste sig brusque op . Der kom uorden i geledderne , og triarierne brød igennem . Han stod et øjeblik og så på hende , og pludselig gik han hen til hende , klappede hende 

påa kinden og sagde i en underlig barsk tone , hvis betydning hun nok forstod :  « nå , nå , min lille pige . »  og da hun ikke gav andet svar end de samme underlige trækninger om munden , gik det ham rent over hovedet , han bøjede sig ned over hende og trykkede et ærbødigt Kys på hendes pande . Men straks efter blev han ganske forlegen og forskrækket over , hvad han havde gjort , — og det var der virkelig også grund til , thi det var det første Kys , han havde uddelt i de halvtredsindstyve år , siden hans moder døde . Han så gråden stige op i hendes ansigt , og med et vendte han sig og gik hurtig ud af stuen , medens hun lagde ansigtet ned på sin arm og hulkede . 
— og så sled de to da tiden sammen . Der blev aldrig vekslet flere ord imellem dem om denne sag ; men den lå bagved hele deres liv . Majoren så med beundring på , hvor tappert hun sled sig gennem dagene , hvor ihærdig hun holdt på altid at vise ham et fornøjet ansigt og aldrig at lade de tunge tanker komme udenfor sit eget værelse . Hvad der foregik i denne helligdom , så ingen ; men sikkert blev der kæmpet mangen hård kamp og fældet mangen tåre , før den barmhjærtige tid lagde sit dække over hendes sår . 

fjerde del . 



første kapitel . 
And thou , too , whosoe’er thou art , that readest ttis brief psalm , as one by one thy hopes depart , be resolute and calm . 
O fear not in a world lige ttis , and thou shalt know er long , know how sublime a tting it is to suffer and be strong . 
Concurrencen var endt , og Jens var sejrherren . Han kom lige fra det sidste afgørende slag ; han havde modtaget professorernes smigrende anerkendelse , auditoriets bifaldsklap og sine få kammeraters halvt beundrende , halvt misundelige lykønskninger , — han havde skyndt sig at unddrage sig denne virak , og nu gik han langsomt op og ned ad gulvet i sit værelse og så halvt forundret på denne hærskare af bøger , der lå spredt alle vegne , og som han nu pludselig ikke længere havde brug for , på skrivebordet , der svømmede i et hav af papirer , og på den stol , der havde huset ham så mange nætter igennem , men som nu skulle stå ledig i lang tid . 
Han så sig om med en ejendommelig følelse af tilfredshed . Nu var han altså sejerherre , nu havde han nået sit mål . Han følte , at han havde sejret , sejret i mere end én forstand . 

han havde nået målet for sit arbejde , og hvad mere var , — han havde nået at finde dette mål været at stræbe efter . Den tid var forbi , da han arbejdede blot for arbejdets skyld ; for blot at have noget at kaste ind i det svælg af tomhed , som han så for sig , og som han gruede for . Han havde fået sit arbejde kært , — hans mål syntes ham virkelig været at stræbe efter . 
Han vidste , at det ikke var det bedste og største , verden ejede , at den rummede langt rigere skatte og langt større glæder . Men han havde forsonet sig med tanken om at nøjes med det næstbedste , da han nu engang havde forspildt det bedste . Tilværelsen rummede for ham ganske vist ikke den største af al glæde , men den var derfor ikke tom . Den rummede arbejde og resultater , og den rummede den stadige kamp for at holde ud i dette arbejde , for at blive standhaftig i resignationen , for at bevare sig selv ren , — og denne kamp havde sin tiltrækning , som enhver kamp har det ; der var dog også en vis bitter tilfredsstillelse ved at resignere . 
Ja , — han havde sejret , sejret over disse gamle minder , over denne unyttige sorg , denne fortvivlelse , der tog alle hans kræfter fra ham ; han havde forjaget skyggerne fra fortiden ; årene havde lægt hans sår , og han følte det ikke mere . Han kunne tåle at tænke tilbage på den verden , han havde tabt , tænke på den som på en skøn drøm , han ikke havde formået at fastholde , soin på en herlighed , han uigenkaldelig havde mistet . Han havde forsonet sig med denne tanke ; den kunne kalde et stille suk frem fra hans bryst , men ingen vild fortvivlelse , intet fortærende savn . Den tid var forbi , da han ikke kunne finde sig i sit tab , ikke ville opgive og miste , da han kæmpede en unyttig , men 

hårdnakket og fortvivlet kamp for at holde fast på den rige og lyse verden , hvor han oprindelig hørte hjemme . Han havde endelig opnået at dræbe sine forhåbninger , at dysse sin længsel i søvn , at finde sig i sit tab . Han havde fængslet dem i så dyb en krog af sit hjerte , at de ikke kunne se dagens lys , og der holdt han dem bundne med jærnhånd . Hvergang de gamle drømme , de gamle håb og længsler stak hovedet frem , havde han ubarmhjærtig drejet halsen om på dem : hver gang de forsøgte at få herredømmet i hans sjæl , havde han overvældet dem med det daglige livs bekymringer og interesser , kvalt dem under et forceret arbejde , under en stræben , der fæstede øjnene stift på sit mål uden nogensinde at turde se til siden af frygt for , at hans sjæl skulle fængsles af det , den så . 
—- — ja , han vidste det nok , at der også var tider , hvor han led nederlag . Han kunne holde sin post om dagen , han var sejrherre om dagen , — men det var ikke altid således om natten . Da kunne de gamle tanker undertiden skuffe fangevogteren og liste sig ud , hviske til ham , at alt ikke var tabt , at der endnu stod en dør åben til Edens have , overrumple ham og tage magten fra ham . Men han kunne dog altid genoprette sit nederlag , når dagen kom med lys og klarhed og arbejde og travlhed . Så skammede han sig selv ud for sin svaghed og stængede døren endnu fastere for de urolige fanger . Og det var dog altid et resultat , at den ny Jens herskede i dagens lys og klarhed , og at den gamle Jens var reduceret til at benytte sig af nattens mulm og mørke for engang imellem at liste sig ud af sit fængsel . Engang fik han vel også helt bugt med ham , — engang ville vel disse sidste svage oprørsforsøg dø bort af sig selv . 

han afbrød disse betragtninger brat og gav sig til at bringe orden i det virvar , der herskede omkring ham . Han sorterede sine papirer i bunker , pakkede dem sammen og skrev udskrift på dem ; han stillede sine egne bøger på plads og sendte de lånte tilbage til deres ejermænd og deres bib-liotheker . Alt eftersom det svandt i dette bjærg , kom støvet og snavset frem derunder ; han følte en højst uvant længsel efter en støveklud og en fejekost og forbavsede sin madam i høj grad ved at bede hende komme sig til hjælp med disse to frygtelige våben . Selv begyndte han endelig at pakke kuffert og at udruste sig til den forestående rejse . 
Rejse ville han nemlig , det var afgjort . Han undte sig selv en rekreationsrejse ovenpå det anstrengte arbejde , han længtes efter at vende den evindelige by ryggen for en kort tid og atter at se guds fri natur , og han mente at kunne tillade sig en sådan ekstravagance , fordi hans nye stilling skaffede ham indtægter , der for et enligt menneske kunne kaldes rigelige . Han ventede blot på at få sine affairer bragte i orden , visse formaliteter fra hånden , der knyttede sig til hans ansættelse , og en lille fest overstået , som hans colleger ville give til ære for ham , før han fløj bort . Men hvorhen ? Det var det store spørgsmål , som skulle holde ham vågen de følgende nætter . 
Han havde i flere år omgåedes meget med en svensk collega , der ligeledes opholdt sig i Paris . De havde sluttet sig sammen , men for kort siden var svenskeren rejst hjem til Stockholm , idet han efterlod Jens en varm indbydelse til at besøge sig . Det ville han nu gøre , og måske ville han stoppe op i København , opfriske gamle minder , besøge en og anden gammel kammerat , og måske — måske 

samle mod til at opsøge Buch , hvem han ikke havde set siden affairen med Angelique , men som han på anden hånd havde hørt , var rejst hjem kort efter . — men skulle han tage hjem ? 
Hvad ville hans forældre og søskende sige , hvis han rejste deres dør forbi uden at ænse dem ? Han tænkte på sin moder , og han forstod , at det havde han ikke lov til , den sorg kunne han ikke bære over sit hjerte at volde hende . Og hvor gerne ville han ikke selv se hendes milde ansigt , se sin gamle fader , der nu måtte være en grå-håret olding , se sine søskende og se de gamle kendte steder . Han ville give år af sit liv for at få lov dertil , for at leve blot nogle få dage i deres midte og en stakket stund drømme sig tilbage i sin barndoms fredelige tilværelse . 
Men — der var en , han ikke ville se , ikke måtte eller kunne se . 
Han måtte være sikker på ikke at træffe hende , og hvorledes kunne han blive det ? 
Gennem sin søster vidste han , at majoren endnu boede på møllen , og at hun endnu var en hyppig gæst i præstegården . Hvad hun tænkte om ham , og om hun overhovedet endnu tænkte på ham , — det havde han aldrig hørt et ord om , og rimeligvis havde hans søster jo heller ikke . Men hvordan det så end var , så måtte han for enhver pris undgå hende . Han kunne da kun håbe på , at hun engang imellem var fraværende , rejste bort til København eller et andet sted ; men det var åbenbart ikke sandsynligt nu , da majoren var gammel og svag . 
— og selv om det nu skulle træffe sig så heldigt , at hun var borte en tid , var det så afgjort , at han ville have så megen glæde af et besøg hjemme ? Kunne han være sikker på , at fortiden 

ville være glemt , at ingen ville tale om dens skygger og rive op i hans sår ? 
Dog , lige meget , — det kom han vel over , det kunne han vel sætte sig ud over , og det kunne han måske også afværge , når han lod dem forstå , at det var forudsætningen . Nej , hjem måtte han , — vidste han blot hvordan ! 
Efter lang tids overvejelser besluttede han sig omsider til foreløbig at rejse til Stockholm uden at meddele dem derhjemme det . Derfra ville han så i al hemmelighed skrive til sin søster Anna om sagen og spørge hende , om hun kunne tænke sig en udvej , om hun mulig vidste noget tidspunkt , på hvilket familien i møllen var fraværende . Deroppe ville han se tiden an og se , hvad der bød sig ; og kunne det ikke lade sig gøre , så kunne han jo ganske stille rejse hjem igen , uden at hans forældre nogensinde fik at vide , at han var kørt igennem deres land . 

andet kapitel . 
Herr Ulrich singt ein hubsches lied , das liedchen von der reue , und hat er zu ende gesungen das lied , so singt er es wieder aufs neue . 
Alt var ordnet og overstået , og han rullede rask nordpå i en jærnbanevogn . Han havde været til afskedsgilde , og den ellers så alvorlige og tavse Jens havde overrasket dem alle ved at være munter , næsten overgiven , livlig , slagfærdig og vittig , kort sagt ved at vise dem en hel ny side af sin person , som kun de enkelte havde en anelse om , der havde kendt ham før affairen med Angelique . Han havde gjort de passende visiter hos sine professorer , han var højtidelig bleven indsat i sin nye værdighed , og han var til sidst begyndt at længes efter at komme afsted . Han begyndte at føle sig trykket af den tomhed , som enhver kender , der således har arbejdet strengt og anspændt alle kræfter for at nå et mål , og som så pludselig har set sig lige overfor den fuldstændige uvirksomhed , der følger efter . 
Aftenerne begyndte at blive farlige . De gamle 'l'anker og længsler rejste hovedet , og han havde ikke længere noget arbejde at kvæle dem under og at trykke dem ned med . Han blev bange for , at han ikke skulle kunne holde stillingen , og på 

skyndede sin rejse i det håb , at dens begivenheder og interesser skulle tage magten fra disse hårdnakkede oprørere . 
Men nu var det så uheldigt , at rejsen til at begynde med slet ingen begivenheder eller interesser rummede . Den bestod blot i en ensformig og trættende jernbanekjørsel dag og nat , under hvilken han var fuldstændig overladt til sig selv og sine egne tanker . Omstændighederne vare således i høj grad gunstige for oprørerne , og han var ikke længere en stolt og rolig sejerherre , der nød sit triumftog , men en urolig og bekymret hersker , der følte sit herredømme vakle . — 
under denne sagernes tilstand nåde han Vamdrup , gennemgik toldeftersyn og fortsatte atter den ensformige kørsel ; men han følte ingen hjærtebanken ved tanken om at befinde sig på dansk grund . Snarere fortrød han denne kejse og lovede sig selv i alt fald at nøjes med Stockholm uden at dvæle et øjeblik på dansk jord . Hvad skulle han vel i dette fædreland , hvortil dog ingen bånd bandt ham ? Havde han ikke selv sprængt dem alle og forspildt den lykke , det kunne byde ham ? Havde han ikke sammen med alt det andet ofret sit fædreland og sin nationalitet på sin urene kærligheds alter , kastet det i Angeliques altop-slugende favn  ? Hvad ville han i København , i en by , hvor han ikke engang turde besøge sin slægt , og hvor hans venner sikkert for længst havde glemt ham ? Hvad ville han i en by , hvor han udsatte sig for at se alle de smertelige tanker og minder bryde frem med usvækket kraft , som han havde anvendt år på at dræbe , — hvor hver time på dagen ville være ham en fristelse til at rejse over til majoren og se , om porten til para 

diset stod ham åben , om hun ville åbne sine arme for ham ? 
'foget rullede ind foran en larmende og oplyst station . Langs hele perronen smækkede conduk-tørerne coupédørene op og råbte  « Kolding »  . To rejsende kom ind hos Jens , satte sig på sædet overfor ham og fordybede sig i en ivrig samtale . For første gang i lange tider hørte han dansk sprog ; det lød dog ejendommeligt , hjemligt . — hvor nær han i grunden var sit hjem ! Nogle få timers kørsel ! 
Pludselig slog den tanke ned i ham som et lyn : hvad om du tog hjem , nu , med dettesamme tog ! Han fik hjærtebanken ved tanken og rejste sig overrende med et sæt , så at hans genbo forbavset så på ham . Hvad om han var hjemme samme morgenstund , blev der blot en kort dag til ende og rejste igen , endnu før hans besøg kunne rygtes til møllen ? 
Så begravede han atter sit fortumlede hoved i hjørnet af coupéen og rystede tanken af sig . Hvad ville han vel hjemme ? Han kunne dog ikke se dem i øjnene ; han kunne heller ikke komme med øjnene fulde af tårer , kaste sig i deres arme og hulke . Han kunne kun komme som en fremmed , med usikkert blik og som en forlegen gæst , der ikke befandt sig i passende omgivelser . Han kunne kun bringe forstyrrelse i deres kreds og bringe deres sorg til at blusse op igen , som måske dog efterhånden havde vænnet sig til 'banken om den fortabte søn og ikke længere i deres daglige liv tyngedes af dette forhold . Og hvilken snak ville der ikke blive i landsbyen ! 
Men 'banken forfulgte ham stadig . Hvad om han tog dertil blot for en dag , ukendt af alle og uden at vise sig for præstegårdens beboere  ? Ingen 

ville kende ham efter så mange Års forløb . Han kunne i fred og ro gense de gamle kendte steder , måske på afstand se de mange kære , en aftenstund snige sig omkring haven , se ind ad de oplyste vinduer , måske høre deres latter og spøg — og med bitterhed tænke på , at han var fremmed og glemt . 
Time gik efter time , og han rullede forbi den ene oplyste station efter den anden , stadig forfulgt af denne tanke og kæmpende med sin lyst til at give efter for den . Det ene øjeblik tog han den faste beslutning at slå den af hovedet ; i næste øjeblik greb han sig selv i at udmale sig sit hemmelige besøg i hjemmet og tænke sig , hvad han ville få at se . 
Endelig nåde han Fredericia . Halvt mod sin villie , som dreven af en indskydelse , samlede han sit tøj sammen og steg ud , tog billet nordpå og var så heldig at blive alene i en coupé . 
Nu , da det var afgjort , kom der en underlig , sløv ro over ham ; han faldt i søvn og vågnede først grundig , da conductøren slog døren op og råbte navnet på den station , hvor han skulle ud . — — 
— fortumlet og med øjnene fulde af søvn samlede han sine ting sammen og steg ud , ud i den kolde natteluft , der isnede gennem hele kroppen . Stationsklokken ringede , conducteuren fløjtede , toget peb og kørte bort , og der stod han alene på perronen kl . 2 om natten uden at vide , hvad han skulle tage sig til . Modløs og udaset bar han sine ting ind i ventesalen og sank ned på en stol , medens stationsforstanderen inde fra kontoret så nysgerrig på ham . Det tc% tid at blive rigtig vågen ; han missede med øjnene , gabede , tog hatten af , strøg sig gennem håret et par 

gange og ønskede inderlig , at han havde et glas koldt vand til at dyppe ansigtet i . Men stationsforstanderens tavse videbegærlighed blev dog til sidst så generende , at han rejste sig , tog sin vadsæk og gik . 
Hvorhen  ? Ak , — han var mange gange kommet til denne station på denne tid , men det var første gang , han var i tvivl om , hvor han skulle gå hen . Men forresten kunne han da heller ikke nu være i tvivl derom ; fornuftigvis måtte han gå ud til kroen og skaffe sig natteleje der . 
Det var mørkt , og himlen så truende ud . Uden at lægge mærke dertil gik han , træt og halvsovende , den gamle kendte vej hen ad den velbekendte gade med dens dårlige brolægning , mellem de gamle kendte stråtækte bøndergårde . Han så sig om , følte sig helt hjemlig til mode og påskyndede sin gang . Hvor denne stilhed dog var velgørende ! Mangen nat havde han gået en 'pour før han gik i seng , når han var færdig med sit arbejde men ikke syntes , at han kunne sove ; men i mange år havde han kun kendt nætterne i den store by , nætter der vare opfyldte af forvirrede lyde og evig støj og larm , af vognrummel og menneskestemmer . Men her var stille . Luften var fugtig , tung og tåget , men vidunderlig mild og opfyldt af den friske Duft fra engene . Træerne stod ubevægelige med dryppende blade , som om de blot i tavs forventning længtes efter morgenen . Alle genstande havde udviskede , bløde omrids og fløde udi det fælles halvmørke . Intet levende væsen var at se , intet lys skinnede nogetsteds , og ingen lyd afbrød den højtidelige stilhed . 
Pludselig standsede han og vågnede helt . Hvad var dette ! Foran sig så han i usikre contourer kirken omgiven af de hvide gravsten , der skinnede 

med en mat glans . Efter gammel vane var han drejet ned mod præstegården i stedet for at blive ved lige ud , ud mod kroen , der lå udenfor byen . 
Han blev stående og satte sin vadsæk fra sig på jorden . Hans hjerte bankede ved dette syn . Hvor mange gange var han ikke kommen hjem om natten og gået den samme vej , vis på at være velkommen i det hjem , hvor han nu ikke turde vise sig . Han mindedes , hvorledes han havde set halvt sky og usikker til disse underlige , blege , hvide støtter ; men når han så var drejet om hjørnet af det lille lave hus der henne , Sørens hus , havde han set den gamle præstegård og havens høje træer og havde pludselig følt sig så tryg , — følt sig hjemme . 
Ja , var han gået så langt , kunne han jo sagtens gå det par skridt med og se sit barndomshjem . Han drejede altså om hjørnet af det lille forfaldne hus , hvor vejen altid var så sølet , — det var den også nu — , gik et par skridt videre og standsede . 
Det var ikke meget , han kunne se ; de tre lave stråtækte længer , hvorpå han hverken kunne skelne vinduer eller døre , — stuehusets lidt højere  .gavl med trappen op til indgangsdøren , — de høje graner foran den , og i baggrunden havens træer , der tegnede sig med ubestemte omrids i den fugtige , tågede nat . Men således havde han set det mange gange før , og således så intet andet sted i verden ud . Der var næppe et af 'bræerne i haven , uden at han kendte formen af dets krone , og selv i dette mørke kunne han sige sig selv , at det dér var det store lindetræ , der hævede sin kuppel op over alt andet , det var det lave nøddekrat , og det var de gamle , halvt ud-gåede asketræer . Hans blik gled hen over den 

grønne plaine og fortabte sig i det lille dunkle buskads , hvor han så ofte havde skjult sig under deres lege om aftenen ; han stirrede med anstrengt energi derind , som om han ville se igennem det , videre ud over den jævne plaine , ud over de lave Enge , hvor tågerne plejede at lejre sig tidlig om aftenen og at blive liggende til langt op på dagen . 
Hvad skulle forhindre ham i at . gå ned forbi trappen , om i haven , sætte sig på bænken under linden , se ud over engen og søen over mod skoven på den anden side , — se op mod verandaen med den vikle vin , op mod sin søsters vindue og o]> mod sovekammeret , hvor hans forældre sov fredelig , — hvis de da ikke lå søvnløse og tænkte på deres fredløse søn ? 
Forsigtig listede han sig ned forbi trappen , ned ad den smalle gang mellem de to hække , mEdens gruset knirkede under hans fødder . Men nu begyndte en hund at gø . Han standsede , og den tav . Han gik atter et par skridt ; men straks hørte han atter hunden , og , hvad værre var , den kom springende ned ad gangen efter ham , mEdens den gøede af fuld Hals .  « trofast , trofast , »  kaldte han ; men ak ! — det var i gamle dage , at hunden hed trofast , og denne var ham ukendt . Med forbenene strakte frem foran sig holdt den sig i nogle skridts afstand og gav Hals , stadig mere og mere rasende . Der blev intet andet tilovers end at forsvinde , før den fik huset allarmeret . Han gik altså frem imod den ; den veg knurrende til side for ham og fulgte ham helt op til det lille forfaldne hus . Med en følelse som en tyv , der lister sig om det hus , hvor han vil gøre indbrud , og angst for at se en gårdskarl komme hunden til undsætning , forsvandt han ud af Edens have , fulgt til dørs af denne gøende cherub , — ud til den jord , 

der nu engang kun skulle bære ham torne og tidsler . 
Han var bleven ganske ophidset af dette natlige eventyr . Frygten for at blive opdaget og hundens irriterende spektakel havde jaget blodet op i kinderne på ham , og med bankende tindinger og hurtige , ærgerlige skridt gik han ud ad landevejen , nåde kroen , bankede folkene op og fik anvist et værelse . På pigens nærgående spørgsmål svarede han , at han var en handelsrejsende , der skulle rundt til nogle små landforretninger , og bemærkede med 'tilfredsstillelse , at hun syntes at finde denne forklaring naturlig . 
Hun forsvandt efter at have anvist ham hans værelse . Han kastede sig træt og udaset i en gammel brøstfældig lænestol ved vinduet , lagde benene op på en anden stol og gjorde forsøg på at samle sig lidt og klare sine tanker efter dagens forvirrede hændelser . 
Havde han da aldeles mistet sin forstand ? Hvor kunne han dog handle således aldeles vildt , gå efter den første den bedste indskydelse ; det lignede ham dog ellers ikke . 
Han var rejst ud for at hvile sig og for at adsprede sig , — og nu sad han her efter at have fårtet rundt , til han var ødelagt af træthed og overanstrengelse ; og morsomt var her i grunden ikke . Han så sig om i det tarvelige værelse med fugtige , hvidkalkede vægge , hvis eneste pryd var to umulige billeder af kongen og dronningen . Nej , — han ville rejse straks i morgen tidlig , flygte som en landsforvist , der var kommen indenfor det forbudne område ; og nu ville han gå i seng og sove ud ovenpå disse anstrengelser . Han overvandt sig med stort besvær til at lede en lille rejsehåndbog frem i en lomme ; jo , der gik tog 

kl . 8½ . Fra 3 til 7½ , det var halvfemte time at sove i . 
Men den ulejlighed at rejse sig og gå i seng forekom ham alt for afskrækkende ; hans lemmer vare tunge som bly , og han gad knap løfte en hånd . 
— hvor natten dog var en fredelig tid ! Hvor denne stilhed dog var velgørende ! Man var så dejlig uafhængig af andre , fri for disse plagånder , der kom og forstyrrede en , fri for at tale med mennesker , fri endogså for at se disse forhadte medskabninger . 
Ja natten var døgnets bedste tid . Der var den samme sørgmodighed , det samme trøstesløse øde i natten , som fyldte hans sjæl ; men der var også resignation i natten , en vis fred , — hvis der i det hele taget var noget , der hed således — , en træt , håbløs fred . 
— nej , — det var nok sorg , der fyldte natten , det var sorgens stilhed , der herskede i natten ; men det var en stor , en ædel og værdig sørgmodighed , så vidt forskellig fra hans bitre selvanklager og selvforskyldte fortvivlelse . 
— hør ! Blæsten tog til ; det blev vist uvejr . Et par afbrudte , sukkende vindstød strøg omkring hjørnet af huset , og enkelte dråber faldt på hans rude . Han drejede langsomt hovedet og så ud . Det var mørkt , og himlen så sort og truende ud med tunge , forrevne skymasser . — — 
— men der var også ufred i natten . Den var også fuld af urolige tanker , der pinte og plagede en ; den skuffede en med skønne drømmebilleder af den lykke , man kunne have ejet , for så bagefter at vække en med dette evindelige : du har forspildt det , du har selv valgt din lod . » 
Om natten kom de frem , disse ansigter , der 

aldrig lod ham i ko . To ansigter så han alle vegne i mørket . Det ene sorthåret , mørkøjet , hæsligt i al sin yppige skønhed , fuldt af liv og ild , men af en ild , der brændte sjælen ; og hadefuldt og ondt stirrede det på ham . Det andet blegt og sørgmodigt , fuldt af skønhed og renhed ; og på en gang foragtelig og forbavset så det på det andet — , med renhedens forbavselse over urenheden . Men til ham havde det et blik , et bebrejdende blik fuldt af sorg og Kummer , et blik som forfulgte ham , som stirrede ham i møde overalt i rummet , som var en stadig anklage imod ham , en anklage , overfor hvilken han intet forsvar havde . O , hvor man kunne længes efter lyset , som kunne forjage disse skikkelser , efter dagen , der bragte arbejde , travlhed og forglemmelse ! 
Hør , hvor det susede derude ! Klagende flakkede vinden hid og did og kastede regnen mod ruden med en ensformig , tungsindig lyd , snart stærkere , snart langsommere og svagere . Som en tårestrøm flød vandet ned ad ruden ; naturen græd . Ak , — græde ! Der var dem , som sagde , at der var lindring og fred i tårerne ; men det var kun få , der kunne græde . Man kunne ikke græde over en ulykke , man selv havde kastet sig ud i , — han kunne i alt fald ikke ; rase , fortvivle , anklage sig selv og hele verden , — men ikke græde . 
Hun kunne vistnok græde , græde som naturen græd derude , blidt og vemodig som regnen , der faldt på ruden . Men græd hun over ham ? Var han endnu hendes livs store sorg og hendes stadige tanke ? 
Han burde ikke ønske sligt . Det eneste , han burde ønske og håbe , var , at hun havde kunnet glemme ham , at tanken om ham ikke længer faldt 

som en skygge over hendes vej . Men han kunne ikke tåle denne tanke ! — 
-------------hvor mon hun færdedes ? Hvad mon hun foretog sig ? Mon hun endnu sad i den gamle ruin om eftermiddagen ? 
Ja rimeligvis sad hun der endnu . Rimeligvis så der ud som dengang : roserne blomstrede , humlen klatrede op alle vegne , linden duftede , og bierne summede i dens krone , vinden susede gennem det tætte bladehang , og solen tegnede skyggebilleder på stenene . Men hvilken forskel alligevel mellem da og nu ! Rimeligvis så hun endnu ud som dengang , ligeså ren , ligeså smuk ; men han ville læse noget andet i hendes-ansigt nu , hvis han kunne se hende . Han ville kunne læse i hendes øjne , i linierne om hendes mund , i hendes holdning og hendes bevægelser , at det alt sammen tog sig anderledes ud i hendes øjne end dengang . Vinden hviskedee ikke længere til hende om alt det vidunderlige , den så på sin frie flugt over jorden , om al den herlighed , der rummedes i den store , rige verden , om al den lykke , som hun med så stor utålmodighed ventede på , skulle dale ned over hende og fylde hendes hjerte , stille al hendes ungdommelige længsel og overgå alle hendes barnlige forventninger . Solen tegnede ikke længere på gulvet lette skiftende billeder af denne rige og herlige verden , hvor hun færdedes ved hans side i idet tilfredshed , idet tryghed , idet glæde og lykke . Den klare og rolige sommerluft fyldte ikke hendes bryst med denne rolige nydelse , denne overvældende følelse af harmoni , af overensstemmelse og enhed i tilværelsen , som han huskede så godt fra den tid , og hvorefter han længtes så fortærende . 
Nej , — sørgmodig og træt slæbte sommervinden 

sig hen over hendes hoved og legede adspredt med ahorn- og elmeblade , med roser og humleranker , alt imedens den med ensformig stemme gentog den samme historie om hendes knuste lykke , hendes visnede forhåbninger , hendes brudte tro på livets værd . dræt og tungsindig kom den fra sin evige vandring over den arme forpinte jord , hvor alle lide , og hvor intet hjerte når , hvad det higer efter : og til hende som til alle andre havde den kun det ene ord , den ene bitre trøst : tålmo-dighed . Ja med irriterende tålmodighed tegnede solen hvert forår på det hårde stengulv bedrageriske billeder af unge friske skud , af frodige blade og af fine blomster , — som den dog hver høst så falme , knækkes og visne , fejes bort af ubarm-hjærtige efterårsstorme . 
Og han var skyld i alt ! Han havde rejst den stormvind , der havde knækket hende på samme tid som ham selv og jaget dem hver til sit verdenshjørne . — 
— — hør , hvor det regnede , — stadig lige ensformig , lige fortvivlende ! 
— han frøs , men var for træt og søvnig til at rejse sig . Med stor overvindelse strakte han hånden ud efter sit rejsetæppe og bredte det over sig , og således faldt han omsider i søvn . 

tredie kapitel . 
Hil jer , mit hjemsteds dybe , dunkle skove ! Tyst i jer spejle i den tavse vove , rolig og tyst stå vagt i om min vugge , skærme mit hjem og helt omkring det lukke . 
Hil dig igen , du morgengryets mildhed ! Hil dig igen , forventningsfulde stilhed i hil dig , du væld af ren og rolig lykke , der er endnu som før min hjemstavns smykke 1 
jord , du står brud i sommermorgenstunden , smykket iii fest , med tågeslør omvunden . Længselsfuldt venter du din bejlers komme , venter hans Kys , når nattens tid er omme . 
Her vil jeg stå , endnu når dagen fødes , når af dens første blik du gjennemglødes , se dig ved folens Kys blufærdig rødme , skælve ved stævnemødets første sødme ! 
Det var ved at blive lyst , da han vågnede , rystende af kulde og pied tunge øjenlåg . Han sad lidt , før han besindede sig og fuldstændig vendte tilbage fra den drømmens verden , hvor han i svage omrids så al den skønhed og rigdom , hvis tab han begræd om dagen . Omsider rejste han sig og så ud af vinduet . 
Overvældet tog han sig til øjnene , — thi for ham lå det forjættede land . 
Regnen var ophørt , himlen var lys og klar , og i øst gryede dagen ; de våde træer og buske stod ubevægelige og forventningsfulde , og gennem den stille luft lød kun spurvenes kvidren på taget . Og for ham lå hans hjem : de grønne 

marker , de tavse , mørke skove , den hemmelighedsfulde sø , dækket af lette tåger , den lille landsby med sin hvide kirke og med tagene af den gamle stråtækte præstegård . 
Et øjeblik stod han , som Moses stod på nebo bjærg , og så ud over det forjættede land . Så greb han sin hat og ilede ud , — ud , — ud ! 
Da klokkerne ringede til kirke , kom han gående ovre fra skoven på den anden side . Nu sad han på kirkegårdsdiget under rønnebærtræet i hjørnet og så , hvorledes kirkegængerne kom vandrende tavse og højtidelige , mahd , kone og børn i deres sorte søndagsklæder med salmebogen i hånden . Kvinderne gik ind i kirken , medens mændene blev stående udenfor og ventede på præsten , vekslede håndtryk og samtalede sagte i det klare solskin , der ligesom opfyldte den stille septemberluft med højtidelige fred . 
Endelig kom præsten . Jens’ hjerte bankede voldsomt , da han så sin faders høje skikkelse , krumbøjet og hvidhåret , komme ind gennem den lille låge og langsomt gå op mod kirken , idet han hilste på den forsamlede skare ; og med bitterhed spurgte han sig selv , hvor meget han mon havde bidraget til at krumme hans fordum så stærke ryg og hvidne hans hår . Bagefter ham kom tre af hans søskende og to kvinder , som han ikke kendte . Hans moder var der ikke . — men hvad var det ! Alt blodet veg fra hans kinder , og det sortnede næsten for hans øjne , da han pludselig i den ene af de to kvindeskikkelser genkendte hende . Hendes blege ansigt med den fine , lige næse , hendes ranke holdning og hele hendes lette skikkelse . Hun 

talte sagte med sin ledsagerske og tog hende under armen . Skulle det mon være hans søster ? 
Ak ! hvad havde han dog ikke udelukket sig selv fra ! Hvad havde han dog ikke forspildt ! Han slog panden mod træstammen og stønnede . Å gud ! Å gud ! hulkede han . — gud ! Hvor turde han tale til gud , han som selv havde sagt sig løs fra ham ! Nej , det var nok bedre at gøre sig hård og bære sin skæbne , som den var . 
Han så atter op . Præsten og hans følge vare forsvundne i kirken , og mændene fulgte langsomt efter . Degnen kom ud og begyndte at ringe . Klokkeslagene lød vidt ud i den lette efterårsluft , sang og tonede over alt andet . Aldrig havde han følt deres indstændige kalden , deres manende råb som nu . Mekanisk rejste han sig og gik et par skridt fremad . Hvad ville han der ? Jo , se ville han , se alle de kære , men frem for alt se hende , se hende om det så kun var for et kort minut . Nu så degnen ham . Han gik rask til for at komme ind med de sidste . Degnen mønstrede ham med et spørgende blik , da han lukkede døren efter ham . Han gik ned ad kirkegulvet , så sig forgæves om efter en tom stol og gik så i sin forlegenhed op på pulpituret . Der var ingen , gudskelov ! 
Han satte sig på den forreste bænk og så sig om . Hvor talte ikke hver sten i gulvet , hver plet på væggens kalk , hver rude i de spidsbuede vinduer et gammelt sprog til hans hjerte  ? Hvad fortalte ikke dette simple loft med de uregelmæssige hvælvinger , koret med den gamle døbefond , råt udhugget i én stor kampesten , den gamle pri-mitive altertavle , hvor røverne vare halvt så store som Kristus og dobbelt så store som Maria og Johannes , den brøstfældige prædikestol , under hvis himmel en due svævede ? Hvor mangen 

juleaften havde han ikke siddet på trappen op til prædikestolen eller på knæfaldet om alteret , fordi hver plads i kirken var optaget af højtidsklædte mennesker . Ak , — han kunne mærke , at han var på kendte steder . 
Han gjorde et par usikre skridt fremad , så at han kunne se over pulpiturets brystværn ned på menigheden — og på hende . Der sad hun i den øverste stol på kvindesiden sammen med hans søster . Et øjeblik drejede hun hovedet om for at høre på et par ord , som denne hviskedee til hende , og viste Jens sin klare profil . Han forbavsedes selv over , hvor rolig han betragtede hende , med en bitter følelse af at se på noget uigjen-kaldelig tabt . Havde han da for alvor resigneret ? Havde han virkelig opgivet enhver tanke om at tilkæmpe sig hende ? Han lagde mismodig hovedet ned på sin arm og sagde til sig selv , at det kunne jo ikke nytte ; han kunne jo ikke omforme sig , oparbejde sig til at blive den Jens , hun kunne være tjent med . 
Men kunne han ikke kaste sig i hendes arme , klage hende sin nød , sige hende , at hun kunne omforme ham og give ham kraft og styrke , bede hende række den druknende sin hånd , græde al sin smerte ud i hendes skød ? 
Hun så atter om til siden . Hvor var hun dog uforandret ! Der var kun kommen et underligt mildt , resigneret træk om hendes mund , et træk , som han syntes forvissede ham om , at hun ikke ville skyde ham fra sig , jage ham bort . Hvor fik han ikke lyst til at kaste sig på knæ for hende og sige hende , — nej , intet sige , kun se på hende med tårefyldte øjne og kysse hendes hånd , medens gråden kvalte ordene i hans bryst . 
Han greb sig med begge hænder til hovedet . 

hvad var det dog , han fantaserede om ! Ville han nogensinde kunne gøre det ? Ville han ikke skjule sig , når han så hende , holde sig på afstand og ikke være i stand til at gøre et skridt imod hende , vende om og gå sin vej med bøjet hoved ? Og selv om hun var den planke , som han , den druknende , kunne gribe , og som gav ham mulighed for at holde sig oppe , — turde han da gøre det ? Hvad om han trak hende med til bunds ? 
Han blev afbrudt i disse betragtninger ved , at hans fader , der havde opholdt sig lidt bag alteret , nu kom frem . Den hvidhårede olding med det kloge , alvorlige ansigt gik i sit præstelige skrud langsomt om foran alteret , fulgt af hele menighedens øjne , og knælede på bedeskamlen , — og Jens kom herved i det hæftigste oprør . Det var jo som et slag i ansigtet på ham . Hans fader hyldede her på en så naturlig og simpel måde , som om der aldrig havde eksisteret tvivl i verden , den gud , som Jens endelig mente at have fået fred for og at have bragt til tavshed , — på en så ligefrem og selvfølgelig måde , at det syntes umuligt at gå udenom og at undgå ham . Og hans faders gud var ikke hans ! Han vidste jo dog i sit hjerte  .  .  . 
Han greb sig i denne tanke . Hvad vidste han ? Med smertelig bitterhed spurgte han sig selv , om han da havde lidt og stridt forgæves i de lange år , om den ligevægt , han var kommen til , da skulle omstyrtes i løbet af en dag , om den ro , han havde tilkæmpet sig , atter skulle fratages ham . Nej , han ville vise dette fra sig ; hvad han her så , var en skøn og lykkelig vildfarelse , uudviklede sjæles dyrkelse af en skøn chimære . Bade ikke mohamedanerne i sophiamoskeen med den samme inderlighed og forvisning , og mon man ikke kunne blive greben af deres gudsdyrkelse ? 

han lo bittert ad sig selv . En skøn og lykkelig vildfarelse ! Uudviklede sjæle ! Som om han nogensinde for alvor havde opnået at tro det . Han sad nok til doms over sin fader og over hende . Hvem mon der da bedst kendte det rette ; hvis liv var da smukkest og renest ? Jo , han var den rette dommer ! Og var ikke den troende mohamedaner hundrede gange lykkeligere og hundrede gange bedre end han ? — nej , - - han vidste dog godt i sit hjerte , hvem der havde ret , hvor sandheden var at finde . Og havde han virkelig nogensinde opnået at udjage denne gud af sit hjerte ? At glemme ham , at sætte ham udenfor , så han ikke mere forstyrrede ham , at tie ham ihjel og at holde ham sig fra livet , — det havde han måske opnået , men heller aldrig mere . Og nu kom han pludselig i uafviselig vælde og krævede ham til regnskab , forlangte anerkendelse og fordrede sin gamle plads i hans hjerte . 
Den gamle salme lød op til ham :  « kirken den er et gammelt hus , står om end tårnene falde »  , og dens rolige , sejerssikre Melodi greb ham med al den magt , der ligger i gammel kendt musik . Uvilkårlig så han op mod loftet og tænkte ved sig selv , om disse mure da ikke kunne styrte sammen , som rummede så megen pinsel for hans sjæl . Nej , de så solide nok ud . Han så sig undrende om i det store rum , der kun dårlig oplystes af de få og små vinduer , og hvor mørket ligesom for-skandsede sig i alle kroge og trak sig tilbage op under hvælvingerne . Der var en tilforladelighed , en sikker tryghed udbredt over disse simple , hvide mure , over hele bygningen i sin fornemme , halvdunkle belysning , fyldt af andagtsfuld og højtidelig 'tavshed . 
Han for sammen ved lyden af skridt på 

trappen op til pulpituret . Han trak sig skyndsomst tilbage til sin plads på bænken , og straks efter kom en gammel mand og en brystsvag , hostende og pustende , bleg og mager ung pige op og satte sig på bænken på den anden side af midtergangen , lige overfor ham , idet de mønstrede denne ubekendte med et inquisitorisk blik . Jens så stift ud for sig og bestræbte sig for at se så ligegyldig ud som muligt . Han genvandt herredømmet over sig selv og hørte rolig på messen og den næste salme , alt imedens han begyndte at fortryde sin nærværelse og at spørge sig selv , hvad han dog havde her at gøre . 
Sangen døde hen , og hans fader besteg prædikestolen , medens mændene ærbødig rejste sig . Oldingen foldede sine hænder og påkaldte Herren , den herre , hvem han havde tjent trofast i et langt liv . Han takkede for den store skare af hedengangne sjæle , der vare gåde forud for os til de himmelske boliger , og som drog os efter sig , takkede , fordi der også var beredt os plads i de himmelske boliger , og bad om , at Herren ville drage så mange som muligt til sig , så at vi ikke dér skulle savne nogen af vore kære , af dem , der stod vort hjerte nærmest . Jens følte , at det angik ham personlig og ræddedes over det gabende svælg , der var befæstet imellem ham og hans fader ; og dennes inderlighed og den fortrøstning , hvormed han talte til sin herre og mester , påtrængte sig atter Jens med mægtig , overbevisende kraft . 
Evangeliet på alle helgens dag oplæstes : i er jordens salt ; men om saltet mister sin kraft , hvormed skal der da saltes ? I er verdens lys ; lader så eders lys skinne for menneskene , at de se eders gode gjærninger og ære eders fader , som er i himlen . 

Jens måtte give evangeliet ret . Jordens salt og verdens lys var sandelig ikke at søge i moderne tteorier eller i sociale reformer ; det var sandelig ikke partiførerne , politikerne eller filosoferne , der som jordens salt og verdens lys kunne bevare menneskene fra fordærvelse eller tilfredsstille en eneste sjæl , der higede efter lyset . Det var sandelig heller ikke den abstrakte videnskab , den tomme skal , som han havde tilbedt og tjent i så mange år . Nej , — mennesker som hans fader , hans moder og hun , som sad dernede , de vare jordens salt , de vare i besiddelse af det rette lys , der kunne sprede klarhed og vise vej i verdens virvar , det lys , som han havde lukket øjnene for , vendt sig bort fra og stænget ude . Der skulle han gå hen , hvis han ville finde det salt , der bevarede ham fra fordærvelsen . 
Hans fader udviklede betydningen af alle helgens dag . Alle helgen , det var alle hensovede kristne ; i alle helgens tal skulle vi engang træde ind . Vi mindedes dem , og vi takkede dem , fordi vi skyldte dem så meget , fordi de dannede som en lang kæde , hvor det ene led drog det andet med sig ; og alle vi , som havde fundet Christus og fået fred hos ham , vi ville sikkert med taknemlighed mindes et eller andet led i helgenkjæden , som havde vist os vejen til gud og draget os til ham . Visselig var der mange tilstede , som med tak ville mindes en mild , en kærlig og alvorlig kvinde , som i vor spæde barndom havde foldet vore hænder og lagt den første barnlige bøn på vore læber , som havde fortalt os om den kære gud , ledet os ind på de rette stier , sørget over os , når vi kom på afveje , og søgt at drage os tilbage på den rette vej . Visselig ville mange af os mindes en mand , der havde våget over vor færd med et 

bekymret og omhyggeligt øje , havde lugtet os , når vi trængte dertil , og opmuntret os , når vi trængte dértil . Ak , at deres arbejde ikke måtte være forgæves ! 
Jens bøjede sig forover og skjulte ansigtet i hænderne . Der sad nu frugten af deres arbejde , en blaseret og fortvivlet mand , der i dag havde kappet sit sidste Anker og sluppet sit sidste holdepunkt og nu drev villieløs omkring for sine forrevne sejl . Thi det følte han kun alt for klart , at den tilsyneladende ligevægt , han nu i så lang tid havde levet på , den havde han mistet , og den ville han ikke længere kunne nøjes med , — dertil så han alt for klart dens tomhed ; han ville ikke mere kunne tilfredsstilles af sit arbejde og sin videnskab alene og finde ko og hvile deri . 
Prædikenen sluttede . Med en følelse som en forræder , der har listet sig ind i sine gamle fællers lejr , rejste Jens sig og lod velsignelsen lyse ovér sig . Skulle Herren virkelig ville løfte sit åsyn på ham og give ham fred ? — fred ! 
— atter hævede menighedens sang sig mod himlen : 
o christelighed  ? 
Du skænker vort hjerte , hvad verden ej ved . 
Ligeoverfor ham sad den brystsvage stakkel og sang , alt imedens hun hostede og spyttede og snappede efter vejret : 
lyksalige lod , 
at leve , hvor døden har mistet sin bråd ! 
Hvor alt , hvad der blegnede , opblomstrer på ny , hvor alt , hvad der segnede , opfarer mod sky ! 
Ja , hvad skulle en sådan stakkel gøre uden denne forvisning ? Sangen gik Jens underlig til hjertet , og alle disse andægtige mennesker forekom 

ham gode og lykkelige . Uden at tænke på , at man kunne lægge mærke til ham , lænede han sig ud over pulpiturets brystværn og så ned på menigheden . Lige nedenunder ham sad en gammel mand med rystende hænder og rindende øjne og sang med afbrudt stemme : 
livsalige land , 
hvor glasset ej rinder med gråd eller sand ! 
Hvor dyrt ikke købes til krone på bår 
de snehvide hår ! 
Alt imedens han søgte at holde salmebogen for sin bedagede ægtemage . Hun havde imidlertid åbenbart vanskelighed ved at læse , og han bestræbte sig derfor for at synge så højt , at hun kunne forstå det : 
o vidunder-tro ! 
Du slår over dybet din gyngende bro , som isgangen trodser i brusende strand fra dødningehjem til de levendes land ! 
— stedse højere løftede sangen sig , og i mægtigt kor lød det op til ham : 
o kærlighed selv , du rolige kilde fra kræfternes elv ! 
Ja — det kunne hans kærlighed være blevet for ham , et væld , hvoraf han øste uudtømmelige kræfter . Ak , — hvad kunne livet ikke have været for ham , hvis ikke — — — . Atter steg Angeliques skikkelse op for ham , og med bitter smerte måtte han tænke på . hvad hendes kærlighed havde berøvet ham i stedet for at berige ham . Hvad havde han dog gjort ! 
Han for sammen ved at høre sig selv hulke . En mængde øjne rettedes på ham nede fra gulvet , og han trak sig forvirret tilbage til sin bænk , vendte 

ryggen til de to der lige overfor , der betragtede ham med måbende nysgerrighed , og søgte at beherske sig . Men alt for meget strømmede ind på ham på en gang og fyldte hans bryst . Fortiden og nutiden , hvad han kunne have været og hvad han var , viste sig for ham i en så skærende modsætning , og han følte sin usselhed og elendighed med alt overvældende styrke . Efter de mange gjennemvågede nætter var han ikke længere i stand til at dæmme op for det hav af smerte , længsel , anger og fortvivlelse , der bruste i hans bryst . Idet han forgæves kæmpede med gråden , skjulte han ansigtet i sine hænder , medens hans legeme rystede i krampagtige 'brækninger . Med den ugenerthed , der er egen for udannede mennesker , havde hans genboer ladet salmebogen synke og aldeles opgivet at følge gudstjenesten , alene optagne af at stirre på denne ubekendte , der opførte sig på en så usædvanlig måde . 
Salmesangen forstummede , og degnen læste korbønnen . Jens strammede sig pludselig op ved 'banken om , at han skulle have hende at se , når hun gik ned ad kirkegulvet . Med et behersket ansigt rejste han sig , da alt var forbi , og gik et par skridt frem , så at han kunne se hende . Mange øjne rettedes nede fra gulvet op imod ham , uagtet han søgte at undgå dem ved at stille sig i skyggen af en fremspringende pille i væggen ; men han trodsede dem og søgte med spændt opmærksomhed hende . Hun rejste sig sammen med hans søster , samlede sine ting sammen , vendte sig og gik ned ad gulvet , medens Jens med de mest stormende følelser på så nær afstand betragtede den lykke , han havde forspildt . 
Uvilkårlig søgte hendes øje samme vej som alle andres , og deres blik mødtes . Jens trådte et 

skridt tilbage , askegrå i ansigtet , og for med hånden over øjnene . Bedrog han sig ? Så han kun , hvad han gerne ville se ? Det forekom ham , som om det havde givet et pludseligt ryk i hende , som om hun var bleven bleg og havde vaklet . Havde hun kendt ham ? — men hvor let kunne han ikke skuffe sig ? Hvorledes skulle han i kirkens dæmrende belysning og på en ikke ubetydelig  .afstand kunne se hende skifte farve ? 
Kvinderne forsvandt , og Jens trak sig tilbage til sin bænk . Præsten kom ned fra koret og hilste på mændene for hver stol , han kom forbi . Efterhånden som han passerede dem , kom mændene så ud af deres stole og fulgte bagefter . Jens’ genboer forsvandt langsomt ned ad trappen , idet de til det sidste fulgte ham med øjnene . Jens blev tilbage , gik atter et skridt frem og så de sidste af menigheden forsvinde ud af døren . Hans nabo fra pulpituret talte et par ord med degnen , og deres øjne søgte Jens . Degnen gik op på pulpituret , medens manden tøvende trak sig hen ad udgangen til ; men i stedet for det hysteriske mandfolk , som han havde ventet at finde deroppe , mødte han midt på trappen en yderst afmålt og tilknappet gentleman , der med en flygtig hilsen gik forbi ham ud af kirken . 
Da Jens var kommet udenfor , standsede han , blændet af det skarpe Sollys . Hvor mange gange havde han ikke nydt denne bratte overgang fra kirkens dæmpede lys og fugtige , indemurede luft til den friske natur derudenfor , den vide udsigt over de sumpede Enge nedenfor kirkegården og de fjerne højdedrag på den anden side , — og haft denne følelse af at gå fra én verden ind i anden , der dog harmonerede så godt med den første . — hvor skulle han gå hen ? Foreløbig 

standsede han og så sig om med et ligegyldigt blik , indtil den nysgerrige mand , langsomt og stadig seende sig om , var forsvunden om hjørnet af kirken . Så gik Jens også . 
Hvorhen ? Ja naturligvis den eneste vej , han kendte fra kirke , vejen ad den snævre grusgang mellem gravenes buxbomhækker hen til den lille låge i hjørnet af kirkegårdsdiget ,  .som her stødte lige op til præstegårdens have . Halvt i tanker satte han omhyggelig haspen på lågen , idet han erindrede , at han som barn aldrig kunne huske at lukke den og ofte havde fået skænd derfor . Som myggen , der villieløs flyver mod lyset , gik han , som om der ingen anden vej gaves i verden , videre mellem de halvt udgåede asketræer , ind i haven , idet han betragtede de gamle kendte bygninger , den primitive veranda , rosenbedet i plainen foran huset og det lave nøddekrat . Han drejede af ned imod dette , ned mod det gamle lindetræ , idet han følte en vis lyst til at gå derned , klappe på det og sige :  « jeg prænter for mig selv en , to , tre , fire . »  han gik videre mellem de tætte hassel-buske , kom ind på den lille åbne plads omkring linden , hvor der stod en halvrund bænk , og hvor man så ud over det lave engdrag , og standsede . 
Han standsede og stod så stille , at han kunne høre sit eget hjertes slag , — thi på bænken sad hun . — 
— hvor uforandret ! Hvor ganske lig sig selv fra de tider , da han kunne sidde ved siden af hende i den gamle ruin , da han uden uro og hjærtebanken kunne betragte hendes skikkelse . Lidt bleg og tankefuld så hun ud , lidt mager var hun måske blevet , lidt ældre så hun måske ud , — men hendes klare hudfarve , hendes rene træk og hendes slanke holdning var den samme . Hun sad lidt 

foroverbøjet med de foldede hænder på sit knæ og stirrede i dybe tanker ud over engene . En ko brølede derude , en fugl flagrede i lindetræet , og vinden susede gennem bladehanget — som i fordums tider i den gamle ruin . Solen faldt varm og bagende herned og tegnede skyggerne af lindebladene på jorden , — som i den gamle ruin . Nu lænede hun sig bagover og lukkede øjnene med et træt udtryk ; men straks efter åbnede hun dem atter , trak vejret dybt , næsten sukkende , rejste sig og — så Jens . 
Han følte , at han stod overfor et vendepunkt , en afgørelse for sit liv ; og jorden gyngede under ham , og det flimrede for hans forvågede øjne , da han førte en famlende hånd til hatteskyggen og stammede et : undskyld frøken ! 
Et sekund kan være langt . Ængstelig ventede han på et ord fra hende og forskede med spændt forventning i hendes øje . Ville hun virkelig støde ham fra sig , vise ham bort ? Læste han intet i hendes ansigt om tilgivelse , om nåde ? Med den dødsdømtes angst spejdede han i hendes blik , medens han langsomt drejede sig omkring på hælen , som om han ville gå sin vej . Men hun så kun på ham med store tårefyldte øjne , med et blik , som viste ham , at hun kendte ham , som fortalte ham om al hendes sorg og Kummer , men hvori han intet troede at læse om , at hun kaldte ham tilbage , tog ham til nåde . En evighed lå i det blik , de vekslede , — for sidste gang vel , thi han turde dog ikke bede , forlange hendes tilgivelse ; det var dog hende , der havde det første ord . Til sidst måtte han jo dog slippe hendes blik ! — hun ville altså ikke ! — godt , — så måtte han atter gå alene med sin tunge byrde ud i al den elendighed , der lå for ham ; og den kolde fortvivlelse , 

en næsten trodsig resignation glimtede i hans øje , da han endelig drejede sig helt om og — slap hendes blik . 
Da , endelig , lød det forløsende ord , et  « Jens »  , så fuldt af angst og fortvivlelse , af sorg og nød , mere et skrig end et ord . Han vendte sig og så hende stå med udstrakte arme og skælvende hænder , og i samme øjeblik lå han for hendes fødder , klyngede sig til hendes knæ og vædede hendes kjole med sine tårer . Hun ville løfte ham op , afværge dette voldsomme udbrud ; men han forblev i sin knælende stilling og så kun op på hende , sagde intet , smilede gennem tårer og kyssede hendes hånd . Så satte hun sig atter ned på bænken , tog hans hoved mellem sine hænder og sagde heller intet , så kun på ham og smilede gennem tårer . Og han skjulte ansigtet i hendes skød og begyndte at fortælle , at anklage sig selv og trygle om hendes tilgivelse , at overvælde hende med taksigelser og med de ømmeste og varmeste ord . Hun forsøgte at afbryde ham , ville intet høre , klappede ham på kinden og tørrede 'tårerne af hans øjne , bøjede sig ned over ham og kyssede ham på panden , talte sagte til ham og bød ham glemme alt ; det lå jo nu bagved dem og var kun en mørk skygge , som de aldrig ville se på ; de skulle se fremad , frem mod alt det lys og solskin , som ventede dem . Efterhånden blev han roligere ; hans hulken forstummede , og med hænderne for ansigtet og ansigtet på hendes knæ lå han rolig uden at sige noget , medens hun strøg håret fra hans pande og kun engang imellem hviskedee : stakkels Jens ! — biernes summen lød med en ensformig , rolig lyd i lindens blomstrende krone og syntes at fylde hele rummet ; sollyset faldt blændende ned gennem bladene ; engene jå 

langt omkring i diset Sollys , og kim en enkelt gang raslede løvet sagte for et mildt vindpust . Fred fyldte hele naturen , og fred sænkede sig over de to sønderrevne hjerter , fred som fordum i den gamle ruin . 
En stund sad de således . Endelig rejste hun sig op ; han så op på hende , smilede og rejste sig også . Så tog han hendes hånd , og de gik sammen op mod huset . 


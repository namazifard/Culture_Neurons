Første kapitel . 
Historien begynder . 
Eske var , som man siger , sin faders søn ; siden hans syv små søskende og hans stakkels forslæbte moder var lagt til hvile på kirkegården , så var en nidohhelt kærlighed falden i Eskes lod . 
» Dersom jeg var en riddersmand ligesom herre Henriks fader , så skulle du arve den hele halvø med gods og gårde ; men nu kan jeg kun sørge for , at du bliver junkerens legekammerat og med tiden hans våbendrager og ven , hvis du arter dig vel . Dersom jeg var en riddersmand , liden Eske , så ville vi rive borgens gamle stuehus ned og hytte det hele ud på øen herudenfor . « 
Liden Eske syntes , at det måske kunne være rart nok at være en ridders barn , og derfor talte han med , når 

hans fader begyndte at drømme om andre kår og om bedre tider ; men for resten savnede han ingen ting . Borgen , under hvis beskyttelse de boede , var vel ikke synderlig større end en almindelig proprietærgård nu til dags og meget tarvelig befæstet , men dens herskab var til gengæld desto jævnere i omgang . Eske gik ud og ind på sten-gården , som om han var herre Henriks Broder . 
Borgherrens ridderskab var ej heller så gaMMelt , at han deraf kunne blive forneM eller hoffærdig ; han var selv den første ridder i sin slægt ; og Med ridderslaget var det endda så soM så . Man fortalte deroM , at dronning Margrethe og hendes slægtning , den unge kong Erik havde tilbragt nogle dage på jagt på halvøen Knudshoved , hvor Ejler Bondes gård lå ; til de fyrstelige personer var der tøMret et lidet hus , udenfor hvilket nogle adelige riddersvende skulle holde vagt saMMen Med Bonden og hans folk . De unge herrer havde talt hånligt til Ejler , Men overladt haM og de andre bønder at føre vagttjenesten til ende , Medens de selv drak og svirede i skoven så længe , at de fandtes døddrukne på pladsen , da Morgenen brød freM . Men i den saMMe nat løb et af fetaljebrødrenes skibe ind under odden og landsatte sit Mandskab . Kort at fortælle , det var ved Ejler Bondes rådsnarhed og hjælp , at de kongelige personer undgik det duMdristige attentat ; til tak derfor slog kong Erik , — soM han da allerede kaldtes , — den gæve Bonde til ridder , Mens adclsMændene så derpå . Dog fortalte disse , at kongen havde udført cereMonien på en sådan Måde , at de vel forstod , at han kun gjorde det for spøg og i det højeste nødtvungen efter sin kongelige frænkes ønske . Dronningen deriMod overrakte haM siden en guldMønt Med en kæde ; på Mønten stod ordene : SeMper sobrius — altid ædru — oMkring hendes navn , det kronede store M . 
Ikke en adelsmand i hele riget agtede Ejler Bonde for sin lige ; men desto større en hæder var det for ham , at hans undergivne på Knudshoved gods regnede ham folen adelsmand og dog kom til ham som til en fader . 
Deres land lå for sig , afgrænset fra det øvrige Sjælland ved store skove og uopdyrket jord ; i skovene græssede hans kohjorde , på markerne hans får , og mellem 

disse rigdomme lå hans gård — omtrent der , hvor nu knudsskovgård skjuler sig bag den herlige knudsskovs høje graner . Den yderste ende af halvøen , som nu den meste del af året er landfast med det øvrige , var dengang en 0 , forbunden med landjorden ved en lav grund , hvorover man som oftest kunne vade uden besvær . Øen var tæt bevokset med en vild skovvækst , af hvilken kun få forkrøblede spor er tilbage . Der holdt Ejler Bonde jagt med sine undergivne hvert efterår ; og udbyttet delte han trolig med dem , ligesom man i det hele taget var fælles om alt hans gods . Penge kendte man næppe , og man så af guld kun hr . Ejlers gyldne mønt med indskriften og så det forgyldte fæste , som prydede herre Henriks barne-sværd . 
Thi herre Henrik var og blev det eneste fornemme væsen på Knudshoved . Da sværdet var bleven givet ham , stod han midt i borgestuen og havde det spændt om sig , al sin seksårige værdighed samlede han for at tage mod sin noget ældre ven Eske ; og da denne trådte ind , råbte ridderbarnet :  » Nu skalst du kalde mig herre Henrik ! « 
Fra den tid skrev det sig , at de Knudshoved bønder fik større tanker om deres herremand og begyndte at drømme ligesom Eskes fader om en stor fremtid . 
Eskes fader havde været på rejse i fremmed land , og derfra medbragte han forestillinger om guld og hæder , som ingen på halvøen delte med ham . Alt , hvad man tænkte sig om fremtiden , skrev sig fra ham ; alt , livad man udmalede sig om det barn , der var ligesom det lille riges tronfølger , fik sine farver fra hans indbildningskraft . De , som havde set dronningen , den unge konge og deres følge på jagttoget , havde intet andet set af denne verdens pragt ; tiden og overleveringen havde forstørret den kongelige glans , og Eskes fader kunne intet fortælle og intet opdigte , som ikke de gamle-istemmede i den tro , at de også kendte verdens glimmer , skønt de kun havde set et Hof på skovtur . 
Men Eskes fader , — hvor rapt end hans tunge gik , når han fortalte enebocrfolket om andre lande , om riddere , om herremænds rigdom og om kongers pragt , — Eskes fader tænkte kun på Eske , og alle sine store Tan 

ker lod han kun kredse om Eske ; derfor sukkede han over , at han ikke var en ridder , og Eske ikke var en ridders barn . 
Men hans dreng gik som sagt ud og ind på Stengården , og det var ikke så sært , thi de to fædre vare gode og svorne venner ; alligevel undredes mange over , at Ejler Bonde så at sige ingen forskel gjorde på de to drenge . Derfor opkom der blandt bønderne , — ingen vidste hvorfra , — en dunkel forestilling om , at det så havde sine grunde , at Eske altid var sammen med junkeren . 
Ejler Bonde havde haft en ældre søn med sin første hustru , og denne dreng , der døde som spædt barn , var født samme nat som Eske . Nu ymtede man i krogene om , at det ikke forholdt sig ganske rigtig , som det hed sig ellers , men at Eske var et forbyttet barn og var hr . Ejlers søn . 
Dog de Knudshoved folk havde så mange sære forestillinger , og hverken drengene selv eller hr . Ejler vidste synderligt om dette rygte , som holdt sig i afkrogene , dukkede op til tider og til sidst skulle få en vis betydning i denne historie . Eskes fader havde også hørt det , og i sit stille sind blev det ham et led med i den kæde af drømme , som han bevarede i hjertet om sin kære dreng , sin Eske . 
Andet kapitel 
den gamle hal . 
Da Eske var Iii år gammel , gik han en dag hjemmefra og op på Stengården . Han og herre Henrik skulle øves i våbenbrug som så ofte før , og Ejler Bonde underviste dem altid selv . 
Bestandig var Eske den dygtigste , og bestandig lod Eske herre Henrik have fortrinnet i enhver aftalt kappestrid ; det var en lærdom , Eskes fader havde givet ham . Drengene færdedes med hinanden i skovene og på græsgangene om hverdagen , men om søndagen holdt de formelige 

våbenøvelser i en stor , gammel , halvåben hal , som nu aldrig brugtes til andet end til oplagsskur for brændsel og staldrum for fårene om vinteren , men som efter hele sin indretning syntes bygget efter de gamle nordboeres mønster til gildehal . 
Da de åbnede de store underste halvdøre for at træde ind i den gamle sal , var hallen tom ; de mente , at Ejler Bonde ville komme siden og gik højere op i hallen for at finde våbnene og øve sig lidt på egen hånd . De fandt 
buerne og begyndte at skyde til måls efter en knast i en af de gamle bjælker . 
Mens de øvede denne idræt , kom nogle af gårdens folk til , men de forstyrrede ikke  » de unge junkere «  i deres leg . 
» De unge junkere «  ; hvor glædedes ikke Eskes fader , når han med dette navn hørte sin søn jævnføres med herre Henrik . 
» Her er for mørkt , «  sagde Eske . 
» Her er lyst nok for mig , «  sagde herre Henrik . 
Den unge herremand gik hen i en endnu mørkere krog af salen ved det gamle højsæde , famlede på bjælkeværket og sagde : 

» Her er et gammelt udskåret ansigt , her i højde med min hånd ! Kan du se det , Eske ? « 
» Ja , «  svarede Eske ,  » det har øren som en hest , og i hvert af ørerne sidder en ring . « 
» Lad os skyde efter det , «  sagde junkeren og gik tilbage til sin kammerat ;  » jeg først . « 
Karlene så til , mens herre Henrik skød . Pilen ramte lige i figurens hageskæg . 
Eske skød , og hans pil gik gennem en af de udskårne ringe . 
» Det billede skal i ikke skyde efter , drenge , «  sagde den gamle Asger Bryde . 
Hvorfor ikke ? «  sagde Eske . 
» Det er et gammelt gudebillede , og de gamle i hallen skal man ikke håne ; så sende de sot over dyr og mennesker . « 
» Trolde har ikke magt over kristne riddere og deres mænd , »  sagde herre Henrik ; han førte altid et stort ord . 
Eske skød igen og ramte det udskårne ansigt lige i munden . 
Herre Henrik lod , som om han ikke havde set det .  » Hvor bliver min fader af ? «  spurgte han . 
I det samme kom en Karl ind og sagde bud fra hr . Ejler , at de skulle komme ind i storstuen . 
» Hvorfor ? «  spurgte drengene . 
» Munken fra Vordingborg er her og vil tale et guds ord . « 
Så lod de alle legen fare og gik ud af den gamle hal . På gårdspladsen mødte de en underlig skikkelse ; det var en lavstammet , halvgammel og fjollet spillemand , som ofte kom vandrende ud med sin fedet for at mættes med milde gaver af Stengårdens forråd . Det nyttede ikke at tale til ham ; thi han mælede sjældent et ord . 
De lod ham gå sin gang , og efter sin sædvane gik han ind i den gamle hal og satte sig i højsædet . 
Snart genlød hallen af hans klodsede bondedanse og hans tungsindige folkeviser , når han da ikke forfriskede sig med et hvinende løb over strengene . 
» Kan det gå an , «  spurgte herre Henrik ,  » at han spiller , mens Broder Laurentius taler ? « 

» Det kan ikke nytte at få ham ud igen med det gode , «  sagde Asger Bryde ,  » og det er synd at være hård mod den stakkels svend fedet . « 
Tredje kapitel . 
Storstuen . 
Eneboerfolket på Knudshoved havde den gang lige så langt til kirke som nu til dags ; desuden vare vejene langt vanskeligere og mere ufarbare . For at råde bod herpå var det skik og brug , at munkene fra klostret i Vordingborg tog derud et par gange om måneden for at prædike og skrifte bønderne . 
Men i den afvigte vinter havde den dybe sne og det ustadige vejr lagt hindringer i vejen , og da først foråret begyndte , vare munkene så optagne af verdslige sysler , — thi kong Erik ville i denne sommer holde Hof på Vordingborg , — at den fjerne menigheds tarv var gået halvt i glemme . 
Da drengene og gårdens folk trådte ind i storstuen , så de flere af Ejler Bondes undergivne forsamlede ; langs den ene væg stod og sad kvinderne i grupper på begge sider af husets aldrende Frue , ridderens moder , Fru Anne , som sad i højsæde . 
Fru Anne var en sygelig , krumbøjet gammel skabning , og hendes røst var næppe til at høre ; men hendes råd blev hørte og agtede over hele halvøen , og hendes ord havde stor vægt ; hun var meget kyndig i lægekunst og kvindelig syssel . Lige overfor hende ved den modsatte væg sad Ejler Bonde selv . 
Herre Henrik gik straks hen og tog plads lige foran ham . 
Ved begge sider samledes karlfolket , dels bag to brede borde med ryggen til væggen , dels foran bordet med ansigtetvendt mod kvindernes plads . Eske opsøgte sin fader . 
Den gamle Asger Bryde tog plads indenfor døren og blev slående der og så gnaven ud . Ikke langt fra ham 

stod halvøens mest bekendte mænd ; der var den skæve Anders fra strandhusene , den lystige Klaus ildebrand , den døve Ole havemand og hans Broder skovhuggeren , den ranke Kåre smed og hans gamle nabo og medhjælper Simon blæsebælg , som i sin tid havde båret de nordiske rigers dronning over vadestedet til øen . 
Munken , som stod mellem vinduerne , lod sine øjne løbe fra Asger Bryde over bøndernes række . De gamle ansigter bed sig bedst fast i erindringen ; der stod de to kæmpestore tvillinger , Møns klem og Møns bakke , hvis ansigter vare bedækkede af vældige skæg , buskede øjenbryn og et langt nedfaldende , tvedelt hovedhår , og bag dem deres ti sønner , unge , friske og raske folk , men duknakkede og tavse . 
Der herskede den fra gamle dage overleverede skik , at man vel hørte ærbødigt på munkens tale , men at det var regnet for enhver voksen mands ret at afbryde ham i hans prædiken for at fordre en forklaring , bede ham gentage et ord eller endog for at modsige ham . 
» Du taler så barskt i dag , gode munk ! Hvad er munken vred over ? «  sagde Møns klem midt i talen . 
Munken , som var vant til afbrydelser og efter hånden havde lagt sig en vis slagfærdighed til , svarede sådan noget , som at der skulle skar] ) lud til skurvede hoveder . 
» Vi er jo da kristenfolk , «  vedblev Møns klem uforstyrret ,  » og du kommer vel ikke for at holde skændetale ; det behøver du ikke . « 
» Vi kan godt skælde ud selv , «  sagde Møns bakke ganske langsomt ; hans røst kom dybt og vægtigt ud af al den mængde hår , som syntes at ville kvæle enhver af mandens ytringer . 
Klavs ildebrand lo højt og tog sig i det . 
Fra hallen hørtes den taktfaste , ensformige piben af svend Fedels skingrende instrument . 
Den gamle Fru Anne sagde noget , uden at hun rejste sin krumbøjede skikkelse . Herre Henrik drejede øret om mod hendes plads og gentog hendes ord : 
» Fru Anne siger , at vi er kristenfolk , men ikke alle sammen , og at Møns klem skal tie stille , ellers retter hun sig op og stirrer på ham ! « 

munken gik videre med sin tekst , eller rettere : han greb monses ord . Hans øjne glødede , og han udslyngede i blomstrende udtryk og med en vredladen tone den beskyldning , at de Knudshoved folk vare halvt hedninger ligesom maurer og finner . 
En svag bemærkning fra den gamle kvinde bragte ham til at standse igen . 
» Fru Anne siger , «  vedblev hendes unge tolk ,  » at vi er et kristenfolk og ganske vil adlyde , hvad den hellige mand for vore synders skyld vil pålægge os ! « 
» Tak , Fru Anne , «  råbte munken ,  » I er en pille i vor kirke ; i er som et svangert hvedeaks i denne ager af Klinte . « 
» Hver mand svarer for sig , «  sagde Asger Bryde ,  » men Fru Anne kan vel have lov at svare for mange ; thi hun er en fostermoder for vore børn . Men vil munken ikke sige os , hvad hedenskab vi er befængte med ? Han er måske selv vis og god og en kristenmand ; men han kender ikke os , og han spørger os aldrig om noget . « 
» Du gamle synder , du forstokkede hedning ; har jeg ikke truet dig og ikke advaret dig ? Har jeg ikke sagt det , så siger jeg dig det i dag : sværdet , det usynlige , er over eders hoveder ; i dag må i vælge . Hører i  » ikke de ugudelige toner fra hin besatte gamle synders fedet ? Kan den have ret til at forstyrre os i denne hellige stund ? Er delingen , der vil jage den spillemand ud ? « 
Svend Fedels rystende strænge skingrede med vanvittige triller , og det lød , som om den gamle hal selv lo og spottede overlydt . 
» Vi vil adlyde dig , «  sagde Ejler Bonde . 
Atter knirkede og hviskedee det fra Fru Annes stol ; og herre Henrik tog til orde : 
» Fru Anne siger , at min fader har talt vel ; hun roser min fader . « 
En af karlene gik ud og jog den fjollede spillemand bort ; men samtalen i storstuen gik videre . 
Asger Bryde tog til orde :  » Munken kender os ikke ; han kender ikke vore skove ; de suse om vort hoved ; det dønner under vor fod , og vor gamle 0 gemmer , hvad han al 

drig forstår at mane bort . Her er ting herude , som ikke vil spottes . « 
Munken afbrød ham :  » Det skal ske , som jeg har sagt ; vreden skal fare ud over jer som hundrede ryttere ; krigen skal ramme jer , pesten skal lamme jer , døden skal gemme jer og jeres børn , indtil i hæle ikke én hedning mere ! « 
Møns klem sagde , at munken og hans ord vare stærke , men ikke stærke nok .  » Du kan ikke sejre over os gamle med hårde ord ; i det stykke er din gud ikke stærk . Din gud sejrer kun , når han er mild . « 
» Tal mildt til os og vore børn , som Fru Anne gør , «  vedblev hans Broder ,  » så først er din gud stærk . « 
» I århundreder , «  sagde Møns klem ,  » har i skændt på vore fædre , men i har aldrig hjulpet os i nød . I åringer har i truet os , men i har aldrig rakt os en god vennchånd . I taler et sprog , som ikke er vort . « 
Fru Anne hviskedee : 
» Fru Anne siger , at munken skal bede godt for os alle . «  herre Henrik gik tværs over gulvet og knælede for sin farmoders stol . 
Kvinderne sukkede dæmpet :  » Bed godt for os alle ! « 
Munken bad ; alle knælede . 
Da de kort efter skiltes , sagde Møns klem til Asger Bryde , at bønnen var god , men talen slet . 
Eske , herre Henrik og Ejler Bonde gav sig til at øve sig med våbnene i den gamle gildehal . 
» Se , «  sagde Møns bakke , som så derpå ,  » så lidet agte vi de gamle i hallen , at Eske har ramt dette gamle ansigt lige i munden . « 
Asger Bryde sagde :  » Ja , han ramte det lige i munden ; men det var din søn . Hr. Ejler , som begyndte at skyde til måls efter det . Mon du turde lade din søn skyde efter Sankt Clemens i Kastrup ? « 
Denne gamle hedning havde de samme sære og overtroiske forestillinger om al religion ; et helgenbillede og et udskåret ornament med ansigtstræk , et krucifiks og en gammel runesten vare ham lige ukrænkelige . Hans overtro var en blanding af en Munks og en fetischdyrkers . Den samme overtro beherskede mange af bønderne , som havde været til stede i storstuen . 

men i de følgende dage bredte det rygte sig , at pesten var på Sjælland ; man sagde , at nogle lybske skippere havde bragt den til havn i de første forårsdage , og at den nu allerede var nået så langt mod syd , at den huserede i jungshoved og allersle v . 
Dette ængstende rygte havde munken , Broder Laurentius , efterladt sig i Fru Aunes kvindestue og betroet hende det i al hemmelighed , for at disse to fromme sjæle i samdrægtighed kunne gotte sig over den straf , som nærmede sig de ugudeliges hoveder . Havde hans prædiken ingen virkning gjort , så ramte dette rygte des sikrere . Pesten var omtrent den eneste fjende , som disse stærke folk frygtede ; en krigsmands hug kan man afbøde ; en brådsø kan man se . før den kommer , men pesten er usynlig , tavs og snigende ; den er som himlens hævn , for den kan ingen værge sig . 
Fjerde kapitel . 
Gladensvend . 
Eske drog ad Vordingborg til gennem de store skove med det ærinde at fortælle abbed Stefan i klostret , at mændene fra Knudshoved agtede for at afværge pesten at tage del i et stort valfartstog til den hellige kilde i Mogenstrup . 
» Jeg er ikke meget for de valfarter , «  sagde Eskes fader ,  » især da jeg ikke kan tro , at det er heldigt , at mange mennesker komme sammen på en tid , hvor enhver må tro om sin næste , at han har den sorte død i sig . Men drag du kun med bud til prioren ! Fru Anne har sat det igennem , og Fru Anne må vel vide det . « 
Eskes fader fulgte ham mere end den halve vej og ventede så på ham en halv dags tid ved svend Fedels hytte , mens drengen udrettede sine ærinder hos abbeden og hos munkene ; hist skulle han have en bog , her lægemidler , hist gode råd og her en velsignelse med til den syge , 

urolige gamle frue . Til sidst drev han over engen ned til noret , hvor den gang de træge bølger rullede næsten helt ind under slottets ringmur . Her tog han plads i græsset og hvilte sig . 
Medens han sad der , hørte han nogen le og mellem udbruddene af latter nogle brølende lyde ligesom af et krumhorn . Et øjeblik varede denne larm ; så kom der farende en femtenårs pige om hjørnet af muren og efter hende en lang opløben dreng , som forsøgte at tude hende i øret med et horn . Drengen var grim og fregnet ; hans lange , tynde ben slog sludder for hinanden , og hans latter var hæs og kort , som om den ene lattersalve gjorde nar af den anden ; hans dragt var falmet og klædte ham ikke , den ene hose gled ned over hælene og åbenbarede en lang , formløs , nøgen skank ; en stor baret hang ned over hans ene skulder , holdt oppe ved en rem , der havde lagt sig over hans næse . 
Han lo og pustede . Pigebarnet standsede , vendte sig imod ham og skændte ; han satte hornet for munden og brølede igen , mens hans rødrandede øjne snurrede rundt i hovedet , som om de ville kalde de gamle mure til vidne på hans klodsede skælmeri . 
Pigebarnet holdt hænderne for ørerne og løb videre ; Eske sad så stille på stien , at hun ikke opdagede ham , førend hun var syv—otte skridt fra ham ; men der var ikke tid til at standse . Hun løb op ad skrænten , greb med hænderne på muren og satte over en kampesten , der lå der ; så drejede hun sig om , satte sig på hug bag Eske og gav ham et puf , idet hun sagde : 
» Hjælp mig dog , bondeknold . « 
Den falmede ungersvend standsede midt i et brøl og gloede et øjeblik i hjælpeløs kejtethed på sin fjendes nye forbundsfælle . Men Eske var også på sin vis kejtet ; leg og især leg med pigebørn faldt aldrig for i hans hjemstavn . 
» Hjælp mig dog , bondeknold ! og tag den tuder fra ham ’ . « 
Eske rejste sig med en alvor , som ikke passede for legen og gik hen imod den opløbne dreng . Denne tog flugten med samt sit horn ; Eske så ham for alvorlig ud . 

da fjenden således var slagen , gik Eske tilbage med den samme højtidelige mine ; og pigebarnet gav sig til at skoggerle . Eske forstod på en egen bitter måde , at det var ham , hun lo af ; men skønt hun kunne se det på hans ansigt , var det hende ikke muligt at styre sin latter . 
Han satte sig ned nogle skridt fra hende og så ud over vandet . Da hendes munterhed begyndte at stilne af , skottede han til hende . Hendes næse var vel spids , men det var nu naturens værk , hendes ansigt vel rødt , men det kom nu af latteren  ; alt i alt ville vel Eske dog have fundet hende ret pæn , hvis han ikke var vred over hendes latter . 
Hun begyndte at fortryde det og ville åbne en samtale ; han svarede ikke . 
Så slog hun med nakken . 
» Hvor er du fra , bondedreng ? «  spurgte hun . 
Eske stod op og gik med knyttede næver hen imod hende . 
Hun så ham i ansigtet med et lunt smil , men sagde intet ; han rørte hende ikke , men han forstod , hvor usigelig dumt han havde båret sig ad ved at lade hende se , at han blot et øjeblik havde lyst til at straffe hende . 
Lidt efter sad de atter tavse ved siden af hinanden . 
Den falmede fyr med hornet kiggede om et hjørne af ringmuren , blæste i sit frygtelige instrument og forsvandt som et lyn . Hverken Eske eller pigebarnet så efter ham . 
Efter en lang tavshed sagde hun igen  :  » Hvor er du fra ? «  men bondedreng sagde hun ikke . 
Eske drejede sit hoved om og så glad på hende ; hun så ud over vandet ; og endelig fik hun da svar på sit spørgsmål ; som følge af denne omstændighed fulgte flere spørgsmål og svar , og de kom i livlig samtale . 
Hun fik rigelig besked om hans hjemstavn , om Fru Anne , om herre Henrik , om skovene på øen ; han nævnede også Ejler Bonde . 
» Hans navn kar jeg hørt . « 
» Det tror jeg gerne ; han er en riddersmand , «  sagde Eske med stolthed ; pigebarnet gav sig til at le . 
» Er Ejler Bonde en riddersmand ? Det har jeg aldrig hørt før ! « 

Eske fortalte , hvorledes det var gået til ; det lod ikke til , at det interesserede hende synderligt . 
Han spurgte om hendes navn . 
» Jeg hedder gladensvend . « 
» Nu lyver du ; det er jo et drengenavn . « 
» Jeg kan også rende og springe og ride og klatre som en dreng . « 
Hendes fregnede legekammerat afbrød i det samme deres underholdning med nok en velment langtrukken tuden om murhjørnet ; de lod sig ikke forstyrre . 
» Hvad hedder du så egentlig ? « 
» Egentlig hedder jeg Gerda , men endnu er der da ingen på hele Vordingborg slot , uden at han kender mig under navnet gladensvend ; men når jeg bliver voksen , så vil jeg age i karm til kirke og hedde frøken Gerda . « 
» Må jeg også kalde dig gladensvend ? «  spurgte Eske . 
» Er du tosset ? Hvornår skulle vi to tales ved ? Tror du , jeg vil besøge dig på Knudshoved ? « 
Eske lod til at synes , at det ikke var helt umuligt , at de kunne ses igen , og han bestyrkedes i sin tro ved , at hun aldrig så sig om efter sin kammerat , men viede ham selv hele sin opmærksomhed , hvor ofte end brølene fra det falske gamle horn lod sig høre . 
Lians nye bekendt fortalte endvidere uopfordret , at hun boede på slottet hos sin moster , Fru Barbara . 
» Men hvem er så drengen , der luder i hornet ? «  spurgte Eske . 
» Det er Frederik , «  sagde gladensvend og lo . 
» Ja , jeg er lige klog ; hvem er Frederik ? « 
» Det ved jeg ikke ; hans fader bor her i byen og er handskemager eller Sadelmager eller spandcmager eller sådan noget ; men jeg leger med Frederik , for her er ingen anden . « 
Atter tudede Frederik , og gladensvend blev utålmodig . 
» Jeg ville ønske , jeg kunne løbe den anden vej om og slippe for ham ; men det kan jeg ikke , for jeg kan ikke komme uden om voldgraven under gåsetårnet . « 
» Jo , du kan , «  sagde Eske ,  » jeg skal hjælpe dig over ; der ligger en gammel pram , som er noget læk ; men vi kan godt komme over på den . « 

de rejste sig og gik langs hen under muren ; ved det næste hjørne mundede voldgraven ud i noret , og de fulgte 
gravens stejle bred , til de kom til en gammel pram under buskene . 
Eske trådte ud på den ; Gerda satte sin fod på dens kant , og — eftersom hun var et lunefuldt pigebarn , som 

pludselig havde mistet lysten til at sejle i pram i selskab med en bondedreng , — så gav hun prammen et velment spark , for at den skulle fare ud i graven med sin passager . 
Men Eske var rap i vendingen og sikker på benene ; han greb fat i pilekvistene og halede sig straks i land igen . Da han sprang ind , stod Gerda og ærgrede sig over , at hendes plan ikke lykkedes . 
» Vil du sejle med ? Du må godt alligevel ! «  sagde Eske roligt . 
Gladensvend så på ham .  » Nej , tror du , jeg vil sejle med dig , bondeklåde ? «  sagde hun spidst og vendte om . 
Og således endte sammenkomsten på samme fjendtlige måde , som den var begyndt . 
Gerda forsvandt i løb foran ham , og han traskede sindigt bag efter ad stien , betænkt på at gå ad skoven til for at møde sin fader og gå hjem med ham . Stien var ujævn ; den bevægede sig mellem buske , siv , tjørn og murstensdynger tilbage til det sted , hvor han havde passiaret med gladensvend ; han kom kun nogle skridt derforbi , da han blev ramt i nakken af en stor skarntyde , som var opreven med rod og blev slynget med kraft igennem luften . Han vendte sig og så oppe under muren den langbenede Fredrik , som i sin Iver havde kastet våbnet for tidligt og nu havde besvær med at undslippe . At løbe tilbage ville være den visse undergang ; thi der endte stien ved voldgraven , hvor den gamle pram lå ; og foran ham var jo den frygtelige bondedreng , for hvis ansigt den lumske tuder alt en gang var rendt . Fredrik gjorde det vovestykke at løbe ham forbi , men faldt naturligvis over sine egne ben , og Eske var i samme øjeblik over ham . 
Frederik spjættede , så at det var helt umuligt at få ram på ham eller komme forbi ; og alt imens Frederik lå på ryggen og spjættede som en besat , flyttede han sig længere frem ad stien og længere bort fra vandet . 
» Du må hellere give dig , «  sagde Eske ,  » eller også må du stå op ; jeg giver dig tid til det ! Stå kun ret op på dine ben , hvis du vil slås . « 
Fredrik gloede med sine rødrandede øjne på sin modstander ; hans knæ lå sammenbøjede , spændte til spark . 
Dog så det ud til , at han ville benytte sig af Eskes 

ridderlige forslag , thi han trillede om på siden , fik sig rejst op og — gav sig til at rende videre frem langs muren og ud på den eng , som endnu ligger mellem ruinerne og masnedsundvejen ; Eske satte efter ham . Da de nåde den side , snavsede kørevej , som den gang førte til flåde-havnen , men nu for længst er erstattet af en bred og magelig chaussé , indhentede han ham , væltede ham og gav sig til at prygle løs på ham , mens den overvundne hævnede sig ved snedigt anbragte nap i Eskes ben . 
Således vare de optagne i nogle minutter . 
» Hvad — den diiwel — slås de kanalljer for ? « 
Stemmen kom fra en høj og fin herre , som var standset på kørevejen foran dem . 
Uden at Eske mærkede , hvorledes det gik til , slap Fredrik ud af hans arme ; han så ham springe op , gøre et mislykket forsøg på al få sin nedfaldne hose til at sidde pænt og bukke ivrigt . Han løftede benet , halede i strømpen , så på den fremmede , bukkede , tabte ligevægten og bukkede igen . 
Tilsidst opgav han sin genstridige benbeklædning og foretrak at tage sin runde hue af hovedet og bukke til af sked , inden han lavede sig til at stikke i rend op ad bakken til byen . 
» Er det ham , Fredrik spandemagers ? «  spurgte den fremmede . 
Fredrik fniste og så atter helt alvorlig ud ; hans kinder var blegere end ellers ; den sidste gnist af den rødme , pryglene havde frembragt , var aldeles forsvunden . 
Da Herren intet videre sagde til ham , forsvandt han . 
Eske havde imens rejst sig og var gået op på vejen , medens han afvekslende betragtede Fredrik og den herre , drengen viste så megen ærbødighed . 

femte kapitel . 
Kong Erik . 
Den fremmede var iført en lang , vid husdragt af den slags , som fornemme herrer den gang bar ; hans klædning var af sort fløjl uden prydelse ; den faldt i svære folder ned om hans slanke legeme . På hovedet bar han en baret ; over panden glimrede i dens røde fløjl en agraf med fire prægtige diamanter . En liden kårde hang ved hans side i et løst bælte , som kun på højre side af hofterne var fastgjort med et spænde af guld . Hans åsyn var trods den strenge tiltale nærmest præget af skælmeri ; men dets udtryk vakte ikke tillid . 
I nogen afstand fra ham vare to riddere i lignende , men mere kostbare dragter standsede , og ved at få øje på dem og ved at betragte den fremmede skikkelse nøjere for der en tanke gennem Eskes hoved : 
kongen ! 
Hvor latterlig end Fredriks overraskede og kejtede ærbødighed havde vist sig , var der noget i den , som havde bragt Eske til at glemme legen og til kun at fæste sine øjne på den mand , der stod for ham . Hvor ophedet han end var af det tåbelige slagsmål og af ærgrelse over Fredriks pjaltethed og underfundighed , samledes hans tanker dog hurtigt til klarhed over , hvem han havde fået at se : 
kongen ! 
» Hvad hedder han ? «  spurgte kongen . 
Eske havde taget sin hue af og svarede roligt , om end hans hjerte bankede stærkt . 
» Hvor er han fra ? « 
Da kongen efter hånden fik drengen trukket op til at give bEsked på , hvad han i øjeblikket ville vide , og ikke gav ham tegn til at gå , blev Eske stående . Kongen vinkede , og en af ridderne nærmede sig . 
På plattysk førtes nu en kort samtale , efter hvilken kongen gik i forvejen , støttende sig til sin stok ; derefter fulgte de to riddere i nogen afstand og et par skridt efter dem gik Eske med . Han fik ordre til at gå med op på 

slottet , hvor han først i stegerset tik et måltid mad og et krus øl og derefter førtes af en tjener ind i et af kongens værelser . 
Kong Erik lå på en sofa , foran hvilken der stod et lidet bord med pergamenter , blæk og fjederpenne . Ved vinduet sad en dame , hvis dragt og åsyn Eske ved første øjekast fandt meget smuk , men da han siden hørte hendes stemme , lød den meget uskønt . Kongen havde langt hår , som faldt ned over hans skuldre og indrammede hans blege ansigt på en egen hæslig måde . Han lo til Eske , da drengen trådte ind . 
» Vi har god tid i dag , forstår du , siden vi vil have besøg af en som dig , «  sagde kongen . 
Eske løftede øjnene op , undrede sig med vrede over , at en konge kunne tale så uvenligt til et fremmed barn , og han vidste intet at svare . 
Så kaldte kongen ham nærmere og vedblev at tale i små , afbrudte sætninger : han havde r sin tid selv været på Knudshoved , sagde han , om der ikke var en 0 derude , som hørte halvøen til . 
Jo , eders nåde , «  sagde Eske høfligt og anstrengte alle sine evner for at være både høvisk efter den anvisning , man i stegerset havde givet ham , og forsigtig , fordi han i sit hjerte havde fået onde tanker om kongen ;  » Øen er helt bevokset med skov . « 
Kom hid , min dreng , og tegn , hvis du kan , hvorledes øen ligger , og fortæl mig , for hver streg , du laver , hvad du véd om dit hjem  ! « 
» Jeg forstår ikke at tegne , herre ! « 
» Frøken Cæcilia ! «  sagde kongen ,  » kom hid og tegn ; i er kyndig i sligt ! « 
Damen stod op og raslede hen til løjbænken , satte sig til Eskes forbavselse lige foran kongen på dens hynder , tog en gåsefjer og tegnede nogle streger . 
» Er det sådan , at eders halvø ser ud ? Jeg har set den fra Gavnø ? «  spurgte hun med skrattende røst . 
Han så på de bugtede streger og mente , at halvøen havde ikke så mange indskæringer ; kysten var lige . Damen tegnede om igen , og Eske rettede . Han udpegede 

for hende skovens grænse , Stengårdens beliggenhed og huset , hvor han selv boede . 
Under alt dette lå kong Erik som en ligegyldig tilskuer bag frøken Cæcilia . Da kortet over halvøen var færdigt , — og vore læsere må ikke have for høje tanker om Eskes og frøkenens makværk , — spurgte hun ham ud om øen . Han tegnede den , så godt han kunne , med dens bugter , viste hende stenene langs dens kyster og betegnede bakkerne og de små søer med store klatter og uregelmæssige figurer . 
På denne måde blev det ham , der førte ordet ; frøken Cæcilia smilte , og kongen lod ham tale . Drengen blev henreven af sin skildring og , uden at han mærkede det selv , blev hans sjæl henført i den drømmeverden , hvori hans faders planer så ofte havde sat ham , så at han ikke blot talte om , hvorledes øen var , men også , hvordan den kunne være . 
» Her skulle uddybes en rende , så at vadestedet var ødelagt , og hvis så en lav mur var beliggende her foran skovbrynet , så skulle en ridderborg ligge vel skjult der ved foden af bakken ; der er den gamle kilde , og den giver vand nok , siger fader , så længe skoven ikke er fældet . « 
» Og er der ikke fare for landgang fra søsiden , «  spurgte kongen med en vis Iver . 
» O nej , herre , nej , eders nåde ! Kysten er sandet og der er grunde langt ud ; et skib kan kun et sted løbe tæt ind under kysten , og det sted er der ikke mange , der kende . « 
» Hvor er det sted ? «  spurgte kong Erik igen . 
Eske så på ham og tøvede . 
Kongen gentog ikke sit spørgsmål , men rejste sig halvt op og så på drengen med et blik , i hvilket denne læste , at kongen ikke tålte hans tøven , men også , at det ikke var godt , om kongen fik svar ; han begreb , så lidet han end var en menneskekender , at på kong Erik kunne man ikke stole , og at alle disse oplysninger måske kunne blive hans gamle hjem til skade . 
Det kongelige øje øvede vold imod ham ; han måtte svare . Med lavere stemme udpegede han stedet på det utydelige kort . 

» Nu , frøken Cæcilia ; hvis drengen taler sandt i sin beskrivelse , så var vel dette jomfruelige land været at eje . « 
» Eders nåde , landet er fattigt ,  » sagde Eske . 
Frøken Cæcilia bemærkede , at kongen var ingen Bonde , som ville køre gødning og pløje . 
» Har Ejler Bonde børn ? «  spurgte kong Erik . 
» Ja , eders nåde ; herre Henrik skal landet høre til , når Ejler Bonde er død ! « 
Kongen kastede utålmodigt med hovedet .  » Herre Henrik ? Hvad er det for en herre ? « 
Eske fortalte om junkeren . 
Kongen hørte knap efter ; thi frøken Cæcilia hviskedee ham i det samme noget i øret ; da hun tav , afbrød han drengen med en håndbevægelse og tog kortet ned til sig for at se derpå . 
» Rigtig , Cæcilia , en herlig rede for to vildene fugle ! Jeg kunne misunde den lurvede Bonde sligt et arvegods . Her i disse riger røver den ene fra den- anden ; om det så er fra kongen , så røve de alt , hvad de kan . Kun en ussel Bonde på en strimmel sandet kyst kan få lov til at bjerge sin tang i fred . Men bi mig kun ; når jeg begynder at gå på togt , så skal de hytte sig for mig . De kan stække ørnensvinger , men den kan selv hvæsse sit næb . « 
Eske hørte til med ærefrygt og med harme ; der var noget i kongens nedslagenhed og i det , at han misundte en fattig Bonde , som gik drengen til hjerte ; men der var også et udtryk i hans ansigt af bitterhed og livslede , som det mere oprørte end smertede ham at være vidne til . 
Kong Erik rullede pergamentet sammen og gav sig til at banke i sin venstre hånds flåde dermed . 
Ingen af de to svarede ham eller vovede at sige et ord . 
Frøken Cæcilia gav sig Iii at lege med gåsefjerene . Hun tabte en af dem for Eskes fod , uden at drengen så det ; thi han betragtede kongens ansigt . 
Hun rørte ved hans arm og pegede på den tabte pen ; Eske samlede den op og lagde den på bordet foran hende . Frøkenen hviskedee til ham , at nu måtte han helst gå . 
Eske tøvede et øjeblik ; så bøjede han sig dybt for kongen , og denne hilsen kom han ikke kejtet fra . Erik af Pommern gav ham et nik , og hans øje hvilede med gunst 

på det fremmede barn , idet Eske forlod kammeret og gik sin vej . 
Han næsten løb gennem slotsgården og den lille bys gader . Da det sidste af de små huse lå bag ham , standsede han og drog et dybt suk . Så opsøgte han sin fader , hvor han havde forladt ham i skovens udkant , og de fulgtes ad hjem . 
Sjette kapitel . 
Fru Anne . 
En vandring gennem oreby skov , hvis rester endnu strække sig langs den sydlige kyst af Knudshoved , er i vore dage til enhver tid en nydelse . 
Om vinteren , når sneen hænger på grenene , stryger slæderne let og i læ frem ad de banede veje gennem skovens stilhed ; om efteråret er skovens træer brogede og dens skønhed tungsindig ; den har mistet sin ynde , men bevaret sin alvor . I det høje forår er oreby skov en herlig plet ; dens rige afveksling , — snart mørke , smalle veje mellem susende og læende graner , — snart brede kørebaner med dybe udsigter under bøgene , — snart brombærbevoksede skrænter i nærheden af stranden , den friskeste og lystigste strand i sydsjælland , — al denne rige afveksling bærer dog bestandig præget af ensom skønhed , af alvorlig højhed , at stille minder midt i den livsalige skovpragt . 
I Eskes dage var skoven ikke så velplejet som nu ; mere end dobbelt så stor bredte den sig som et værn , en stolt dragsmur fra den lystige strand mod syd til den lave , flade , grundede og med sten fyldte aunø fjord ved nordsiden ; ufremkommeligt krat og vældige egesale omgav stierne og de fattige hjulspor og efterlod kun åbne pletter , hvor de side små Enge samlede vandet i rådne grøfter og ledede det ud i havet , eller hvor kulsvierne havde ryddet plads til deres tarvelige hytter . 

det var ved eftermiddagstide mellem seks og syv en varm majdag , at Eskes fader fulgte sin søn hjem og hjalp ham at bære salvekrukkerne og bøgerne til den gamle Fru Anne . 
De var endnu på vejen gennem skoven , da Eske alt tvende gange havde fortalt sin fader , hvad han havde oplevet hos kong Erik og ved slottets ringmur . 
» Tror du , «  spurgte han til sidst ,  » at det kunne falde kongen ind at tage øen fra os ; jeg forstod ham slet ikke ; og da jeg viste ham havnen , syntes jeg , at jeg begik forræderi mod Ejler Bonde og herre Henrik . « 
» Nå , så galt er det vel ikke , «  sagde Eskes fader betænksomt ,  » thi jeg har endnu aldrig hørt , at kong Erik har erobret noget . Desuden var vi vel mænd nok til at forsvare øen , om den blev angreben , og i så fald blev den forsvaret af villige og angrebet af uvillige ; thi få er de mænd , som følge kong Erik gerne . Forræder var du ikke , liden Eske ; når en konge spørger , må et barn som du vel svare ham , thi jeg gad set den mand , som er tavs på en konges ord . « 
Eske var glad over sin faders ord . 
» Men det er dog ikke godt , Eske , at kong Erik tænker på os , thi hvor han ser hen , der sker der ikke noget godt ; han har onde øjne . « 
» Nu , «  sagde Eske ,  » lad os ikke frygte den fjende . « 
» Ilde er det , «  vedblev Eskes fader ,  » at man nødes til at kalde sin konge med fjendes navn ; og dog er han en rigens fjende . Jeg har ej heller megen lid til det kvindemenneske , du så ved hans side ; hun giver ingen mand gode råd . « 
De kom ud af skoven og gik videre over den kun lidet opdyrkede strækning , der førte til halvøens anden store skov . Vejen gik mellem græsmarker , hvor rige fåre-hjorder græssede . Nogle store kæmpehøje knejsede hist og her på Marken . Vinden blæste frisk , og den nedgående vårsol stod' dem i øjnene . 
» Når blot herre Henrik har kraft nok til at værge sit gods , hvis hans fader falder fra en gang ; liden Eske , gid du til den tid må kunne være mandig nok ! « 
De gik i taushed hen ad den smalle vej . 

såsnart de vare komne ind i den næste skov under de store fyrretræers skygge , standsede faderen et øjeblik . Han lagde sin hånd hårdt på Eskes skulder og så vist på ham med sine alvorlige , brune øjne . Eske så med et smil på sin fader igen . Alle mandens høje tanker og kærlige drømme om dette barn lå i hans blik og i det varme tryk af hans hånd på drengens Hals . 
Eske var vant til at nyde tegn på sin faders kærlighed . De var som venner . 
Så slog de ind på skovvejen , over hvis snorlige og lange linie fyrrene lukkede deres røde grene sammen , og de forsvandt i dens dybde . 
Da Eske var træt , lod hans fader ham gå til ro og besørgede selv drengens ærinder til Fru Aune . 
Den gamle Frue sad krumbøjet på den yderste kant af sin stol ; trods al den kærlighed , ærefrygt og hengivenhed , hvormed hendes omgivelser plejede hende , var dog den opfindsomhed forgæves , som de i fjorten år havde anvendt for at gøre hende livet bekvemt , og der gik måneder hen , uden at Fru Aune nød hvile i sin seng ; hun blundede nogle timer i en stor hård lænestol med brede fremstående arme , som Kåre smed havde lavet til hende , hendes ben kunne ikke bære hende , armene rystede , og de ophovnede hænder lå hjælpeløse og kraftløse om stolearmens håndgreb , hendes overkrop ludede stærkt forover , og hun havde af og til anfald af lændeværk og af heftigt brændende smerter i huden , for hvilke munkenes lægemidler kun gav sparsom lindring . 
Hun bar sin sygdom som en himlens straf med en tålmodighed , som af og til svigtede , en tålmodighed , i hvis lyse øjeblikke hun drog kærlig omsorg for de syge og fattige , men i hvis mørke stunder en hård og rastløs religiøsitet tog overhånd . Det sidste , hun i et sådant øjeblik havde udrettet , var bestemmelsen om den almindelige valfart til Mogenstrup . 
For denne bestemmelse havde nu også Eskes fader en velsignelse med fra abbed Stefan , som Fru Aune modtog med et dybt suk . 
» Rejs mig , «  hviskedee Fru Aune . 
Bondemanden tog hende i hænderne og med et lempe 

ligt ryk fik han hende op at stå , så rakte han hende en sort , til måde lang stav , over hvilken hun støttede sig . 
» Jeg vil se på dig ! « 
Eskes fader tog plads på gulvet ; på anden måde var det ikke muligt , at han og Fru Anne kunne se på hinanden . Man kunne tælle de folk , som havde set hendes øjne . 
» Sig mig , Thorkild , «  sagde Fru Aune ,  » er det sandt , at du bærer bud mellem min søn og hans hustru ? « 
» Hvem har sagt eder det ? «  spurgte Eskes fader . 
» Ingen , Thorkild . Men Fru Anne er synsk . Jeg har i mangen nat , når jeg blundede på denne stol , set Fru Kirstin komme ud af skoven og gå hen til højen bag din hytte . Hun var i sort , og hun græd . Du trøstede hende og sagde hende mange ord om Ejler Bonde og om herre Henrik . « 
» Sandt er det , Fru Aune , siden i spørger , at en gang og en gang til har Fru Kirstin været hos mig og spurgt om sin søn . Men jeg har intet bud bragt fra hende til Ejler Bonde eller tilbage igen ; jeg går ikke mellem en mand og hans løfte . « 
» Du er snart en gammel mand , Thorkild  ! « 
» Ja , Fru Aune , vil 1 bebrejde mig , hvad jeg gør ? « 
» Tag dig i agt , Thorkild ; det er ikke godt , om du lader Fru Kirstin få sin gang her i gårde igen ; når jeg er død , så må du ikke være den , der fører hende tilbage . Hvis du gør det , så skal du blive synsk ; men du skal ikke se andre syner i dine drømme end mig , Fru Anne ; jeg skal komme hver nat og du skal tage mig i hænderne , og jeg skal rette mig op uden stok og stirre på dig , indtil du skriger og vågner . Og du skal ikke se andre syner om dagen end nød og ødelæggelse . « 
Eskes fader hørte tavs på den gamles hviskende tale .  » Fru Anne , «  sagde han med mild røst ,  » du har været en moder for vore børn og en hjælper for vore syge ; hvorfor vil du være os en svøbe i dine sidste dage og en forbandelse i din død ? Er det ikke nok , at du gjorde din søns hjem øde og jog herre Henriks moder herfra ? « 
» Det gjorde ikke jeg , «  hviskedee Fru Aune ,  » det gjorde han , hvis ild brænder i min arme ryg , og hvis hånd har 

knuget mit ansigt mod støvet . Min søn havde en hustru , Fru Edele ; hun skænkede ham i sin død en liden søn , en ægte arving til dette gods ; han hed Ejler efter sin fader . 
Men liden Ejler døde , inden hans blinde øjne oplodes for dagen , og inden sommeren var kommen . Så blev min søn heftig betagen af lyst til at få en arving , og i ugudelig trods ægtede han sin nære frænke , Fru Kirstin . Jeg 

harmedes i mit hjerte over det usalige ægteskab , som ingen præst ville give sin velsignelse ; men da jeg kom hertil , var det for sent ; han havde alt ægtet hende på hedensk vis i den gamle gildehal . « 
» Det var sidste gang , «  sagde Thorkild ,  » at vi bænkedes der ; det var en skøn fest , og Fru Kirstin strålede som en dronning . « 
» Inden året var omme , «  vedblev Fru Aune ,  » blev herre Henrik født , og jeg blev ramt af min sygdom . Hvorfor , Thorkild , hvorfor skulle jeg bære min sønnekones synd ? Hvorfor skulle mit hoved bøjes , og hun løfte sit frimodig som en ridders hustru ? « 
Hun spurgte heftigt , medens stokken rystede i hendes hånd :  » Hvorfor , Thorkild ? « 
» Ved Fru Aune , som er en kristen kvinde , ikke hvorfor , så ved jeg det heller ikke ; det er den højestes hemmelighed ; bøj jer under hans villie ! « 
Fru Aune sank tilbage i stolen . 
Ilden på det lave fyrsted bredte sit lys over de to skikkelser . 
» Abbed Stefan lærte mig , at hint ægteskab var en svar brøde og en stor bespottelse ; og jeg hvilede ikke , før de var skilte . Hun drog herfra , og de har ikke set hinanden siden . Har du ført dem sammen ? «  • 
» Nej , Fru Aune , de har holdt løftet ; men jeg ved , at hun har holdt det med sorg . I hendes dragt som lægsøster har jeg set hende her ; men kun en time har vi taltes ved , og hun er forsvunden igen . « 
» Tror du , at min søn holder sit løfte med sorg ? « 
» Jeg ved det ikke , Fru Aune ; ved du det ? « 
» Min søn har en arving , og min søn er glad . « 
Den gamle drejede sit hoved langsomt for at se på sin gæst . 
» Du har synd af at glæde dig derover , Fru Aune ! « 
» Jeg kan ikke være alene om smerten ; hun lider , og jeg lider ; det er min trøst . Og abbed Stefan trøster mig så mangelund , «  vedblev hun andægtigt . 
Skønt denne gamle kvinde ofte nok gjorde sig til af den bedrift , at hun havde jaget Fru Kirstin hjemmefra , så mindedes hun den dog altid med en besynderlig uro lig 

den , hvormed et menneske i tanken gennemlever onde og brødefulde dage . 
Da Eskes fader siden gik hjem , mødte han Ejler Bonde , som havde været ude for at se til sine undergivne ; det var ridderens vane hver fredag at aflægge besøg i de fattige hytter , hvor han altid medbragte en eller anden god gave af Fru Annes forråd . 
Ejler Bonde fortalte , at svend fedet havde ikke villet tage imod nogen gave , men vist ridderen af med forbitrede fagter ; og da han var gået bort , havde den stakkels fjollede spillemand hvæset efter ham . :  » Jeg kommer igen , jeg kommer igen . « 
Syvende kapitel . 
Frøken Cæcilia . 
Kort efter midnat den næste mandag gjorde de folk fra Knudshoved sig rede til at drage af sted til bodsfesten i Mogenstrup . Først en hob kvinder på Karrer , forspændte med okser ; de mente nok , at de noget før middag kunne nå til samlingspladsen . Nogle timer efter dem rullede de med heste forspændte vogne , fyldte med mænd og kvinder , gennem de store skove , og til sidst red de yngste afsted på de heste , der var tilbage . 
Hytterne stod tomme , fåredrifterne gik uden hyrder ; gederne sprang på de gamle kæmpehøje , og kulmilerne i oreby skov dampede ikke . Hundene løb løse om , og kun fra Fru Annes Arne steg en blålig røg til vejrs . 
Eske og herre Henrik tumlede deres heste med glade sind bagest i flokken , indtil de , hvor vejen mellem de tvende skove udvidede sig , i galop satte forbi de andre og nåde orebyskoven først af hele rytterskaren . 
Svend fedet sad foran sin hytte og truede med sin bue ad dem . 
Det var meget stille , og luften var hed og tung . Det tegnede til en varm sommer , og mange sjæle løftede den 

morgen bange deres blik mod den skyløse himmel , på hvilken solen steg hed og strålende op . 
I en yndig skovdal , gennem hvilken en bred å bugter sig , ligger landsbyen Mogenstrup omtrent en mil fra Næstved ; de høje bakker nord for kirken , som er de sidste udløbere af en mægtig landryg , der strækker sine brede højder fra Næstved by mod syd , er bevoksede dels med graner , dels med store bøge og have den ejendommelighed , at deres jordsmon overalt bedækkes af sten/ 
fra disse skovhøje udspringer endnu en righoldig kilde , som i hine dage ofte besøgtes af syge på grund af dens 
ry for hellighed . Nu er kilden hegnet og opfanget i form af et springvand i et lidet bassin , og dens berømmelse er næsten glemt ; men man viser endnu i kirken en lille mur-åbning , gennem hvilken de fromme besøgende i taknemlighed lagde deres gaver , når de havde søgt lindring ved kildens vande . 
Her havde sydsjælland sit valfartssted , ligesom Falster havde sit ved kippinge kirke ; og her samledes nu hin majdag i 1438 beboere fra hele omegnen , hver med sine bønner , men alle vel med den fælles tanke om den sig nærmende pest og med den fælles bøn om dens nådige afværgelse . 
I en stor bondegård syd for kirken havde kong Erik 

og hans følge taget ophold for , når den store messe i kirken var læst , at drage videre til Sorø . 
Men den lille kirke kunne langtfra , mente man , rumme alle de fromme , som søgte andagt ; en munk , den blide Broder Absalon fra skovkloster , skulle tale på pladsen ved næstvedvejen under bøgenes skygge , en anden ved den hellige kilde ; en tredje , Broder Laurentius , hvem vi alt have truffet en gang i denne historie , skulle samle sine tilhørere på den høje stenskovs skrænter . 
Da toget fra Knudshoved var nået til den yndige , vennesæle landsby , og forspand og rytterheste var sat på græs på engene , spredte deltagerne sig . 
Eske og herre Henrik drev om for at se på de mange mennEsker af alle stænder , som kom til ; de var just standsede på den lave bro over åen , hvorfra de havde den rigeste udsigt over kilden og dens omgivelser , da de så en tung karosse komme rullende hastigt , det vil sige så hastigt den formåede forvejens slethed og for sin klodsede bygning , fra vordingborgkanten . Nogle svende red foran ; folk veg til side , og idet karossen svingede over broen , så Eske bag dens røde , flagrende Gardiner et ophidset og forgrædt kvindeansigt , som han straks genkendte . 
Det var frøken Cæcilias . 
Hendes vogn svingede — ikke uden slingren og fare — ind foran den gård , hvor kong Erik opholdt sig , og der standsede den . Frøken Cæcilia for ud af den uden at ænse den sammenstimlende skares nysgerrighed og ilede ind i storstuen , hvor hun traf kongen alene . 
Næppe havde han rejst sig for at gå hende i møde , før hun lå på knæ ved hans fod og stirrede op på ham med øjne , der udtrykte den grænseløseste forvirring . Armene strakte hun frem mod ham , men ikke et ord kom over hendes læber . 
» Cæcilia , «  udbrød kongen roligt ; han var vis på , at hun var gået fra forstanden , og ville nu søge at stemme hende til ro . 
Da hun hørte hans røst , brast hun ud i en heftig gråd og hulken . 
En natur , som ikke er tin og mild og dyb , lader alle se sin gråd ; og frøken Cæcilia skjulte ikke sit ansigt . 

til daglig brug i glade timer var hendes åsyn for stort og rødt til længere at kaldes smukt ; hendes små , grå øjne havde ingen dybde og viste ingen følelse ; nu var hun i sin gråd dobbelt styg , dobbelt klodset og derfor just dobbelt hjælpeløs . 
Kongen ynkedes over hende ; han lod hende græde og satte sig foran hende , tog hendes hænder og ville skjule hendes ansigt i sit skød ; hun løftede det stedse igen mod hans . 
Omsider kom hun så vidt , at hun kunne tale . 
» Kong Erik ! Hør på mig ! Men sig intet , før min historie er ude , og sig ikke mere , end du mener . Thi nu søger jeg hos dig kærlighed , beskyttelse og værn ; vil du ikke mere være min kongelige ven , så sig det nu . Så vil jeg køre videre i min grimme karosse , og de fromme brødre i søer eller i skovkloster ville finde et sted , hvor jeg kan gemmes resten af mine dage . « 
» Du skal blive hos mig , Cæcilia ! « 
» Sig det ikke endnu , kong Erik ; thi siger du det , så hænger jeg ved dig og din skæbne som en stenklods , så bliver jeg altid hos dig ! « 
» Min kære Cæcilia ! « 
» Jeg vil vide først , kong Erik , om du vil beskytte mig ; jeg er gammel , jeg er ikke frisk og ung ; hån , sorg og bekymring har tynget på mig , de gode dage har tæret min kraft ; min røst er ikke musik mere i dine øren , og mine øjnes glans er slukt ! « 
» Man må sige om mig , hvad man vil ! Men ingen skal skille os ad ; havde jeg dig kær , da du var ung og fager og tjente i dronningens gård som fruerterne , så vil jeg også holde dig fast nu , da både du og jeg er gamle ; jeg er ingen troløs herre . « 
Frøken Cæcilia fortalte ham omsider , at hun var kørt af sted på vejen til Næstved og havde kort før Mogenstrup mødt en af rigens råder , hr . Oluf axelssøn Thott . Rigsråden havde antaget vognen for en fornem og ædel dames køretøj og hilst med stor ærbødighed , idet de passerede forbi hinanden . Men så gav hr . Axelssøns svende sig til at fnise højt og søgte at skjule deres latter under kappefligene . Hr . Thott spurgte dem barsk , hvorfor de 

lo og erfor nu , at det var den over hele riget foragtede frøken Cæcilia , han havde ofret så høvisk en hilsen på .  » Så vendte hr . Axelssøn om og med rasende mine standsede han min køresvend , rev vogndøren op , tog mig i min halskrave , rev mig ud af vognen og slængte mig på vejen foran sin hests fødder . Jeg ventede døden under dens hov , men han slog mig to og tre gange med sin ridepisk . Så lo han højt , råbte og red bort med sine svende . « 
Kongen sad i sin lænestol så bleg og gusten som en død ; hans lange hår faldt frem over skuldrene , idet han bøjede hovedet frem . En eneste tåre løb ned ad den sorte fløjelsvams og vædede frøken Cæcilias hånd . 
Der blev ganske stille i værelset 
udenfor hørtes larm af mennesker , som vare stimlede sammen om den grønne karosse ; nogle , som stod nærmest , keg ind ad de små ruder ; de fjernere lo og råbte . Rygtet om Cæcilias forsmædelse havele bredt sig med stor ilfærdighed gennem hele skoven , og man hørte hånende råb , hvori både kongens og frøkenens navn lød højt over smædeord og hujen . 
Endelig rejste kongen sig . Frøken Cæcilia bøjede sig over stolen , han havde siddet på , og skjulte sit ansigt ; hun græd ikke mere . 
De , der keg ind ad vinduet , kunne som sagt intet se på grund af , at stuen i sig selv var mørk , og end mere for de store , brede , skyggende Lindes skyld . 
Men pludselig for en af dem tilbage . 
» Kong Erik , «  hviskedee han ,  » han står og ser ud på os . «  en anden så til og hviskedee med et Gys : 
» Han står og ser herud . « 
De veg bort fra vinduet . De , som stod bag dem , så gennem den lille , blyindfattede rude kongens blege ansigt , som ubevægeligt stirrede ud på dem . Det var kun ansigtet , de så , ikke udtrykket af fortvivlelse , ikke glimtet af kongelig harme , ikke smerten af det dybe sår , der var tilføjet ham . De så kun ansigtet og hviskedee : 
» Han står og ser herud . « 
Der blev tomt foran vinduet . Mængden , som havde pakket sig sammen foran de forspændte heste , spredtes ad . Den hylende hob under lindene hørte rygtet :  » Han 

står og ser ud på os . «  den tav , der blev stille ; der blev efterhånden folketomt . 
Men kongen så ikke ud på nogen , han hørte intet . 
Han stirrede frem gennem ruden og så dog intet menneske ; først da tausheden indtrådte , og stedet var forladt , vågnede han af sin tankegang . For frøken Cæcilia var denne lange pause en lige så lang pine . 
» Kong Erik , «  hviskedee hendes uskønne røst ,  » vil du beskærme mig ? « 
» Ja , «  svarede kongen . 
» Kong Erik , kan du beskærme mig ? « 
Han vendte sig ikke , han svarede ikke . 
Det gav et sæt i ham , og han forstod betydningen af det , han havde set gennem den dunkle rude : et folk , der forlod ham , et folk , hvis sidste dåd imod ham var en forsmædelse , og hvis sidste råb til ham var en hån . 
Langt om længe talte han igen : 
» Hvad råbte hr . Axelssøn Thott , da han red bort ? « 
» Han råbte : hils kong Erik , at den skidne tøs skal koste ham hans rige . « 
Langsomt vendte kongen sig og begyndte at gå op og ned ad gulvet . 
Tilsidst trådte han nær hen til frøken Cæcilia , lagde sin ene hånd på stolearmen , klappede hendes hår med den anden og begyndte at tale til hende . Hun svarede , og efter hånden kom kongens let bevægede sind i ligevægt igen . 
» En afsat konge , en gammel , grim tøs med en hæs røst ; det er et nydeligt par , ikke sandt , Cæcilia ? « 
Ofte var kongens ord bidende , aldrig mere bitre , end når han hånede sig selv . 
En stund efter , at der således var falden ro over kongen og frøken Cæcilia , trådte abbed Stefan ind . Hans blik røbede en vis nysgerrighed , mens han med dyb ærbødighed spurgte , om det var hans nåde belejligt at overvære messen i kirken , som nu ret straks ville begynde ; kongens følge var rede til at følge ham . 
» Her er ingen konge , «  svarede kong Erik uden at vende sig om til abbeden . 

denne studsede og lod sig forlyde med , at han ikke ret forstod hans nådes mening . 
Kongen så med et vist skælmeri på frøken Cæcilia og vendte sig derpå om mod abbeden , idet han med stor alvor sagde : 
» Ved i ikke , ærværdige herre , at på en bodens dag som denne er kongen ikke konge ? « 
Abbed Stefan bøjede sig atter , tilfreds med kongens fromme tale , og modtog derpå ordre til at lade følget gå i forvejen og indtage sine pladser i kirken ; kongen ville komme alene . 
Frøken Cæcilias vogn kunne køre ind i stalden og vente . 
Abbeden gik . 
Vognens rumlen hørtes , indtil den var kommen bag om bondegården og bragt i ly . Så hørte man den ensformige ringen med den lille landsbys kirkeklokke . Frøken Cæcilia lagde sig træt og mismodig på sengen i det tilstødende Kammers , og kong Erik gik alene til messe over den tomme plads udenfor bondegården og hen ad landevejen , hvor de sidste af folkehoben ilede hver ad sin kant for at høre den prædikant , som de foretrak . 
Ottende kapitel . 
Bodsfesten . 
De to drenge havde blandet sig i mængden , der omgav Cæcilias vogn , og havde været vidne til ophidselsen i folkehoben . Også de vare blevne betagne af det ord , som gik skaren igennem :  » Kongen står og ser ud på os «  ; og skamfulde som de andre havde de listet sig bort , da hoben opløstes . 
Herre Henrik , hvem bodsfesten lå mere på hjerte end kongens oplevelser , gik fra sin kammerat for at gå op i stenskoven til Broder Laurentius ; Eske derimod var meget optagen af den store skam , der var overgået kongen . Han opsøgte Ejler Bonde og sin fader og traf dem på 

vejen til kirken . Med megen Iver fortalte han dem begge , hvad han havde set ; og drengens sindsbevægelse over at se en konge ydmyget og hans ejendommelige opfattelse af den magt , det kongelige åsyn havde øvet over den støjende pøbel , gjorde atter sit indtryk på de to bønder . Eskes fader glædede sig over sin dreng . 
Ejler Bonde sagde , at han ville gå til kirke med kong Erik . 
» Se , der gå ridderne fra hans Hof , smilende under de høje kraver ; de gotte sig over den forsmædelse , han har lidt , og de gå kun til kirke for at hviske bag knæfald og fnise bag stolestader om hans skam . Ingen af de mange fremmede , som er komne her , vil gå til kirke og høre messe , hvor kongen er . « 
Ganske ene op ad vejen , som slyngede sig mellem yndige små humlehaver , kom kong Erik , mens klokkerne ringede . De trådte til side og hilste ham . 
Over kongens hilsen var der noget mistænksomt og noget fornemt ; noget mistænksomt , fordi han ikke ventede andet end hyldet ærbødighed , noget fornemt , fordi han ikke ville give til kende , at han trængte til medlidenhed . 
Kirken var næsten tom ; kun de forreste stolestader vare fyldte af de sortklædte hofmænd , som ved kongens ankomst allerede knælede med ansigtet dybt bøjet mod bedeskamlerne . Kongen standsede et øjeblik , da han så det ; han forstod , at de kun knælede for at slippe for at rejse sig , når han trådte ind . 
Men efter en kort tøven tren han frem gennem den lille kirke og indtog sin plads på den stol , der var ham forbeholdt . 
De to bønder satte sig i en af de tomme stole , og messen begyndte . 
Var der få i landsbykirken , så var der des flere under åben himmel til munkenes prædiken . 
Da Eske nåde op til stenskoven , var Broder Laurentius alt begyndt på sin tale . Han indledede sin prædiken med så dæmpet en stemme , at hans tilhørere efter hånden flyttede sig ; de , som stod fjernest , trængte sig frem ; de , som lå mageligst , rettede sig op ; de , som sad 

på stenene , sprang op på dem og holdt sig ved træstammerne . 
Broder Laurentius vidste nok , hvad han gjorde ; på den måde fik han sine tilhørere fat ; thi de nærmeste brød ud i råb , når han havde sagt noget gribende , eller i latter , når han havde sagt noget morsomt , og disse råb og denne latter æggede de fjernere til at rykke nærmere sammen for at høre . 
Da der atter var bleven ro , havde han fuldstændig herredømmet over tilhørerne , og efter at han ved sin tales legende begyndelse ligesom havde stemt sit instrument , begyndte han nu sit spil med en betagende kraft og med vældig røst . Ingen , som så ham , skulle tro ham i stand til at udfolde så megen veltalenhed ; han var mager , bleg og spinkel . Men hans emne var desto vældigere . Thi han behøvede intet billede , ingen langvejs fra hentede lignelser ; hans emne var pesten . Han behøvede ikke at male himlens vrede , ikke at tegne menneskers Jammer i flammende linier ; han havde jo pesten ; i det ord og i de forestillinger , det vakte i menneskers hjerter , lå flamme nok , billeder nok , vrede nok . 
Eske fornemmede hans veltalenheds vælde og den magt , den udøvede over alle ; men da han så en kvinde ikke langt borte fra ham styrte forover under talen og med jamren udstøde ordet :  » Pesten , pesten , pesten «  i vanvittig og stakåndet ensformighed , indtil hun blev båret bort af sine grædende sønner ; da han så stærke mænd tabe våbnene af hænde og sønderknuste bøje sig til jorden med hviskende bønner ; da han så syge folk , som vare bårne derop af deres nærmeste , vride sig på jorden ellei" fore op under høje råb , — så oprørtes det inden i ham . 
Han knyttede sine hænder , kneb tænderne sammen og sagde ved sig selv : 
» Jeg vil ikke , jeg vil ikke . « 
Ved sin side så han Klaus ildebrand , ad hvis kinder tårerne trillede ned . 
Han tog den gamle mand om skuldren og hviskedee til ham :  » Du skal ikke være bange , Klaus ildebrand ! « 
Klaus tørrede sine tårer , så på Eske og hviskedee ham i øret :  » Du er lige meget en knop , Eske ! « 

på den anden side af Klaus stod den døve Ole havemand . Han sagde til Klaus , da han så , at han græd :  » Jeg kan slet ikke høre , hvad han siger «  ; og så måtte Klaus sige ham i øret , hvad prædikanten talte . 
Men han kunne alligevel ikke råbe Ole havemand op ; den skikkelige gamle forstod nu slet ingen ting , men for ikke at skufle nogen nikkede han af og til bifaldende op til Broder Laurentius , og når Klaus havde talt så tydeligt , at han kunne forstå en stavelse eller to , hviskedee han :  » Å ja , ja ! « 
Hos dem stod også de to mons’er og den stærke Asger Bryde . Den sidste var i sin sædvanlige overtro ikke ganske sikker på , om ikke den hele Jammer kom af , at Eske havde skudt efter  » de gamle i hallen «  , og der kæmpedes en vældig kam] ) i hans indre . 
Møns klem og hans tvillingBroder holdt sig ranke ; jo flere der knælede , og jo flere der sank omkring dem , jo stivere holdt de sig og jo mere hårdnakkede vendte de deres skæggede ansigter op mod den svedende blege Broder Laurentius . 
Højdepunktet af talen var nået ; broderen sukkede , så mod himlen og syntes at lytte . 
» Hør , «  sagde han med sagte røst ,  » hør ! « 
Der blev almindelig stilhed . 
Han løftede langsomt sin arm , bøjede øret med sin hånd og lyttede efter noget , der kom fjerntfra . Alle lyttede med ham ; og hundreder af dem hørte , at luften var opfyldt af lyde , som de ikke kunne skelne ; nogle hviskedee :  » Det er engle ! «  andre :  » Han ser et syn ! «  og der gik en mumlen gennem mængden . 
» Hvad er der ? «  spurgte Ole havemand . 
Klaus vendte sig mod Eske ; Eske sagde , at der var ingen ting . 
Men munkens hoved sænkede sig atter , hans hånd bevægede sig for at skygge over øjnene , og med den anden pegede han ud over mængden . Man vendte sig , man spejdede , man spurgte , man hørte sang . 
På vejen nedenfor bakken kom et sælsomt tog til syne . Det var bodstoget fra jungshoved sogn . 
Broder Laurentius råbte , og toget kom nærmere , idet 

det vendte sig op ad skråningen for at samles med de bedende brødre der . 
To og to , mænd og kvinder imellem hinanden , med klæderne løsnede , så at de faldt ned om hofterne , og overkroppen var blottet , taktfast gående , sørgeligt syngende kom skarer af folk fra de værst hjemsøgte egne og ( leres nabosogne . 
Møjsommeligt slæbte de sig op ad skrænten ; dødblege og blodige var de ; folk veg til side for dem , så at der blev en vej , der førte de underlige pilegrimme frem lige til talerstolens fod . 
» Se , «  råbte Broder Laurentius ,  » således svarer jordens bod på himlens vrede . « 
Ingen hørte efter ham . Folk havde travlt med at vige 

til siden for de kommende , medens de bageste trængte på for at se . 
Som ved et trylleslag standsede de jungshoved folk og faldt alle på deres knæ ; med den højre hånd løftede de en svøbe med kort skaft og lod dens snore falde ned over ryggen i de blodige striber . 
Høje hvin besvarede fra alle kanter de første slag , og jo mere folk hvinede , des ivrigere og mere taktfast faldt svøberne på pilegrimenes rygge . 
I det samme var der en , der kom farende og greb Eske i armen . Det var den stakkels , forfløjne gladensvend , som var ude af sig selv af angst over dette i Norden uvante syn . 
» Eske , Eske ! Jeg kan ikke finde moster , og jeg er så bange ; vil du ikke hjælpe mig ? « 
Eske vendte sig om mod hende , tog hende blidt om livet og hviskedee til hende ligesom til Klaus ildebrand , at hun skulle ikke være bange . Så førte han hende lempeligt bort derfra . 
Skoven var stor og smuk , og de ilede af sted , indtil ingen larm mere af de susende svøbeslag , af hylene , af psalmen , som istemtes af tusinde struber , nåde deres øren . 
Næppe havde de forpustede sat sig på en skrænt , under hvilken et lille , sivbevokset kær bredte sig mellem pile , før en til kom løbende og lod sig falde i mosset nogle skridt fra dem . 
Det var Fredrik spandemagers . 
Hans klædning var opløst og hang smøget ned om hans bælte , hans magre , nøgne bryst arbejdede heftigt , og da han fik sil vejr , stak han i at græde ; så tørrede han øjnene og lo ; og tilsidt råbte han : 
» Det var godt , du rendte , gladensvend , for jeg skulle lige til at piske mig selv også ! « 

niende kapitel . 
Et svøbeslag . 
Herre Henrik var ikke så stærk og sund en natur som sin ældre kammerat . 
Langt fjernet fra sine landsmænd havde han opsøgt sig et sted nær munkens talerstol og derfra fulgt alt , hvad der foregik . Fra de første ord af var hans sjæl bleven beruset af bodsfestens bittersøde følelser . Intet andet så og hørte han end Broder Laurentius ; og det kan ikke nægtes , at der var noget af en hellig ild i munkens Iver , mens han stred for at bøje alles sind under sig . 
Også barnets sind bøjede sig . 
Svøbebrødrene kom . Under sangen , som alle istemmede , stod drengen op og banede sig vej gennem mængden ; og hvor de forreste knælede i rækken , der knælede også han . 
Herre Henrik hørte svøbeslagene , og idet han skjulte sit ansigt , bøjede han sig forover som for at nedkalde slagene over sin krop også . 
Og slaget kom . 
Broder Laurentius trådte ned fra den høje stenbænk , og med svøben højt løftet over sit hoved tren han frem . Hvor de andægtige knælede , der faldt hans slag ; hvor nogle stod oprejst , rådvild ! stirrende , der knælede han i deres sted og lod svøben suse over sine egne skuldre . 
Nu skete en underlig ting . Munken skred frem mod bønderne fra Knudshoved , men disse var hurtigt kommen sig af den betagethed , som greb alle . Da Klaus ildebrand så den magre munk komme truende frem imod ham , smilte han ; den sunde , lystige fyr havde endelig i sit ærlige hjerte opdaget det usunde og opstille ved den hele fest . Ole havemand spurgte med en døv mands hele hjælpeløse udtryk , hvad alt det skulle betyde , og Klaus sagde højt :  » Han skaber sig bare ! Stå fast ! « 
Disse ord hørte også de andre bønder , og det samme smil spillede om deres læber , da de mødte den fremskridende Munks blik . 
Han vendte sig overrasket sukkende fra dem og standsede foran herre Henrik . 

med hvinende lyd faldt svøben ned over drengens bævende ryg ; atter løftede Broder Laurentius hånden , 

men så blev han greben i armen af den gamle Møns klem , som tog fast om ham og med vold satte ham nogle skridt tilbage . 
» Holdt , lille munk , her har du intet at sige ! « 
Broder Laurentius stirrede på den frække Bonde , hvis øjne tindrede ham i møde fra de buskede bryn . 
Ved hans side stod tvillingbroderen , Møns bakke , og indtog en truende holdning , medens Klaus ildebrand samlede drengen op og med møje holdt ham ind til sig for at hindre det halvt bevidstløse barn fra at knæle igen eller falde til jorden mellem hænderne på ham . 
» Hvo er du , at du tager et lam af himlens hjord ? « 
» Kalder du det at vogte lammene ? «  råbte Klaus ildebrand . 
» Jeg kalder det at prygle dem , at slå dem , at spotte frie folks børn ! «  råbte Møns bakke . 
Munken råbte højt . Han beskyldte de Knudshoved folk for at være frafaldne og vildfarne får . 
» Vi fare ikke vild . Men du farer vild og ved ikke , hvad du gør . Er det dig , der har slæbt denne pestsmittede hjord herop imellem os , for at vi skulle tage soten med hjem til vore børn ? Er det dig , der kalder himlens vrede ned , så bær den selv , om du kan , men læs den ikke på de uskyldige børns skuldre . « 
Svøbeslagene var holdt op . Der var stor uro i forsamlingen ; mange fjernede sig ilsomt , medens andre , udmattede af sindsbevægelse , faste og svøbeslag sad og gispede på mosset under træerne . 
» Vi fare ikke vild , «  vedblev Møns klem ,  » har himlen behag i at rise os , så har himlen vel ris nok selv , uden at du behøver at knytte svøberemme til andres ryg . Se , hvad du har gjort ! Herre Henrik trækker vejret som en dødssyg . « 
Klaus ildebrand gik frem og tog munken i brystet , trak ham med ind i kredsen og satte ham på knæ foran herre Henrik . 
» Nu , Broder Laurentius ; nu er det på tide , at også du gør bod . Kom hid med din svøbe ! « 
Han vristede den ud af munkens hånd og svang den over hans hoved . 

Laurentius trodsede ikke og svarede ikke ; tavs smøgede han sin kjortel ned om livet , korsede sine arme , bøjede sig og ventede hans slag . 
Svøbebrødrene for op og stod som stumme tilskuere omkring dem . 
Asger Bryde løftede hånden som for at afværge Klauses slag . Men den lystige Klaus ildebrand standsede af sig selv , og med et rask kast slyngede han svøben fra sig ; dens snore greb om stammen på et træ , blev hængende et øjeblik , og den faldt til jorden . 
En flok af de nærmeste kvinder tog den op , rev den i små stumper , knækkede dens skaft og tog hver en part af den med sig som relikvier . 
Så sagde Asger Bryde til munken :  » Stå op , Broder Laurentius ! Vi er lige stærke . « 
Munken stod op , så Asger Bryde i ansigtet og sagde med bævende røst : 
» Nej , Bonde , thi når jeg en gang møder en af jer igen , så er jeg den stærkeste . « 
Og disse ord gik som en profeti fra mund til mund , og de fromme kvinder spåede ikke godt for de halsstarrige "bønder . 
Men bønderne syslede med herre Henrik ; han lå med hovedet i Ole havemands skød , og de vædede hans læber med øl og vand fra deres dunke . 
Da han kom til sig selv , løftede de ham lempeligt op og bar ham bort gennem den urolige menneskemængde . 
Ingen fulgte dem . 
Først nede ved åen gjorde de holdt og lod ham hvile sig på engen , medens de selv holdt vagt omkring ham . Langt borte hørte de bodstogets svage sang , da folkene fra jungshoved drog videre . 

tiende kapitel . 
Moster . 
Imidlertid havde ingen larm fra forsamlingspladsen nået den afkrog af skoven , hvor Eske og de to , som havde søgt tilflugt hos ham , lå og hvilede sig . Trætte vare de alle tre , og da de havde passiaret en god stund om , hvad de havde oplevet , gjorde matheden sig gældende . 
Eske strakte sig i græsset , og gladensvend lagde sig mageligt til rette , således at hendes hoved lå tæt op imod ham . Så flyttede hun sig en gang , og så flyttede hun sig en gang til , og til sidst skød hun sig et halv ! Skridt tilbage , så at hendes nakke lå på hans bryst ; et øjeblev efter sov hun sødelig . 
Fredrik skottede til dem . Eske lå ubevægelig med hænderne foldede under hovedet og stirrede op i luften . 
Den langbenede knøs skubbede sig nærmere , og to minutter efter var Eske den eneste , der vågede . 
Fredrik snakkede i søvne , Eske løftede hovedet , så til ham og lagde sig så til ro igen . 
I næsten to timer lå de således , og intet andet sted i-den store skov var der så megen ro som der . 
» Nå , Gerda , skal vi så se , om vi kan finde din moster Barbara ? « 
Gladensvend vågnede , smilede og stod op . Fredrik strakte sig og gabede med et suk som af ti mænds søvn . 
» Klæd dig ordentlig på , «  sagde Gerda ,  » duser jo gyselig ud , Fredrik . « 
Fredrik pudsede sig , og snart fulgtes de ad gennem skoven ; den var nu næsten tom for mennesker . 
Eske mente , at gladensvends moster måske var kommen med kongens følge og fulgte hende til den gård , hvor han havde set Erik af Pommerns blege ansigt . 
En pige stod i døren , da de tre nærmede sig bonde-gården , og hende spurgte Eske efter Fru Barbara . 
Pigen svarede , at hun kendte ingen Fru Barbara , og gladensvend blev blussende rød i hovedet . Drengen anede , at han havde sagt noget forkert , men forstod dog ikke ret , hvad galt han havde gjort . 

gladensvend vendte sig mod Fredrik og sagde med den største ro :  » Tak , Fredrik , nu kan du godt gå ! «  Fredrik luskede af , og det stod tydelig malet på hans ansigt , at han kun gik sin vej grumme nødigt for at opsøge sine borgerlige slægtninge . 
Pigen , de havde spurgt , forsvandt også , og gladensvend vendte sit blussende ansigt om mod Eske og hviskedee , idet hun tog om et af spænderne i hans bluse : 
» Min moster hedder slet ikke Fru Barbara , Eske , men jeg var nødt til at bilde dig noget ind første gang , vi sås ; det må du ikke være vred for , men jeg er somme tider så ulykkelig . « 
» Kære Gerda , «  sagde Eske og følte megen medlidenhed med pigebarnet ,  » det gør da ikke noget ; det er jo lige meget , hvad din moster hedder ; men du behøvede da ikke at lyve for mig . « 
»  .lo , «  sagde Gerda ivrigt ,  » det behøvede jeg netop , for min moster det er frøken Cæcilia ; og hende er der jo ingen , der kan lide ; så kan jeg da ikke fortælle det til alle og enhver ; men jeg holder nu alligevel så meget af moster Cæcilia , og det tør jeg bare heller ikke fortælle til nogen . Kan du heller ikke lide moster ? « 
» Jeg kender slet ikke din moster , «  sagde Eske og gjorde sin røst så venlig som muligt . Mindet om det , han den samme formiddag havde set , blev atter levende i ham , men han opbød al sin Iver , for at barnet ikke skulle læse det i hans blik .  » Jeg har kun set hende en gang , og da var hun meget venlig imod mig . «  Eske gentog :  » Meget venlig . « 
» Det er godt , «  sagde Gerda ,  » skal vi så være gode venner ? « 
Og inden han vidste et ord af , havde Gerda taget ham i hånden og trukket ham med sig ind i forstuen  ;  » nu skal du sige goddag til moster , «  hviskedee hun ham i øret . 
Hun førte ham ind ad døren til et halvmørkt værelse , hvor de fandt Cæcilia hvilende påklædt på en seng . Ilendes gråd var ophørt , og hun smilte med stor venlighed til-den indtrædende gladensvend , som for hen mod hende og faldt hende om halsen . 
Og med mere end venlighed sagde hun :  » Gladensvend , 

er du der ? «  og gentog kælenavnet tre—fire gange , mens hun kyssede den lille pige , som hurtig rev sig løs igen og trak Eske frem for at fortælle alt , hvad hun havde oplevet i skoven og under hans beskyttelse . 
Eske så forlegen til ; frøken Cæcilia sendte drengen et underligt bedende blik , hvoraf han opfattede så megen mening , at , hvis han vidste noget om formiddagens begivenhed , så måtte han ikke lade barnet mærke noget . 
Eske syntes , at det var sært således at være fortrolig med frøken Cæcilia og have hemmeligheder med hende bag gladensvends ryg ; han tog plads på en stol og hørte tavs efter barnets snak , som lød ligeså kåd og forvirret som hendes pludren den dag , han første gang så hende . 
En dør stod åben til en stor stue ved siden af , som åbenbart var tom , og barnets fortælling løb ustandselig fort , indtil man hørte stemmer indenfor . Gerda tav . 
» Nu kommer kongen , «  sagde frøken Cæcilia . 
Ellevte kapitel . 
Ridder Ejler . 
Da kongen forlod messen , fulgte kun abbed Stefan ham . Ridderne i hans følge holdt sig tilbage og slentrede siden i små , hviskende grupper ned ad vejen . I bondegården tog de plads i de Stuer , som lå længst fjernede fra kongens og frøken Cæcilias værelser . 
Abbed Stefan gjorde mine til at følge hans nåde ind , men fik tegn til at fjerne sig . Han gjorde korsets tegn , og de skiltes . Kongen standsede på tærsklen og så ud under lindene . 
Fra kirken kom to mænd gående og styrede lige over mod kongen . Det var ridder Ejler og Eskes fader . 
Disse to havde på vejen fra kirken talt om den forladte konge og vare i al trohjertethed blevne enige om , at de ville tilbyde ham at holde vagt ved hans dør , indtil del måtte behage ham at forlade Mogenstrup . 

de trådte hen til ham , bøjede sig ærbødigt og uden at ænse det træk af utålmodighed og træthed , som lå over kongens ansigt , talte de ham til , og Ejler Bonde forebragte ham deres ærinde . 
Sandt at sige gjorde han det kønt og godt , men såsom han ikke var hofmand , så skinnede det alt for stærkt igennem , at hans tilbud kom af medlidenhed med kongen ; og Erik af Pommern var den dag vel væbnet mod spot og forsømmelse , men ikke mod medlidenhed . 
Det kogte i ham , men han dyede sig ; thi der var noget sandt og ærligt i bondens ord , som berøvede ham mælet ; han vendte sig om uden at give sin mening til kende og gik ind i stuen ; de to bønder gik efter ham , det så for dem ud , som om han ville svare dem derinde . 
I bondestuen kastede kongen sig utålmodigt på en stol , medens hans gæster blev slående indenfor døren . 
» Er der ikke en gang fred her ? «  spurgte kong Erik , skal jeg også her stirres på ? « 
» Herre , «  sagde Ejler Bonde ,  » vi komme ikke til dig for at forstyrre din fred ; vi vente kun dit svar : må vi være din vagt i dag , til du forlader Mogenstrup ? Tro mig , herre , når min ven med sin økse og jeg med mit sværd stå for denne dør , så skal ingen , var det end hr . Axelssøn selv , vove at spotte dig eller nå dig med sin hån ! « 
Døren Iii det inderste Kammers blev nu trukket til , og de tre , som sad derinde , forsøgte at tale sammen , men de kunne ikke undgå at følge hvert ord i den højrøstede samtale , der fulgte på . 
» Nå mig ! «  udråbte kongen ;  » er du så dum , Bonde , at du tror , at nogen hån kan ramme mig . En konge kan du ikke ramme , som du træffer en måbende sælhund med en sten . « 
» Tilgiv mig , «  sagde hr . Ejler noget stærkt ,  » vi have dog høri , at mange af bønderne her have omringet dit hus med hånsord i dag ; derfor kom vi . « 
» Ja , rigtig , det har du hørt , «  vrissede kongen og gav sig til at le ;  » du har hørt , at dine lige har stået og gloet på mine Buder og på mig , som de glo på en stud , inden de slagter den . Men jeg sværger dig til : jeg hørte dem ikke ; jeg så dem ikke ; hvorfor vil du og dine lige gå 

ind i min stue og glo på mig og tvinge mig til at høre din hån . « 
Eskes fader kunne ikke tie , da han så ejler’bonde bøje sit hoved skullet . 
» Herre konge , «  sagde han ,  » forstå dog ridder Ejler ret ; han vil ikke være så grov at tilbyde dig beskyttelse ; vi bede dig kun om den kongelige gunst , at vi må stå som æresvagt ved din dør . « 
Lian sagde dette trohjertet , varmt og bestemt . 
Kongen tav et øjeblik ; i sin stædighed , i sit onde lune ville han ikke give sig endnu . Han spurgte , når Ejler Bonde var bleven ridder . 
Eskes fader tog ordet igen : 
» Husker eders nåde ikke det ? Det er dog den største hæder , der er hændet os mænd på Knudshoved nogensinde . Se på den gyldne mønt , som hænger på Ejler Bondes bryst ; mindes du ikke , hvorledes din salige fostermoder selv med sin hvide hånd hængte dette værdighedstegn om hans Hals ? Da var han og jeg din vagt første gang , og vi skilte os med ære derfra . Nu begære vi at være din vagt igen . « 
» Måske for sidste gang , «  sagde kongen . 
Han stod op , gik hen til Ejler Bonde og tog mønten i hånden , trak ham med hen til vinduet og læste indskriften : Semper sobrius . 
» Nu , nu , «  sagde kongen med værdighed ,  » vi ville mindes det for gamle dages skyld . « 
» Nej , herre , sig ikke del , «  tog Ejler Bonde ordet ;  » sig ikke : vi ville mindes det . Er Danmarks konge så glemsom , at han ikke kan mindes en tjeneste , som er ham vist , uden som i et lunefuldt anfald af nåde ? Sig : vi mindes det , vi kan ikke andet end mindes det ! Er Danmarks første ridder så lidet stolt af sin /ere , at et ridderslag kan glemmes så brat ? Fru Margrethe havde ikke glemt det . Jeg ved , at dine riddere ikke ville kende mig blandt deres lige ; men du , herre , er riddernes fyrste ; sig mig , er jeg din ridder eller ej ? « 
Kongen blev stående foran ham med kæden i sin hånd ; Ejler Bonde greb om kongens håndled med sin stærke højre og spurgte igen : 

» Eders nåde , kong Erik , hør ! Blandt mine bønder regnes jeg for mere end en bidder ; de kalde mig for deres fader , og her står den ypperste iblandt dem , min bedste og trofasteste ven . I deres øjne har jeg et adelsbrev , som du ikke kan tage fra mig . Eders nåde , kong Erik , hør ! Hvor meget skal jeg miste ? Munkene tog min hustru ; vil du tage min adel , som du selv gav ? For min søns skyld , om ikke for min ; nu skal du svare mig : er jeg af adel eller ej ? « 
Kongen så ham i øjnene , men gjorde intet forsøg på at vriste sin hånd ud af hans . Ejler Bonde så fast på hans drillesyge blik . 
» Jeg beder dig , kong Erik , giv mig et svar ! Mente du ridderslaget eller ej ? De sige om dig , at du er troløs ; var det måske en af dine første løgne ? Da jeg knælede for dig den dag , da så jeg ikke op på dit åsyn ; men jeg har hørt hviske bag min ryg , at du lo , da du slog mig til ridder , og at ingen vidste , om du mente det eller ej . Nu ser jeg på dit åsyn , — ikke , konge , for at blive en ridder selv , men for at se , om du er en ridder og en konge eller ej . Nu gælder det din ære .* 
kongen svarede :  » Tvende gange i dag har man truet min krone ; første gang var det en riddersmand af rigets første , anden gang er det dig , Ejler Bonde ! « 
» Nu sagde du Bonde , kong Erik ; det er mig altid et hædersnavn ; men du skal dog sige mig , om du mente det ord som et nej til mit spørgsmål . For sidste gang : er jeg en ridder eller ej  ? « 
Kongen blev forfærdet over hans heftige tale ; han tøvede et ubetydeligt øjeblik , så sagde han i en let tone : 
» Når du er slået til ridder , så er du vel en ridder , min brave ven ! ikke sandt ? Hvorfor så heftig ? « 
Ejler Bonde holdt endnu fast om den kongelige højre ; men nu gav han så vældigt et ryk , at kæden sprang af hans Hals ; i det samme slap han kongens hånd , og kæden faldt raslende til gulvet . 
» Nu kan det gå lige op , kong Erik ; riddernavn gav du mig , — og dér ligger det ! « 
Han trådte tilbage ; men Eskes fader gik frem , samlede kæden og guldmønten op og sagde alvorligt : 

» Mig lykkes , Ejler Bonde , at du est en riddersmand ! « 
Kongen gik hen til sin stol , blev stående ved den og sagde ;  » Er Ejler Bonde så rig , at han kan forsmå en kongelig gave ? « 
» Er kong Erik så rig , at han kan forsmå en ærlig mand  ? « 
» Det var godt svaret , Ejler Bonde ; sandelig ingen mand ved mit hele Hof havde stået foi- mit ansigt som du i dag , så djærv , så dygtig , så rig ! « 
» Det er sent , du roser Ejler Bonde , «  sagde Eskes fader ,  » det skulle du have gjort straks . « 
Kongen forstod , at han havde forløbet sig ; nu begyndte han for sent at give gode ord . 
Han talte længe og underfundigt ; meningen var at føle sig for , om hr. Ejler ville sælge eller afstå ham øen , som hørte til hans gods . 
» Kong Erik ! Øen var mines fædres , øen er min ! « 
» Ja vel , «  sagde kongen ,  » hvem nægter vel det ? var det ikke din , så spurgte jeg vel ikke dig , om den var til fals ? « 
» Jeg sælger ikke mine fædres jord ! « 
.  » Nå , hr. Ejler ; det er hårde tider for bønderne , og i blev vel ikke den tørste , som fæstede sig under fremmed magt ; en konge er vel heller ikke den dårligste køber . « 
» Da kong Valdemar i min faders tid lod hugge i skoven og bygge huse til sine skibsfolk , da græd min fader ; godt var det , at det hk så hastig en ende ; vi , som nu bo der , vi ville ikke tåle det . « 
» Vi ville ikke tåle det , «  gentog Eskes fader . 
» Jeg er vel ikke den første Bonde , som går fra sin ejendom i disse tider ; men jeg vil gerne være den sidste . « 
» Du vil vel ikke spærre dit gods for kongen , hvis jeg vil holde jagt derude ? « 
» Kommer du som gæst , er du velkommen ; men fjende-hånd og vold skal ikke møde andet end fjendehånd og vold hos os . Og hvem blandt danske mænd tror du vel , der ville følge dig , hvis du drog ud som en røver i dit eget land ? « 
» Du taler som en lille konge , Ejler . De små kongers tid er dog for længst forbi i Danmark . 
» Ja , herre , men ikke de store bønders . Jeg kan jo let 

tælle dem , der vil og kan føre våben for min skyld ; men blandt dem svigter ingen . Og det ved jeg , at du kan også let tælle dine mænd ; her stod to for en time siden ; nu skal du vide , at du har to færre . « 
Tolvte kapitel . 
Testamentet . 
Imidlertid nærmede abbed Stefan sig med to af de munke , som havde talt til det forsamlede folk på denne dag . Han trådte umeldt ind , forestillede dem ; de velsignede kongen , og denne tog mod deres hilsen med stor nedladelse og megen ydmyghed , som meget vederkvægede den milde Broder Absalon fra skovklostret . Munkene gik igen , men abbeden blev tilbage . 
» Kong Erik , «  tog han til orde ,  » jeg ser med glæde , at den mand er eders gæst , for hvis skyld jeg er kommen . « 
» Se , se , fromme fader , «  sagde kongen ,  » har også i noget al afgøre med ridder Ejler ; det er mig kært ; det er vel ikke så hemmelige sager , i at ikke kan afhandle dem , mens i er i min stue ? « 
» Eders nåde , med denne mand har jeg ingen hemmeligheder ; men jeg kommer for at søge beskyttelse for vor betrængte kirke hos den verdslige magt , som er eders nåde betroet . « 
» Endelig , «  udbrød kongen ironisk ,  » høre vi da et hyl-dingsord på denne fatale dag , og vi erfare med glæde , at der dog er os nogen verdslig magt betroet . Thi denne bondemand har været nær ved al vride vor kongelige højre af led ! « 
» Har ilerr Ejler øvet vold i eders nådes stue ? « 
» Nu , abbed Stefan , bliv ikke forskrækket . Hr. Ejler har truet mig hårdt , og vi havde sandt at sige ingen vagt ved vor side for at gribe den formastelige . Men hvad mere morsomt er , vi have indbudt os selv til at holde sommerjagt på de Knudshoved harer og krager , men Ejler lod 

os forstå , at vi ikke var velkomne . Der bliver vist krig mellem os og denne jorddrot . — men nu i , abbed Stefan ! Hvad har kirken at kære ? « 
Abbeden fortalte , at den værdige Broder Laurentius , som i sin store ydmyghed havde agtet sig selv for ringe til at stedes for sin konges åsyn , midt under sin prædiken var 
gjort til genstand for hån og voldeligt overfald af Ejlers folk . 
» Det går jo lystigt , «  sagde kongen , >han vil åbenbart have en dyst med både den gejstlige og den verdslige arm . « 
Eskes fader talte dæmpet med Ejler Bonde , medens abbeden fortsatte sit kæremål . De to bønder vidste intet , 

erklærede de , om et sådant overfald ; men da de hørte , at munken havde løftet svøben over herre Henrik , for Ejler op med harme . 
Samtalen blev hed . Abbeden vrededes , og uden at betænke sig slyngede han en strøm af skældsord og bebrejdelser mod Ejler Bonde . 
Eskes fader havde nævnt , hvorledes munkene havde deres garn ude efter bøndergodset . 
» Ved du ikke , «  sagde abbeden ,  » at Ejler Bonde selv har underskrevet , fri og med beråd hu , for sin sjæls saligheds skyld , at hele hans eje skulle vorde vort , i fald han dør uden arvinger ; skrev han det ikke selv , da hans sjæl våndede sig under den brøde , at han havde ægtet sin frænke ved et ugudeligt giftermål ? « 
Eskes fader blev forfærdet ; han vidste vel , at Ejler i lang tid havde været i trykkende afhængighed af abbed Stefan og Fru Aune , men at det var kommet så vidt , vidste han ikke . 
» Det har du da ikke skrevet , Ejler ; kære herre , har du gjort det , uden at spørge mig ? « 
» Da har du kastet dine tærninger slet , «  sagde kongen leende ;  » en munk og en præst skal man aldrig give noget skriftligt . Da måtte du forsanden hellere have tilskødet os din ejendom , som vi nylig tingede om ; vi ville måske kun have brugt vor jagtret derude ; og den får vi vel nu alligevel ? « 
» Ingen har ret over Knudshoved , «  sagde Thorkild ,  » uden hr. Ejler og hans arving . « 
» Ejler Bonde har ingen arving , «  sagde abbed Stefan . 
» Lever herre Henrik da ikke ? «  spurgte Ejler Bonde forfærdet ;  » har i da slaget ham til døde ? « 
Abbed Stefan svarede langsomt :  » Hvis du mener , at herre Henrik er arvingen , så tager du fejl , Bonde ; Henrik er ikke din ægte søn ; thi vi kende ikke , at hans moder var din hustru for verden eller for os ! « 
Således røbede abbeden munkeklostrets plan , og striden var stående . 
De to bønder forstod , at her var en dobbelt fjende imod dem , og at de var ilde stedte . 
Men Eskes fader grundede et øjeblik , mens abbeden 

vedblev at bestorme kongen med påstand om testamentets rette fortolkning . Thorkild Bonde ville hellere vælte alt på sig for blot at vinde frist og udsættelse , end at denne fortolkning skulle anerkendes . 
» Ej , «  sagde kongen ,  » et testament kan jo dog gøres om ! « 
» Et testament , som nu er i den kirkelige øvrigheds hånd , skal hr. Ejler vanskeligt gøre om . « 
» Ikke det , «  udbrød Eskes fader ,  » men det skal jeg vise dig , abbed Stefan . Tror du ikke , at kong Erik kan tvinge dig til at udlevere dig til at udlevere os det dokument , som du med list har fået hr. Ejler til at underskrive , og hvis hemmelige mening du nu i din dumhed har røbet ? « 
» Vi kan jo se ad , «  sagde abbeden ; kongen tav . 
>nej , det skal ske , «  sagde Eskes fader med et fiffigt smil ,  » sæt en gang , at testamentet ikke var nøjagtigt nok til at sikre jer den skønne arv !< 
» Det er nøjagtigt nok ! «  sagde abbeden . 
» Sæt en gang , < vedblev Thorkild ufortrøden ,  » at jeg spurgte dig , om også Fru Edele , hvis hun levede endnu , og hendes barn levede , havde arveret ; står der noget om det barn i testamentet ? Sæt , at det levede endnu ! « 
» Hvad er det , han siger ? «  udbrød abbed Stefan . 
Han siger ikke andet end : sæt at— og han vedbliver : sæt , at jeg bekendte for kongens ansigt , at Eske , min søn , var arvingen , at jeg havde ombyttet min lille biindfødte dreng med Fru Edeles for min stakkels hustrus skyld , fordi jeg ikke nænnede , at hun efter syv børns død skulle sidde med en lille blind stakkel . Du ved , hr. Ejler , at dit barn og mit fødtes den samme nat . « 
Som han sagde dette , huskede Ejler Bonde det dunkle rygte , som gik på halvøen , og som Eskes fader med dumdristig raskhed nu havde grebet , og med et bittert suk slap han sin vens hånd og stødte ham fra sig . 
Abbed Stefan anede uråd , ilede hen til Eskes fader og spurgte ham ud . 
» Sæt , siger jeg , sæt , at Eske er arvingen ! Jeg ved , at jeg angiver mig selv som en forbryder , når jeg siger det ; men du kan gøre , hvad du vil ; nu slynger jeg dig den påstand i ansigtet , at Eske er arvingen . Må vi så få testamentet skrevet om , abbed Stefan ? « 

abbeden troede ham ikke ; han var den eneste i stuen , for hvem det stod klart , at denne Bonde drev gæk med ham . 
» Sæt , at jeg havde gjort det , og måske bittert havde angret det , og måske først bekendte det nu ! « 
» Bittert skal du endnu angre det , «  sagde Ejler Bonde . 
» Bittert , ja bittert , «  råbte abbeden ,  » sikkert er dette et bedrag og Knudshoved alligevel vort . Men du , Bonde , har angivet dig selv ! Kong Erik ! lad ham dog gribe , lad dog dine svende skaffe os sandheden at vide ! « 
» Dine svende , «  råbte Eskes fader ,  » ja , hvor er de ? « 
Ridderen stod rådvild ; han så lutter fjender omkring sig . 
Men i det samme gik Thorkild ham højt oprejst forbi og ud af døren . Et øjeblik efter sad han til hest og sprængte sydpå fra Mogenstrup . 
Ejler ilede ud i døren og så efter ham . Kongen råbte truende til Ejler :  » På gensyn , Ejler Bonde ! til sommer jage både munkene og jeg på Knudshoved . « 
Som bedøvet gik hr. Ejler fra kongsgården ; dem , han traf af sine folk , sagde han besked om bortrejsen og gik så for at opsøge herre Henrik . 
Men abbeden forlangte stridsmænd af kongen for at lade Thorkild gribe 
» Gør , som du vil , «  sagde kongen ,  » jeg er ganske lige glad . « 
Alt , hvad der var talt i kongens stue , havde Eske hørt med stigende opmærksomhed . Frøken Cæcilia og gladensvend havde lyttet forfærdede til , men intet ord sagt . 
Drengens fantasi var spændt til det yderste , da han endelig hørte Thorkild Bonde udråbe ordene :  » Eske er arvingen . « 
Så brast tårerne ud af hans øjne ; han hulkede højt og havde kun fornuft nok til straks at gå sin vej uden afsked , for at hans fader ikke skulle høre , at han var der . 
Han gik bort over Marken og kastede sig under en busk for at lade tårerne strømme frit og uset . 
Da han blev nogenlunde rolig , følte han en usigelig glæde juble i sit hjerte .  » Arvingen , «  råbte han højt ; og nu forstod han , hvorfor hans fader havde ødslet så mange og store drømme på ham . Han forstod , hvad det 

betød , at munken havde ramt herre Henrik med sin svøbe , mens han selv var gået fri . 
Og midt i sin glæde standsede han ved tanken om herre Henrik ; han stod op og gik hen for at finde ham . Omsider nåde han den gruppe af bønder , der havde omgivet den sovende Junker . Greben af dyb medlidenhed knælede Eske og foldede sine hænder over herre Henriks fod . 
Men Ejler Bonde kom til . 
Uden et øjeblik at se til Eske løftede han sin søn op .  » Nu rejse vi hjem , «  sagde hr. Ejler . 
Men til Eske sagde han , da de siden gjorde sig rede til hjemrejsen :  » Sig din fader , at jeg vil ikke se ham mere ! « 
Trettende kapitel . 
Mariavisen . 
På den samme solvarme , milde majdag havde knuds-hoved ligget som en uddød bygd . Ingen dør var låset , men ingen lukkede den op . Katten lå på bænken , hunden for tærskelen og sov . Kulsviernes hytter og bøndernes huse lå forladte . Ingen børn passiarede , ingen bondemand råbte sin hilsen til den forbidragende vogterdreng . Marken lå lige så tavs som selve de store skove . 
Men ud af de store skove kom en kvinde gående . 
Hun skyggede for øjnene , da hun trådte ud i Markens klare Sollys ; men ikke et menneske øjnede hun . Så vandrede hun videre fra hytte til hytte . 
Hundene løftede deres hoved ; katten sov videre ; dyrene ænsede ikke , at hun gik ind i stuen , satte sig på bænken og hvilede eller drak sig en slurk af spanden i det fattige køkken ; tavs , som hun kom , gik hun igen , ud og ind i hytterne , som om hun kendte hvert sted og havde hver den plet kær , hvor et af de tarvelige hjem lå under tag . 
På sengestokken lagde hun sin hånd som for at lyse fred ; for jomfru Marias billede nejede hun som for at 

bede om beskærmelse ; over bordet bredte hun sine arme som for at velsigne . 
Tilsidst kom den enlige vandrerske også til Stengården , det eneste sted , hvor der den dag var mennesker til huse . 
Her gøede hundene ad hende , da de hørte hendes fjed ; for at skjule sig for dem , tyede hun ind i den gamle hal ; hundene knurrede og tav . 
I højsædet mellem de gamle billeder og ansigter satte hun sig for at hvile ; idet hun tog plads og følte frem for sig i halvmørket , stødte hendes hånd mod noget ; det var Eskes pil , som sad i munden på figuren i højde med hendes skulder . Hun drog den ud , og da hun af dens mærker skønnede , at det var herre Henriks våben , betragtede hun den nøjere og gemte den til sidst i sin kjortel . 
Thi kvinden , som vandrede landet rundt den dag , var herre Henriks moder . — 
to munke , som ikke før havde besøgt Fru Aune og det ensomme Knudshoved , var den dag skikkede derud og just nu i færd med at tale til kvinderne i storstuen . Deres prædiken var mild og gik til hjertet . 
Fra højsædet hørte Fru Kirstin , at munkene gav sig til at synge . Med stor kunstfærdighed og ikke mindre ynde sang de nogle gamle latinske sange og til sidst en mariavise , som i de tider gik hele Norden over og blev sungen på melodien til en gammel kæmpevise . 
Det højt genlydende kvad opfattedes ord for ord til den inderste krog af den gamle ilal , hvis døre vare åbne ligesom døren til Fru Annes stue . 
Visen handlede om Marias smerter . 
Maria skjuler sit blanke hår 
alt under den fruerhue ; 
med fryd hun svøber det lidele barn 
og trin under kirkebue . 
—  » Hvad giver du mig , min fader god , for sønnen , jeg haver båret ? » 
—  »  .jeg giver dig savn , jeg giver dig sorg , 
jeg giver dig mangen tåre . « 
Maria vogtede den konning god , 
som fødtes ved midnatstide ; 
hun vogtede med suk , hun vogtede med sorg ; 
hendes hår de blev så hvide . 

munken sang videre . Guds søn bliver voksen og forlader sin moder . 
—  » Hvad giver du mig , min fader god , for sønnen , jeg haver mistet ? « 
—  » Jeg giver dig savn , jeg giver dig suk , jeg giver dig mangt at friste . « 
Guds son , hans fjender , de vare så gram ; 
de pined ham helt til døde ; 
hos stod den frue og så den skam , hun fangede de dråber rode . 
—  » Hvad giver du mig , min fader god ? 
Du fjælede dig så længe ; 
hvad giver du mig for sønnens blod ? Til trøst så monne jeg trænge . « 
— jeg giver dig suk og megen ve , og mangt så skal du friste : nu skalst du våge i nætter tre alt ved din son , hans kiste ! « 
Maria skjuler sin fruerpynt 
alt under de sorte snippe ; 
så hviler hun sin blege kind så hårdt mod hården klippe . 
Hun vågede en nat , hun vågede tre , da gryede den morgen rode . 
—  » Hvad giver du mig for vågenat ; 
nu er min sjæl så mødig ? « 
» Det giver jeg dig for vågenat , det giver jeg dig for Kummer , at du skal pryde dit hovedlin igen med de rode blommer . 
Nu giver jeg dig din højest attrå , fordi du biede så længe ; 
din son skal du se igen opstå alt fra de dødes senge . « 
Fru Kirstin sang ordene med ; de lød for hende som trøst fra evige riger . 
Men i sin lænestol sad Fru Aune ; hendes dybe åndedrag lød under sangen , og ingen kunne se , om hun sov eller var vågen . 

munken sang visen til ende . Hun kaldte ad ham , og inden han nåde derhen , havde hun selv rejst sig op . 
Kvinderne blev rædde og hviskedee til hinanden :  » Nu har Fru Aune set syner igen . « 
Fru Aune hviskedee :  » Broder Volmer , står der ikke skrevet : bortfjerner den onde fra eder ! « 
» Jo , «  sagde Broder Volmer . 
» Gå hen i døren til den gamle hal ; tal derind og sig : gå ud herfra , du , som ikke liar ret til at være her ! « 
Munken stod op , gik over til hallens åbne dør og råbte derind : 
» Fru Aune lader sige : gå ud herfra , du , som ikke har ret til at være her ! « 
Fra den mørke hal , hvor han intet kunne se , hørte Broder Volmer et dybt suk . Han blev forfærdet og vendte tilbage til Fru Aune , der var omringet af de skælvende kvinder . 
Et øjeblik efter gøede lænkehunden som rasende , og der blev atter stille . 
Men Broder Volmer og hans fælle fortalte siden , når de berettede om bodsfesten på Knudshoved , hvorledes deres stærke besværgelse og Fru Annes underfulde tro havde jaget den sidste af de gamle guder ud fra deres tilflugtssted på Stengården . 
Da sent på aftenen Asger Bryde kom hjem og hørte den samme sælsomme historie , tænkte han ved sig selv : .  » Mon virkelig Broder Volmer var stærk nok til det ? «  og han listede sig ind i hallen , famlede ved højsædet og udbrød :  » De har taget Eskes pil med sig ? Mon de gamle komme igen for at hævne sig ? Dette varsler ulykker ! « 
Fjortende kapitel . 
På hjemvejen . 
Om bøndernes hjemrejse fra valfartsstedet er nu at fortælle , at de tunge Karrer alt forhen vare rullede bort ad 

de slette veje , da Ejler Bonde løftede sin søn op og gav befaling til at drage derfra . 
Ingen anede , hvad der var sket , eller hvilke ord der var faldne i kongens stue ; og ingen lagde mærke til , at Thorkild ikke var til stede . Eske holdt sig med villie tilbage ; og det blev ham så meget lettere på hjemturen at ride alene , som Ejler Bonde selv red hastigt til , og de andre havde ondt ved at følge ham . Klaus ildebrand og monssønnerne talte med hinanden om optrinet mellem munken og herre Henrik ; junkeren red tavs og med bøjet hoved bag efter sin fader ; Asger Bryde holdt sig ved hans side . 
En anden flok ryttere , seks eller syv i tallet , væbnede mænd af kongens følge kom bagfra i galop , satte udenom Eske og for videre ; bønderne veg til side , og den hurtige skare indhentede snart Ejler . Flokkens anfører holdt sin hest an og talte ridderen til ; han spurgte , om Thorkild Bonde var i hans følge . 
» Nej , «  svarede Ejler . 
Rytteren sagde lige så tvært , at han og hans kammerater var sendte ud for at gribe Thorkild og føre ham til fængslet i Vordingborg slot . 
» Gør , som i har befaling til , «  sagde Ejler , og rytterne red videre foran ham . 
Over en time red de således . 
Da de var komne ind i skoven , fik de øje på Eskes fader . 
Thi på sin flugt hjem havde han mødt Fru Kirstin i skovens udkant og var standset . 
Da hun fortalte ham , hvorledes den synske Fru Aune havde uddrevet hende fra hendes gamle hjem endnu en gang , og klagede over , at hun mistede alt , hvad der var hende kært , gik det ham til hjerte ; han vidste jo , at det , han den dag havde vovet at sige i kongens påhør , også kunne blive Fru Kirstin til tab , hvordan det end gik ; men han fortalte hende intet derom . 
Da de hørte flestetrampen , blev Fru Kirstin bange . 
» Ak , «  sagde hun ,  » om det nu var hr. Ejler , der kom ! «  Eskes fader huskede , at han havde lovet Fru Anne , at han ikke ville føre de to adskilte mennesker sammen , og opmuntrede hende til at gemme sig . Så snart hun var for 

svunden , kom rytterne . Men det var ikke hr. Ejlers folk ; det var kongens svende , som nu omringede ham , inden han kunne flygte . Abbeden havde beskrevet dem manden , de skulle fange , så at de ikke kunne tage fejl . 
Et øjeblik efter kom Ejler Bonde til . 
» Hjælp mig , ridder Ejler ! < 
lian svarede ham ikke , så ikke på ham , rystede kun på hovedet . 
Eskes fader tog op af sin vams den gyldne kæde med dronningens mønt , rakte ham den og sagde : 
» Her er din ejendom , hr. Ejler ! og intet af dit har jeg villet tage for mig selv eller for Eske . Når vi tales ved igen , vil du forstå mig ! « 

så red rytterne bort med ham . 
Bønderne , som de mødte , så med skræk , at Thorkild blev ført bort , løbende mellem rytternes heste ; men da de spurgte herremanden om , hvad der var foregået , svarede han bittert :  » Hvad går det mig an ? « 
De vovede ikke at spørge mere . 
Eske så intet af , hvad her var sket , og først sent på aftenen , da han sad ene og ventede på sin fader , — thi han ville ikke gå op på Stengården , — kom Møns klem og fortalte ham , hvad han havde set , men at hverken han eller nogen anden vidste , hvorfor kongens folk havde bortført Thorkild . 
» Men vær ved godt mod , liden Eske ; din fader klarer nok for sig . « 
Eske , som forstod sagens sammenhæng , syntes , at det var sørgeligt , at hans fader skulle lide noget for hans skyld ; og aldrig havde han elsket sin fader , som da han den nat nævnede ham i sin bøn og ikke ret vidste , om han turde kalde ham sin fader eller ej . 
Hele den næste dag biede og ventede han , uvis om , hvad han skulle gøre . Mismodig og træt sad han ved stranden uden at have kræfter til at tage en beslutning ; alt det , han havde hørt , lå over ham med sådan en vælde , at han kun kunne vente og bie ; og i virkeligheden var det hans eneste sikre tanke , at der nu måtte ske noget med ham , som han kun havde at vente stille og tavs på . — 
en kulsvier havde samme dag været i købstaden , hvor han havde haft ærinde hos en af håndværkerne , og bragte med sig hjem det rygte , som forklarede thorkildstilfangetagelse og meldte om samtalen i Mogenstrup . 
De folk på Knudshoved gå langsomt , og der er fjernt fra gård til gård , men inden natten faldt på , hviskedees den forbavsende nyhed overalt , selv i stcngårdens udhuse , at Eske var arvingen . 
Men indenfor stcngårdens vægge selv , hvor herre Henrik grublede , hvor Fru Aune stirrede , hvor Ejler Bonde sørgede , der lød ingen rygter ; ingen vovede at spørge nyt der . Også Eske sad ubesøgt i sin hytte . 
Onsdag morgen tog han sin beslutning , og så tidlig det gryede ad dag , gik han hjemmefra og kom til Vordingborg . 

han vandrede bag om haverne , hvor disse vendte ud til engen og moserne mod nord og kom omsider slottet nær . Til sidst stod han ved voldgraven og så op på den glimtende guldgås . 
En stemme råbte ham an fra den anden side graven ; det var gladcnsvends . 
Hun viftede til ham , nikkede og gjorde tegn . Den gamle pram , som lå mellem sivene , fik hun fat , og med en drengs behændighed gav hun den et sådant skub , at den et minut efter blidt stødte mod bredden , hvor han stod . Forsigtig sprang han ud på dens skrøbelige planker , mellem hvilke det smudsige vand skød sig sladrende op , da han trådte på dem ; så stødte han fra og stod endelig ved siden af hende mellem pilene under den høje , med planter bedækkede , af hyld skjulte borgmur under gåsetårnet . 
Han var ikke oplagt til snak , og da hun så hans alvorlige ansigt , var hun heller ikke sluddervorn . 
Eske fortalte om sin faders nød og om sin egen rådvildhed . Men om den nye , besynderlige opdagelse , at han var arvingen , talte han ikke , før gladensvend , som havde umådelig lyst til at lykønske ham dertil , førte deres passiar ind på den ting . 
» Du skal ikke være bange for at fortælle mig det hele , «  sagde Gerda ;  » men jeg kan ikke lide , at du taber modet ; det må en stor dreng ikke gøre . « 
» Jeg har heller ikke tabt modet , «  sagde Eske alvorligt ;  » jeg kan blot intet gøre , uden at gøre noget galt ; der er ingen , jeg tør tale til . « 
» Eske , «  sagde gladensvend ,  » du kan frit tale til mig , for jeg skal nok hjælpe dig ; du må vide , at jeg har indflydelse .  « 
Sent gik Eske hjem og havde intet andet udrettet , end at han havde vundet gladensvend og hendes indflydelse over på sin side , — og den tyktes ham ikke stor . 

femtende kapitel . 
Tårnet . 
I spandemagerens have var der mellem to kastanietræer en gynge , og i den sad Fredrik og gyngede . Han var en mester i at sætte den i fart ; med de lange ben stødte han fra nogle gange , og når den først begyndte at gå , vidste han ved kløgtige bevægelser med sin krop at fortne farten , indtil gyngen med susende hast for op og ned under de brede kastaniers løvtag . Snart krummede han sig forover med benene højt op under sig for at drive gyngen tilbage , snart strakte han sig bagover med benene strittende stift frem for at få gyngen ned på jorden og så endnu højere op til den anden side . Hans ærgerrigheds mål var at knække en stor , statelig kastanieblomst af , som syntes at hænge bekvemt for hans højre fod . 
Mens han gyngede , sang han af fuld Hals , men da han var nærved at tabe vejret , fik hans tilhørere , hvis han havde nogen , kun det stadigt gentagne omkvæd at høre : 
våre jeg så væn , som Tovelille var ! — 
» Ja , gid du var , Fredrik , så var der rigtignok meget vundet , «  råbte gladensvend op til ham ; hun stod på stien nedenfor havelågen og iagttog hans bestræbelser . Oplivet ved den unge dames nærværelse satte han i med et vældigt sæt , og kastanieblomsten røg hen foran lågen , så at Gerda kunne nå den gennem sprækken . 
Gladensvend var oplagt til løjer og havde den dag store løjer for . Hun fik ham til at standse gyngen , og noget efter ilede de ved siden af hinanden ad kongeborgen til . 
» Hør nu , Fredrik , nu skal du hjælpe mig ! « 
» Med hvad , «  sagde Fredrik og så kløgtig ud . 
» Med at tie stille og gøre , som jeg siger ; du skal bare lade mig råde , hører du ? og behøves det , så skal du slås ! « 
Fredrik så betænkelig ud ; det var ikke enhver , han havde mod til at slås med . 
Gladensvend trak ham bort med sig og så hemmelighedsfuld ud ; hendes kavaller var sprækkefærdig af nys 

gerrighed , og hun svulmede af bevidstheden om det , hun til Eske havde kaldt sin indflydelse . 
De kom ind i slotsgården og aflagde besøg hos den gamle Morten tårngemmer for at se på hans fugle ; han havde nemlig i sin stue 27 vingede fanger i ligeså mange ståltrådsbure . 
Morten var i dårligt humør . 
Han skulle bringe sine fanger , dem i gåsetårnet , mad og vand , og nu havde kongen lige sendt bud , at han havde gigt i det højre ben , og at den gamle mand skulle følge ham til prinsekilden og der gnide hans ben ind med det kolde , sunde vand .  » Pokker tage den gigt , «  sagde Morten ,  » gamle kong Valdemar lå og pjaskede i den kilde , og . nu tror kong Erik , at den kan hjælpe ham også . « 
Han ærgrede sig , men gladensvend brød sig fejl om hans bekymringer ; hun lukkede burene op for at drille fuglene . En dompap svirrede ud i stuen , en irisk fulgte efter , og den gamle skældte ud . 
» Jeg kunne ikke gøre for det , «  sagde gladensvend ,  » vi kan snart fange dem igen ; hjælp mig , Fredrik ! « 
Fredrik sprang om på borde og bænke , og Gerda med ham ; hun lo , så tårerne trillede . 
På en bænk ved ovnen lå to træbakker , på den ene stod syv dunke med vand , på den anden syv grove brød og en håndfuld salt . Det var midaftenskost for fangerne i tårnet . På ovnen hang det store nøgleknippe . 
» Må vi bringe maden til fangerne ? «  spurgte Gerda polisk ,  » jeg ville så gerne se tyve-ole , inden han skal hænges . « 
» Er hun gal , jomfru gladensvend ? «  spurgte tårngem-mcren . 
I det samme bankede en stok på døren , kongens røst hørtes udenfor . 
» Så , nu må jeg gå med kongen , «  sagde Morten ,  » og nu skal i gå ! « 
» Nej , søde , gamle , rare lille Morten , vi må da først fange fuglene . Se , lugen under loftet står åben ; sæt , irisken fandt åbningen . « 
» Den skal jeg lukke , «  sagde Fredrik . 

Gerda gav ham et puf , så at han tabte ligevægten og måtte springe ned af bænken . 
Den gamle tog en Stang og prikkede efter lugen , men kunne ikke nå den . 
» Lad mig , «  sagde Gerda og snappede stangen ; men Fredrik tik i det samme et vældigt dunk oven i hovedet med den . 
Gladensvend hvinede , kastede stangen , greb Fredrik om hovedet og jamrede over sin ubehændighed . Hun trak ham hen til ovnen , mens hun holdt på hans hoved . 
» Jeg ramte hans øje , «  sagde hun ;  » lad mig få noget vand at pjaske ham med . « 
Fredrik var lige ved at råbe , at hans øjne sad ikke i nakken ; men Gerda holdt på ham , bukkede ham sammen med magt og pjaskede hans øjne , så at hans ansigt dyp-pedes helt ned i vandspanden , alt mens hun hviskedee til ham :  » Hold mund , dreng , og giv dig dygtig . « 
Fredrik gav sig ynkelig . 
Kongen kaldte utålmodig ; Gerda råbte , at hun kunne ikke forlade  » den syge «  , og omsider gik tårngemmeren og lod børnene blive alene tilbage . 
Så holdt gladensvend op at behandle sin halvkvalte patient og gav ham nye ordrer om , hvad han skulle gøre , idet hun overdøvede alle hans indvendinger . 
Et øjeblik efter hængte hun ringen med de otte store nøgler om hans håndled , belæssede ham med træbakken , hvorpå vandkrusene stod , og tog selv bakken med brødene . I borggården var der ingen at se ; slottets folk spiste midaften , og uantastede gik børnene op ad den lave trappe og lukkede egedøren , som sad i gåsetårnets fod , op . 
Fredrik rystede . 
Gladensvend gik frimodig videre op ad en trappe og standsede udenfor en ny dør . 
» Her sidder han , «  sagde hun . 
» Hvem ? «  sagde Fredrik . 
Gladensvend prøvede nøglerne ; døren gik op og de trådte ind i en lav , skummel Gelle , hvis hele lys kom fra en åben mursprække , der gik fra loft til gulv , og hvis 

smalle rande indfattede en henrivende udsigt til fjerne skove , skovene på Knudshoved . 
Gerda gik lige hen til fangen og spurgte :  » Er du Eskes fader ? « 
» Ja , «  sagde Thorkild Bonde og sprang forbavset op . Hun greb to af brødene og stak dem ned i hans vide lommer . Så sagde hun i en åndeløs fart : 
» Ud af døren , — over gården , — ud af porten , — ud over broen , — ganske rolig , — så til venstre langs muren , til du kommer til en gammel pram . Ved siden af den er resten af en gammel brønd , — den er tør og lav , — spring ned , — dæk dig over , — gem dig ! — du kan også , hvis der ingen mennesker er at se , sejle over på prammen til den lille sti under banken , tage en båd og ro bort . Ikke bange — gør det kun , — jeg har indflydelse — skal jeg sige dig . « 
Mens hun talte , skød hun flangen hen til døren , og idet hun til slut hviskedee :  » Hils Eske ! «  puffede hun ham udenfor , kastede nøgleknippet efter ham og rykkede i det samme døren til med sådan et brag , at kalken dryssede ned fra loftet over dem . 
» Hvad nu ? «  sagde Fredrik forbavset . 
» Nu er vi fanger , «  sagde gladensvend blussende af glæde og faldt Fredrik om halsen .  » Tak skal du have , Fredrik ! Du er en god dreng ; du skal ikke være vred , fordi jeg har været lidt rap imod dig . « 
Den langbenede dreng blev helt rørt og ville give gladensvend en ny omfavnelse ; men hun sprang fra ham . 
» Se , se ! «  sagde hun helt overgiven og trak en pose med stikkelsbær op af lommen ;  » dem deler vi ; der er ikke et modent imellem dem . « 
Så gnaskede de deres yndlingsret i sig og blev under denne beskæftigelse tavse . 
Endelig hørte de fra den stille borggård trin af gående ; en af dem stødte i stenene med sin stok . 
» Så , «  sagde gladensvend , som havde udviklet hele sin plan i begyndelsen af måltidet ,  » så , nu tuder vi . « 
Og så gav børnene sig til at tude og brøle på det mest livagtige . 
Deres hylen blev hørt . Morten tårngemmer kom hæn 

dervridende op og lukkede dem ud ; da han havde hørt deres forklaring , trak han dem med ned til kongen , som fra foden af trappen råbte op efter dem . 
Med en vis strænghed spurgte kongen dem ud , mens Fredrik rystede og bævede ; med en vis munterhed hørte han Gerdas beskrivelse : hun fik lyst til at gå ind i tårnet med mad blot til en af fangerne , ikke til tyve-ole , slet ikke ; hun troede , at fangerne var lænkede , men så var hun bleven overfalden af den rædsomme mand , og Fredrik havde forsvaret hende , og så inden de vidste et ord af , så var de fangne og fangen fri . 
Morten lå på knæ og fik nådig tilgivelse . 
Fredrik rendte , så snart han kunne . 
Gladensvend ilede med grædende tårer op til sin moster , efter at have bedt Morten tusinde gange om forladelse . 
Men da hun kom op til frøken Cæcilia , hviskedee hun hende noget i øret , og så morede de sig i fællesskab over gladensvends løjer . 
Man fortæller om denne sag endvidere , at abbed Stefan siden i heftige ord beskyldte kong Erik for , at han havde ladet hans fange løbe . 
Kongen skal have svaret :  » Jeg passer mine fanger , i kan jo passe jeres ! « 
Abbeden mindede ham om , at han havde den verdslige arm . 
Kongen svarede højst unådigt , at abbeden havde den gejstlige kæft , og at han — kongen — var lige glad , om Thorkild sad i hullet eller ej . 
Hvorpå de to skiltes , og for en tid vare de uvenner . 
Så meget er imidlertid vist , at abbed Stefan samme dag rejste til Præstø , hvor han traf den Sjællands biskop , der var kommen for at bese den nye Sankt Antons stiftelse der . 
Men om Fredrik fortælles der , at han fik et livfuld hug på sin arme ryg af sin stedfader , da denne erfor sin søns udåd . 
Det er troligt nok , thi så langt nåde Gerdas indflydelse ikke . 

sekstende kapitel . 
Den undvegne . 
Langt ud på natten styrede en robåd ind under melbjerg ; Thorkild , som roede den , fortøjede den ikke , da han var nået til land , men stødte den ud i søen igen . Så klatrede han op ad skrænten , som den gang var afrundet og bevokset med græs ; nu har havet røvet af den , så at en brink af sand står brat ned mod stranden og tilmed må beskyttes med risfletninger . Noget inde i skoven lå en ensom og forladt hytte , som i gamle dage havde tilhørt en eneboer ; did tyede han ind og lagde sig til at sove trygt i den varme majnat . 
Da solen steg , vågnede Eskes fader , og efter at han havde spist af brødene , gladensvend gav ham , og drukket af kilden , overvejede han , hvad der nu var at gøre . 
Der var to at tage hensyn til . 
Først Eske , allerførst Eske . Drengen vidste jo vel intet om grunden til sin faders tilfangetagelse ; han var urolig og måtte underrettes om , at Thorkild levede og var fri . Dernæst målte han indvies i det vovelige skridt , hans fader havde gjort og halvvejs angret ; og endelig fandt Thorkild det rådeligst , at både han selv og drengen foreløbig flygtede , først ud på øen og så længere bort . Kun således ville det kunne lykkes Ejler Bonde på grund af den uro , Thorkilds ord havde frembragt i arve-spørgsmålet , at få sagen undersøgt igen og måske få testamentet ændret . 
For Ejler Bonde turde Eskes fader ej heller straks vise sig ; men han ville lade sin gamle ven bære sit nag en stund endnu , for siden i bedre tider at åbenbare ham sine planer . 
Men Eske , allerførst Eske burde trøstes og hjælpes . 
Derfor begav Thorkild sig til sit hjem , og med stor forsigtighed undgik han at blive set af nogen . 
Stor var glæden hos den ensomme dreng , da han fløj Thorkild Bonde om halsen ; men der var kun kort tid til samtale . 
I hast sagde Thorkild besked om sin gådefulde ud 

frielse af fængslet , og Eske modtog med glæde Gerdas hilsen . Dernæst aftalte de , at Eske den næste morgen årie måtte have alt parat til flugt og forsyne sig foreløbig med brød og med husets forråd af saltvarer og øl , som skulle bringes så tyst som muligt til den lille fiskerbåd , de ejede ved stranden . Så ville de flygte sammen ud på øen og måske længere bort , indtil den nærmeste fare for efterstræbelse fra munkenes side var overstået . 
» Nu farvel , Eske , og vær ved godt mod til i morgen ! « 
» Fader , «  sagde drengen ,  » kan du ikke fortælle mig , hvorfor du blev fængslet ? « 
» I morgen , liden Eske , når vi ses igen ! « 
Og så forlod han ham for at opsøge eneboerhytten ved melbjerg og gemme sig der . Ingen havde endnu set ham . 
Medens Eske resten af dagen havde travlt med så snildt som muligt at lade fiskerbåden med det nødvendige , blev han ikke forstyrret af nogen . 
Herre Henrik kom ikke ; han sad ved Fru Annes fod og talte til hende om valfarten , om Broder Laurentius og om bodssvøbens slag . 
Hans krøllede hoved knejste , hans øjne så åndsfraværende ud i rummet ; og Fru Aune forstod , at drengen anså sig selv for den , der havde afvendt himlens vrede fra det gods , der lå under hans faders herredømme . 
Om Fru Aune havde rettet sin syge ryg på hans forbøn og var bleven en statelig dame ; om han havde set en strålende kirke rejse sig på Knudshoved og sig selv skrinlægges deri som Sankte Henrik , så ville det kun være gået , som han i hine dage havde forudset . 
En næsten utrolig majvarme lå lummer og trykkende selv over den af det friske hav omgivne halvø , og selv den lystige strand under melbjerg så doven og sumpet ud . 

syttende kapitel . 
Broder Laurentius . 
Abbed Stefan vendte hjem til sit kloster efter en lang og udførlig samtale med sin biskop . Denne havde fundet det rettest at anvende  » den gejstlige arm « s fulde kraft og lyse Knudshoved i band 
parlim ob suspicionem gravissimam paganitalis et super-slilionis pestiferce 
— dels på grund af hård mistanke om hedenskab og modbydelig overtro — 
parlim , quia rustid viro elerico vin intulerunt 
— dels fordi bønderne havde øvet vold mod en gejstlig mand , — 
et quidem monacho pio et quasi pastori animorum ipsi sno rum 
— og det oven i købet en from munk og ligesom selve deres sjæles hyrde , 
med tiere partim’er og quia’er , hvoraf det fremgik , at de Knudshoved bønder havde forsyndet sig vældigt mod kirken , og at de skulle forblive under det biskoppelige interdikt , indtil sagen med arvingen var undersøgt . 
Imidlertid skulle en hårdere svøbe end den , der lå gemt i de latinske snirkler , ramme Eskes hjem . — 
samme aften — torsdag — som abbed Stefan nåde Vordingborg , kom også Broder Laurentius kørende til klostret ; han havde besøgt de pestsyge i Allerslev , og nu stod han ydmyg udenfor porten og begærede at indlades . 
Han så ikke så bleg og sygelig ud , som han plejede ; hans kinder havde anstrøg af rødt , og hans bevægelser var livlige . Med stort mod havde han besøgt de af pesten hærjede byer , og denne bevidsthed gav ham en rank holdning og bragte hans øjne til at stråle . 
Men de fromme brødre var ikke slet så modige , de anviste ham en celle , langt fjernet fra de andres og bad ham indstændigt om at blive der i de næste otte dage . 
Gennem portlugen samtalede de dog med ham , og han erfor , at bandet havde ramt Knudshoved . 

han nikkede :  » Ut serventur animæ , «  sagde han ,  » at sjælene må frelses . «  — 
han gik ind i sin celle og satte sig på sengefjælen ; brødrene havde glemt at lægge de fornødne tæpper derind ; men han ænsede det ikke . 
Han sad lænet mod væggen , men kunne ikke sove . 
En underlig døsighed betog ham , men hans sanser arbejdede , og hans indbildningskraft beskæftigede sig med et Mylr af uvedkommende forestillinger . Han følte sig syg ; det brændende lyses glans plagede hans øjne , men han havde ikke kræfter til at rejse sig for at slukke det . 
Angest lagde sig over ham , og med en kraftanstræn-gelse rettede han sig op og sank igen forover med albuerne på sine knæ . Således blundede han en kort tid og vågnede så igen ved , at hans pande brændte som af feber , men det var ikke feber , thi han havde en tydelig følelse af , at han nu efter sin korte slummer var helt rask og atter modig og glad . 
Langsomt stod han op , åbnede døren og gik udenfor ; luften kølede og forfriskede ham , men smerten i hovedet blev ved . 
Udenfor lå en bygning , som hørte klostret til og kaldtes asylet ; den var skummel og lav , og den brugtes enten til gæstehjem for fattige rejsende eller til straifefængsel for munkene , når de havde begået en eller anden mindre forseelse . Mod asylets mur støttede han sig og blev stående der en stund , idet han indåndede den friske luft i store drag . 
Så begyndte han at vandre frem gennem den lille lund . 
Det var nat , men aftenrøden strålede endnu i vest , og efter dens lys gik han . Han tænkte på munken i det skønne sagn , ham , som gik bort efter fuglens sang og , mens han lyttede , oplevede en evighed og dens glæde . Han gik i timevis ; søvnighed overvældede ham af og til , og han støttede sig til et træ eller til en vejsten ; men han vågnede og gik videre . 
» Hvor går jeg hen ? «  sagde han højt og forskrækkedes over sin egen slemme , som han nu pludselig syntes , at han havde hørt på hele sin vandring . 

han standsede og følte sig kold , kun hovedet var hedt . 
Men atter klaredes hans tanker , og han svarede i sit hjerte :  » Jeg går til Knudshoved . « 
Han tænkte på bandstrålen ; han ville gå ud og bringe det frygtelige bud til de ulykkelige , —  » at serven-tur animæ «  — for at deres sjæle måtte frelses . 
De store skove lukkedes bag ham , og det blev midnat . 
Broder Laurentius hakkede vildfarende og bange om ; thi , som tiden led , mistede han bevidstheden om , hvor han var . 
Kulsvierne i deres hytter hørte en for en deres hunde gø og tude , og den , som vågede ved de rygende miler , var faret op ved hundenes glam og havde set en skikkelse med et blegt ansigt forsvinde mellem træerne , belyst af den glødende ild . Men natten har så mange skikkelser at vise de forsagte ; de fattige folk korsede sig og krøb sammen uden at se nøjere til . 
Også Thorkild hørte trin i det raslende løv og for op fra sit leje ; han kunne ikke hvile i den lumre nat . Trinene standsede ; og da han så , at stjernerne tydede på morgen , stod han op . 
Skoven lå omkring ham , havet foran ham , men alt , hvad han så , havde kun en farve , den dybe , grå , ton-løse farve . Træerne var ikke grønne , birkene var ikke hvide . Havet skummede ikke blåt med hvid fråde ; alt , hvad han så , var gråt . 
Han vendte sig til alle sider for at lytte . 
Han hørte trinene igen . Han råbte . 
Et blegt ansigt skinnede tæt ved hans , og en røst , som han ikke kendte , udstødte cl suk , et klageråb , som gen-nemisnede ham . Det blege ansigt forsvandt , og han hørte sin uhyggelige gæst løbe foran sig . 
Eskes fader gik ind i hytten , tog en økse , han havde medbragt hjemmefra , og ilede efter sin flygtning . 
Natten svandt ; og en ny dag begyndte at male sine farver , hvor den mørke nat havde opslugt den sidste aftens pragt . — 
på vejen , som almindelig benyttedes til kørsel , indhentede han omsider den flygtende stakkel , som sank i knæ og rullede om . 

han bøjede sig over munken og genkendte ham næppe ; Broder laurentius’s ansigt var blåt og bedækket med mørke , svulne pletter . Da han rørte ved ham , slog munken sine tindrende øjne op og bad om vand . 
Thorkild skallede det fra en grøft , dyppede blade i vandet og vædede den syges tunge . 
Munken syntes at være ved bevidsthed ; han genkendte Thorkild og råbte til ham med en forbavsende kraft : 
» Sig dem , at de er alle lyste i band , i band , — forstår du mig' ? « 
» Ja , Broder Laurentius ; men hvem er lyst i band ? « 
» Hr. Ejler og hele hans folk — i band ! «  vedblev munken at sige , og så føjede han hviskende til :  » Og pesten  ! « 
Han segnede bagover og tyngede hårdt på Thorkilds hånd , som støttede hans skulder . 
Således lå de en kort stund . 
Solen nærmede sig horizonten , og fuglene sladrede i træerne . 

endelig hviskedee munken nogle ord , som Thorkild ikke forstod . 
» Hvad siger du ? «  spurgte han . 
» Ut serventur animæ , «  sagde Broder Laurentius . 
— da Thorkild slap ham og lod ham glide ned på vejen , da han dækkede det fortrukne ansigt og de brustne øjne med munkens kappe , — da først forstod han , at det var pesten , som havde bortrevet den arme flygtende munk . 
Og Thorkild løb skrækslagen bort fra liget . 
Attende kapitel . 
Eskes fader . 
Langt op på formiddagen den fredag ventede Eske sin faders komme , og der var kun tre timer til middag , da han endelig hørte trin udenfor . Men Thorkild kom ikke ind ; han bankede på ruden , og Eske gik til vinduet . 
» Her er jeg , Eske , min kære dreng ! « 
» Jeg har ventet længe på dig ; alt er beredt ! « 
» Godt , min dreng , men hør nu en gang ; vi må ændre vor plan lidt ; du må tage alene ud på øen og vente mig der ! « 
» Hvorfor ? « 
» Det skal du siden erfare , liden Eske ; jeg er bleven forsinket , som du ser , og det går ikke an , at nogen nu ved højlys dag skulle se os ro ud sammen ! « 
» Men så vil jeg vente her til i aften ! Kom indenfor , fader ! « 
» Nej , mit barn , gør kun , som jeg siger ! « 
Eske gjorde ikke flere indvendinger , men forlod vinduet og trådte udenfor døren . Thorkild fjernede sig fra ham . 
» Hvorfor går du , fader . Kommer der nogen ! « 
» Ja , jeg synes , jeg hører nogen ! « 
» Så gå ind i huset og gem dig ! « 

Eskes fader gik nærmere og smuttede hastigt ind i huset , hvis dør han lukkede efter sig og satte slåen for . 
» Kom til vinduet , Eske , og tal med mig . « 
Eske adlød . 
» Du skal sejle ud til den dybe vig af øen og gemme dig i dronningens gamle træbod , som står endnu . Der vil jeg komme hen , eller du skal få bud fra mig . Men i aften og i morgen , hvis det trækker ud , i morgen aften skal du vandre ned til vadestedet og spejde herover . Når du ser blus , skal du komme , og ellers forholde dig rolig . Men går der tre aftener og du intet ser , så vad herover og opsøg en og anden , du kan spørge . « 
» Fader , er der noget i vejen ? Fr kongens folk ude efter dig ! « 
» Ja , der er nogen ude efter mig ; men jeg er klog og snild ; mig tager ingen så let ; du er min søn , og du skal også være klog og snild og adlyde mig ! « 
> fader , skal jeg ikke hente Ejler Bonde ? « 
» Nej , liden Eske , jeg vil selv tale med ham ! « 
» Vil du , fader ? Så er alting godt ! « 
» Min dreng ! Gå med gud ! Vi ses igen ! « 
» Tak , fader ! Vi ses igen ! « 
Eske ilede til stranden . Hans faders ord og udseende havde gjort ham bekymret , men da han hørte , at Thorkild ville tale med Ejler Bonde , forstod han , at han ikke burde trænge på for at få mere at vide . 
Mens han gik til stranden , så Thorkild fra husets vindue efter sin søn , viftede til ham og fik en hilsen tilbage . 
Så lukkede Eskes fader sit vindue og segnede om på en stol . Han vidste , at pesten havde ramt ham . Så stod han op igen , tog et stykke trækul , gik udenfor og tegnede et stort kors på døren , så tydeligt , at det kunne ses i afstand , og gik så ind igen . 
Tiden løb , og middagsheden svandt . Såsom det var fredag , belavede Ejler Bonde sig til at gå rundt til sine undergivne ; og Fru Aune gav ham gaver , hilsener og gode ord med . 
Han gik og kom på hjemvejen til sidst til Thorkilds hytte . Det gjorde hr. Ejler ondt for Eske , som , antog han , sad alene derinde ; han ville besøge ham også . Han 

nærmede sig hytten ikke uden bange anelser ; thi han skulle jo nu se nøje på drengen , om han kunne skelne sine eller Fru Edeles træk i hans ; han vidste ikke , om han skulle ønske det . 
Med et for han sammen af rædsel : et stort , sort kors var malet på Eskes dør . Det var pestens tegn , og den , der lå derinde , var måske hans søn , arvingen . 
Han puffede døren op og gik ind i stuen , hvor han hørte en snakke ; det var Thorkild Bonde , som lå dødssyg i alkoven og talte vildt . 
Herr Ejler glemte både smitte og fare , da han så sin trofaste ven ligge der , undkommen af fængslet på en gådefuld måde og ramt af den dødbringende syge . 
Han slog omhængene til side , og Thorkilds øjne stirrede ud på ham ; de stirrede længe , inden Ejler på dem kunne se , at den syge kendte ham . 
» Hvor er Eske ? «  spurgte Ejler Bonde . 
» Han er frelst ; jeg har frelst ham . « 
Thorkild blev ved at se på hr. Ejler med et bedende blik , og endelig brød hans spørgsmål frem :  » Hr. Ejler , er du vred ? « 
» Lad os ikke tale om det , Thorkild , du er jo syg ! « 
» Ja , herre , det er pesten ; gå hellere din vej oglad mig ligge ! « 
» Nej , Thorkild : sig mig først sandheden ; er Eske arvingen eller herre Henrik ? « 
» Kære herre , havde jeg kendt pesten og vidst , at døden ville komme så brat , så havde jeg ikke turdet sige det ! «   » Thorkild , var det da sandt ? « 
» Nej , Eske er min søn ! Tror du ellers , jeg kunne have elsket ham så højt ? Men abbeden lavede rævestreger , så ville jeg også lave rævestreger ; jeg kom dårlig fra det , hr. Ejler ! Jeg er ikke så udlært som han ! « 
Thorkild greb frem for sig og fik fat i hr. Ejlers skulder . 
» Endnu en gang , inden jeg bliver vild : Eske er min søn ! Men hører du , hr. Ejler , gå nu , at ikke også du skal blive ramt af pesten ; gå nu ! Ellers tror jeg , du er vred  ! » 
Men hr. Ejler ville ikke gå . 

Eskes fader begyndte nu at tale i vildelse , og det var at befrygte , at han i sit anfald kunne fare ud af huset og bringe smitten til hvemsomhelst , han mødte . Så måtte hr. Ejler hellere blive . 
Han sad på sengekanten og holdt den syges arme nede ; han måtte tynge på ham med al sin kraft ; thi han begyndte at stride vældigt imod . 
>det brænder i min pande ; jeg vil ud ! « 
» Det må du ikke ! «  sagde hr. Ejler . 
» Er vi da ikke gode venner ? « 
» Jo , Thorkild , som altid før . « 
De brødes længe ; men kræfterne hos den syge begyndte at tage af . 
Herr Ejler var træt og mærkede , at hans hoved af sig selv ludede forover ; han lukkede øjnene og for op igen med en kuldegysen . 
Foran ham hans gamle vens ansigt ; det trofaste ansigt endnu en gang ; det samme milde , ærlige blik endnu en gang , inden det brast for stedse . 
Thorkild havde ikke langt tilbage . 
Han talte til hr. Ejler , men ridderen forstod ikke et ord deraf ; thi den døendes tale lød som brag for hans ophidsede sanser . 
» Jeg reddede Eske ; — jeg var en god fader ! « 
Og Eskes fader sukkede og var borte 
Herr Ejler kom ved dette suk til besindelse og så , hvad der var sket . 
Han gik ud i den anden stue , lukkede døren til ligstuen og begyndte at gå op og ned ad gulvet , idet han gjorde heftige bevægelser med armene for at blive varm . Han havde hørt , at stærk varme kunne helbrede de pestsyge , og at man derfor aldrig måtte udsætte dem for frisk og kold luft , men dække dem til . 
Han stængede yderdøren forsvarligt , dyngede tæppelog halm sammen i en krog , og da han var bleven varm , kastede han sig ned på dette leje og hyllede sig ind for at sove . 

nittende kapitel . 
Øen . 
Eske havde nok at gøre med at indrette sig på Knudshoved . 
Båden trak han op mellem stenene og fortøjede den så sikkert , han kunne , i den tanke , at  » Fader «  kunne gøre den bedre fast , når han kom . Så bar han fødevarerne op i  » Dronningens bod «  og ordnede alt på det bedste . I det gamle træhus var to beboelige rum , og der fik han travlt med at rense ud , thi der lå muggent hø og gammelt halm på gulvet . 
Fra strandens rige forråd hentede han tang i så store favne , han kunne fatte , og redte sig deraf et blødt leje . I stuen stod en gammel spand med en træhank ved ; den bar han hen til kilden og lod den stå der og trække vand , til den blev tæt . 
Af alt dette blev han varm , og derfor gik han til stranden og tog et bad . 
Det er allerede forhen sagt , at øen nu er en halvø , landfast med det øvrige Knudshoved ved en om vinteren ofte overskyllet , med sand og sten opfyldt tange , over hvilken de kørendes vogne kun med besvær arbejde sig frem . 
Men i hine tider var der også en anden forskel fra nu på dette ejendommelige lands udseende . Thi nu er odden helt bedækket med blødt og fint græs , Mos og tarvelige blomster , mellem hvilke der vokse en mængde en-keltstående buske af hvidtjørn . Tjørnens stammer er forkrøblede og ligge hen ad jorden i fantastiske former , og på den side , som ligger mod sydvest , er deres løv helt fortæret af stormen og det salte havs svøbe ; men så tæt er de visne små kviste indliltrede i hinanden , al det ser ud , som om en finere hånd end stormens har moret sig med at flette dem sammen . På nordsiden findes endnu , hvor der er læ , grupper af ege og bøge , som løfte sig stolt over de små ymper ved deres fod ; og hist og her i Dalene , — thi jordsmonnet er meget 

bakket — ligge små plantager med allehånde træer i prægtige grupper . 
Da Eske efter badet fra en af øens herlige udsigtspunkter så ud over landskabet , mødte ikke det samme syn hans øje , som nu den besøgende frydes ved og beundrer . Øen var for ham lig en vældig sammenhængende pude af løvværk , lavest og tyndest på sydsiden , hvor stormen klippede af egenes løv og røvede livet fra de seje nåletræer , højest og friskest mod nord , hvor store bøgesale løftede deres kroner og gav fri udsigt fra grønsværet under deres fod over den rolige svinøbugt helt op til kirkerne i karrebæk , til gaunø og Susåens udløb . 
Om de små søer , som dækkede Dalenes bund , lå tætte krat af ellebuske og pile , og i dybet af det stolteste vildnis så man den gang i rigelig mængde på udgåede stammer misteltenens grønne spyd stræbe i vejret under kronerne . 
Kun , når Ejler Bonde gik på jagt om efteråret , eller når drengene roede over for at skyde krager ved kysterne , kom der mennesker dertil . Ellers var  » Hovedet «  omgivet af sin egen dybe stilhed , frisk og herlig om dagen , skummel og hemmelighedsfuld , når mørket faldt på , og altid omfattet med den overtroens ærbødighed , som enhver af de Knudshoved folk fra barnsben af nærede for den folketomme skovø . 
Det sted , som altid var hovedkvarteret for de besøgendes jagtudflugter , lå midt på den første halvdel af den lange 0 , på Toppen af en banke , fra hvilken udsigten åbnede sig mod vest over Dale og bakker , Dale og bakker til den sidste høj på øens yderste punkt . 
Her stod Eske efter badet og så over taget af træhytten ud over skove og skove , som klædte bakker og Dale . Langt fra mennEskers færdsel , langt fra spor af deres gerning — undtagen den forfaldne hytte under ham , — stod han ene , uden at føle sig forladt , som herre , uden at være det , glad som en , der opdager en ny verden og et øjeblik vover at kalde den sin . 
På bakken bag ham var en kæmpehøj , den eneste på øen ; otte mægtige stenblokke på dens top bal' en bred og flad overligger , hvis øverste side var hul som et vand 

bækken ; sagnet gik , at denne hulning aldrig var tør , men at selv i varme somre fugtighed eller endog et lidet vandspejl holdt sig på dens bund . Om mindesmærket stod vældige bøge , hvis kroner samlede sig som et tag derover ; og når man steg op på stenen , så man som i et spejl på den lille vandflade bag sit eget ansigt det grønne løv af træerne og himlens blå derunder . 
Ingen vidste , om mindesmærket var sat over nogen gammel konge eller høvding ; men det kaldtes altid offerstedet , og mange sagn gik mand og mand imellem om stenen og vandet i dets hulning . 
Ved bakkens fod udsprang den kilde , som Eske havde omtalt til kongen , og det hed sig , at så længe der var vand på stenen , var der også drikke i kildens mund . 
Et skib stod for fulde sejl , men meget langsomt ud gennem farvandet ; det syntes at komme fra flådehavnen i masnedsund , og fiske havde ålt længe fulgt det med øjnene på dets træge fart . I Toppen af dets mast glimtede noget gyldent , og drengen vidste , at det måtte være et af de kongelige skibe . 
Det morede ham fra sit skjul at iagttage sejladsen og at se skibet vokse i størrelse , alt som det kom nærmere . Det gled forbi bugten , i hvilken hans båd lå , og forsvandt bag den næste pynt , idet det til hans forbavselse drejede ind mod land og ikke kom til syne igen . 
Eske forlod nysgerrig offerstedet og ilede til stranden for fra den næste bakke at se , hvorhen det kongelige fartøj stævnede . Da han atter så det , havde det lagt til , og . nogle personer steg i en båd og lod sig ro til land . 
Drengen så , at båden skurede mod bredden og standsede mellem sten og tang med et stød , så at personerne bevægede sig i båden , som om de faldt 
de rejsende steg i land , og nu først genkendte Eske tre af de fire , som gik langs strandbredden hen imod ham , åbenbart for at finde en sti eller åbning i krattet , ad hvilken de kunne komme i skygge under skoven . 
Det var kongen , frøken Cæcilia og gladensvend ; kongen kom i samtale med en fremmed herre , som viste ham stor ærbødighed . 
Eske fandt det rådeligst at gemme sig ; på sine bare 

ben løb han hen over grønsværet og ned til stranden ; hvor der var læ for vestvinden , havde store tangdynger ophobet sig mellem stenene ; han krøb over tangen og lod sig glide ned i vandet , idet han smøgede benklæderne op over knæet ; således blev han stående og kunne magelig overse strandkanten lige op til offerstedet uden selv at blive set . 
Selskabet gik ham tæt forbi og forsvandt mellem træerne ved dronningens bod . Den fremmede mand havde båret nogle flasker og en liden kurv , så det var ikke utroligt , at selskabet ville indtage en forfriskning i skoven og snart igen forlade øen . 
Eske ventede tålmodig ! ; vandet kølede hans fødder , og solen brændte hans byg , men han holdt trolig ud og gemte sig , så godt han kunne . 
Selskabet blev borte ; kun gladensvend fik han at se ; hun kom ned til stranden , plukkede grene af tjørnene og kastede dem igen , når de ikke var kønne nok , sankede andre sammen og løb ind i skoven med dem . Siden kom hun tilbage og begyndte at lege med stenene ved stranden og at kaste dem ud i de lave bølger for at se , hvor ofte de ville springe op fra vandfladen , inden de sank i . 
Eske gemte sig , kiggede og lurede ; han gad nok tale med Gerda , men turde ikke råbe hende an . 
Pigen satte sig til sidst på en sten , så sig om , skød skoene af og dernæst strømperne , samlede sin kjole sammen til en Svans , så at hun lignede en stor ælling ved bredden af en dam . Så snollede hun kjoleSvansen sammen og stak den op under sit bælte , for at den ikke skulle blive våd , og stak så en fod ned i vandet , hvor der var god , fast sandbund . Hun gav et lille hvin og lo . Eske morede sig kosteligt . Siden vadede hun forsigtigt ud , strittende med armene for at holde ligevægten , snart vigende tilbage med stor forsigtighed , snart sparkende frem , så at vandet bruste om hendes knæ ; alt sammen med den spektakel , som pigebørn ikke kan undvære , når de røre ved saltvand . 
Hun løb til land igen , fandt en egekæp , til hvilken hun støttede sig og brusede så igen som et lille fartøj ud i de kølige bølger . Hendes øjemed var åbenbart at nå en 

stor flad sten , som lå i havfladen ret ud for Eskes skjulested . Han indså , at det var umuligt at holde sig skjult længere , men turde ikke råbe . 
Hun nåde stenen og klatrede derop , dansede omkring på den , lagde sig på knæ , ragede mellem vandplanterne med sin kæp , og halede blæretang op , som hun lod smelde under sin fod . Til sidst stod hun oprejst igen , løftede kæppen og kastede den ind mod land . 
I det samme , den for ud af hendes hånd , opdagede 
hun drengen , der lå bagover med benene i vandet og ryggen på en pude af tang . 
Hun blev forskrækket , og godt var det , at hun glemte at skrige , thi i det samme gjorde drengen tegn , at hun skulle tic , og hun genkendte til sin store beroligelse sin gamle ven Eske . 
Med et Brus sprang hun ned i vandet igen og soppede forsigtigt ind mod ham og hans tilflugtssted , øjensynlig glad over at se ham , og ikke i mindste måde forlegen over sin opsnollede Svans . 
Hun tog plads ved hans side i tangen og hviskedee :  » Der er vel ingen , der kan se os ? « 

Eske løftede hovedet : der var ikke et mennEske at øjne i skoven . 
Så passiarede de . 
Han takkede hende ivrigt og glad , fordi hun havde hjulpet hans fader på fri fod . 
» Sagde jeg dig ikke , «  hviskedee gladensvend ,  » at jeg havde indflydelse ? Jeg fik lov af moster ! « 
» Og kongen ? « 
» Kongen var lige glad , — men det må du ikke sige til nogen ; jeg tror , det morede ham at drille abbeden . « 
Og så lo hun og fortalte , hvor storartet Frederik havde hjulpet hende . 
» Det er godt , «  sagde Eske ,  » jeg skal huske ham det . « 
Han fik også at vide , at pesten var i Vordingborg , og derfor var det , at kongen og frøken Cæcilia og hun selv forlod byen for en tid og tog til Nyborg ; men de ville komme tilbage , når soten havde udraset . Efter kongens ønske var de nu sat i land for at bese øen ;  » du har jo selv sagt kongen , hvor man bekvemt kan lande . « 
Eske spurgte , hvem den fremmede mand var , som fulgte med kong Erik . 
» Det er mester Henneke fra danzig , kongens bygmester . « 
» Hvad vil han her ? « 
» Ja , ser du , Eske ; nu tror jeg snart , at det går løs for alvor ; kongen taler med ham om at bygge en Borg herude . « 
» Men øen er jo ikke hans , «  sagde Eske og for forskrækket op . 
Gerda sad på stenen og lod sine ben bevæge sig i vandet , så at hun lavede store bølger i den lille vig , hvor der netop var plads til de fire fødder , som svalede sig deri . 
» Nå , Eske , kongen kan jo købe den ; nej , han kan for resten ikke , for han har vist ingen penge , skønt det kan jeg nu ikke forstå ; thi en konge må da vist være meget rig . Men så kan han erobre den . I skal tage jer i agt herude , kan jeg sige dig ; for du må vide , jeg hører så meget . « 

hendes spidse næse strittede frem , og hun sparkede i vandet , så at Eske flyttede sig . 
» Se , hvor jeg kan lave mudder ! «  råbte hun . 
Han trak benene op på tangen og lod hende regere den lille strømhvirvel alene . 
» Jeg ved også mere ; abbed Stefan er forfærdelig vred , og hele øen og jeres land herude er lyst i band ; jeg ved ikke , hvorfor ; vel sagtens fordi en af jer gjorde mine til at prygle Broder Laurentius , og muligen også for den historie med dig og din fader . « 
Eske blev blussende rød . 
Gerda så ikke op på ham , men trak sig kun højere op på tangen og spjattede videre . Eske lod hende lege og svarede intet .  » I band ! «  tænkte han . 
» Men det kan jo være lige meget , om i er i band eller ej . Kongen siger i alle fald , at det er der ingen fornuftige mennesker , der tage sig nær . « 
Hun så på Eskes bevægede ansigt og sagde , idet hun standsede med sin leg :  » Er du bange for munkene , liden Eske ! Hør nu , lad os to være gode venner . Du må ikke være vred på mig ; du ved jo , at jeg holder med dig  ; jeg hjalp jo din fader ud  ! « 
Med et sæt var Eske i vandet igen , sad ved siden af hende , tog hendes hånd og takkede hende . 
» Men det vil jeg sige dig , Eske , hvis du er arvingen , så tag dig i agt ! thi ingen vil unde dig landet herude , og kongen er ikke til at spøge med , når han får en ting i sinde , — især , «  føjede hun til — ,  » når det er noget , han kan overkomme . Slesvig og Sverrige fik han forkert i halsen og måtte gylpe dem op , men jeg tror , at han kan magte Knudshoved . « 
Eske sukkede . 
» Hør nu , liden Eske ; jeg har hjulpet dig før ; du skal nok få alt at vide , hvad jeg ved ; skal vi så være venner ? «  — 
Eske takkede hende igen . 
Gerda mente , at det var på tiden at gå i land . 
» Skal jeg bære dig ind , «  sagde Eske . 
» Nej , der kunne nogen se os , «  svarede gladensvend ,  » men tag mig kæppen ! « 

han vadede ud efter kæppen , som gyngede op og ned i Toppen af en tangplante , og et øjeblik efter soppede hun fra ham , brusende i bølgerne . 
Han lagde sig igen ned og ventede . 
Da det lille selskab siden på hjemvejen passerede stedet , hvor han lå , faldt en våd , lækker kvast af tang ned ved siden af hans hånd ; det var gladensvends farvel . 
Eske gik tilbage til sin bolig , spiste et godt måltid mad , thi han var bleven meget sulten ; han fandt på højen en dunk med moselvin , som kongen havde levnet , og som hr . Henneke ikke gad tage med ; af den gjorde han sig til gode . 
Ved aftenstid gik han op på offerstedet og stirrede ind mod land . I den fugtige jord , som bedækkede stenens hulning , havde kongen skrevet sit navn med en pind . Eske hentede vand fra kilden og fyldte op , så at jorden skyllede sammen i bækkenets bund . 
Næste aften spejdede han atter forgæves efter blusset fra kysten ; der var intet ; men den tredje dags aften så han et blus lyse . Det var intet bål på strandkanten ; det var langt inde bag bankerne , men det lyste vidt og tydeligt , og i natten kunne han klart se dets flamme . 
Greben af glæde og forventning ilede han til vadestedet og slap hurtigt over . 
Tyvende kapitel . 
Blusset . 
Lørdag morgen kom to bysvende ridende fra Vordingborg og mellem dem en munk fra klostret ; de stævnede ind i Stengården , blev siddende på deres heste og råbte efter Ejler Bonde . 
Herre Henrik gik ud til dem og svarede , at hans fader var ikke hjemme , han måtte være gået tidlig ud , thi 

ingen havde set ham den dag ; om de ikke ville blive og bænkes . 
De svarede nej . 
Flere kom til , og til almindelig forfærdelse tog nu munken et dokument op af lommen og læste det højt med klingende røst . 
Det var bandlysningen . 
» Stop lidt , lille far ! «  afbrød Asger Bryde ham ,  » der er for meget latin deri ; sig det hellere på dansk ! « 
Munken gengav indholdet af sit papir på dansk og løftede det op , for at alle skulle se det biskoppelige segl , der hang derunder . 
I stuedøren havde kvinderne ført Fru Aune frem . Hun stod støttet til sin stok . 
Intet ord kom over hendes læber , intet suk lød fra hendes sammenknugede bryst ; og da munken var færdig og red bort med bysvendene , — da blev også alt ligeså tyst i Stengården , som den gamle frue var selv . 
Herre Henrik knælede skrækslagen ved hendes side . 
Pludselig råbte han : 
» Fru Aune taler . « 
Alle samlede sig tæt om dem og hørte til . 
» Fru Aune siger , at hun har delt alle eders glæder og alle eders sorger til den dag i dag , men ingen har fortalt hende om de ting , som stod i bandbullen . — Fru Aune vil ikke være iblandt eder mere , thi bandet vil hun ikke dele . — Fru Aune siger , at hvis hun kunne græde mere , så ville hun græde nu ; thi hun er dybt bedrøvet . —Fru Aune spørger , om ingen ved , hvor hendes søn er . « 
Stødvis og med afbrydelser havde herre Henrik således gengivet den gamle frues klage . 
Kvinderne hjalp hende ind . 
Men drengen blev stående i døren . Han bad dem med skælvende stemme :  » Vil ingen hjælpe mig at lede efter min fader ? « 
Folk spredtes til alle sider ; og der blev søgt den hele dag , men ingen havde fundet ham . Mærkelig nok var der heller ingen , der ledte i Eskes hus . Thi , som det ofte går , enhver mente , at dér var der nok til at lede , og derfor spredte de sig vidt omkring og fandt intet . 

natten var trang og lang , og den blev ikke lettere , ved at rygterne fra Vordingborg lød på , at pesten var udbrudt der . 
Næste dags formiddag opdagede man , at der var et sort kors på Eskes faders dør . En for en kom det ulykkelige lands beboere og så på korset , forfærdedes og flyede . Budskabet nåde Stengården . Fru Aune modtog enhver efterretning med isnende ro . Intet ord kom over hendes læber . 
Men hvem lå død i Eskes hus ? 
Herre Henrik sagde , at han var selv ikke bange for pesten , thi ham ramte den ikke ; og med nogle andre gik han derhen , just som solen var ved at gå ned . Med en dolk skar de de små ruder itu , som var lavede af en udspændt svineblære , og det røde lys fra aftenhimlen viste dem to lig . 
På alkoven lå Eskes fader , ved sengens fod Ejler Bonde ; døren mellem de to Stuer stod åben , halm og tæpper lå spredt på gulvet ; og midt i denne uorden lå ridderen med guldkæden ved sin side , udstrakt på ryggen , bleg og blå , higen flere var at se . 
Herre Henrik ville derind ; men Asger Bryde holdt ham med vold tilbage ; thi han havde nu den mening , at junkeren også ufejlbarlig ville blive et offer for pesten . De andre hjalp ham , og de førte herre Henrik hjem . 
Fru Aune lod ham læse dødsbønnerne højt af munkenes bøger . 
Møns klem spurgte hende , hvad de skulle gøre med de døde . 
» Gør , som i vil , «  sagde Fru Aune . 
Om aftenen samledes alle godsets beboere hos Kåre smed for at rådslå . Ingen vidste , hvorledes noget af alt dette gådefulde var gået til ; men det første , det gjaldt om , var jo også kun at få ligene af deres herre og hans bedste ven stedet til Jorde . 
»  jeg mener , «  sagde Klaus ildebrand ,  » at vi trække lod mellem de unge her på Knudshoved , som ikke har hus og hjem og børn , at tre af dem gå ind og hente ligene og begrave dem ved stranden . Så giver vi det i himlens hånd , om den vil skåne dem eller ej . « 

støtte , stærke og fåmælte svarede monssønnerne , at så skulle det være . 
Men deres fædre , de to gamle tvillinger , gjorde indsigelser ; de havde fulgtes ad alle deres dage , nu ville de to alene begrave deres herre . 
Men Asger Bryde , hvis ord altid havde stor vægt , sagde atter nej til deres forslag ;  » det var i gamle dage , i meget gamle dage en hæder at lade de døde brænde ; det vil vi gøre med hr. Ejler og hans ven også . Ingen af os skal sætte sit liv i vove , selv om vi gerne gjorde det . Thi i må betænke , at for Ejler Bonde , mens hans levede , ville enhver af os dø ; nu , han er død , skylder vi ham og hans arving at leve . « 
Mange var de indvendinger , som Kåre smed havde at gøre ; mest genlyd gav det ord , han sagde , da han spurgte , hvad præsterne ville sige . 
»  præsterne har selv lukket os ude fra en christen begravelse ; hvem begraver vel bandlyst mand i christen jord ? « 
» Og hvad vil Fru Aune sige ? « 
» Fru Aune siger :  » Gør , som i vil ! « 
Kort derefter samledes de alle igen om huset , hvor de døde lå . 
Brændestablen , som stod i den lille have , brød de ned og dyngede favnestykkerne op om væggene , så at de nåde at dække vinduerne og dørene lige til stråtaget . Foran lagde de risknipper og spåner . 
Smeden kom med en ildgryde fuld af gløder . 
Men nu standsede de . 
» Hvem , «  sagde smeden ,  » hvem vil læse en bøn for de døde ? « 
Asger Bryde standsede midt i sin travlhed ; den ene efter den anden faldt på knæ . 
Midt mellem de knælende stod de gamle tvillinger , og med høj røst bad de sammen et fadervor . 
Smeden stod med sin tang og ventede på et tegn . Herre Henrik rejste sig fra bønnen . 
» Nu , herre Henrik , «  sagde Møns klem og tog junkeren om halsen ,  » må vi så jordfæste din fader , som vi finde for godt ? « 

herre Henrik nikkede , og smeden tændte spånerne på tre steder . 
Trods det stille vejr blussede ilden hurtigt op og det lille huses stråtag fængede i et øjeblik ; efter nogle minutter blev heden så stærk , at de måtte rykke sig mange skridt tilbage . 
Med et brag sank det glødende stråtag sammen , og et Mylr af gnister steg højt mod himlen . 
Det var dette bål , Eske så fra øen , da han spejdede efter tegnet fra sin faderlige ven . 
Etogtyvende kapitel . 
Bortrejsen . 
Den næste dag var der stort røre på Knudshoved . 
Alle indvånerne fra den fattigste kulsvier , fra det ringeste barn og op til de mænd , der havde stået den døde ridder nærmest , flokkedes langs vejen , som førte til oreby skov . 
Fru Aune ville rejse . Nu var der intet for hende at bie efter ; de få , med hvem hun tog afsked , gav hun en kort formaning og en advarsel om ikke at sætte sig op mod bandet . De mange , hun havde givet gaver , afviste hun , da de ville bringe hende deres tak . 
Den gamle frue , som kendte testamentets ordlyd og i mange år havde vidst , hvorledes abbeden ville fortolke det , var nu i sit hjerte urolig ; hun anede , at der ville blive strid derom , og forstod , hvor forræderisk hun havde handlet mod sin svage , unge sønnesøn . Derfor ville hun nu tale med abbed Stefan og under hans beskyttelse gemme sig , til uvejret var draget over . 
Hun havde lagt sin plan med nøjagtig , men febrilsk ilfærdighed . 
En vogn kørte frem ; hun blev løftet op på den , og ved hendes side satte sig et par gamle piger , som skulle led 

sage hende til dominikanerklostret . I en sæk medbragte hun en stor pose med sølvmønter og nogle få kostbarheder , som ingen i mands minde havde set ; dem ville hun give abbeden , for at han skulle huse hende i det lille asyl , skærme og lade hende pleje og — hvad der var hende det vigtigste — løse hende af bandet og således skænke hende sjælefred . 
Over hendes gamle ansigt lå et uudgrundeligt præg af bestemthed , et træk af hårdhed , som gjorde , at de mange , som trængte sig sammen for at sige hende farvel , ikke vovede at tale til hende . 
» Kør til , skynd jer ! «  hviskedee Fru Anne . 
Køresvenden satte hestene i gang , og Fru Aune forlod Stengården . Hendes hjerte talte til hende om herre Henrik , som grædende løb et stykke med langs vognen ; men hendes samvittighed forbød hende at tale et eneste kærligt ord til ham ; hun havde allerede handlet forræderisk nok mod ham . 
Langs vejen gennem knudsskov og over den åbne mark mellem skovene stod gruppe ved gruppe . De knælede , mens hun kørte forbi . De to kvinder løftede hendes arme som til velsignelse , men Fru Annes bøjede hoved talte ikke , hverken ved ord eller ved miner . Hun glemte ikke , at både de og hun var medlemmer af et bandlyst folk . 
Vognen kørte langsomt forbi de sidste familier og rullede endelig ind i den vældige oreby skov . 
» Kør til ! Skynd jer ! «  hviskedee Fru Aune . 
» Har det hast ? Frue , «  spurgte pigerne . 
» Jeg længes efter sjælefred , «  svarede Fru Aune . 
Pludselig standsede vognen med et ryk , og de to raske heste trykkede sig til side for noget , som lå ved vejgrøften . Køresvenden havde holdt dem an og nu sprang han af uden at sige et ord , for at se , hvad det var , som havde standset vognen . 
» Her ligger en mand , «  råbte kusnen .  » Han er syg — eller død ! Kom ned og se efter , mens jeg holder dyrene ! « 
Begge pigerne steg af vognen og nærmede sig , men turde ikke røre manden , som lå i grøften . Kusken rakte op efter Fru Annes stok og med den løftede han kappen til side , som dækkede den dødes åsyn . 

» Det er Broder Laurentius , «  råbte køresvenden . 
Kvinderne bøjede sig over ham og for op igen med høje hvin . 
Ved disse skrig blev de stampende heste sky ; 
kusken , som havde bøjet sig for at se nøjere til , og som nu rettede sig for at undgå stanken fra liget , fornemmede hestenes ryk i tømmerne ; han holdt igen , men måtte gøre et vældigt Spring for ikke at styrtes om over den døde . 

nogle skridt løb han med og råbte ; men jo mere han råbte , desto vildere blev hestene , og det gik i susende fart . 
Køresvenden faldt , men til lykke for ham gled tøjlerne ham ud af hånden , så at han ikke blev slæbt hen ad jorden ; han rullede blot om i løvet , og da han kom op at stå , så han vognen med Fru Aune fare af sted foran dem langt borte under de store træer . 
De så Fru Aune sidde foroverbøjet med hånden på ryglænet af det forreste sæde , som hun havde siddet , mens hestene stod , og således tabte de hende af syne . 
Dyrene fulgte vejen og fortsatte i hurtigere og hurtigere løb deres fart forbi træer , buske , kæmpehøje , rygende miler , hvor hundene halsende for efter dem , forbi skovens åbne pletter , hvor strandluften slog ind over engene , forbi dunkle krat , hvor fuglene fløj skrigende fra hinanden , videre frem , mens Fru Aunes sølvtøj og skillinger dansede under hendes fod , og hun selv krampagtig holdt sig fast og slog sin gamle pande til blods mod agestolen , hun støttede sig på , — videre frem , som om døden var dem i hælene . 
Men da de kom ud af de dunkle skove , og de vejfarende fik de mødige dyr standsede og gjorte rolige , gled Fru Aunes legeme ned i bunden af vognen . 
Hun var død af skræk . 
Medlidende mennesker samlede sig om hende ; de to kvinder og køresvenden kom omsider til ; og fod for fod førte de hendes lig did , hvor hun havde ønsket at finde hvile . 
Endnu samme dag begrov abbed Stefan hende i stilhed under klostrets skygge , efter at han højtidelig havde løst bandet , som havde ramt hende . 



anden bog 



toogtyvende kapitel . 
Dronningens bod . 
Efter disse begivenheder indtrådte der nogle dages Bo på Knudshoved , i hvilke fortællingerne og rygterne gik fra mund til mund . Slag i slag vare disse tildragelser komne over eneBoerfolket , og ingen havde været øjenvidne til noget af det , som var sket . Men der gik en vækkelse gennem bønderne ; man anede , at pesten og dens høst ville drage følger efter sig , som man ikke kunne overskue . 
Herre Henrik talte en dag til Eske . 
» Kære Eske , jeg er træt og bedrøvet . « 
Eske overtalte ham til at forlade Stengården for en tid og bo hos ham . 
» Ja , men , Eske , hvor bor du da ? Din faders hus er brændt . « 
» Tænker du først på det nu , herre Henrik , hvor tror du da , at jeg har sovet de sidste seks nætter , siden jeg kom til min faders grav , « 
» Tilgiv , Eske , jeg har kun tænkt på mig selv , jeg burde have budt dig husly på Stengården i « 
» Det havde jeg ikke taget imod herre Henrik , ti mennesker har alt tilbudt ung natteherberge og føde ; men jeg har mit eget hjem . « 
» Hvor da ? « 
» Kom og se ! Men du må love mig at blive hos mig i nogle dage ! Og så må du tage nogle madvarer med fra Stengården , thi min egen beholdning mindskes svært . « 
Herre Henrik var meget nysgerrig ; de gjorde sig rede og drog ad vadestedet til . 

over Eskes Iver var der noget friskt og lokkende , der muntrede den forknytte dreng op ; han sagde besked i Stengården , da de hentede madvarerne , og gav sig nu ganske i Eskes vold . 
Det var første gang , de to færdedes sammen siden rideturen til Mogenstrup . 
Kæmpende mod strømmen , som var temmelig stærk , thi det var højvande , kom de omsider over og forsvandt med deres byrder i skovens skygge . 
» Eske , Eske , hvor er her dejligt og lyst ; har du boet længe her ? « 
» I otte dage og mere , herre Henrik , men lad os nu først gå ind i dronningens bod og bringe vore madvarer i sikkerhed i den gamle kistebænk og hente frisk vand fra oherkilden ! Er du sulten ? « 
» Ja , «  svarede Henrik ; og nu lavede de sig et måltid , som smagte dem vel , om end det var meget tarveligt . 
» Kunne man ikke koge eller stege herinde ? « 
» Jo , «  svarede Eske ,  » jeg antager , at denne gamle , høje stensætning er indrettet til at koge på ! « 
» Men har du fyrtøj ? « 
Eske trak det op af lommen , men beklagede , at han hverken havde gryde eller pande . 
» Dem kan vi hente fra Stengården endnu i aften , så kan vi koge æg i morgen til frokost . — Eske , må jeg vade hjem og hente hvad vi behøve ? « 
Herre Henrik blev pludselig igen en rask dreng ved den uimodståelige udsigt til at leve et frit eneboerliv på øen sammen med sin kammerat . Eske , der næppe havde set ham siden bodsfesten , vidste vel ikke , hvor forknyt han havde siddet i Fru Annes stue , men glædede sig alligevel over junkerens raskhed , og herre Henrik trængte til en god kammerat . Thi rygterne om Eske og ham havde gjort , at folkene på Knudshoved ligesom havde mistet en del af deres store forhåbninger til herre Henrik ; han var rykket et stykke ned i alles omdømme ; han var ikke længere tronarvingen i det lille rige ; og dette havde junkeren anet , uden at han kunne gøre sig klart , hvori hans fald bestod . 
De fulgtes til vadestedet ; Eske ventede en times tid , og 

tilbage kom herre Henrik med æg i en lille kurv , en kasserolle og en pose med salt . 
Da aftnen faldt på , og månen steg op , var det for lummert , til at de kunne sove i den trange stue , og de to fulgtes da op til ofierstenen og sad der for at tale sammen . 
Natten var stille . 
Månen kastede lys på havfladen , som næppe krusedes af bølgerne , den gyngede kunsagte , og ingen hvide kamme , ingen brudte bølger , ingen skarpe højder skilte den ene bølgedal fra den anden . Kun fra vigens inderste kyst hørtes en dump brusen ; der legede voverne bestandig deres leg og sprang mellem stenene . 
De to drenge var ikke tavse ; thi stedet , hvor de sad , var så ensomt , så ærværdigt og hemmelighedsfuldt , at , havde de begyndt at tie , så havde de aldrig begyndt at tale igen . Men de vare så optagne af de sidste dages begivenheder , at stedets underlige ro  .blev glemt , og den samtale , de havde begyndt på vejen derop , blev fortsat , efter at de havde taget plads på otlerstenen . Med dinglende ben og ansigtet vendt mod taget af dronningens bod vedblev de at tale . 
Det var herre Henrik , der begyndte . Både trængte han mest til at udøse sit hjerte , og desuden mente han , at Eske måtte vide bEsked om alt det , som endnu stod gådefuldt for ham . Han fortalte lige fra turen til Mogenstrup og fortav intet , heller ikke bodssvøbens slag ; men Eske forstod af den forsigtige tone , at herre Henrik overfor ham næsten skammede sig over , hvad der var sket . 
» Hør nu , herre Henrik , nu må du være en mand . « 
Herre Henrik rettede sig og svarede :  » Du kan tro , Eske , at det er underligt for mig at tænke på , at jeg nu er herre til Knudshoved . Jeg tror nok , at folkene herude vil adlyde mig ; men jeg synes , at de alle er så underlige imod mig i disse dage ; det ser ud , som om de glemte , hvem jeg er . Havde jeg endda Fru Aune endnu ! « 
Eske trak på sit svar :  » Å , herre Henrik , Fru Anne var jo dog syg og svag . « 
» Ja , men hun var dog altid den stærkeste i hele Stengården . 

Eske tænkte , at det var ikke godt , om junkeren sad ved Fru Annes skammel endnu , men han sagde intet . 
» Men du må hjælpe mig , Eske , hører du ; vi har jo altid været gode venner . « 
» Ja , «  svarede Eske raskt ;  » vi vil hjælpes ad , og ingen skal tage vort land fra os , og når vi blive store , vil vi lave om på det alt sammen . « 
Med hvad ? « 
» Vi vil hytte Stengården herud ! « 
Besynderlig var disse to drenges stilling . Store farer og alvorlige begivenheder havde passeret dem , og andre , større og alvorligere truede dem ; og alligevel sad de nu så trygge og udmalede sig i fællesskab den fremtid , som Eskes fader så ofte havde lært sin søn at drømme om . Og desuden , hvor enige de end sad , var der dog en skygge imellem dem . Eske havde endnu ikke sagt alt , hvad han vidste , og herre Henrik anede endnu intet om optrinet i Mogenstrup . 
Eske nævnede  » vore fjender . « 
Herre Henrik spurgte forbavset , hvilke fjender de vel havde . 
Længe betænkte Eske sig ; men da hans kammerat så fortroligt havde sagt ham alt , så kunne han ikke tie længere . 
Han begyndte al forklare herre Henrik , hvorledes han var kommen til at lytte til kongens samtale med Ejler Bonde , og rykkede endelig åbenhjertig ud med de skæbnesvangre ord : Eske er arvingen . « 
Og nu viste sig på ny en forskel i drengenes sindelag . 
Eske tænkte på arven , rettighederne , herredømmet , men dybt beskæmmet følte han sig , da herre Henrik uden i øjeblikket at skænke disse ting en tanke lagde sine arme om lians Hals , kyssede ham og hviskedee : 
» Ja , men så er vi jo brødre , Eske ! « 
Således sad de længe på oherstenen med hinanden i favn . 
Det var , som om alle disse ting , Thorkilds uoverlagte og uforstandige list , de to dødsfald , arvespørgsmålet og de to drenges samtale , — alt var lagt an på at prøve de tvende unge hjerter : her — da prøvelsen første gang kom 

til dem , — bestod de den . Der var ingen skygge imellem dem . 
Atter talte de videre , og Eske kunne nu uforbeholdent nævne de to fjender , for hvem de havde al frygte . 
» Men mig , «  sagde Eske ,  » mig skal du ikke frygte for , thi jeg vil intet berøve dig . « 
» Nej , hvorforskuldedudct ? Det har jeg ikke tænktmig . « 
» I alle fald kan vi jo dele som brødre , når vi blive mænd ; vi kan trække lod ; gid jeg kunne få øen . Jeg skulle forsvare den mod enhver . « 
» Skal vi da hylle fra hinanden ? «  spurgte herre Henrik . 
— men mon ikke skyggen kom igen imellem de tvende ? 
Og hvornår vil vel den næste prøvelse komme ? — 
sent gik de til hvile , men de sov til gengæld højt op på dagen . 
Da Eske vågnede , stod herre Henrik ved stensætningen , havde gjort ild på og kogte æg Iii frokost . 

treogtyvende kapitel . 
Sendebudet . 
» Pesten liar fået , hvad den vil have , «  sagde Asger Bryde , og i virkeligheden sporedes den heller ikke mere på godset . 
Bønderne havde travlt med at tue en gravhøj over tomterne af Thorkilds hytte . De kørte sand til fra den store bakke i nærheden og fyldte det op over asken og de forbrændte bjælkestumper ; dernæst lagdes et lag af store og små sten og til sidst jord ovenpå . 
Når disse lag vare sunkne sammen , ville de tue mere jord over , så at det hele fik form af en aflang høj , og så på dens top plante ege . 
Drengene blev på øen , men aflagde hver dag besøg på Stengården . Deres husholdning i dronningens bod udvidede de , idet de efter hånden fandt på at skyde vildt og stege det , så godt de kunne , på spid over ilden . 
En månedstid gik hen uden begivenheder af nogen betydning . 
Drengene sov en dag til middag efter en jagtudflugt , da Eske vågnede af sit blund ved et råb ; han for op fra skrænten , hvor de lå , og løb ned til vadestedet . 
På den modsatte bred besvarede Klaus ildebrand hans hallo med nok et hallo , og Eske så ved Klauses side endnu en person , som han syntes , han skulle kende . Denne person lavede sig åbenbart til at vade over til ham , og Klaus ildebrand begav sig tilbage over græsmarken . 
Den fremmede styrede forsigtig ud i vandet , og med nogle anvisninger fra Eske slap han da til sidst så vidt , at han kunne løfte hovedet og ikke længere behøvede at passe på , hvor han salte sine lange ben . Det var Fredrik spandemagers . Så snart Eske genkendte ham , sprang han fra sten til sten for at byde ham velkommen . 
Fredrik skrævede op og stod ved siden af ham . Den trætte købstaddreng så noget mistroisk til sin solbrændte gamle slagsbroder , men denne tog så hjerteligt imod ham , at Fredrik helt kvik hoppede fra sten til sten mod ham og nåde i land ved hans hånd . 

» Har du gået hele vejen herud ? «  spurgte Eske deltagende . Fredrik sagde ja og pustede ; han var øjensynlig meget udmattet . 
De satte sig på grønsværet . 
» Det er Gerda , som har sendt mig herud . « 
» Se , se , «  sagde Eske nysgerrig ,  » er der noget i vejen ? « 
» Ja , hvad ved jeg om det ? Hun jager med mig og kommanderer mig , som om jeg var hendes træl ; hun er så hemmelighedsfuld og så fornem somme tider , at jeg er helt vred på hende . « 
» Men hvorfor lader du dig sådan behandle ? «  spurgte Eske . 
Fredrik gned sine våde ben og fødder med en tot græs ; i mavefolden på sin bluse havde han et par store sko ; dem tog han nu frem og smøgede bukserne ned . Da denne forandring i hans udseende var lykkelig tilendebragt , svarede han : 
» Ja , ser du Eske ; gladensvend er ikke så let at sige imod ; se , der var nu den dag , da hun kom til mig , mens jeg sad i gyngen , og fik mig overtalt til at hjælpe din fader ud — « 
Eske afbrød ham :  » Tak , Fredrik , for det , som du der gjorde ; det skal jeg aldrig glemme dig . Alligevel havde det måske været bedre , om han var bleven der en stund endnu ; thi du ved vel , at da han kom herhjem , greb den sorte død ham . « 
Fredrik så deltagende ud , men flyttede sig lidt bort fra sin kammerat . 
» Vær ikke bange , gode Fredrik ! Her er ingen smitte mere . Jeg skulle vel snarere være bange for dig ; sig mig , hvor står det til i købstaden ? « 
» Godt , heldigvis ! der døde vel en halv snes mennesker af pesten , men nu er det forbi , og kongen er kommen tilbage . « 
» Er han ? « 
» Ja , og h'røkcn Cæcilia og Gerda med , ellers kunne hun jo ikke have jaget mig herud . Men hvordan kommer jeg hjem ? Jeg er helt øm i fødderne . Mine sko er lidt for store , og de har været meget besværlige at gå med . Jeg 

måtte stramme tæerne , for at de ikke skulle slubre , og så gnavede de mig endda om anklerne . « 
» Vi skal nok hjælpe dig hjem igen : vi kan ro dig halvvejen . « 
» Vi ? hvem er vi ? Er du flere herude ? « 
» Jo ; herre Henrik bor her også ; det er ridderens søn . Vil du med op og se ham ; vi bor herude . Er du sulten ? « 
» Ja , «  sagde Fredrik ,  » jeg er forfærdelig sulten og tørstig med . Men hvad lever i af her ? Skyder i krager ? « 
» Kom og se ! «  sagde Eske ,  » vi har det herligste lille slot herude . « 
» Ja , men jeg skulle jo først sige dig min besked ! « 
» Jeg hører ; er det fra gladensvend ? « 
» Hun sagde , at jeg skulle sige , at du skulle komme til byen en af de første dage , for du skulle vide , at der var noget , hun kunne fortælle dig . « 
» Godt , «  sagde Eske ;  » jeg skal komme ; men stå nu op og gå med ! « 
Hurtigt vandrede de videre . Herre Henrik kom dem i møde , og snart sad de alle tre bænkede om brød , flæsk og æg i dronningens bod . 
» Vil du ikke hellere have noget varmt , et stykke af en vildand for eksempel ? « 
» Det gad jeg set , «  sagde Fredrik og lo . 
Junkeren lagde nogle pinde på gløderne , som lå på fyrstedet og havde holdt sig fra middagen af , og snart drejede han et lille spid lystigt over flammerne og kunne til sidst servere en branket vildandeunge , som var helt rød indeni . 
Fredrik så stærkt optaget på anordningen og blev vældig misundelig . 
» Bare jeg turde blive her og lege med ! «  sagde han . 
» Vi lege ikke ; vi bo her ! «  sagde herre Henrik . 
Fredrik var også rede til at se sagen fra dette synspunkt og ville øjensynligt grumme gerne have set flere af øens herligheder , men da han opdagede , hvor godt tiden var gleden for ham , blev han urolig og mente , at han måtte gå hjem .  » Det kan blive galt nok med min fader , når jeg har været så længe ude ; men nu tør jeg da slet ikke blive længere . « 

drengene fulgte ham til stranden , hvor fiskerhåden lå , og snart roede de langs kysten forbi vadestedet , langs græsmarken og skovene ; det gik hastigt ; thi de vare hinke til at ro og tre til at skiftes . Et godt stykke indenfor melbjerg ved den nuværende landsby ore satte de Fredrik i land , og han løb hjemad , så rapt han kunne . 
Med en tordentale modtog spandemageren sin søn , og med mange udflugter dækkede Fredrik over , hvor han havde været ; han var gået i skoven , sagde han , for at se , om nødderne var skabte , og finde et sted , hvor der var rigtig mange . 
Spandemageren lukkede ham inde i sin kælder og bad ham betænke sig to gange , inden han en anden dag løb bort uden forlov . 
Der sad da den arme Fredrik og svor i sit hjerte , at , skulle han tiere straffes så hårdt , så ville han flygte ud til sine nye venner og leve som fribytter hos dem . 
» Fredrik , Fredrik ! «  hviskedee en stemme ved kældervinduet . 
» Ja , gladensvend , her sidder jeg , og det kan jeg igen takke dig for . « 
» Kære Fredrik , hvad sagde Eske ? 
» Eske kommer i morgen og fløjler under rosengården . «   » Det er godt , det er på høje tid ! 
Gerda lod en hel kurv , fuld af kirsebær , rutsche ned i kælderen til ham og forsvandt . 
Fireogtyvende kapitel . 
Rosengården . 
Om end abbed Stefan var harmfuld på kongen over , at han havde set igennem fingre med Thorkilds flugt , så blev han dog snart nødsaget til at bide sin vrede i sig igen . Thi for det første var Eskes fader nu ikke til mere , og om end hans dristige påstand af og til foruroligede zabbeden , 

mente han dog , at den ikke ville blive gentagen oftere . Dernæst var abbed Stefan klog nok til at indse , at han burde holde sig gode venner med kongen og benytte hans hjælp til at skalle sit kloster et jordegods , hvortil det højlig trængte . 
Han indfandt sig altså på slottet mere end en gang for at bringe denne sag på tale , og han vandt også kongens øre for sine forestillinger . Thi mens Erik af Pommern i sine første år havde været en fyrste med store ideer og vidt omfattende planer , så blev han i sine sidste år mere og mere ikke blot en skullet mand , men også en smålig mand , der yndede at vinde små sejre , hvor lykken nægtede ham de store . 
» Kommer i nu igen ? Abbed Stefan ! « 
» Ja , eders nåde , i må tilgive mig , men denne sag kræver en afgørelse , og det vil blive nødvendigt , at i selv tager den i eders hånd . « 
» Vi forstår , abbed Stefan , vi forstår ; det skal være vor bestilling at være mestermand og bøddel , når i fordrer det ! « 
» I spøger , eders nåde ! « 
» På ingen måde : vi forstår , som sagt , at vi skal være lig bysvenden , der bliver sendt ud for at inddrive skatten til den kongelige foged ; i er fogden , der sidder hjemme ved sit blækhorn og giver ordre . « 
» Herre , det ville ikke sømme sig for os fredelige munke at tvinge et genstridigt folk til at underkaste sig ret og pligt ; jeg søger kun beskyttelse for min ret og pligt hos eder . I vil i hvert fald ikke ligne bysvenden deri , at han forlanger en penning for hver gang , han går fogdens ærinde . « 
Det skal i ikke sige : thi ser i , abbed Stefan ; jeg har efter hånden lært at forstå , hvad der kræves i disse tider for at være Danmarks konge , og jeg skal lære jer det åbenlyst , så kan i lade min lærdom gå videre til min efterfølger ! « 
» Herre , gid det ske sent , at — « 
» Tak for eders gode ønske . En konge i min tid skal være en købmand og forstå sig på handel og pengesager . Med en fyldt pengepung kan en jøde købe sig Danmarks 

rige . Min kongelige forgænger Valdemar var en stor pengemand ; og nu har jeg omsider lært , at også jeg skal schakre , gøre intet for intet , gøre noget for lidet , gøre alt for penge . Tror i , at jeg vil række eder hånden til at erhverve dette land uden at i betaler mig derfor ? « 
Abbeden vidste ikke , hvad han skulle svare , men ymtede noget om , at klostret var fattigt . 
» Selvfølgeligt , «  sagde kongen ,  » et kloster er jo altid så fattigt som en spedalsk tigger og så slugvornt som han . Men for øvrigt må i da ikke tro , at det just er penge , vi ønske . « 
» Hvormed kan vi tjene eders nåde ? « 
» Det skal jeg sige eder . Sæt nu , vi delte godset således at i beholdt sjælene , og vi fik ørknen ! « 
» Jeg forstår ikke , herre ! « 
Kong Erik gik hen ved den lave løjbænk og fandt et pergament , som han lagde frem for abbeden . 
» Nu , så se her og forstå : her har vi et rids , som forestiller den halvø og den 0 , vi taler om . Nu inddrive vi det hele gods , men øen beholder vi for os selv og betinger os endvidere to Års hovarbejde af eders bønder på godset , indtil vi på denne 0 har fået bygget os en Borg , som vi ønske den . « 
Abbeden studsede . 
» Ja , forstå os ret ; det bliver nødvendigt , al i tier med denne vor plan , abbed Stefan . « 
Abbeden bukkede . 
» Ja , herre , når i befaler det , og i vil gøre mig den ære at vise mig tillid . « 
» Sagen er , «  vedblev kongen ,  » at vi sandt at sige have samvittighedsnag for visse årsagers skyld og ville bortskikke en vis person , som i og eders lige , fromme fader , ser skævt til ; dersom vi derude byggede et lidet paulun , hvor denne visse person kunne henleve sit liv med fromme og kærlige tanker , så tro vi , at vi dermed gør vor pligt . « 
Abbeden forbavsedes over at høre kongen tale således om frøken Cæcilia og blev meget opsat på at fremme denne gode plan ; han gav sit bifald til kende . 
» I belægger eders ord smukt , abbed Stefan ; men i 

tænker vist ved eder selv det gamle sprog : når en vis mard bliver gammel , vil han i kloster . « 
Derefter gav kongen ham foreløbig bemyndigelse til at bekendtgøre for de Knudshoved folk , at klostret beredte sig på at tage sin arv i besiddelse . 
» Og drengen , Eske , hvad han ? « 
» I gør bedst i for alle tilfældes skyld at skaffe bevis , hvis i kan , for at den dumme Bondes påstand var løgn . Thi , abbed Stefan , hvis rigens råd vil blande sig i sagen , så må i have papirerne i orden ; fra den kant kan man vente sig alt . « 
Abbeden gik omsider vel tilfreds ; men hvad kongen havde betroet ham , var kun bedrag . I virkeligheden nærede kongen en kort tid den plan , når rigsrådet , som han ventede , havde anerkendt hans fætter bugislav som tronfølger , at nedlægge sin krone og slå sig ned på den fjerne halvø lig en anden marsk Stig og  » hente sin føde i landet . « 
Da abbeden var gået , opsøgte kongen frøken cæciliå og fortalte hende sine planer og samtalen med den gejstlige mand . 
Hvad der her taltes ; fik også gladensvend at høre ; hun stod ved vinduet og spiste kirsebær , mens hun spyttede stenene ned i gården udenfor og bøjede kroppen helt ud over karmen for at se , hvor langt de våde sten kunne flyve hen i slotsgården . 
Kongen stolede ikke på landets egne folk , men hans bygmester og fortrolige , hr . Henneke fra danzig , som ofte forstrakte ham med penge , var rejst til Pommern for at hyre nogle tyske svende , med hvilke kongen ville omgive sig , mens han belavede sig på at lage en kamp op med rigsrådet . Disse folk agtede han at anvende til den  » Jagt , «  som han i kongelig ugunst havde lovet Ejler Bonde , at han ville holde på Knudshoved . 
Gladensvend havde spist alle sine kirsebær og gik . Først opsøgte hun den kongelige rosengård , en liden Hauge , som lå indenfor ringmuren og vendte ud mod engen og klosterskoven ; den var anlagt i terrasser , som støttede sig mod muren , og hun begav sig op på den øverste 

spadseregang , hvorfra hun ved at hoppe op på murkanten havde fri udsigt til den lille sti under muren . 
Hun kom ikke til at vente ; Eske var der allerede . 
Ikke længe efter smuttede han efter hendes anvisning op i rosengården , og i en tæt nøddegang på en bænk med ryggen mod hækken satte de sig så , og Eske fik at vide alt , hvad hun vidste om det , som forestod . Hun havde så tit hørt på kongens og abbedens samtaler , og på sin snurrige måde efterlignede hun dem begge i sit kåde lune , kongens stemme og holdning , abbedens listige underdanighed , — så træffende , at Eske lo højt . 
Mens de talte , havde de for deres ivrige passiar ikke mærket , at kongen selv , om hvem de talte , standsede i nøddegangen bag dem ; og de for pludselig op ved at høre en stemme sige : 
» Hvem fører snak her ? « 
Kongen kaldte dem om til sig . Eske blev rød i kammen og gladensvend ikke mindre ; men de adlød . 
Eske bukkede dybt og stod med huen i hånden . 
Kongen så forbitret på dem begge og jog først med drøje skældsord Gerda op til hendes moster . Dernæst så han stift og vredt på Eske , som næppe udholdt hans blik . 
» I laver nok sammensværgelser bag min ryg , lille børn , «  sagde kongen ,  » men bild jer endelig ikke ind , at vi lade os overliste , eller at vi tage os det nær , at vi have den lille gabmundede tøs i vort hus . Han skal ikke tro , at han kan rokke vore planer en smule , om hun så sladrer til ham om hvert et ord , vi tænker . « 
» Herre , «  sagde Eske , vis nåde mod vort arme land ! « 
» Vort arme land ; hvem har gjort ham til Herold og sendebud for bønderne ? « 
» Jeg ser , at i er vred , herre ; derfor er jeg bange , men eders nåde må vide , at vi alt er hårdt nok straffede : hr. Ejler er død , min fader er død , vi er herreløse . « 
Længere kom drengen ikke . 
» Nå , nå , «  afbrød kongen ham ,  » er i herreløse , så vær taknemlige , at vi vil skaffe eder en herre : « 
Eske så op på kongen med et bedende blik . 

» Du ser mig ikke ud til at være en almindelig Bondedreng , liden Eske ; dine øjne er så veltalende ; og på bønder pleje både tunge og blik at være dorske og sløve . Men det var jo også dig , om hvem Torkild Bonde kom 
med den sælsomme historie , ikke ? — ja , tilstå det kun ; vi vide vel , at du hørte det hele fra frk . Cæcilias stue . Lad mig se på dig ! « 
Eske så på kongen igen for at se , om han i hans øjne mødte noget , han kunne gribe til sit forsvar ; men kongens øjne vare kolde og uudforskelige . Drengen vidste , at det måtte stå i kongens hånd at hjælpe ham og herre 

Henrik til deres ret , men han vidste ikke , hvad han turde sige . 
» Herre , så ved i også , at min fader kom i fængsel for den tings skyld  ; vil eders nåde give mig lov til at takke for , at i lod ham nådigen slippe derfra . « 
Nu for kongen op  : 
» Vil denne næsvise dreng sige os på , at vi lukke fanger ud af vore egne fængsler ? Kan han da ikke begribe , at han og hans fader gik fri ene og alene , fordi det er så uendelig lidet værd , hvad i tage eder for eller ej ; havde hans fader ikke været så usæl en stymper , som han var , så havde man vel holdt bedre på ham . « 
Eske rystede over hele legemet og blev blussende rød . 
» Havde hans fader stjålet en selvdød hest , så havde man gidet hænge ham ; men han kom ikke længere i sine kæltringestreger end at prøve på at lyve sig et gods til ; han var så dum en Karl , at han diskede op med sine løgne lige i øjnene på kongen for at skrabe land og formue sammen til sig selv og sin tiggefærdige unge . Skulle man hænge alle dem , der lyve og lyve dårligt , så blev der knap tid på galger . « 
» Min fader løj ikke . « 
» Hans fader løj , men hans løgnehistorier vil vi skænke ham ; gå han hjem og bild sig ind , hvad han vil ; han skal få at mærke , at vi endnu kan magte en skok bønder , om de trodse os . Ved han ikke , for hvem han står ? Han er god nok til at spotte kongen bag hans ryg og bukke og græde og ryste for hans åsyn ; gå han hjem og bliv en mand , før han vover at stå her igen ! « 
Eske vendte sig og gik . Han hilste ikke . 
Kongen så efter ham og lo himmelhøjt . 
Men bittert brændte harmen i Eskes hjerte ; han hviskedee ved sig selv hele vejen hjem : 
» Han er kongen , og jeg er et barn ; han kan sagtens spotte min fader . « 

femogtyvende kapitel . 
Fru Kirstin . 
Gennem klostrets Abildgård gik en kvinde ; hendes ansigt var blegt ; hendes hår var hvidt , men hendes øjne strålede som på en , der har haft en stor glæde . 
Hun sang , der hun gik : 
det giver jeg dig for vågenat , det giver jeg dig for Kummer , at du skal pryde dit hovedlin igen med de rode blommer . 
I det åbentstående kapel gik hun ind for at holde takkebøn . Hendes øjne tindrede , og kappen gled tilbage over det hvide hår ; hvide hår over et ansigt , som endnu ser ungt ud , er et skønt syn . 
Det var Fru Kirstin , som gik til kirke . Hun havde haft den enestående lykke at rammes af pesten og komme sig igen . Men i dens rædselsfulde nætter var hendes hår bleget , og fra den lange tid , da hun søgte at vinde kræfter igen , var hendes kind hvid . 
Hun mødte i kapellets dør abbed Stefan . 
» Fader ! Stor nåde er der vist mig arme kvinde ! «  og hun fortalte ham om sin sygdom , om sin frelse og om det nye liv , der nu rørte sig i hende . 
» Ville i have troet , at man kan stå ansigt til ansigt med døden og dog gå derfra som nydøbt ? Alting stråler for mine øjne ! « 
Og ved du også , arme Fru Kirstin , at din fordums husbond er død af pesten ? « 
» Jeg ved det , abbed Stefan , og også det kan jeg takke for . Thi nu kan jeg uden at bryde noget løfte vende tilbage til min søn . Jeg har lært , hvad der er min bestemmelse i verden . Længe nok har jeg hakket ensom og forknyt omkring og ment , at jeg intet hjem burde kalde mit uden graven . « 
» Fru Kirstin ! Du har da ikke i sinde at vende hjem til Knudshoved ? « 
Det kom abbeden i høj grad påtværs , at herre Henriks moder netop nu ville drage til Stengården . 

» Døden har lært mig meget , abbed Stefan ; den har også lært mig , at jeg gjorde blodig synd , da jeg forlod min husbond og herre Henrik . Jeg har i pestens dage set masser af forladte hjem , hvor ingen moder mere kunne pleje de små ; var det så ikke utaknemligt , at jeg i fjorten år har forsømt mit og mine ? « 
» Det var en besynderlig tale af den djærve Fru Kirstin  ! Glemte du da rent , med hvor hellig en begejstring du den gang forsagede alt for at gå ud og pleje de syge og virke til menighedens gavn ? « 
» Jeg har glemt det ; nu lader Fru Kirstin sig intet snakke for mere . Min husbond er død , Fru Annes plads er tom , her er jeg , og min fod er lige så fri som mit hjerte . « 
Hun gjorde mine til at gå ham forbi , men han udrakte sin hånd . 
» Høren stund , Fru Kirstin ! Hvad giver du mig , om jeg kan vise dig en bedre vej at gå ? Ved du alt , hvad der er sket på Knudshoved siden ? « 
» Jeg ved meget , og resten får jeg at vide , når jeg kommer derud . « 
» Det kan du spare . Din søn kender dig ikke , og han længes ikke . Jeg skal på dine vegne bringe ham hilsen og sige , at du kommer . Men der er en anden gang , som du skal gå først . « 
» Min vandring har været lang nok ; jeg har været ved dødens port . « 
» Sig mig , Fru Kirstin , ved du , at din husbond har gjort testamente og rådet over godset , og at det måske ikke er dit ? « 
» Det ved jeg ikke ! « 
» Nu vel , og mon du ved , at det er et stort spørgsmål , om herre Henrik er arvingen ? « 
» Abbed Stefan , «  råbte Fru Kirstin ,  » hvad står der da i testamentet ? « 
» Det kan jeg ikke røbe dig , men noget andet kan jeg sige dig for at vare dig ad , « 
» Og hvad er det ? « 
» Eskes fader har bekendt for mig , at hans søn er et forbyttet barn ; Eske er arvingen , thi Fru Edeles barn lever endnu . Din husbond har på en eller anden måde 

troet ham , og alle bønderne på Knudshoved holde med Eske , og herre Henriks ret er truet . « 
» De fare med løgn ; jeg ved det . Fru Edeles barn var biindfødt og døde 3 måneder gammel . « 
» Har du bevis for det ? « 
» Jeg ved det ! « 
» Bevis det ! « 
» Det kan jeg , «  sagde Fru Kirstin . 
» Nu vel , det er den gang , jeg vil , du skal gå ; er først det bevis her , så er godset vel herre Henriks og ikke Eskes . Gå og red godset for ham ! Vi her i klostre ! skulle så varetage din ejendom , som om den var vor . « 
» Det bliver en lang vandring , «  sagde Fru Kirstin . 
» Bliver du træt forinden ? « 
Fru Kirstin knejsede ; hun strøg sit hår tilbage , skød hætten op derover , greb sin stav og gik ham forbi . Med frisk mod vandrede hun ud i verden for at hente beviset , og lidet anede hun , at , når først den listige abbed havde det bevis i hænde , så var også herre Henriks ret til Knudshoved uigenkaldelig tabt . 
Seksogtyvende kapitel . 
Bøndernes rådslagning . 
Eske var bekymret , men tabte ikke modet . 
» Herre Henrik , der er kun et at gøre ; vi har venner nok herude ; dem ville vi kalde sammen i morgen den dag og holde råd om , hvad vi skal gøre . « 
Den følgende dag samledes bønderne fra Knudshoved i den gamle hal . Skodderne , som dækkede de store luger under taget , vare borttagne , og dei- var lyst ; de udskårne ansigter , som Asger Bryde kaldte  » de gamle i hallen «  , sås tydeligt i al deres grimhed , og midt imellem dem stod herre Henrik og Asger Bryde . Eske , som kom sidst ind i hallen , så sig om efter en plads og savnede sin fader ; 

men man gav plads for ham , og som ved en stiltiende overenskomst lod man ham tage stade ved højsædet nær ved herre Henrik . 
Asger Bryde talte først ; han sagde , hvad jo alle vidste , at der nærmede sig stærke fjender og store farer .  » Tiderne er onde for os bønder , og vi ved helt vel , hvordan det går andet sted . Hvis vi ikke sætte denne sag igennem og gøre modstand til det yderste , så blive vi trælle , vi og vore børn . Vi var et frit og lykkeligt folk under hr. Ejler , men under munkeklostret , under kongen , under hvilkensomhelst herremand blive vi trælle , hovbønder , vornede . Derfor vil vi stride ; vi er fattige nok endda , men flere byrder kan vi ikke bære . Rejs , hvorhen i vil , på Sjælland og se bønderne an ; hvem linder i , frie som os , kloge som os ? De andres nakke er allerede bøjet under et mangedobbelt åg ; vi stå ret op ; de andres sind er kuet under trældom ; vi var hr. Ejlers venner . « 
Han bad dem alle høre efter , hvad Eske havde at fortælle om den vold og uret , som man beredte imod dem . 
Drengen trådte frem og begyndte at fortælle . 
Han bad ikke om hjælp , han formanede ikke til enighed , han forelagde ingen plan , han nævnede næppe sig selv , men i hans fortælling , som strømmede stadig raskere og mere levende fra hans læber , lå dog alle disse ting . Blodet strømmede til hans hoved , og han talte med Iver , men også beskedent . De gamle bønder tog ham i øjesyn , som han stod der og fortalte om kongens hån og voldstanker og om abbeddns trædskhed herre Henrik så til sin gamle legekammerat og fandt , at han talte som en helt . 
» En ting , «  sagde Asger Bryde , da Eske tav ,  » en ting har Eske forglemt , og selv om han har nævnt den , gjorde han ikke meget ud deraf ; thi Eske er en god dreng . Men vi ved alle , hvad han fortav : Eske er arvingen . « 
» Ja , «  sagde Kåre smed ,  » det er der jo nu ingen , der rigtig ved , og efter hvad jeg kan forstå , må den sag-blive mellem herre Henrik og ham . Men jeg er med til at forsvare og vogte godset for arvingerne , indtil vi har bevis for det , Asger Bryde der sagde . « 
» Lad Eske selv fortælle , «  sagde Asger ,  » hvad han hørte i kongsgården i Mogenstrup . « 

Eske tøvede og så ned på det faste lergulv . 
» Tal kun , «  sagde herre Henrik . 
Eske trådte frem igen og gengav samtalen så godt , som han mindedes den . 
» Og jeg , «  sagde Asger Bryde ,  » jeg tror nu fuldt og fast , og det endog af mange grunde , at Eske er arvingen . Thorkild har selv sagt det . Og Eske , hvad var det , kongen sagde til dig i går , — hvad sagde han , min dreng ? « 
» Kongen sagde til mig , «  svarede Eske :  » du ser mig ikke ud til at være en almindelig bondedreng , liden Eske . « 
Til denne ytring nikkede Asger Bryde hemmelighedsfuldt og så sig om i hallen , 
Kåre smed sagde :  » Jeg vil intet tage fra Eske , hvis han har ret til noget , men jeg vil heller intet tage fra herre Henrik . « 
Alles øjne vendte sig til junkeren , som havde stået tavs . Han gik hen ved siden af Eske og sagde til de forsamlede bønder : 
» Gør , hvad der er ret ! men hjælp os , at vi ikke begge skal blive hjemløse . « 
» Det er godt , «  sagde Kåre smed ,  » her er mine arme til forsvar for vore to drenge . Hvem er med ung og for arvingerne ? « 
Alle mændenes arme løftede sig , og den gamle hal genlød af råbene :  » For Eske , for herre Henrik ! « 
Beslutningen var tagen . 
Forsamlingen opløstes , og Eske tog bolig i Stengården . 
Fra den time af var han deres kårne fører ; smeden , Asger og Klaus vare hans hirdmænd , herre Henrik tog altid del med , når de holdt råd med hinanden . 
Kåre smed fandt , at det retteste var , om man kunne bevise , at Eske var Fru Edeles barn , så måtte lov og ret ske fyldest . 
Klaus mente , at det var der kun et menneske , der kunne sige god for , og det var Fru Edeles gamle moder , som havde set sin datters barn blive født , og som måtte vide , om det var blindt fra fødselen af . 
» Men hun har ikke sat sin fod her siden , hun bor nu som en gammel frue i sit hjem mange mile herfra . Hvem 

tør påtage sig at vandre som bud til hende ? Og mon vore fjender vil levne os tid dertil ? « 
— men det var til hende , at Fru Kirstin vandrede på sin fod for at skalle beviset for herre Henriks ret . — 
syvogtyvende kapitel . 
Fredrik spandemagers . 
Medens således bønderne gjorde deres forberedelser i den tro , at Eske var arvingen , og i fuld tillid til , at han ville blive dem en god fører , hvilede abbed Stefan heller ikke . Han lod fogden fra købstaden nied to af hans svende ride til Knudshoved . 
Klaus ildebrand førte ordet i den samtale , som bøndernes førstemænd havde med fogden , og den tog en heftig vending , 
udfaldet blev , at budene vendte tilbage med hårde , uvillige og knubbede hilsener til abbed Stefan ; denne glædede sig over , at han havde mødt så megen trods , thi des hårdere kunne han siden gå frem . Han begav sig til kongen og forebragte sagen . 
Kong Erik var straks villig til at stå ham bi efter aftalen . 
» I skal se , abbed Stefan , at hele sagen er ikke farlig . Jeg og mine rakker kan gå på jagt på Knudshoved endnu i denne uge . Foreløbig vil jeg sende et lidet kobbel derud på en tredive mand ; det er ej umagen været at ofre mere derpå . « 
» Det er for lidt , eders nåde ! « 
» Lad kun mig om det ! «  — 
i de samme dage kom hr . Henneke fra danzig til kongen . Han var en tysk , forløben ridder , der levede af hvadsomhelst , som kongens bankier , som fører for lejetropper , som fribytter , som bygmester , som håndlanger for enhver , 

der betalte ham vel , var han i et sådant foretagende selvskreven som kongens højre hånd . 
Endnu den samme aften , som kong Erik havde truffet de fornødne aftaler med hr . Henneke , var også gladensvend underrettet om alt . Et forkælet og snu pigebarn får mere at vide , end en konge kan dølge . 
Hun ilede hen i spandemagerens have , og der traf hun sin gamle ven Fredrik , 
efter nogen indledning af venskabelig natur for at blødgøre Fredriks let fængelige sind rykkede hun ud med sit ærinde . Hun ville hverken mere eller mindre end overtale ham til atter at skynde sig ud til Eske og sige ham noget fra hende . 
» Nej , hør , gladensvend ; tredje gang vil jeg da ikke lade mig straffe for din skyld ; hvad har jeg fået for det de to andre gange ? « 
» Fredrik , du er fej ; du tør ikke gå om natten ! « 
» Pyt , som om du turde ? « 
» Det turde jeg godt , hvis jeg var sådan en lang dreng som du ! « 
» Og hvad gavn skulle det så gøre ? « 
» Det kan jeg ikke sige dig ; det er en hemmelighed , Fredrik ! « 
» Ja , tak skal du have , gladensvend ! Nu har jeg i et helt år fortalt dig , at jeg var forliebt i dig ; og aldrig har du vist mig en smule fortrolighed , og jeg har aldrig fået andet for det , end at jeg måtte gå dine ærinder og tage pryglene . « 
» Må jeg være fri for dine næsvisheder , Fredrik ? — vil du måske have , at jeg skal gå med dig for at beskytte dig ? « 
» Ja , ved du hvad , det er lige meget , går du med , så går jeg til verdens ende ! « 
» Det er en lang vej , er jeg bange for ; thi verden er vist større , end du bilder dig ind . « 
Gladensvends bønner nyttede intet , og hun tog sin tilflugt til at græde . Det hjalp så meget , at Fredrik dog i al fald spurgte , om det nødvendigvis skulle være endnu i nat . 
» Ja helst , men når du ikke vil , så løbe vi fare for , at 

den stakkels Eske bliver slæbt fangen hertil eller måske slået ihjel . « 
» Så alvorligt er det , «  sagde Gerda ,  » tror du , at jeg ville tage mig af Eske , hvis han ikke var i nød ? « 
Drengen var nysgerrig , og Gerda så ingen anden udvej end at indvi ham i hele sagen . Hun trak ham med hen til gyngen , og den spidsnæsede lille pige satte sig op i den . I et nu var han ved siden af hende og holdt i gyngens snore med den ene arm bag hendes ryg . Han satte den i lempelig fart , og Gerda fortalte , mens hun holdt sig fast ved sin fortrolige . 
Solen , som var i færd med at synke , skinnede på dem mellem kastaniebladene , og gladcnsvend så bedårende ud under de røde solstråler . Fredrik blev ved hendes gribende fortælling helt romantisk stemt og tog en modig beslutning . Når Eske var en ridders søn og ville bygge en Borg på Knudshoved , så var det rigtignok noget andet at stå ham bi end at lade sig tærske af en ondskabsfuld stedfader . 
Han tog en stor beslutning ; han ville den samme nat løbe hjemmefra og dele hæder og ære med Eske . 
Gyngen gik i stå , da gladensvends fortælling var ude , og Fredrik erklærede , at han var rede til alt for at hjælpe hende og Eske . 
Gerda takkede ham og ville gå . Men Fredrik holdt på hende og sagde :  » Nu drager jeg hjemmefra , gladen-svend , for aldrig at komme her mere , vil du ikke , — inden vi skilles , — love mig , at du altid vil tænke på mig ? « 
» Kære Fredrik , det vil jeg da rigtignok ! « 
» Og vil du så ikke , inden vi siger farvel , bare denne gang — bare en gang — give mig et Kys , hvad ? « 
Gladcnsvend lo , så hendes øren glødede . 
Hun lagde sine hænder på hans skuldre , førte sit ansigt tæt op til hans og — nikkede til ham . 
» Det skal du få , Fredrik , når vi ses igen . « 
Og på et øjeblik var hun smuttet fra ham . 
Men ud på natten , just som dagens lys begyndte at herske over himlen i nordøst , stod Fredrik op fra sin seng , klædte sig på og lavede sig til at forlade sit hjem . Ved døren hang den stok i en snor , hvormed hans sted 

fader havde straffet ham så ofte . Den tog han , og uden at han rigtig vidste , om det var for at have et minde fra sit gamle hjem eller for at have et våben og en støttestav , førte han den med sig og gik i daggryet ud på eventyr for at opsøge den vidunderlige 0 , der stod som et forjættet land for den stakkels drengs indbildningskraft . 
Otteogtyvende kapitel . 
Kulmileme . 
Da Fredrik hen på morgenstunden nåde Eskes og herre Henriks bolig på Stengården og fortalte dem , at hr . Henneke endnu den samme formiddag ville komme med en flok svende for at forlange lydighed under kongens villie , blev der stort røre i borggården . 
Kampen var nær , og man måtte med kraft afvise enhver fjende fra sine enemærker . Drenge sendtes ud og samlede alt mandskab sammen , og inden to timer drog den største del af bønderne med de to junkere i spidsen ad oreby skov til . 
Der blæste en munter vestenstorm , og en plan var alt lagt ; det gjaldt om foreløbig at slå angrebet tilbage for så siden at befæste sig så godt , man kunne , og dertil mente man , at de store skove ville yde et udmærket værn . 
Midt på landevejen inden oreby mødte de en lille dreng , som kom løbende imod dem ; det var en af kulsviernes småfyre , som sagde , at nogle fremmede landsknægte , hvis sprog de ikke forstod , var komne til hytten og havde været uforskammede mod hans fader . 
Klaus løftede drengen op på sin hest , og så gik det i dundrende trav ad skoven til . 
» Det er krigstid ! «  råbte Eske og lod sin hest springe forrest . — 
som en bred gade gennem den store skov lå en række af kulsvierhytter fra melbjerg lige til nordkysten mellem 

udhugninger og sumpede veje . Her var hr . Henneke og hans folk farne vild og havde spurgt om vej . Men kulsvieren , som godt vidste , hvad de tyske folk ville , lorstod ikke knægtens praten og dårligt nok hr . Hennekes eget gebrokne dansk . 
Landsknægtene brugte vold , og der blev slagsmål ; andre kulsviere kom til . Hr . Henneke , som selv ingen 
slagsbroder var , vimsede om imellem dem og muntrede dem o] ) med plattyske håb og eder . 
Midt i slagsmålet genlød skoven af hestetrampen ; bønderne sprang af deres dyr og kom løbende , svingende med deres økser . 
De kæmpende for fra hinanden , og de tyske svende løb nogle skridt tilbage for at tage opstilling mellem milerne og fyrretræerne . 
Også bønderne standsede og ventede på et angreb af tyskerne , som syntes rådvilde nok , overraskede af det pludselige overfald . 

hr . Henneke gav en ordre , og man hørte i øjeblikkets stilhed larmen af luntebøsserne , som lagdes an . 
» Dæk jer , «  råbte Klaus ,  » dæk jer , til de har skudt . « 
Kvinderne og børnene fra hytterne ilede skrækslagne ind i skoven bag de knælende bønders række , og en geværsalve knaldede ; ingen af Eskes folk , som havde gemt sig bag træstammerne , blev ramte , men de hørte bag sig et hvinende skrig . En dreng , den samme , som havde bragt budet fra sin fader , styrtede om , ramt gennem hovedet , og det var hans moders høje klage , som fik skoven til at genlyde . 
Mens landsknægtene ladede geværerne igen , — og det kunne tage lang tid — krøb bønderne frem , bevæbnede med økser og morgenstjerner ; da de nåde milerne , gav Kåre smed et råb , som gjaldede gennem larmen fra de skrigende børn , — og i et nu var den ene kulmile efter den anden rodet op og væltet frem mod fjenden , så at de klare flammer slog op og en kvælende røg bredte sig over stedet . Den livlige vestenstorm tog fat , og i tunge bølger væltede røgen sig frem mod de forfærdede landsknægte , som bandende og halvkvalte tog flugten . De få , som forsøgte at rykke ind på livet af bønderne , måtte vende om , svedne og ilde tilredte af flammerne og de dampende græstørv . 
Bag milerne så man røgen skjule skoven og tyskerne og hylle alting lige til den klare himmel ind i sin sorte os . 
Bønderne var godt værnede ; gennem røgbæltet kunne ingen se og ingen trænge frem . Hr . Henneke løb til ; de andre standsede en gang imellem . 
En mand af bondehæren sprang over de glødende emmer og gennem de høje flammer uden at ænse dem ; det var kulsvieren Simon lilleland , hvis barn var dræbt . I mørket løb han på en landsknægt , som flygtede foran ham . Da de var nåde udenfor de tætte røgskyer , gav den forfulgte et vældigt Spring til siden , så at hugget fra Simons lillelands morgenstjerne ramte luften . 
Landsknægten var stor og bredskuldret ; hans røde ansigt skæmmedes af uhyggelige ar efter sår , som havde berøvet ham begge hans øren . Med en støjende latter fældede han den ulykkelige kulsvier til jorden med kolben 

af sin bøsse , gennemborede ham med sin dolk og for hoverende efter sine kammerater . — 
gnister og sejlende flammetrævler fængede i granernes nåle , og skoven begyndte at brænde . Medens landsknægtene med møje fik fat på deres gale heste , holdt bønderne råd . 
Det var umuligt at kulsvierne kunne forblive i hytterne , thi dels greb skovbranden om sig , og mere end en af de fattige boliger stod alt i brand , dels kunne man måske inden aften vente landsknægtene tilbage . Fortvivlelsen var stor mellem de fattige folk , og de flokkedes om Eske og Klaus ildebrand . Herre Henrik stod bleg ved Eskes side og hviskedee :  » Hvad skal vi nu gøre ? « 
» Det skal jeg sige eder , «  råbte Eske ,  » alle i , som her er blevne husvilde , drage nu ubekymrede af sted ! Hjemme hos os og i Stengården tage i værktøj og økser og begive eder ud på øen ; der må i tømre eder hytter , så godt i kan ; thi denne kamp bliver langvarig . Endnu i nat skal vi sørge for levnedsmidler til eder ; men drager nu kun bort så rapt i formå . Vi blive her og forsvare godset . « 
Da herre Henrik bad ham , om han ikke måtte drage med , svarede Eske :  » Kære herre Henrik ! Gør , som du vil , og sørg godt for de fattige folk . Fredrik vil give en håndsrækning , og der er arbejdsdygtige mænd nok til at tage fat . « 
Kulsvierne drog sørgende bort . Også fårehyrderne , der havde deres hytter mellem de to skove , gav han gennem herre Henrik besked om at drage af sted med deres dyr , så at alle godsets beboere samledes på halvøens yderste spids og på øen . — 
men skoven blev ved at brænde , og bønderne gjorde intet for at slukke . Hele dagen forplantede ilden sig over et større og større stykke land , men med aftagende kraft . Fyrre og graner futtede af med raslende skud , men egenes og bøgenes fugtige løv standsede efter hånden ilden . 
Flere og flere bønder kom til , og efter smedens og Eskes opfordring lavede de forhugninger og skanser overvejene , så at kun en smal vej blev levnet . 
Ved brandstedet holdt andre vagt dagen til ende og 

hele den næste nat ," men uden at se noget til de bort-skræmte , overrumplede fjender . 
» Det var nu min plan , «  sagde Klaus ildebrand , da de ud på morgenen talte sammen om gårsdagens værk ;  » og den var god , ikke sandt ? Nu venter jeg mig noget af dit kloge hoved , Asger Bryde ! « 
» Vi må forsvare skoven her endnu en gang , «  sagde Asger ,  » men bag os har vi en skov til , og den er også god ! « 
» Og til sidst , «  sagde Eske ,  » har vi vadestedet og øen , den kan få forsvare mod mange . « 
» Men Stengården ? «  sagde Asger . 
» Stengården er god , men i nødsfald må vi opgive den også ! « 
Niogtyvende kapitel . 
Guldgåsen . 
» Den duwel , «  sagde kong Erik ,  » I har båret jer ad som fårehoveder ! « 
» Herre , jeg forsikrer . «  sagde hr . Henneke ,  » at mine gamle knægte rendte , som de var gale ! « 
» Ja , det behøver du ikke at forsikre mig ; det tror jeg gerne . Lad mig se de karle ! « 
» De er helt sorte i ansigterne og hede af det hastige ridt  « 
» Lad mig se dem , som de er , siger jeg ! « 
Hr . Henneke hentede de tredive landsknægte ; en for en marcherede de op , så snavsede som skorstensfejere . Kulosen sad i deres skæg og på deres pande , og der var kun hvide striber , hvor sveden var løben i rensende dråber ned fra håret . 
Kongen brast ud i høj latter og kaldte ad frøken Cæcilia , for at hun skulle se det syn . 

landsknægtene var så flove , da de så hende le , som hunde , der har fået en spand vand over ørerne . 
Kongen skældte dem ud på det dejligste plattysk , som ellers ville have lydt som musik i deres øren , men som nu trængte dem til marv og ben , så indædt bidende talte han . 
De brummede , at de ville forsøge igen . 
» Forsøge , «  sagde kongen ,  » ja naturligvis , tror i dumme tyveknægte , at vi gi’er jer sold for at i skal komme halv-stegte hjem og med tomme hænder ? Stop os kun lidt ; vi skal vise jer , at det kun er en lysttur , det hele . I morgen kan i hvile jer og se at blive rene i ansigterne . I overmorgen tage i tidlig af sted , og vi ville selv ride med for at tage vort nye laud i besiddelse . Vi indbyde jer , kære frøken cæeilia , til at gøre denne lystige fart med os ; i kan age med i en karm ! « 
I det kongen vendte sig om til soldaterne for at afskedige dem for denne sinde , så han" deres svære luntebøsser og udbrød : 
» Hvad er også det for dumme tingester , i der har ? «  hr . Henneke viste ham dem og forklarede mekanismen .  » Ja vel , det har vi set alt sammen før , «  sagde kongen ,  » men kan i skyde ordentlig med det kram ? Lad os se en gang ! « 
Han vinkede ad den øreløse landsknægt , som tvært trådte nærmere og modtog ordre til at gøre sin bøsse i stand . 
Mens han ladede den , sagde kongen :  » Det tager alt for lang tid  ; det stads må i lade blive hjemme ; bønder slår man ned med økser og plejle ligesom kvæg og korn . Men vis os kun , hvordan du kan skyde . « 
» Hvad skal jeg sigte efter ? «  spurgte karlen . 
Kongen lukkede et vindue op og pegede på gåsetår-nets hat . 
» Kan du se den gyldne gås , som sidder på sin Stang ? « 
» Ja , herre ! « 
» Kan du se , at på stangen sidder en lille knop eller forhøjning ? « 
» Ja , herre ! « 

» Ram mig den ; det er leddet , hvor stængerne er koblede sammen . « 
Frøken Cæcilia holdt sig for ørerne og ilede ind i stuen ved siden af . 
Under almindelig stilhed sigtede landsknægten , og et vældigt drøn hørtes . 
Skuddet havde ramt nøjagtigt ; og guldgåsen rystede som et siv i hvirvelvind . 
Det mesterlige skud belønnedes med kongelig gunst . Kongen klappede skytten på skuldren og roste ham . Landsknægten udbad sig tilladelse til , at han måtte bruge dette våben på den kongelige bondejagt andendagen derefter . 
Kongen gav ham lov dertil og tilføjede , at denne svend skulle være hans livvagt og værne ham mod bønderne ; men han sagde ellers til flokken , da den skiltes :  » Hører i , kun køller , økser og stridsplejle , når man slås med bønder . « 
Tredivte kapitel . 
Kongens jagt . 
Da skytternes tog var kommen uden for byen den dag , da det andet angreb skulle foregå , lod kongen landsknægtene ride et godt stykke forud og fulgte selv efter til hest ved siden af karmen , bag hvis tilbagetrukne Gardiner frøken Cæcilia og gladensvend sad . 
Pigebarnet havde for længst indsmigret sig hos den lunefulde konge igen og forstod den dag at lade , som om hun var lige så opsat på at se bøndernes underkuelse , som han selv var . 
Toget kom ind på skovvejen , og køretøjet drog langsomt frem . 
Rytterne kom tilbage og erklærede , at det var umuligt at komme frem ad denne vej ; den var fuldstændig ophugget , og fældede træer spærrede adgangen mellem sumpene . 

» Så prøve vi en anden vej , «  sagde kongen ærgerlig , og toget vendte . 
Efter flere skuffelser af samme slags fandt man endelig et hjulspor mellem granerne , som de udsendte spejdere erklærede for fremkommeligt . 
Ad dette drog da rytterne forrest , og den brede vogn skumplede bag efter . 
Pludselig hørtes larm ; kongen og hr . Henneke , som holdt sig tilbage for at underholde hs . Nåde , galloperede frem mellem landsknægtene , indtil de opdagede grunden til stansningen . 
På et sted , hvorfra den snorlige vej var synlig på et stort stykke , havde bønderne på begge sider , men ikke på selve vejen , lavet to skanser , som var byggede over et stengærde , som i forvejen lå der . Bag dette stod de kampberedte mænd væbnede både med Buer og økser . 
En af dem havde standset de fremrykkende landsknægte med spørgsmål om , hvad de ville , og trusel om , at de ikke vovede at rykke nærmere . 
Tyskerne standsede , og gav plads for kongen og hr . Henneke . 
Gerda stod af vognen og kiggede ivrig frem for at se , hvad der foregik . 
Kongen råbte højt og forlangte plads til at rykke frem med sine folk . 
Eske sprang op på stengærdet og ved siden af ham Asger Bryde . 
» Tal , «  hviskedee Asger ,  » vær ikke bange ! « 
» Kongen er ikke velkommen , når kongen kommer som fjende ! « 
» Er det meningen at standse os ? «  råbte kong Erik forbitret . 
» Ja «  svarede Eske . 
» Ja «  råbte bønderne . 
De af dem , som stod højest , spændte buerne . 
» Hør et ord , «  råbte hr . Henneke på plattysk ,  » er dette oprør ? « 
Pilene susede fra begge sider , og et øjeblik efter , da disse vare bortskudte , begyndte en hidsig nærkamp . 
Bønderne havde delt sig i to flokke , således at de stær 

keste vare bevæbnede med køller og økser , medens de yngre , deriblandt Eske , førte Buer og pile ; — alle havde de desuden en kort dolk ved siden , da slagsmålet begyndte , sprang Eske ned fra stenhøjen , samlede sit unge mandskab om sig og delte det således , at en hob ilede til venstre og en til højre mellem de tætte graner for at falde tyskerne i flanken . 
Landsknægtene , som vare til hest , havde kun dårlig plads ; de forreste prøvede at sprænge frem gennem bøndernes tætsluttede rækker , men de stærke monssønner med deres store plejle og kæppe bearbejdede hestene således med slag , at de blev sky og dansede rundt , uden at bylterne kunne styre dem eller bruge våbnene . 
Hr . Henneke trak sig i tummelen tilbage til frøkenens vogn , sprang af sin hest , som stak i løb og forsvandt , og klatrede op på bukken af vognen , fra hvilken han kommanderede efter bedste evne , men uden at nogen agtede på ham . 
Kongen holdt sin ganger i stram tøjle , mens han med sin løftede venstre hånd holdt skarlagenskappen op for at dække sig mod pilene . 
Den øreløse svend havde som så mange andre måttet springe af hesten og lade den rende . Han holdt sig efter aftale ved kongens side . 
Mange af de sky heste for , da de ikke kunne komme hverken tilbage for vognen og landsknægtene eller til siderne for de tætte graner , ligefrem mod bønderne , og disse lod de herreløse dyr trampe videre ad skovvejen ind på deres egne enemærker . 
Nu nærmede sig fra begge sider , krybende under træerne , det unge mandskab , og knælende skød de op på landevejen , idet de søgte at ramme hestenes bug og mændenes ben . 
Snart var kong Erik den eneste beredne mand blandt sine . 
Eske stod skjult mellem granerne og lagde sin bue til skulderen . 
Med blussende kinder så han kong Erik holde der og huskede , hvor bittert denne mands ord havde såret hans fader , ridder Ejler og ham selv . 

Eske sigtede længe , men kongen sad urolig på sin hest . 
Klavs ildebrand havde fældet en landsknægt med sin økse og sprang tilbage for at hvile et øjeblik . 

i det samme susede Eskes pil og Klavs så , at den borede sig gennem kongens kappe . 
» Kongen er såret , «  skreg hr . Henneke fra bukken med et skingrende hyl , som gentoges mangedobbelt af de stridende . 
Kongen lod sin kappe falde og så sig stolt om . Tyskerne , som standsede et øjeblik , opdagede , at kun hans løse klædning var gennemboret , og begyndte kampen på ny . Men den øreløse svend greb kongens hest i tøjlen , trådte et skridt tilbage , og med et sving drejede han den dansende hest udenom sig , så at dens hoved vendte hjemad , rykkede til , satte den i fart og gav den et rap , så at dyret med sin kongelige byrde flygtede tilbage igennem skoven . 
» Jeg hævner skuddet , «  råbte han og for med løftet kølle ind gennem granerne , hvor Eske endnu stod med buen i hånden . Drengens øjne stirrede frem for at følge den pil , hans vovelige skud havde udsendt . 
Men Klavs var rap ; han havde på et øjablik set , at skuddet var Eskes , og nu ilede han til for at redde sin yndling . — 
Asger Bryde , som af alt dette kim havde set kongens hest vende sig og fare tilbage ad vejen , den var kommen , råbte højt :  » Kongen flygter , «  og for frem . Monssønnerne fulgte ham , og kampen tog en brat vending til bøndernes fordel . 
Hr . Henneke var ude af sig selv ; han rev tømmerne fra køresvenden og ville vende karmen , hvori frøken Cæcilia sad ; hestene svingede , men hjulene sad fast . Heldigvis var vognen endnu så langt tilbage , at køresvenden kunne få tid til atter at tage tømmen og med mere lempe forsøge at svinge , uden at vognen væltede . 
Men de baglængs flygtende landsknægte trængte på , hestene pressede vognen om , og de to kvinder fik netop tid til at redde sig ud ad vogndøren og sætte i løb efter kongen , inden køretøjet brasede sammen og væltede . Forvirringen var stor . 
Landsknægtene slog om sig som gale , men bønderne , som havde den faste forvisning , at når kongen var flygtet , var sejren deres , trængte på med sikkert mod . 
Man hørte ingen økseslag , og ingen pile susede mere . 

de , som ikke allerede vare undløbne , brødes på jorden , og de korte dolke bevægede sig lynsnart om de liggende stridsmænd . — 
Klavs ildebrand havde imens forfulgt den øreløse svend ind imellem de bragende grene ; han kastede sin økse og ramte ham i skulderen . Hårdt såret vendte landsknægten sig , og med et vildt tag havde de to fjender fat i hinanden . Blodet fra det dybe sår farvede dem begge røde , og da Eske så det , mente han , at det var Klavs , der var såret ; han for til , kastede sig over dem , løftede sin dolk og jog den tre , fire gange blindt hen ned i landsknægtens krop . Han ramte brynjen første gang , rev med møje dolken ud af dens ringe , borede den ned i halsen gang efter gang , og Klavs var reddet . Han rev sig løs fra den døende krigers favn og for ivrigt frem , så blodig han var , for at hjælpe sine venner . 
Hr . Henneke rendte uden et kommandoord , og sejren var vis . 
Da de stridende bønder holdt inde med forfølgelsen og vendte tilbage , så Klavs sig om efter Eske . Drengen stod ved den tyske svends lig og var helt bleg . 
» Godt gjort ! Tak , Eske ! «  sagde Klavs . 
Eske så op på ham og sukkede , som om han var syg . 
» Det er det første menneske , jeg nogen tid har dræbt , «  sagde drengen og gyste . 
Så segnede han om mellem bønderne ; de hårde gamle folk stod stumme af bevægelse , så ville de end i dette øjeblik var , ved at se , hvor betagen Eske var bleven . 
Etogtredivte kapitel . 
Overløberen . 
Kong Erik fik med møje sin hest standset . Hr . Henneke kom til ; en for en kom landsknægtene flygtende . 
Kongen sprang af sin hest ; hans ansigt var rødt af skam og harme . 

Gerda løb hen til ham ; hun var angst og bange .  » Lad os flygte , herre . « 
Kongen løftede sin hånd ogslog hende , så hun segnede . Frøken Cæcilia hjalp hende op og gik hørt med hende . Hr . Henneke vovede ikke at løfte sine øjne mod kongen , for at han ikke skulle læse i dem , hvor meget tyskeren hoverede over , at han havde fået ret . 
Kongen så på de flygtende , som luskende samlede sig på vejen . 
» Ti faldne , tyve igen ! «  sagde han . 
» Vi er for få , herre ; men vil i , så har jeg flere i krigshavnen . « 
Kongen betænkte sig ; så sagde han  :  » Vi har regnet vor fjende for alt for ringe ; dette er ingen sommerjagt ; det er oprør . « 
Han havde ret ; men det var ikke første gang , at Erik af Pommern havde undervurderet sine fjender . 
» Når det er oprør , herre , så må vi lægge vor plan derefter og anfalde fjenden fra to sider . « 
» Rigtig , «  sagde kongen ,  »  — øen ! Vi må gøre landgang . Pokker tage dette elendige land , når kun vi få øen ! « 
Han satte sig til hest og red ad Vordingborg til ; på en af de tiloversblevne heste satte hr . Henneke sig , og tyskerne begav sig til fods hjemad . 
Kongens slag brændte på Gerdas kind , og da hun så ham nærme sig , rev hun sig løs fra frøken Cæcilias hånd . 
» Bliv dog hos mig . « 
» Nej , jeg tør ikke ; jeg kommer bagefter med hr . Henneke ! «  og så gemte Gerda sig bag buskene . 
Kongen standsede , da han så frøken Cæcilia stå stille på vejen . 
» En hest «  råbte han . 
En af landsknægtene kom trækkende med et dyr , og med nogen møje lykkedes det at få frøken Cæcilia anbragt på det . Landsknægten , som hjalp hende op , fnisede lumsk ; hr . Henneke fik det hverv at ride ved hendes side og føre hendes hest ved tøjlen ; bygmesteren krummede sig ærbødigt og udmalede sig de Vordingborg mænds fornøjelse , når de så ham i dette optog . 

» Men Gerda «  råbte frøken Cæcilia ,  » hvor blev hun af ? « 
» Lad hende passe sig selv . « 
» Nej , kong Erik , jeg er bange for pigebarnet ; hun løb fra mig . « 
På kongens befaling råbte hr . Henneke nogle af landsknægtene an og sendte dem ud for at finde barnet . 
Derpå begav hele det bedrøvelige tog sig tilbage til byen . 
Men Gerda havde taget sin beslutning . Med gråden i halsen , hovne øjne og hede kinder forsvandt hun mellem 

træerne og fandt en tilgroet sti , som førte hende ind i skoven ; hun ville linde Eske og bønderne . 
Stien mundede ud på den smalle vej , og hun havde endnu et stykke tilbage at løbe , inden hun nåde den væltede vogn . 
Bag sig hørte hun råb ; det var de to tyske landsknægte , som skulle ud at linde hende og nu råbte hende an . Forskrækket løb hun til og svendene efter . 
Ved hendes skrig for bønderne op , og Eske tik øje på hende .  » Red hende «  råbte han . 
De to gamle tvillinger løb hende i møde med deres økser . Barnet smuttede om bag den væltede vogn , mens Møns klem stillede sig i angrebsstilling foran køretøjet . 
Landsknægtene , som så , at de var løbet lige tilbage til deres gamle valplads ad den bugtede sti , fandt det ikke rådeligt at indlade sig i en ny kamp . 
» Vi skal hente barnet «  , sagde de . 
» Hvad for noget ? «  sagde tvillingerne . 
Eske kom til ; hans fader havde lært ham plattysk , som han kunne fra sin udenlandsrejse . 
Han spurgte gladensvend , om hun ville med de to mænd tilbage . 
Gerda græd og svarede :  » Nej • . 
Eske sagde mændene bEsked , og da de havde hørt det samme af barnets egen mund , gjorde de omkring . 
» Hør lidt «  sagde Eske og pegede på en såret mand , der lå med knust arm på jorden ;  » tag ham med jer , han er den eneste , der er i live . « 
Med besvær fik de ham rejst op ; fra nogle af ligene toge de tøj til at forbinde hans arm , og så slæbte de afsted med den arme tysker , som våndede sig for hvert skridt . 
Imidlertid flokkedes bønderne om pigebarnet . Hun råbte til Eske :  » Øen , Eske ! Kongen vil gå i land på din 0 . Kongen har slået mig . Hjælp mig ! « 
Snart vare de alle på vejen tilbage , Eske red foran , og bagefter kom de andre , de sårede til hest ; og også gladensvend red på et af de dyr , som de havde spændt fra den knuste vogn . 
Om eftermiddagen nåde de Stengården . 

begejstringen , som hurtig bredte sig også ud over øen , var stor  ; og Eskes navn var på alles læber . 
Travlheden standsede ; man talte om , hvorledes Eske havde skudt på kongen , og hvorledes han havde fældet den ville kriger . 
Man roste ham , fordi det var ham , der havde valgt den fortrinlige kampplads . 
Herre Henrik kom ham i møde i Stengården , men der var så mange , der flokkedes om ham og gladensvend , at junkeren næppe kunne hilse ham velkommen ; han blev skudt til side og gik sin vej . I hallen på bænken ved højsædet satte han sig og tænkte , og for første gang steg der o] ) i hans barnehjerte en tydelig følelse af misundelse over hans medbejlers lykke , og den Ros , han høstede . 
Frederik , som så herre Henrik gå derind , råbte til ham :  » Er Eske ikke en kærnekarl ? « 
Herre Henrik svarede ikke . 
Da glæden havde lagt sig , gav Eske sig til at holde råd med sine gamle venner ; den kloge dreng forstod , at her var meget tilbage at gøre , og at det næste angreb ville ske med et overtal , som kun kunne mødes , ifald man bar sig klogt og forsigtigt ad . 
De gamle forsamledes i storstuen om Eske ; de var begyndt at tale , da en sagde :  » Hvor er herre Henrik ! Han var her på Stengården nys . « 
Man råbte på ham , og han kom . Eske gik ham i møde med glæde og så straks , at herre Henriks ansigt var alvorligt . Han hviskedee til ham :  » Ja , herre Henrik , den værste fare er tilbage ; det er for tidligt at bryste sig af sejren . «  det faldt ham ikke et øjeblik ind , at drengens alvor skyldtes misundelse . 
De rådslog , og Eske førte ordet . Med kul tegnede han på den store bordplade halvøens og øens omrids og mindedes , hvor og når han sidst havde været med at tegne kort . 
Han påviste dem , at der var kun et sikkert : at forlade godset og slå sig ned på øen ; det var hans fars gamle tanke , som stedse levede op i hans hoved . 
Asger Bryde syntes ikke derom ; det var ham en formastelig tanke at forlade Stengården . Skaren delte sig i to 

partier ; herre Henrik holdt med Asger og gjorde det kun for at være Eske imod . 
Eske talte frit og ivrigt og foreslog rent ud at bygge en befæstet gård på øen . Han sagde , at hvis den gik tabt , ville bønderne blive tvungne af kong Erik til at opføre en Borg der ved hovarbejde ; tifold bedre var det så at bygge sig selv et fristed der , hvor endogså et stort angreb kunne holdes fra livet i lang tid . 
Han blev overstemt og måtte bøje sig . 
Så satte han igennem , at i alt fald kvinder og børn — deriblandt Frederik og gerda—skulde være på øen , hvor flere huse skulle rejses til at yde dem foreløbig ly ; så skulle det våbenføre mandskal ) fordele sig på de to udsatte punkter . 
Således blev det . 
De to tvillinger blev hos Eske på Stengården med deres sønner ; og Asger Bryde sagde :  » Jeg bliver her hos dig . Stengården tage de ikke ; her er godt at være . « 
Toogtredivte kapitel . 
Spejderen . 
I de nærmest følgende dage samledes rigsrådet på Vordingborg slot for at forhandle med kongen om forskellige tvistemål . De høje herrer havde deres klager over kongen , og han kom med sine igen : blandt andet forlangte han , at hr . Axelssøn Thott skulle kræves til regnskab for overfaldet på frk . Cæcilia . Hr . Thott var selv til stede ; han havde så mange venner mellem sine lige , at kongen ingen vej kom med sin anklage . 
Ved disse forhandlinger hindredes Erik af Pommern over en uge i at foretage sig noget imod sine oprørske fjender på Knudshoved . Også dertil forlangte han rigs-rådets hjælp ; men det hægtedes ham ; ej heller , da han fremlagde abbedens forlangende på grundlag af testamentet , tog rigsrådet hensyn dertil , men ville på den 

anden side ikke hindre ham i , hvad han i denne sag ville gøre på egen hånd . Nogle bønders frihed eller trældom lå ikke rigens råd på sinde . 
Frk . Cæcilia holdt sig afsides på sine værelser og længtes efter gladensvends selskab . Når kongen besøgte hende , græd hun , forlangte at få Gerda igen og at få lov til at rejse bort af landet . 
Da freden havde varet i nogle dage og foruroliget Eske , foretog han sig et spejdertog til byen for at få nyt at vide , og han foretog det ikke alene . 
Spandemageren , som havde ferieret i nogle dage dels for at eftersøge sin dreng , over hvis flugt han sandt at sige var alvorlig bekymret , dels for at se på det liv , som de mange rigsråder og deres tjenerskab bragte i den lille bys gade , havde samme dag taget ivrig fat på sit arbejde igen , da en ungdommelig rytter drev sin hest frem ad stien bag hans have og bandt den ved lågen . Den unge fyr , som sprang af den raske hests ryg , gik som huskendt ind i haven og nærmede sig gårdspladsen , hvor en af spandemagerens lærlinge fløjtende øste vand i et kar med vidjer . 
Den fremmede fløjtede ad lærlingen . 
Lærlingen så op fra sit arbejde og fløjtede igen .  » Kom herhen , dit fæ , «  sagde den fremmede fyr . 
Lærlingen så nøjere på ham og fandt hans udseende løjerligt , gik derfor nærmere og spurgte , hvem han var . 
» Sig til din mester , at der sidder en nede i gyngen , som må tale med ham lige straks og det under fire øjne . — men , stop lidt , sig til ham , at han må ikke tage mutter spandemagers med sig , og du understår dig heller ikke , — forstår du , — i at sige noget til mutter om , at her er en fremmed mand , som vil tale med ham . « 
Lærlingen grinede lumsk over at høre den fremmede unge knøs kalde sig en mand , og den fremmede unge knøs lo også , sandsynligvis af samme grund , og så gik de hver til sin side . 
Et minut efter kom spandemageren nysgerrig ud , iført sin arbejdsdragt , og åbnede lågen , som førte fra gårdspladsen ned i haven . 
Men længere kom han ikke . 

i gyngen sad en ung dreng , som stødte fra med benene og fik apparatet i susende fart i en håndevending . Spandemageren fandt , at det måtte være Frederik , og i så fald var det meget uforskammet af Frederik at vise sig så lidet angerfuld , at han ville modtage sin fader i en gynge og ovenikøbet vende byggen til ham . Men på den anden side fandt han , at den gyngendes ben var noget for korte , og at hans nakke ikke duvede tilstrækkeligt forover . Men igen var spandemageren overbevist om , at det måtte være den undvegne ; det var jo hans vams med de blankslidte skuldre , hans bukser og hans bukserem , der holdt vamsen sammen . For alle tilfældes skyld ville spandemageren tage sin stok med , men kom i tanker om , at den var forsvunden med Frederik . Han så ned i haven igen : ja , der var ingen ende på Frederiks næsvished , hvis det var Frederik , thi stokken hang ved hans bælte og slingrede med i gyngens susende fart . 
Den gamle mand trippede ned i haven , kom om på siden af den fremmede , som lystigt gyngede videre , og så , at han havde taget fejl ; det var ikke Frederiks ansigt , dertil var det alt for spidsnæset , selv om det også kunne lade sig tænke , at Frederik var bleven så rødmusset og solbrændt under sin landflygtighed . 
» Halløj der «  , råbte spandemageren . Den fremmede dreng drejede sit ansigt om , slap gyngens snor , lagde fingeren på munden og tyssede på ham . 
Hvad var dog det for en næse ? og hvad var det for et par gavtyveøjne ? hvor kendte den gamle dog alt det fra ? Gyngen sagtnede sin fart ; den fremmede sprang ned og vinkede spandemageren med sig hen til lågen . Her i skyggen af kastanierne begyndte nu en hviskende samtale . 
Den gamle håndværker , som havde Frederik i sine tanker , spurgte straks , om det var bud fra Frederik . 
» Ja , det kan vi jo godt sige «  , sagde knøsen . 
Den gamle blev glad og spurgte , hvor Frederik var henne . 
Den fremmede så hemmelighedsfuld ud :  » Det kan jeg ikke sige endnu ; vi må først være sikre på , at du ikke vil lade ham hente med magt ; hører du mester ? « 
» Kommer han da aldrig igen «  ? 

» Jo , det tror jeg nok «  , sagde knøsen ,  » men vi stille vore betingelser , det vil jeg sige dig . « 
Den gamle studsede , men den ungdommelige rytter havde en egen måde at spænde hans forventninger på , 
så at spandemageren var i en svær kattepine . En for en måtte han lade sine betingelser falde . Punkt for punkt måtte han give afkald på sin faderlige myndighed , og til sidst talte knøsen op på fingrene . 
» Altså , ikke et ord om , at du har talt med mig , vel mester ? « 

» Ikke et ord «  . 
» Og ikke et spørgsmål om , hvor Frederik er , og ingen søgen mere efter ham  ! Det var for det andet og det tredje . « 
Spandemageren nikkede . 
» Og Frederik må , for det fjerde , komme hjem , når han selv vil .< 
» Ja , ja , min ven , når han blot ikke kommer noget til eller gør dumheder . « 
» For det femte : ingen prygl , ingen sult , ingen dukken inde , når han kommer ! « 
» Tro mig «  , sagde mester spandemager ,  » jeg har aldrig lugtet ham , uden at han har fortjent det ! « 
» Ja , det kommer ikke mig ved ; men for det femte : ingen gentagelse af pryglene ! « 
Den gamle trak på det . 
» Jeg mener «  , sagde den fremmede ,  » når han kommer , så ingen prygl , fordi han rendte ; for han rendte nemlig for ikke at få prygl ! « 
» Jeg skal tilgive ham  ; sig ham , at på den gamle kakkelovnsdør er der et billede af den forlorne søn ; sådan skal både min kone og jeg tage imod ham . « 
Den gamle var helt bevæget ved tanken om den gamle kakkelovnsdør og det fromme billede derpå . 
» Men sig mig så , hvor er han ? « 
» Mester , mester ! nu overtræder du jo det første punkt . 
Men kom her , nu skal jeg hviske noget til dig ! « 
Knøsen hviskedee noget i den gamles øren , og den gamle blev helt bleg . 
» Der , hvor pesten har været ! «  råbte han . 
Drengen nikkede . 
Så lad ham komme hjem ! kære lille ven ! lad ham komme hjem  ! « 
Den fremmede stak sin spidse næse i vejret og sagde majestætisk :  » Når Frederik selv vil . « 
Spandemageren vred sine hænder ; den fremmede fik medlidenhed med ham og trøstede ham med , at Frederik snart ville komme . 
» Men nu kommer for det sjette . « 
» Lad mig høre «  , sagde Frederiks fader ynkelig . 
Hans kontrapart forlangte at få alt at vide , så meget 

som den gamle vidste om kongen og hans foretagender , og vidste han det ikke , måtte han skalle det at vide , inden solen gik ned . 
Spandemageren vidste ligesom vordingborgenserne i almindelighed alt , hvad der foregik på slottet i den tid ; thi rigsrådernes tjenerskab havde både øren til at høre med og mund til at snakke med og tilhørere til at stoppe nyheder i . 
Spejderen erfarede blandt megen unyttig snak også , at kongen og rigsråderne var på udilugt sammen , og at kongen en af de første dage i næste uge agtede at foretage nok et angreb på Knudshoved . Knøsen spurgte igen , og den gamle meddelte , at der i flådehavnen lå to tyske skibe med over 200 mand lejetropper , som hr . Henneke ville føre til den oprørske egn ; men om de ville komme til lands eller vands , vidste han ikke . 
» Del må jeg have at vide «  , sagde knøsen ubønhørlig ,  » og du må skaffe mig besked derom , i en fart ! « 
Den gamle blev urolig :  » Men , Sankte Bent , SankteBent «  , — sukkede han ,—  » er Frederik da mellem bønderne der ? « 
» Det får du nok at vide «  , vrissede den uforstyrrelige knøs ,  » når jeg får mit at vide . Hør nu , kan du se den gynge  ? « 
» Ja , der har Frederik såmænd drevet mangen god eftermiddag hen , « 
» Hør nu igen  ! Det reb der med knuden betyder til søs ; det glatte reb til lands . Så snart du får at vide , at kongen vil angribe til søs , så skærer du det reb over , og vil han angribe til lands , så skærer du det andet over ! forstår du ? « 
» Ja , men hvis han vil komme begge veje — ? « 
» Så skærer du begge rebene over ; og det gør du — lad os sige — søndag aften , — så sender jeg en af mine mænd herned for at se efter tegnet . Men du forstår mig : ingen kunster ! her må ingen være i haven , ingen , som kan forråde os eller gribe buddet . Thi buddet er skarpt bevæbnet , og det koster blod . « 
» Ja , men Frederik , når kommer han ? « 
» Han kommer aldrig , hvis du ikke giver mig besked i rette tid . « 

» Ja , men dreng dog , hvem er du ? « 
Den fremmede hviskedee igen i den gamles øre :  » Røverkaptajn ! jeg har Frederik fangen . «   » Oh , Sankte Bent , hvad siger du , er du gal ? « 
Den gamle ville ile op efter bistand for at lade den fremmede gribe , men drengen hviskedee : 
» Nu for det syvende : nu går du op og henter mig en kande øl , thi jeg er vældig tørstig ! « 
Spandemageren lod sig det ikke sige to gange ; han ilede op og ind i værkstedet , kaldte sin svend og de to lærlinge til sig , forsynede dem med reb og stokke og gav dem ordre til at følge efter sig og ile til , når han råbte . Da han igen trådte ud i gården med ølkanden , så han over hækken gyngens snore bevæge sig frem og tilbage ; han kastede kanden og råbte :  » Han sidder i gyngen ! grib ham ! « 
Men da hans undersåtter kom løbende gennem lågen , så de , at gyngebrædtet dinglede tomt frem og tilbage . 
Den fremmede var forsvunden , og hesten , hvis prusten mester havde hørt bag havehækken , var borte . Deres eftersøgelser nyttede intet . 
» Hør mester «  , sagde den ene lærling ,  » ved i , hvad jeg tror . « 
» Sig det «  , sagde den belippede gamle mand . 
» Jeg synes , at den fremmedes ansigt meget lignede — . 
» Nej det var ikke Frederik «  , klynkede den gamle . 
» Nej , mester , det var Frederiks klæder ; ansigtet der . imod lignede den lille pige , som altid legede med Frederik . « 
Den gamle blev rød i kammen ; der gik et lys op for ham . 
» Gladensvend «  råbte han ,  » detvargladensvendsnæse ! « 
En time efter var han vasket , pudset og klædt på , og så vandrede han ad slottet til for at tale med frk . Cæcilia . 
Men den snedige spejder nåde samtidig i rask trav sin gamle ven Eske , som med bekymring ventede hende i oreby skov . 

treogtredivte kapitel . 
Tegnet . 
Stor var afstanden mellem den agtede , skikkelige spande-mager og den fremmede forladte frk . Cæcilia , men når talen er om børnene , så går talen let . Frederiks stedfader meddelte først meget forsigtigt , at han havde set frk . Cæcilias søsterdatter igen , om hvem han vidste , hun var forsvundet ; men da frøkenen var meget åbenhjertig og velvillig , udkrammede han hele historien om sin egen vanartede , dybt savnede Frederik . 
Cæcilia bad ham tie stille med , hvad han havde hørt , og vente rolig ; Frederik kom nok igen ; hun længtes selv lige så meget efter gladensvend . 
» Men tegnet ? «  sagde mester spandemager ;  » skal jeg give hende besked , som hun forlangte ? « 
Cæcilia betænkte sig .  » Ak «  , sagde hun til sidst ,  » de tossede børn er i stand til alle hånde ; ja , giv kun tegnet , som hun ville se . « 
-ja , men hvilket tegn skal jeg give ? « 
Den enfoldige mand fattede åbenbart ikke , at han krævede et forræderi af frøkenen . 
Hun gennemskuede hans enfold , smilede og sagde :  » I gør bedst i at skære begge snorene over . « 
Den samme dag var også abbed Stefan på slottet for at tale med roskilde-bispen ; den høje gejstlige syntes at anse det for yderst magtpåliggende , at det Vordingborg kloster berigedes , men syntes slet ikke om , at abbeden havde draget kongen ind i sine planer . 
» I må helst gøre det alene «  , sagde biskoppen ,  » og helst ad ordets og mildhedens vej . Var ikke bandstrålen stærk nok til at kue de genstridige ? « 
» Ak herre «  , svarede abbeden ,  » et interdikt på Knudshoved er en egen sag : der er ingen kirke , hvis døre højtidelig kan lukkes ; der er ingen præster og ingen kanniker , som med værdighed kan slukke de hellige lys , mens forbandelsen oplæses ; der er ingen kirkegård , hvor de levende kan høre bodsprædikener mellem gravene ! « 

han udviklede videre , hvorledes Fru Annes bortgang havde berøvet bandlysningen dens kraft ;  » hun var en sjæl , over hvilken ordet havde en stor magt . « 
» Nuvel , abbed Stefan , «  svarede bispen ,  » men giv tid , giv kun tid , lad bandet virke ; i må huske , at i jo har retten på eders side ; thi Thorkilds påstand om , at Eske var arvingen , den er vel ikkun opspind ? « 
» Den er opspind , herre ! « 
» Og det har i vel gyldigt bevis for ? « 
Abbeden trak frem af sin kappe to ligelydende dokumenter på pergament , hvis indhold på vort sprog var omtrent følgende : 
Sancte barnabæ dag , år efter Herrens byrd 1438 , bekendte nu salige frue Mette gest i sin dødsstund for mig , for Broder Erland fra tingstedkloster , som var hendes skriftefader , så ogi nærværelse af lægsøsteren Kirstin , forhen i ægteskab med hr. Ejler til Knudshoved , 
at hendes — Fru Mettes — eneste datter Fru Edele , hendes ægtefødte barn , kom biindfødt til verden på Knudshoved , under Fru Mettes tilsyn på onsdagen efter oculi i det år 1422 , hvilket hun højtideligt bekræftede og gentog , og at samme barn , navnlig Ejler efter hans fader , døde dagen efter trefoldighedsfest samme år . 
Dette til bekræftelse . 
Adrian 
abbed og forstander for tingstedkloster . 
» Så er det hele jo løgn , abbed Stefan ; men i hørte selv Thorkild Bonde bekræfte det modsatte ? « 
» Han bekræftede det ikke , men han sagde , at han var rede til at erklære det , sagtens for at lokke mig til at lade testamentet efterse og omskrive og vel for at trække tiden ud . « 
» Eller muligen «  , fortsatte biskoppen  » for ugudelig at tilrane for sin egen søn en anden mands gods «  . 
» Muligt , herre «  . 

» Men hvor har i dette fra «  . 
» Fru Kirstin har selv skaffet mig det «  . 
» I spiller vel , abbed Stefan ; men ved Fru Kirstin , hvad disse dokumenter betyde , og er det af pur Iver for klosteret , at hun skaffer dette tilveje ? thi sandelig , disse skrivelser er nu fuldt så gode som testamentet selv . « 
» Nej bisp Peder , hun hentede dem for at redde godset for sin søn , hvem de kalde herre Henrik . « 
» Og hvor er hun nu ? « 
» Hun er syg — vi har beholdt hende i asylet «  . 
» Hvad mener i med det , abbed Stefan ? « 
» Herre , kvinden var træt af den lange vandring , og ville dog have vandret ud på Knudshoved til sin søn , helst da hun hørte , at der var opstand mod hans nåde , kongen . « 
Biskoppen så spørgende på sin gæst :  » og i tillod hende ikke at komme derud  ? « 
» Nej , på ingen måde . Kom hun-der , ville hun straks erfare , at herre Henrik ingen ret har mere , og så ville hun af al sin magt opmuntre både ham og den frække knøs Eske til at gøre modstand til det yderste . Thi jeg ved ikke , hvorledes det er fat med hende , men siden hun havde pesten og kom sig , så er Fru Kirstin ikke sikker mere . « 
» Og hvad vil i nu gøre : i asylet må i kun huse vejfarende tre nætter over , og i skal vanskeligt kunne tvinge hende til at blive : i alt fald kan jeg ikke give eder medhold deri . « 
» Kommer tid , kommer råd . « 
» Vel , så tal med Fru Kirstin , og bered hende på , at hun må opgive sin søns sag . « 
Abbeden gik . 
Han vidste kun et at gøre for at knække opstanden på Knudshoved , og det var at sætte splid mellem bønderne indbyrdes . Der var jo fra gammel tid et kirkeligt parti , og det måtte vindes . 
Derfor sendte han straks den næste morgen Broder Volmer og Broder Frands ud til Knudshoved . 
Den sidste var den snildeste og helt indviet i abbedens plan ; han medbragte det ene dokument og skulle opsøge 

herre Henrik , forelægge ham det og gøre ham begribelig , at klosterets hånd dog altid var blidere end kongens . 
Broder Volmer med den smukke røst og det milde sind skulle stemme sindene blidt hos kvinderne og hos de fromme folk af Fru Aunes parti . 
Da munkene kom hjem igen , bragte de godt nyt . Broder Frands havde sporet , at enigheden mellem bønderne begyndte at gå i stykker . 
» Jeg talte med herre Henrik ; han er ikke Eske god , og han blev glad , da jeg viste ham abbed Adrians brev . « 
Broder Volmer fortalte om Gerda ; hun havde spurgt ham ud om nyt fra Vordingborg ,  » Det er klart «  , sagde Broder Volmer ,  » at bønderne holde hende fangen for at bruge hende som gidsel ; tårerne stod hende i øjnene , da jeg fortalte hende de mange småting , hun ville vide herindefra ; hun spurgte mig , om den gamle pram lå i slotsgraven endnu , og hun spurgte efter Frederik spande-magérs gynge , og da jeg fortalte , at den gamle spande-mager havde skåret den ned , så lo hun igennem tårer og ville vide , om han havde skåret begge rebene over . Det kunne jeg nu svare hende på , thi jeg havde tilfældig selv set det i Morges . Hun er vist en god lille sjæl trods sin vildhed . « 
Fireogtredivte kapitel . 
Herre Henrik . 
To dage gik , og ingen fjender lod sig se . 
Herre Henrik gik om på øen , hvor han så at sige førte kommandoen , idet han fra begyndelsen havde anvist enhver plads til at bygge på ; siden munken havde vist ham dokumentet , var hans bitterhed vokset . 
Han tænkte på de fattige kulsviere .  » Hvorfor «  , sagde han ,  » har de måttet flygte fra hus og hjem , og hvorfor er al denne nød kommen over dem ? Nu ved jeg det , og nu forstår jeg det ; det er bandsætteisens skyld . Bedre 

var det dog at fange blide kår under klosterets ly end at lide alle disse ulykker , er det ikke gået i opfyldelse , hvad den salige Broder Laurentius sagde : pesten skal ramme jer , krigen skal lamme jer , døden skal gemme jer ? « 
Men han vidste vel , at ikke alle så på kampen med modløse øjne , skønt misundelse havde gjort ham modløs . 
Alligevel ønskpde han at spille den første rolle og begynde underhandlinger med klosteret på egen hånd . 
Den tredje dags morgen ganske tidlig samlede Eske godsets beboere ved dronningens bod , han havde bemærket , at det begyndte at mangle på sammenhold ; der var noget kommen op , som gik hans ivrige ønske og hans sjæls hele stræben imod . 
Han havde talt med Asger Bryde derom , men den gamle hedning var alt for begejstret til at lægge mærke til noget af den slags . 
Nu ville Eske vove et slag . 
Da alle vare forsamlede , stod han frem og talte til dem ; de strænge , på hvilke han slog , mindede bønderne om ham , som han i mange år havde været deres førstemand , om Eskes fader , og noget om den indbildningskraft og den begejstring , som Thorkild havde været besjælet af , luede nu også i Eskes ord . Efter skik og brug faldt bønderne ham af og til i talen , men Eske havde svar på rede hånd . 
Han viste dem , at han med sikkerhed vidste , at i morgen , måske i dag kunne de vente et angreb både til lands og vands af kongens folk , og endnu en gang , men forgæves forsvarede han sin gamle påstand om , at det var øen , og øen alene , der burde forsvares . 
Herre Henrik talte ;  » Stengården var min faders , hvem vil være med at overgive den uden kamp ? « 
» Ikkejeg «  , råbte Asger , og flere stemmede i med . 
Gladcnsvend sad ved kilden på en mosgroet sten og iagttog herre Henriks ansigt . 
» Nu vel , herre Henrik , «  sagde Eske ,  » så lad os gøre , som du vil , men forsvar du så Stengården , så bliver jeg her ; vi har jo alt engang i spøg delt godset således . « 
Henrik så ikke på ham , men svarede noget , som ingen 

kunne høre . Simon blæsebælg gentog hans ord ; junkeren ville helst blive på øen , thi der havde han alt taget forholdsregler for at forsvare den . 
» Nu kære «  , sagde Eske venligt ,  » så bliv her ; vi stoler på dig . « 
Herre Henrik så op , og mødte et øjeblik hans øjne . Eske studsede , han så noget fremmed i dem . 
» Her er også sikrest på øen «  , mukkede Asger Bryde højt nok , til at mange kunne høre det . 
» Det var ikke mig , der valgte øen først , «  sagde herre Henrik ,  » men du skal få at se , at jeg ikke har valgt den for sikkerheds skyld . « 
» Det mener vi heller ikke , herre Henrik , «  sagde Eske hurtigt ,  » bryd dig ikke om det ! « 
Herre Henrik hørte ikke hans ord ; i alle fald var han optaget af , hvad Simon blæsebælg begyndte at sige i det samme . Smedens medhjælper var nemlig bleven en ivrig beundrer af den unge Junker og fortalte , hvilke forberedelser der under hans befaling vare gjorte for at sikre sig mod en landgang . Og ingen kunne nægte , at det var snildt udtænkt . 
Et par alen ude i vandet på det sted af kysten , hvor et skib kunne løbe længst ind , var der lavet en kunstig dæmning af sten og nedrammede pæle , og indenfor denne var den lave strand fyldt op med grene , som var kappede af de fældede træer . Over denne dynge af grene var der ophobet tørre kviste , tømmerspåner og lange stave , som skulle antændes , når fjenden forsøgte en landgang . 
» Røg vi dem ud første gang på landjorden , så lad os ryge dem ud anden gang på søen , «  sagde Simon blæsebælg . 
Alle , som endnu ikke havde hørt om denne herre Henriks gode ide , gav deres bifald til kende . 
Eske blev også glad derover .  » Men , kære herre Henrik , så er det jo netop godt , at vi har delt det sådan , at du bliver på øen . « 
Herre Henrik smilte og udbad sig lov til at prøve en ting . 
Gladensvend trådte til og lyttede . 
Junkeren ville ride til byen og se at få noget at vide . 

ved masnedsund eller ved kysten af øre måtte han kunne se og udspejde , om der gjordes forberedelser . 
Gladensvend lo og spurgte , om hun måtte tage med eller om Fredrik eller Asger Bryde ikke skulle ledsage ham . 
Herre Henrik ville af sted alene og man lod ham rejse" 
Forsamlingen skiltes ; herre Henrik forsvandt ; men gladensvend hviskedee til Eske :  » Tror du ham , Eske ? « 
Drengen så på hende ; hans øjne . men ikke hans mund , spurgte , om hun da havde nogen mistanke . 
» Jeg har mistanke til ham ; den munk , som talte med ham , gik så fornøjet bort . Lad Fredrik ride efter ham , jeg vædder på , at han giver sig ærinde i klosteret . « 
Eske bad hende vente lidt ; han kunne ikke bære det over sit hjerte , al udspejde sin Broder . 
Men gladensvend lod  , som om hun var lige glad ; en halv time eller havde hun fat i Fredrik ; de fulgtes ad med 

den lille færgepram over til Stengården , og hun bad ham gøre sig en tjeneste . 
» Så , hvad skal jeg nu , gladcnsvend ? «  hun sagde ham sit ønske . Fredrik satte sig til hest og red ad melbjerg til . 
Da han ud på eftermiddagen kom sprængende tilbage , modtog Gerda ham i udkanten af skoven . 
» Hvad tog herre Henrik sig for ? « 
» Han red til byen , stod af hesten og gik til klosterskoven . » 
» Tak Fredrik «  , hviskedee gladcnsvend ; så tog hun ham om halsen og gav ham et kraftigt Kys lige midt på den forbavsede drengs mund . 
Da Fredrik vendte tilbage til øen , fik han umådelig travlt ; han slæbte fyrretyve favne tømmcrspåner ned på herre Henriks kunstige dæmning og prøvede en tømmerøkse på træ og sten , så at der fløj gnister , og havde nær vredet sine spinkle arme af led for lutter krigslyst . 
Men om aftenen sent kom herre Henrik hjem . 
Eske , hvem Gerda havde betroet alt , hvad hun havde skaffet sig at vide , modtog ham . 
» Hvor har du været , herre Henrik ? « 
Femogtredivte kapitel . 
Asylet . 
Den samme muntre blæst , som susede over de gamle kratskove på Knudshoved og fik de dunede bøgeblade til at dale ned og bedække stenkummens overflade på offerstedet , — den samme muntre blæst legede også i akacierne og asketræerne udenfor Fru Kirstins vindue . 
Den stærke , modige kvinde havde siddet en dag i asylet , og dagen havde været lang og fuld af tunge tanker . Thi Fru Kirstin forstod , at abbed Stefan havde beredt rænker imod hende . 

hun havde siddet en dag til , og dagen var gået rapt , thi hun forstod , at hun måtte øve snildhed mod den snilde for at gætte , hvori hans planer bestod . Hendes tanker arbejdede ; havde hun blot vidst , hvad Ejler Bondes testamente lød på , så havde hun også gættet , hvorfor abbeden holdt hende borte fra Knudshoved , men nu først opdagede hun , at netop det var holdt hemmeligt for hende . 
Hun sad den tredje dag . De af munkene , som så til hende , mærkede ikke , at hun havde forstået , at hun var fangen ; thi hun talte kun om , at hun var syg og træt af den lange vandring . Men end ikke , da hun kastede sig på sit leje og blev liggende roligt der , undlod de at slænge døren . 
Der var et vindue højt oppe , gennem hvilket hun hørte sommerblæsten og så skyggen af grenene , som den be-aægede ; og der var en stor åben luge under det lave loft , som førte ind til et Kammers ved siden af . 
Den fjerde dags morgen kom abbed Stefan , hans adfærd var mild og rolig ; om testamentet talte han ikke et ord , men holdt kun formaningstaler til hende og mente , at hun endnu ikke var rask nok til al vende hjem . 
Da brast Fru Kirstins tålmodighed . 
Hun talte til abbed Stefan og spurgte , hvorfor hun blev holdt fangen . 
Abbeden behandlede hende koldt og roligt og lod hende forstå , at man holdt hende indespærret og ville blive ved dermed , fordi man anså hende for sindssyg . 
Hun tog bladet fra munden og svarede . Alt , hvad hun havde lært i de nætter , da pestsygen havde rystet hende , skildrede hun for ham ; hun viste ham , hvorledes hun da havde fundet vejen til himlen ;  » den vej vil jeg gå , — og du skal ikke spærre mig ude fra den . « 
Og hun sagde ham , at han skulle ej heller have'magt eller ret til at holde hende borte fra hendes søn med flere rænker , når hun selv ville opsøge ham . 
Abbeden gik sin vej og låsede døren . Han indså , al han blev nødt til at lade hende slippe , men han havde det håb , at det også ville blive for sent for hende at nå Knudshoved ; thi den næste dag ville kongen med hele sin styrke knuse opstanden . 

da han gik over klosterhavens plæner , så han en komme hen imod ham . Det var herre Henrik , som den samme dag var reden til byen med Fredrik i hælene , som ovenfor er fortalt . 
Herre Henrik så besynderlig ud . I hans sjæl kæmpede en ond og fej beslutning med det , som en god samvittighed ville foreholde ham ; derfor så hans øjne ikke på den , han talte med . 
» Hvad kommer du her for ? — du er dog hjertelig velkommen 1 « 
Herre Henrik standsede sin gang , trådte et skridt tilbage og sagde : 
» Jeg kommer vel med lejde , abbed Stefan ; jeg vil gå frit herfra igen . « 
Abbeden smilte over den mine , drengen påtog sig , og tilsagde ham sin beskyttelse . 
Drengen trådte nærmere : 
» Jeg vil underhandle om fred «  . 
Abbeden betænkte sig et øjeblik og førte så herre Henrik ind i asylet og valgte til samtale det tomme Kammers , som ved den store luge stod i forbindelse med Fru kir-stins fængsel . Idet han åbnede den store dør , syntes han , at han hørte støj fra Fru Kirstins værelse , men der blev straks stille , og abbeden førte sin gæst ind i sideværelset . 
Fru Kirstin skulle høre på sin søns forræderi . 
Og hun kunne også høre hvert et ord . der faldt . 
Stille som en død sad hun på sengekanten og lyttede til . 
Abbeden førte talen så snildt , at den fangne frue sætning for sætning , alt som samtalen skred frem , erfarede godsets historie , testamentets ordlyd , Eskes mod , bøndernes frihedskamp og sin søns bitterhed , modløshed og forræderi . 
Hun hørte , at han var rede til at give godset i abbedens hænder , når bandet blev løst . Hun hørte , at drengen , alt som ordene faldt , mere og mere vendte tilbage under det herredømme , munkene havde øvet over Fru Aunes alderdom og over ham selv i hans barndom . 
Således sejrede abbeden endnu en gang over Fru Kirstin og ydmygede hende dybt . 

der blev støj igen i hendes stue , hun fortsatte det , hun havde begyndt , da hun afbrødes ved hans komme . Et stykke brænde lagde hun et halvt skridt fra døren ; en tilspidset jernstang , som sad ved risten på ildstedet , stak hun ind mellem det slidte dørtrin og det nederste af den gamle dør , lod den hvile på brændestykket , trådte op på jernstangens modsatte spids og lettede således døren af dens hængsel . Den faldt over imod hende , men hun opfangede den med hænderne og lod den falde ned ved siden af sig ; så ilede hun ud af døråbningen og trådte ind til de to samtalende , hvem larmen havde afbrudt . 
Herre Henrik skælvede ved den pludselige støj , og abbeden blev urolig . 
Fru Kirstin stod for dem . 
» Er det dig , abbed Stefan , der varetager Ejler Bondes arv så godt , at du gør hans søn til en forræder ? « 
Mere værdigedes hun ikke at sige til ham , men hun lagde armen om sin store ubekendte søns Hals og førte den forskrækkede , villieløse dreng ud af stuen , idet hun lukkede døren til og satte krogen på , så at abbeden var fanget . 
Taus førte hun herre Henrik ud i klosterskoven , standsede der og så ham i øjnene . 
« herre Henrik ! «  råbte hun  ; gråd overvældede hende , og hun hulkede højt . 
» Herre Henrik ! Jeg er din moder ! Hvorfor bliver min egen dreng en forræder ? « 
Drengen så mod jorden , så op på sin moder og prøvede på at gøre sig hård . 
Fru Kirstins hulken stilnede af , og med den ro , som vendte tilbage , kom også hendes herredømme over ham . 
De prægtige øjne , det hvide hår , de herlige træk , den statelige skikkelse — og så hans egen følelse af , at han var en pjalt . 
Herre Henrik lå på knæ for hende og sagde :  » Moder , moder , jeg er jo kun et barn ; hvorfor har jeg aldrig set dig før ? « 
På denne måde overgav den svage dreng sig , og da Fru Kirstin så det , frydede hun sig i sit hjerte , og hendes besindighed vendte tilbage . 

hun tog hans hue af , strøg med hånden gennem hans krøllede hår , og de gik tavse videre . Hun fulgte ham langt ; og de var komne over Marken til det sted , hvor de store skove begyndte , da hun talte til ham igen og sagde ham , hvad han skulle gøre . 
Omsider red han fra hende . Mørket begyndte at brede sig , da han sporede sin hest frem mellem granene , og Fru Kirstin gik tilbage til sin hytte . 
Seksogtbedivte kapitel . 
Forsoning . 
» Hvor har du været , herre Henrik ? « 
Junkeren steg af hesten og førte Eske med sig ; de gik ind i hallen . 
» Kan vi tale sammen her ? «  spurgte herre Henrik med bævende stemme . 
» Her kan let nogen høre os ; men kom med , «  sagde Eske . 
De gik til stranden og satte sig . Eske var bekymret over sin gamle kammerats bevægede udseende . 
» Hvad er der , herre Henrik ? Hvad har du set ? « 
» Jeg har set min moder . « 
» Fru Kirstin ? « 
» Ja , og hun talte med mig . « 
» Og hvorfor gik hun ikke med herud ; vi trænger til hende ? « 
» Hun sagde , at hun ville ikke komme førend — « 
Herre Henrik standsede . 
Eske forstod , al den stakkels dreng havde oplevet noget , som det holdt ham hårdt at skrifte ; han lod ham roligt vente , men tog hans hånd i sin for at opmuntre ham . 
Endelig kom del : —  » førend jeg havde gjort godt igen , hvad jeg har forbrudt . «  — 
» Eske , jeg er jo kun et barn , og jeg har intet forstået 

af alt det , som her foregik . Jeg har været misundelig på dig , og jeg har handlet med svig bag din ryg ; jeg har talt med abbed Stefan og tilbudt ham fred . « 
Efter denne bekendelse fortalte han alt , hvad der var sket i Vordingborg . 
» Men vi lovede dog hinanden , at vi ville forsvare din faders gods som brødre , og vi er jo dog i vor gode ret . « 
—  » Eske ! vi er ikke brødre . « 
Eske blev forfærdet og fik nu sagens sammenhæng at vide . 
» Men min moder sagde mig , at vi skulle forsvare godset som brødre og så mandigt som før , og det skulle vi gøre for bøndernes skyld . Hun lærte mig , hvor hårdt de andre bønder underkues over hele Sjælland , og hun sagde , at derfor skulle vi kæmpe som mænd — i morgen ! « 
» Kommer kongen i morgen ? « 
» Ja , i morgen  ! « 
» Og din moder , når kommer hun ? « 
» Når jeg har gjort min fader ære og hjulpet dig , som jeg skal ! « 
De to kammerater fornyede deres pagt . Eske forstod , at herre Henrik var alt for svaghjertet til virkelig at udføre sin kloge moders plan . Men Fru Kirstin kendte jo heller ikke sin søn . 
Nu , da dagens hårde slag og bitre anger havde ramt herre Henrik , var han blid , kærlig og fuld af mod . 
Langt ud på natten sad de sammen ved stranden og talte med hinanden . 
Den sene måne stod op og skinnede fra øst hen over vandfladen . De så lanse hen over den lyse stribe , den dannede i sundet . Vandet var temmelig stille , blæsten havde lagt sig , og det var meget lyst . 
Klokken kunne vel være en time eller to over midnat , da de så et skib langt borte , just i månestriben , som rørte horizonten helt inde ved Masnedø . 
Fartøjet havde alle sejl oppe og krydsede langsomt ud efter . 
De fulgte dels fart med øjnene , 
en time gik , og det begyndte at dages . 

skibet stod et slag over mod Falster , vendte og kom nærmere , støttet af brisen , som fulgte den gryende dagning . 
I mastetoppen glimtede et gyldent mærke . 
» Herre Henrik ! Der er kongen . « 
Junkeren , som havde anet det , for op . 
De stod overfor hinanden . 
» Eske , hvis vi aldrig ses mere , så tilgiv mig ! Gid jeg kunne give dig hele godset ! « 
» Kære herre Henrik ! Jeg vil tilgive dig alting . « 
De stod et øjeblik favn i favn , og så ilede de op ad stien . Herre Henrik løb alt , hvad han kunne , til færgeprammen og stagede sig over . 
I Stengården purrede Eske alle sine folk ud i hast , og de så fra bakkens top , at han havde talt sandt ; det var det kongelige skib , som stod ud mod øen . 
Man samledes om Eske . Han formanede dem til at blive ved Stengården ; det var rimeligt , al der også om føje tid ville ske angreb her ; men knudsskoven var tæt og ufremkommelig , og den eneste skovvej , ad hvilken fjenden kunne komme frem , dannede et snævert Pas , hvor han længe og måske aldeles kunne standses ligesom i oreby skov . 
Men Eske var alligevel bekymret for herre Henrik , og da hans kammerater på Stengården ytrede lyst til at tage over på øen , så tænkte han ved sig selv :  » På mig ligger der ingen vægt mere ! «  og han udvalgte Kåre smed og seks af monssønnerne , kaldte dem til sig og sagde : 
» Nu vel , siden i mene , al der kun er fare for øen , så vad derover ; men frem for alt vil jeg give eder det hverv  : våg over herre Henrik , at ingen ulykke skal ramme ham ! Våg over ham for hans moders skyld ! Sæt mod i ham , beskyt ham , vær ham lydige ! « 
» Og vi vil våge over en til , «  sagde Kåre smed . 
» Hvem da ? « 
» Over den lille pige , som er flygtet ud til os ? « 
» Hvad mener du , Kåre ? « 
» Jeg mener , at hvis det skulle gå os galt , så fører vi hende herover og gemme hende som et gidsel ; med hende i vort værge kan vi få en god fred , hvis vi få en slet krig . « 

de skiltes ; Eske blev tilbage med sine folk og fordelte dem . Han var den eneste , der virkelig troede , at et angreb ville nærme sig ad denne vej  ; de andre troede det ikke og var sorgløse . Men netop nu , da herre Henrik var arvingen , ville han ikke opgive Stengården uden kamp , hvor udsat end hans post var . 
» På mig ligger der nu ingen vægt . « 
Syvogtredivte kapitel . 
Kampen om øen . 
Den samme bugt , over hvis fredelige vande gladensvend engang var roet frem med kongen og sin moster , havde den dag skiftet udseende . livor vandet dybest og lettest tilgængeligt skyllede mellem stenene , havde herre Henrik lavet sit kunstige fletværk af fældede træer , kviste , kvas og brændbart tørret tang , hvilket alt sammen gyngede op og ned ved bølgernes kast uden at vædes af dem . Denne ophobning var tilstrækkelig høj til , at man fra en båd umuligt kunne komme bekvemt derover , men så tillige naturlig nok ud til , at hr . Henneke fra skibet ikke kunne ane uråd , da hans knægte lavede sig til at gå i bådene . Nogle af disse vare bemandede med folk med luntebøsser , — dog det var ikke mange , og de skulle holde sig tilbage , indtil de andre , der vare udrustede med køller , økser og de dengang så almindelige stridsplejle , trængte til deres bistand . 
På skibet var en svingbøsse , et nyt krigsapparat , som man i vore dage næppe gad kalde en kanon ; thi den var spinkelt bygget , farlig at betjene og kunne ikke række synderlig langt ; men i hine tider ansås den for et vidunder . Nu ville hr . Henneke anvende den , mest for at gøre kongen opmærksom på disse nye krigsredskaber og deres store nytte og muligen slå en handel med ham om flere af samme slags . 

på kysten af den halvrunde bugt , der til begge sider begrænsedes af bratte banker , var intet menneske at se ; som før omtalt , gik kratskovens løvværk og buske jevnt afrundet lige ned til randen af den stejle brink og afgav et udmærket skjul for den række af kampberedte , buevæbnede mænd , der havde fordelt sig over hele halv-krcdsen . 
Neden for brinken lige bag fletværket var kun et menneske , og det var Fredrik ; han var bleven helt krigerisk , og skønt han ikke havde synderlig mod på at give sig åbenbart til at slås , så forekom det ham dog , at han burde gøre nytte , og han havde hos herre Henrik udbedt sig at måtte passe det kunstige bål . Derfor sad han nu på hug med sin ildgryde og en gammel puster foran sig . 
På brinken ovenfor stod Klavs ildebrand , og da ro-bådene vare komne løs fra skibet , gav han Fredrik signal . 
Nogle gløder , som han tog med en tang , fængede i kvaset , og en tæt ildelugtende røg steg op fra de ophobede bunker af tang . Flinkt flyttede han sin gryde og fyrede op på andre steder . Det luftede noget , men bankerne gav læ , og røgen væltede sin kvælende stank , snart hid , snart did , snart ud mod bådene , snart ind over stranden . 
» Puh , «  sagde Fredrik og flyttede sig op mod vinden . 
Bådene standsede og roede tilbage til skibet . 
Hr . Henneke skældte ud ; men da bådene vare nåde langt nok ind under svingbøssen , fyrede han den af . Apparatet gav sig ynkeligt ; det lange rør slog bag op , idet skuddet gik af , og stenkuglen for med lidt for megen hast ned i bølgerne og forsvandt hvislende i vandet . 
Det tog tid at lade den på ny ; og branden bredte sig . Bådene roede hen mod de to yderste pynter og forsøgte at finde landgangssted der ; men Fredrik var rap , og snart blussede ilden lystigt over hele linjen . Nogle kugler fra båden susede ind imod ham , men forsvandt uden virkning i røgen , som forhindrede et ordentligt sigte . 
En gang blev Fredrik bange ; han knælede just med sin puster , da han hørte noget fløjte bag sin nakke og så en kugle bore sig ind i brinken ; fra hullet , den havde dannet , trillede jordklumper ned for hans fod . Han flyttede sig i 

en fart . Mændene i buskadset lagde sig fladt ned , thi kuglerne begyndte at svirre mellem træerne . 
Ingen blev ramt . 
Imidlertid var svingbøssen gjort ordentlig fast , og en ny kugle blev sendt af sted med mere kraft ; den ramte en sten i vandfladen , sprang af med ny retning og raserede således mellem de brændende kviste , at en hel favnfuld af dem hvislende trillede ned i vandet , slukkedes og udbredte en frygtelig os ; men kuglen havde lavet så stor en bresche i dæmningen , at hr . Henneke glad gned sig i hænderne og så hurtigt som muligt sendte en ny efter den med lige så god virkning . 
Klavs ildebrand overså stillingen ; han forstod , at forsvaret måtte samle sig om tre punkter ; derfor lod han halvkredsen opløse sig og samlede kulsvierne om sig foran breschen , medens to andre hobe begav sig ud på de tvende næsser for at afværge angrebet der , hvor bandene allerede belavede sig på at landsætte deres mandskab . 
Hr . Henneke lod svingbøssen hvile . De ti svende , han endnu havde på skibet , gjorde den sidste lille jolle klar og gav sig derpå til at iagttage , hvad der foregik . 
En regn af bøssekugler susede igen mod breschen , og to både roede lige ind mod den for at bryde igennem der . 
De kom til syne lige inde under brinken , og deres mandskal ) gav sig til at entre oversten , forkullede træstammer og møre grene for at komme i land ; men de blev nødte til at lade bøsserne ligge i båden . 
Nu først begyndte det egentlige forsvar , thi fjenden var så nær , at en pil næppe kunne fejle . 
Bønderne skød , og fra den tætte Klump af landsknægte , som arbejdede sig frem , lød høje vræl ; skønt mange vare sårede , forøgede pileskuddene kun deres raseri , og de stod snart på stranden under skrænten . Bønderne kastede sten ned på dem , og stridsmændene gjorde forgæves anstrengelser for at komme op til dem . Men kunne de ikke springe derop , så kunne de nå bøndernes ben ; de fik på den måde fat i et par af deres fjender , og med et ryk lå de tapre forsvarere på sandet under neden ; tyskerne kastede sig rasende over dem . Klavs sprang ned mellem angriberne og de andre fulgte efter . Nogle brødes , 

andre svingede økserne med drabelige slag , og plejlene susede i luften , indtil behændige arme vristede dem ud af modstanderens hænder . 
Der var dårlig plads , og kampen fordelte sig over strandkanten . 
Fredrik havde været tilskuer til dette blodige skuespil , men nu fandt han , at også han kunne tage sig noget for . Med sine lange ben sprang han ud over den rygende tang og ned i vandet ; halv blindet vadede han frem og fik fat i bådene . De to små joller fyldte han med Brande fra 
dæmningen og med tang fra broschen ; og så soppede han i land igen . 
Ikke længe efter brændte begge bådene ; Fredrik havde reddet et par af luntebøsserne , men ladet de små krudthorn ligge , som havde hængt ved landsknægtenes bælter , og da branden tog rigtig fat , hørte de kæmpende bag sig det ene knald efter det andet . 
Heden fra denne nye brand blev for stærk ; nogle af landsknægtene klatrede op i krattet , men forfulgtes af bønderne ; andre ilede i løb langs stranden for at møde deres kammerater , og angrebet var slået tilbage fra dette kampens midtpunkt . 

imidlertid vare landsknægtene med betydelig større lethed komne i land ved bugtens tvende yderpunkter , og her rasede nu kampen i lighed med den , der efter skytternes landgang havde fundet sted bag broschen . 
Herre Henrik , Kåre smed og monssønnerne ledede slaget ved den vestlige pynt og hindrede længe med held fjenderne i at komme op i skoven , som her var åben , kratløs højskov . 
En stor kraftkarl langede ud med sin plejl efter herre Henrik for at rage ham ned til sig . Junkeren faldt og fornemmede en svidende smerte i sit ben , hvor det bedøvende slag havde ramt ham , men havde kræfter nok til at holde sig oppe på brinken og ikke styrte ned på strandkanten ; dette reddede hans liv . Men da Kåre smed så ham falde om , løftede han sin økse for at hævne ham  ; kraftkarlen sprang tilbage , og smeden styrtede ved sit slags kraft hovedkulds ned ad skrænten . 
Monssønnerne sprang efter for at hjælpe ham .  » For herre Henrik ! «  råbte de . 
Drengen , som lå hjælpeløs mellem træstammerne , hørte med glæde deres råb og lettede sig op med sine sidste kræfter . Han fik netop at se , hvorledes kraftkarlen styrtede baglængs , ramt af et frygteligt hug , som kløvede hans ansigt ; han så Kåre smed komme på benene og forfølge de flygtende landsknægte ind langs stranden , — så faldt han i afmagt . 
Tyskerne mødte deres landsmænd , som kom den modsatte vej . og de satte nu ryg mod ryg for at fortsætte kampen . 
Fredrik , som bag buskene havde fulgt med de stridende , savnede herre Henrik og fandt ham på højen . Næppe nok kunne han slæbe den sårede , besvimede dreng , men fik ham dog med møje båret den lange vej til dronningens bod . 
Herre Henriks sår blev efterset , og det viste sig , at slaget havde brækket hans ene ben over ankelen . De lægekyndige kvinder lagde forbinding om såret ; gladensvend gik dem flinkt til hånde . 
Om den østlige pynt samlede hovedangrebet sig imidlertid , og derhen begav Fredrik sig . Han så , at lands 

knægtene vare nåde helt op i den åbne skov og kæm pede der , mand mod mand mellem træerne . Klavs ildebrand og Simon blæsebælg færdedes usårede som de tapreste af alle . 
Strandkanten var forladt , og Fredrik tog sig for at se bådene efter , som lå mellem stenene . Branden var ved at slukkes og han havde intet middel til at stikke ild på de små fartøjer . Men så vadede han ind igen med de våben , som lå i bådene , bragte dem i sikkerhed og udtog blandt dem en stol’ økse , lidt større , end at han egentlig kunne være tjent med at håndtere den . 
Så satte han sig på toften i den ene båd , skrævede dygtigt ud , løftede våbenet med begge hænder og lod det falde med al sin magt mod fartøjets bund . Han tabte ligevægten ved sit kraftige hug , men begyndte ufortrøden igen , indtil han fik lavet et hul , stort nok til , at vandet strømmede ind under hans fødder . 
Han var sort som kul , snavset som en , der arbejder i en mergelgrav , og hans hænder vare forrevne , men glad gav han sig i lag med en båd til , som også burde ødelægges . 
Hr . Henneke , som ikke længer havde nogen kamp at iagttage , thi skoven skjulte den største skare af hans knægte , fik øje på Fredriks forehavende og blev dygtig vred . 
Han drejede sin svingbøsse mod den uforstyrrelige Fredrik , som ikke anede , at en hel kanon var rettet imod ham , men svedende fortsatte sine hug mod bådens planker . Hr . Henneke stak lunten til ; skuddet gik af , men svingbøssen sprang i det samme . 
Bygmesteren styrtede blodig og død om på dækket , og den glødende kugle faldt virkningsløs , sydende og spruttende i vandet mange favne fra Fredrik , som forskrækket rejste sig og så ud på det kongelige skib . 
Han så luerne slå op fra dækket ; der var gået ild i kanonens underlag , og et øjeblik efter påfulgte en ny sprængning . Thi flammerne havde nået det rum under dækket , hvor hr . Henneke opbevarede sit kostbare krudt . 
Eksplosionen flængede skibets ene side til dybt under vandlinjen , og fartøjet krængede pludselig over . 
Hr . Flennekes lig rullede ned ad de skrånende planker , så at hans lemmer daskede mod dækket . 

de endnu levende af hans mandskab sprang eller styrtede i vandet og søgte at få fat i den lille frigjorte jolle , og Fredrik , som iagttog det hele , så først jollen gå til bunds og så skibet vælte om i bølgerne , medens flammerne slog ud af vraget . 
Søfolkene forsøgte at svømme i land ; for nogle enkelte lykkedes det , men resten omkom . Fredrik forlod hurtigt sine både og ilede op i skoven skrålende af fuld Hals  : 
» Vi sejre , vi sejre ! Hr . Henneke er gået til bunds ! « 
Otteogtredivte kapitel . 
Kampen om Stengården . 
Den halvtossede svend fedet havde samme dag begivet sig ud til Knudshoved og undrede-sig , eftersom han intet forstod af begivenhedernes gang , over at linde kulsviernes hytter nedbrændte . I den tidlige morgen kunne man se ham rode mellem askehobene og de forkullede dynger af træ . 
Da det gik op forbarn , at her intet menneske var mere , tog han plads på en af brændestablerne og gav sig til at spille . 
Mens han sad der , kom et tog af bevæbnede ryttere sprængende hen ad vejen . Det var kong Erik selv i spidsen for hundrede landsknægte . 
Rytterne standsede og hørte på den klodsede Bondedans , som han aflirede ; kongen gav ham en sølvmønt , som blev modtagen med begærlighed ; men da han forsøgte at spørge musikanten ud , om han havde set nogen Bonde eller nogen bevæbnet Karl i skoven , rystede svend fedet på hovedet og skar grimasser . Så stod han op og gik foran kongens hest , spillende , så at de klagende toner genlød i den ødelagte skov . 
Rytterne mærkede , at der intet udkomme var med den tossede mand og lod ham gå , men selv gjorde de holdt og sendte spejdere ud ; efter en halv times forløb kom de tilbage og meldte , at fra melbjerg til aunøfjord var intet menneske at se . 
Denne standsning havde spillemanden benyttet til at 

marchere taktfast videre , som om han anførte et helt regiment ; af og til gjorde han dansetrin i takten til sin musik og nåde således ud af skoven , over Sletten og ind under skyggerne af knudsskov . 
» Der kommer nogen henne på vejen ! «  råbte Asger Bryde , og bønderne flokkedes om ham , idet de indtog deres stillinger ved siden af vejen og tværs over den , som de før havde aftalt . 
Vejen var let at overse ; men svend fedet var holdt op med sin musik og listede sig frem ved grøftekanten , indtil han så bønderne . 
Asger Bryde lo , da han opdagede , at det kun var ham og lod ham slippe forbi , men Eske standsede ham , og spurgte , om han havde set noget til soldater . 
Svend fedet havde kun en tanke , at få noget at spise , derfor rystede han ynkeligt på hovedet også bønlig ud ; et par af bønderne gik med ham til Stengården , som lå nær derved og gav ham noget at leve af . De var også selv sultne og spiste med god appetit . Det havde til følge , at også de andre , som holdt vagt , delte sig i små hold og gik ind for at spise . 
Da spillemanden var mæt , gik han efter sin sædvane ind i den gamle hal , satte sig i højsædet og spillede alskens sange og danse , som skulle udtrykke hans taknemlighed over måltidet . 
Men nu er at fortælle , at skibets sprængning og hr . Hennekes død havde indjaget landsknægtene på øen en stor skræk ; de så fjender lure alle vegne på de kratrige skrænter , og hovedkulds flygtede de til vadestedet , uden at nogen yderligere forfulgte dem . Derfra vadede de over , blodige , forslåede og opløste , og sås nu på bakkekammen bag Stengården . Bønderne , som stod med maden i hånden udenfor hallen og hørte på snend Fedels musik , fik pludselig øje på dem og råbte allarm . 
Eske kunne intet se fra skovbrynet og løb hen til Stengården . De flygtende landsknægte forfærdedes , da de opdagede en ny skare af bønder , som med frisk kraft kunne modstå deres forvirrede hob , og de forsvandt igen bag bakken . 
Bønderne løb derop og så dem spredes over Marken . 

i det samme genlød både skoven og stranden af høje gjaldende fanfarer ; mellem hjulsporene kom kongen i ga- 
lop med halvdelen af svendene ; langs stranden den anden halvdel under en gammel kæmpe ved navn hr . Didrik . 
Asger Bryde samlede i hast de nærmeste folk , og med 

fældede våben knælede de på vefen , medens bueskytterne mellem granerne beredte sig på at udsende en pileregn . 
Kongen red ikke forrest , men foran ham en lille skare af otte ryttere ; disse sprængte frem og med et fortvivlet sæt for hestene i vejret ; de første fik bugen reven op af bøndernes våben og styrtede stønnende ned over dem . Rytterne faldt af , og vejen spærredes af en uformelig bunke legemer , både levende og døde , sårede og friske . Hestene bagved stejlede , pilene fra krattet susede , og kong Erik holdt sin hest an . 
» Vi skal igennem , «  råbte han ,  » skaf vej med økserne ! « 
Rytterne foran ham sprang af og lod hestene rende , hvorhen de ville ; de forskræmte dyr brød ind i krattet og ødelagde bueskytternes omstilling , mens deres ryttere med de lange piggede jærnplejle lod en regn af slag suse ned over venner og fjender i den forvirrede bunke . 
Der blev skallet plads , og i spidsen for sine folk for kong Erik igennem det Pas , hvor han skulle have været standset og alene kunne standses . 
Ved Stengårdens port måtte han anden gang holde sin hest an ; indgangen var besat af dem , som var gåde hjem for at spise . 
Eske kom til og så , hvad der foregik ; Asger Bryde var kommen på benene ; de fik samlet de af hestene adspredte bueskytter , og ilede ad Stengården til . 
Hr . Didrik kom kongen til undsætning , og for overmagten måtte bønderne vige . 
» Hallen , hallen ! «  råbte Asger Bryde ; og snart vare kongens folk herrer over gårdspladsen og alle sidebygninger ; medens hallen ogkun hallen holdtes besalaf bønderne . 
Så standsede kampen for en stund . 
Fra højsædet spillede den fjollede svend sin fedet uafbrudt , mens Asger Bryde og hans folk stængede hallens indgang med tømmer , brædder og bænke . 
En halv time gik således hen . Nogle af de ved stranden omflakkende knægte blev førte ind for kong Erik , som havde taget plads i Fru Annes stol , og måtte op med historien om hr . Hennekes undergang . 
» Og er der ingen mere af eders folk på øen ? «  spurgte kongen . 

» Ikke en i live ! «  svarede de . 
» Så må vi skynde os , herre , inden bønderne fra øen hører om deres venners nød . « 
» Javel , skynd jer ! I kan jo stikke hallen i brand ; men drengen , som ramte mig med sin pil , hvis han er derinde , så tage i ham levende ; resten er jeres  « 
Med brænde fra hr . Ejlers Arne listede nogle sig krybende ud og kom bag om hallen . 
Træværket fængede . 
» Eske , «  råbte Asger Bryde  » flygt , om du kan , og hent hjælp fra øen ! « 
Eske gik dødbleg hen ved hans side og hviskedee :  » Jeg vil ikke flygte . « 
Bønderne trængte sig sammen om den stængede halvdør og sprang op på de vaklende bænke , rede til at springe frem og gøre et fortvivlet udfald , når opholdet i hallen blev umuligt . 
Fedten hvinede og skrattede ; den sang sine tossede sange i den mørke sal , og svend sad med halvtåbne øjne og gned den uden bevidsthed . Tumlen fra porten hørte han ikke ; bøndernes råb , da de gjorde deres vovelige Spring , nåde ikke hans hjerne ; men pludselig slog han sine tomme grå øjne op og så , at den gamle hal blev lys , og at hvert et ansigt på væggen skar grimasser i det flakkende skær af branden . 
Han standsede sit spil , og med sit instrument i hånden krøb han på alle fire hen mod bønderne og slap bort imellem dem . Men i trængselen blev fedten knust mellem hænderne på ham . 
Kong Erik trådte frem i storstuens dør for at se på kampen . 
Da hallens tag faldt sammen , blev Asger Bryde ustyrlig som en af fortidens bersærker . Han løftede øksen og råbte overlydt :  » For Eske ! «  og for frem ; han ville give sit ødelagte hjem en konges liv til hævn . 
Et skud knaldede , og Asger Brydes livløse krop rullede hen foran kongen fødder . 
Så råbte Eske :  » Følg mig , hvo som kan ; til øen ! «  og hele bondeflokken for ud fra Stengården . 
Men vejen til vadestedet var spærret af krigere , og de 

flygtende bønder ilede op ad den store sandbanke , til de af træthed nødtes til at standse . 
Her var deres stilling et øjeblik ret fordelagtig . Thi kongens folk , som kom op ad skråningen , kunne kun kæmpe ubekvemt mod bønderne , som stod højere . Men disse vare for få ; landsknægtene myldrede frem fra alle sider og omringede dem . 
Her* ) stod da det sidste slag i opstanden , og herkæmpede Eske mellem sine gamle venner , som en tapper og modig kammerat , som et eksempel for de andre , som en høvding . 
Den ene Bonde efter den anden faldt ; han så det ikke . Usåret og ivrig , svedende og bedækket med støv hug han med sin økse , hvor han kunne komme til ; thi de to gamle tvillinger dækkede ham med deres legemer . Til gengæld fældede han mere end en landsknægt , som lagde an på de to gamle mænds liv . 
Tilsidst blev der stille . 
Landsknægtene rykkede et skridt tilbage . 
Kong Erik kom til . 
Eske så , hvad der var sket ; alle bønderne lå døde omkring ham og midt i kredsen af fjender , som vare vegne tilbage , stod tvillingerne og han . 
Eske råbte :  » Ryg mod ryg ! «  og de tre gjorde front med løftet økse til hver side . 
Kongen gav en befaling . 
Et skud drønede og et til . De to tvillinger lå døde bag Eskes ryg . Da faldt også øksen af drengens hånd , og han segnede bevidstløs om over sine venners lig . 
Kongen nærmede sig med sine folk , men da de så , at Eske endnu var i live , bandt de ham og bar ham bort . 
— over hele halvøen spredte landsknægtene sig for at plyndre , men fik kun sparsomt bytte . 
Da kongen og hr . Didrik fik dem samlet igen , førte de dem til vadestedet . Her , foran bankerne , som skjulte den brændende hal og den fangne Eskes vagt , holdt kongen et øjeblik stille og skinnede med sin rigt baldyrede kåbe blandt de lejesvende , med hvilke han havde ødelagt de fattige bønders håb ; på den modsatte bred stod øens sejrrige kæmper . 
' ) på den omtalte banke , som nu kaldes Eskebjerg . 

men ingen af parterne vovede et angreb . 
Da solen nåde middagshøjden , red kongen langsomt og mageligt hjem med sin fange og sit følge . 
Foran ham dansede den tossede spillemand med sin knuste fedet i hånden , indtil han styrtede ved vejgrøften og stønnende og åndeløs så kongens mænd drage sig forbi . 
Niogtredivte kapitel . 
Freden , sluttes . 
Dagen derefter lå de store skove atter i dyb fred . 
Ingen toner fra spillemandens tungsindige fedet bragte dem til at sukke , og ingen kongelige fanfarer skingrede under deres løvtag . 
Der var vidt og bredt intet levende at se andet end skovens egne dyr og en enkelt af de flygtede heste , som af og til , opskræmt af en lyd , brød bragende gennem grenene og jog de forskrækkede fugle op . Bølgerne brødes under melbjerg , og vinden susede i trætoppene . 
Fru Kirstin med det hvide hår kom gående ad de velbekendte stier ; hun gik hastigt . I skoven gjorde hun ikke holdt ; over Marken standsede hun ikke ; ved den nedbrændte hal dvælede hun ikke .et øjeblik . 
Hendes ilsomme vandring ad den milelange vej endte først , da hun stod ved vadestedet og råbte bønderne an . To kulsviere stagede prammen over , og så snart de så Fru Kirstins skønne og ærværdige skikkelse , faldt de ned på deres knæ og førte sømmen af hendes kjole til deres læber . 
» Fru Kirstin , havde du bleven hos os , så var alle disse ulykker ikke sket ; det er Fru Annes skyld alt sammen . « 
Fru Kirstin spurgte efter sin søn  ; de sejlede over vandet og førte hende til ham . 
Herre Henrik genkendte med stor glæde sin moder . Tavs så hun det sårede ben efter og fandt , at forbindingen var god ; under alt dette veg drengens øjne ikke fra moderens ansigt . 
» Moder , «  hviskedee han ,  » jeg holdt , hvad jeg lovede . « 

» Som en helt ! «  sagde Fru Kirstin og nikkede opmuntrende til ham . Men dybt bevæget var hendes hjerte , og hendes læber dirrede . 
» Som en helt — men kun denne ene gang , «  hviskedee herre Henrik .  » Vil du så blive hos mig , moder ? « 
» Ja herre Henrik . « 
I de tvende uger , som nu fulgte , blev Fru Kirstin atter husFrue mellem sine bønder ; hun blev dem en moder , en rådgiver , en sygeplejerske , børnenes veninde , altid elsket , altid en dronning . 
Af landsbyens ypperste var der kun få andre end Kåre smed tilbage . Han og Fru Kirstin plejede råd sammen ved den syge drengs leje og enedes om at skaffe de husvilde , slagne bønder en god fred . 
Broder Volmer blev sendt ud på klosterets vegne og gik med bud frem og tilbage . Abbed Stefan vidste , at han ikke kunne stole på kongens hjælp mere , nu , da hr . Henneke var omkommen , et helt skib ødelagt og øen uindtagelig besat af bønderne ; desuden var frk . Cæcilia inderlig opsat på at forlade landet og ville rejse , så snart hun fik Gerda igen . 
Derfor måtte abbeden bruge mildere midler , og efter forhandlinger , som Fru Kirstin med klogskab trak længe ud , enedes man om følgende punkter . 
Testamentet , som rigsrådet omsider havde godkendt , skulle ske fyldest , og hele godset tilhøre dominikanerklosteret i Vordingborg ; desuden skulle bønderne selv opføre de nedbrændte gårde og huse , og kulsvierne ligeså flytte til skoven og begynde deres gamle håndtering . 
Men til gengæld opnåede bønderne store fordele ; de blev for evige tider fritagne for hoveri , og ingen fremmed foged måtte bosættes på godset , men klosterets abbed skulle stedse lade den mand være foged , som boede i Stengården . 
Bandet skulle løses igen . 
I lange lister optoges der så en fortegnelse over , hvad godset skulle yde klosteret af næringsmidler , brændsel vildt og fisk . Herre Henrik og Fru Kirstin skulle bo på Stengården ogindeståforoverenskomstens opretholdelse . 
Med kongen havde man kun et mellemværende , og det var forholdet mellem de to fanger . 

Kåre smed havde straks gennem Broder Volmer ladet kong Erik vide , at gladensvend beholdt de som gidsel og pant for Eske ; hendes frihed skulle betale hans . 
Også dette påtog abbed Stefan sig at ordne således , at de to børn skulle udveksles . 
Dermed endte bondekrigen på Knudshoved ; men om de mennesker , hvem denne historie har fulgt gennem en kort sommers bevægede oplevelser , er endnu til slutning noget at fortælle . 
Nødig skiltes Fredrik fra sine venner , men da Broder Volmer en dag tog ham med sig ind til den gamle bekymrede spandemager , blev han modtagen ganske som den fortabte søn på den gamle kakkelovnsdør . 
Herre Henrik kom sig langsomt , men han kom alle sine dage til at halte . Ved sin moders side levede han et fromt , stille og roligt liv , og under bedre vinger end Fru kir-stins kunne han vel næppe komme . 
Hendes lærdom og forbillede var altid sundt og rent , og ofte nok så abbed Stefan skævt til den indflydelse , hun havde på de Knudshoved bønder ; thi den var ikke Fru Aunes lig ; men der glimtede i hendes sjæl , i hendes ord og hendes liv ligesom morgenstråler af et kommende århundredes lyse dag . 
Da hun omsider døde , forlod herre Henrik Stengården og gik i kloster . Alle , som kendte ham , berømmede ham for hans milde sindelag og hans sagtmodige , af fred besjælede hjerte . 
Fyrretyvende kapitel . 
Dødsbønnen . 
I tre lange uger sad Eske i gåsetårnet , indespærret i det selvsamme hul , over indgangsdøren , som i sin tid havde huset hans fader . 
En fanges sind bliver mørkt , og det kommer let til at ligne det skumle tårn , i hvilket ugler og lyssky dyr bygge rede . Fra morgen til aften lå han og stirrede gennem 

mursprækken til fjerne skove , skovene på Knudshoved . Tungt lå det ham på sinde , at det meste af , hvad der var sket ham , havde beroet på en sørgelig , falsk indbildning , at han var arvingen , og tungest hvilede det på hans nedslagne mod , at hvis en gang fængslets dør åbnedes for ham , så var han hjemløs i verden og havde intet mål at stride for , og således var både det forbigangne og det tilstundende tungt at bære . 
Aldrig blev der sagt ham et ord , aldrig fik han noget at vide ; men han tænkte sig , at , da han blev holdt så længe fangen , så rasede vel oprørskrigen endnu ; han vidste jo intet om hr Hennekes død og intet om den glimrende sejr , som var vunden på øen . Fra venner hørte han intet og intet fra sine fjender ; men ofte klang kongens håns-ord i hans øren om , hvor usigelig ubetydeligt hans liv og hans person vejede i kongens planer . 
Han blev mager og hulkindet ; hans øjne tabte deres friske glans , og til sidst gad han næppe stirre ud på udsigten eller forsøge at se det liv i slotsgården , hvis larm trængte ind til ham gennem mursprækken . 
Han tvang sig til at skrive med en skifersten på muren for dog at have noget at tage vare . 
Endelig åbnedes ed dag hans fængselsdør for ikke at lukkes for ham mere ; men en dyb følelse af skræk bemægtigede sig ham , da han udenfor døren så fire stridsmænd stærkt bevæbnede , rede til at modtage ham . Han sank i knæ ved dette syn , vis på , at de ville føre ham til døden . 
De gik ind og rejste ham op uden at sige et ord . Så bandt de hans hænder på ryggen og førte ham bort imellem sig . 
Hvor lys end himlen var , da han trådte ud under dens hvælving , var den dog ikke lys for ham . Han bøjede sit hoved , bed læberne sammen , ogtårerstod ham i øjnene . 
Landsknægtene førte ham over slotsgården , men drejede så til højre og skubbede ham foran sig ind i slottets hovedbj^gning . 
» Til mine dommere , «  tænkte Eske og samlede alt sit mod for at forsvare sig . Han tænkte på sin fader ; en eneste skikkelse af mange stod tydelig for hans sjæl i de i kvalfulde øjeblikke : hans fader . 

gennem gangen , op ad trappen , ind i kongens stue , dér , hvor han første gang havde set frk . Cæcilia og kongen . 
Han løftede hovedet og trådte frem . Der var ingen i stuen undtagen kong Erik , som lå på den lave løjbænk . Stridsmændene lod den bundne fangne stå midt på gulvet ved fodenden af det kongelige leje . Så hilste de kong Erik og gik med raslende stridsøkser taktfast ud af stuen . 
Eske så på kongen . Hans hjerte bankede heftigt , men han gjorde sit ansigt så fast som en mur og så på den mand , der sagtens ikke ville slippe ham , før han blev ført til døden . 
Kongen lå og legede med et pergament , det samme , hvorpå frk . Cæcilia havde tegnet Knudshoved og øen . I små strimler sønderrev han det og lod det falde stump for stum] ) ned på gulvet , så at det til sidst lå i en lille dynge foran ham , lig smudsig sne . 
Kongen sagde intet , og Eske stirrede på ham . 
Da den sidste stum] ) faldt , mødte han kongens øjne , og han kendte dem igen . Den samme hån , den samme bitterhed , den samme hjerteløse foragt for den gode , kække , muntre dreng , der stod værgeløs foran ham . 
Det blik holdt Eske ikke ud . 
Han drejede hovedet til siden og lod det glide forbi vinduet , hvor frøken Cæcilia havde siddet , over tæpperne og de snirklede tapeter til en dør , som stod åben . I gangen ved siden af , en halvmørk korridor , så drengen en skikkelse ; han stirrede på den uden at opfatte , hvad det var ; han så nøjere til og opdagede en landsknægt , som med hævet luntebøsse , støttet til byggen af en stol lagde an på ham og sigtede efter hans hoved . 
Det gav et sæt i drengen ; han så den brændende luntes svage lys og hørte dens knitren i stilheden . Han trådte et skridt tilbage , så han var udenfor sigtelinien , og så hen på kong Erik igen . 
De lange lokker indrammede et ansigt , der fortrak sig til et spydigt smil , og i kongens øjne stod der at læse :  » Du er jo bange , Eske ! « 
Eske trådte et skridt frem og kom igen indenfor det ubarmhjærtige våbens rækkevidde . 
Kongen iagttog ham . Stilheden varede ved . Eske be-  redte sig i sit stille sind til døden . 

lunten knitrede , og den bevæbnede mand stod ubevægelig . 
Således forløb mange minutter . 
Drengens hjertebanken tog af , og når han af og til løftede sine øjne , så så han mere og mere rolig på sin kongelige fjende . 
Gamle gode ord trængte sig frem i Eskes hjerte ; når han så bort fra kongen og op på det brede vindue , hvis sprosser dannede et mørkt kors mod den blå himmel , så stod atter foran ham hans faders billede og de gode gamle lærdomme , han havde fået hos sin faderlige ven . 
Kongen blev glemt , alting forsvandt ; det løb i tåger for Eskes øjne . Lunten knitrede ; men han hørte den kun , han så ikke efter den . 
» Fader vor , du som er i himmelen ! 
Eskers læber bevægede sig , og langsomt gled den hellige bøn gennem hans sjæl . 
Kongen så på ham , men han så , at Eske havde glemt hans nærværelse . 
» Forlad os vor skyld , som og vi — « 
Så langt var drengen kommen ; så drejede han sit hoved langsomt mod sin kongelige skyldner , og ordene om at tilgive standsede på hans læber . 
Kongen søgte forgæves at læse i hans øjne , hvad der foregik , mens den tavse dreng stred i sin barnlige sjæl for at tilgive også ham . 
Men under denne kamp i Eskes sind udfægtedes også en anden : thi de to , som så på hinanden , stredes nu for sidste gang om magten . 
Eske åndede tungt , mens han så på kong Erik ; men da omsider kongen gav tabt og stod op fra sin løjbænk for at gå hen til vinduet og se ud , så mindedes Eske , hvorledes han havde set den samme mand forladt og hånet i Mogenstrup ; han ynkedes over den ensomme konge , som ikke havde andet tilbage mod sit folk end hån og had . 
» — som og vi forlade vore skyldnere . « 
Lunten faldt til jorden og slukkedes ; Eske så det ikke . 
Kongens skikkelse skjulte det store kors for hans øjne , og med sænket hoved endte drengen sin bøn . 
» Amen ! « 

kongen gjorde kort omkring , drog sin dolk , gik hen til Eske og skar hans bånd over , tog ham ublidt og bittert i skulderen , førte ham til døren og puffede ham ud af den . 
Det var sidste gang , han så kong Erik . 
Ingen landsknægt stod udenfor døren for at gribe ham ; Eske støttede sig til væggen og med vaklende knæ nåde han ud i fri luft . Men her segnede han sammen og snappede efter vejret . 
Da han kom til sig selv , stod flere herrer omkring ham , som af landsknægtene fik hans historie at vide . 
Eske rejste sig og sagde :  » Lad mig gå ! « 
De gjorde plads , og han gik fri bort . 
Men en af dem , en statelig , ungdommelig herre i pragtfuld dragt gik efter ham og talte ham til . 
Med megen nedladenhed satte den fornemme herre mod i den blege dreng og fulgte ham ud overvindebroen . 
» Hvis bondelivet bliver dig for trangt , min tapre ven , så opsøg mig : mit navn er hr . Oluf Axelsøn Thott . Jeg tager dig i min tjeneste , når du selv vil . Jeg har svoret kong Erik , at jeg ikke vil lade ham få en rolig dag i Danmark eller danske lande , og til den fejde trænger jeg til modige knægte . Vil du tjene mig ? « 
Eske slog sine øjne op og svarede alvorligt :  » Jeg har lige nu tilgivet min eneste fjende , jeg kan ikke tjene mod kong Erik ! « 
Forbavset svarede hr . Axelssøn  :  » Ej , ej , min ven ; en stridsmand liar ikke nødig at tilgive , så bliver han snart brødløs ! Og du ser mig ud til at kunne blive en drabelig stridsmand , når du får lidt kød på kroppen igen ! « 
Eskes øjne tindrede ;  » Gerne vil jeg være en stridsmand , men jeg vil tjene en konge , når Danmark får en ny ! « 
De to skiltes . 
Men om hr . Oluf er at fortælle , at han siden fejdede lystigt med den kongelige gullandske sørøver , og at han også huskede at skaffe Eske det ønske opfyldt , som den tapre dreng havde betroet ham på vindebroen foran Vordingborg slot . — 
men Eske gik videre gennem byens gade og nåde omsider skovbrynet , hvor i sin tid hans fader havde ventet ham . 

her holdt ryttere , og her holdt til hest Kåre smed og Klaus ildebrand med gladensvend imellem sig . 
Rytterne råbte til bønderne , da Eske gik frem imellem dem  : 
» Er dette Eske , Thorkilds søn ? « 
» Ja , «  svarede Kåre smed ,  » vi have fået ham igen . « 
Bønderne råbte til rytterne  : 
» Er dette Gerda , som kaldes gladensvend ? « 
» Ja , «  svarede rytterne ,  » Kong Erik skal få hende igen . « 
Gladensvend og Eske standsede foran hinanden ; de tog hinandens hænder , og Gerda græd , da hun sagde farvel til sin kække kammerat . 
Således udveksledes de to fanger ; og rytterne red med gladensvend tilbage til slottet . 
Men hun blev ved at græde ; thi aldrig kunne hun tænke sig , at hun ville få så skønne dage igen som dem , hun havde oplevet i dronningens bod . 


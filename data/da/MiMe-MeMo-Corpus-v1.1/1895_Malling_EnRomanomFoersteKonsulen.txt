— mademoiselle ! råbte han med pibende , ængstelig stemme , idet han satte hånden for øjnene og hævede lygten op over sit hoved . Mademoiselle Edmée ! 
En ung pige i en lang , ærmeløs kåbe med skindbesætning kom hurtig farende fra en smal sidegang op imod trappen . På hovedet havde hun en gammeldags hat fra firserne med fjær og bred skygge à la bergère . 
— jeg kommer jo , jeanot — hendes stemme klang frisk og høj gennem blæsten . Jeg kommer jo . Du behøver ikke at råbe , som om der var ild i gården . I et par Spring var hun oppe på terrassen . 
— er abbeden måske kommet ? spurgte hun uroligt . 
— abbeden venter på dem , mademoiselle , svarede den gamle bebrejdende . Monsieur de châtillon er med ham . 
Medens han talte , skød han den tunge dør op med sin ryg og lod damen træde ind . 
En stor , fliselagt forsat strakte sig gennem to etager . Dens loft og væggefelter var prydede med afblegede freskomalerier . Langs en af dens vægge løb en udskåret , i muren fastgjort træbænk hen til kaminen , hvis nysantændte bål med sine flammer lyste ud over gulvets sorte og hvide tavl . 1 det modsatte hjørne af forsalen førte en bred trappe med et prægtigt , forgyldt rækværk op til anden etage . Den var prydet med våbenskjolde og mange heraldiske emblemer , alt sammen i en søgt og snirklet stil . Den så næsten ud , som om den kunne være ny , og dens forgyldning stak besynderligt af mod det øvrige strengt gammeldags bohave af mørknet eg . På midtervæggen førte to døre ind i huset , hvoraf den ene stod på klem , så at man kunne høre stemmerne derindefra . Midt på gulvet havde jeanot sat en anløben sølvkandelaber fra sig , hvis tre tynde tællelys osede , mens de viftede for lufttrækket . 
Den unge dame gik straks hen til kaminen , og tje 

neren hjalp hende med at lægge hendes overtøj fra sig på bænken . Hun følte på sine ærmer , der var lidt fugtige , og bredte sine hænder ud foran ilden . 
Hun bar en dragt af sort silke , som , skønt den ikke så gammel ud , var syet efter det snit , man af og til ser på portrætter fra Ludvig xvi’s sidste regeringsår : langt , smalt skørt , kort , tætsluttende trøje , knappet med dobbelte rækker af store knapper og med brede , trekantede opslag på brystet og lange , snævre ærmer , der endte i en lille snip ud over hænderne . Et marie-antoinette-tørklæde af grøn- og hvidstribet taft lå om hendes Hals , var korsvis slynget over barmen og knyttet med en stor roset højt oppe på ryggen . 
Håret — et prægtigt , brungyldent hår — bar hun derimod efter øjeblikkets mode opsat i en græsk knude i nakken , mens det lå i naturlige lokker om panden og ørerne . 
Det var den attenårige mademoiselle edmée-louise de la feuillade , hvis fader for flere år tilbage var bleven dræbt i den første vendée-opstand , og som nu sammen med sin gamle , døve moster og et par andre adelsdamer , der ved krigens omskiftelser vare blevne hjemløse , beboede dette ensomme slot på Loires venstre bred — rocroyes’ernes gamle familiegods , som havde stået forladt lige siden regentens tid , og som nu under revolutionen tjente deres forfulgte ætlinger som fristed . De levede dér så godt som uden nogen som helst forbindelse med yderverdenen undtagen den , de kunne forskaffe sig gennem chouanskarerne , der på en gang beskyttede og terroriserede dem . 
Mademoiselle de la feuillade hørte gennem den halvtåbne dør en dæmpet mumlen af flere stemmer . Hun strøg sit hår bort fra tindingerne og mønstrede et øjeblik prøvende sine hænder , der ikke var ganske rene , medens hun 

lagde hovedet på siden og spilede fingrene ud . Derpå trådte hun resolut ind . 
Omkring det ovale marmorbord med svajede , forgyldte ben , sad seks personer og spillede kort . Øverst for bordenden en kraftig , midaldrende herre i præstedragt og med tonsur , der netop i dette øjeblik betænksomt med to fingre trak et kort frem til at stikke med , og lige over for ham en anden med ryggen mod døren og en lang , pudret hårpung hængende ned i nakken . Mellem dem — ved bordets langsider — sad de fire gamle damer , to på hver side . De udmærkede sig alle ved højt opsat , pudret frisyre og stive , spidst tilløbende liv med firkantet udskæring og halvlange ærmer ; møllene havde ilde tilredt silken i den bedrøvelige tid , disse stadsklæder havde hvilet i dragkisterne . 
Abbed Bernier , som først fik øje på mademoiselle de la feuillade , lagde straks sine kort på bordet og rejste sig med et udråb . Med sirlig , trippende gang og udstrakte hænder gik han hende i møde . 
— min datter  .  .  . Med overstrømmende venlighed tog han hendes hoved mellem begge sine hænder . — de kender måske allerede den store nyhed , som monsieur de chåtillon — han gjorde en håndbevægelse i retning af Herren med hårpungen , der rejste sig og bukkede stift — har til dem  ? 
Edmée gjorde en dyb , gammeldags reverens for de to herrer . 
— til mig ? sagde hun med et smil . Det er vel en nyhed til os alle . Det er fredsslutningen , ikke sandt , hr . Abbed ? 
— freden — ak , ja vist ! Ja , jeg véd , at de allerede fra Montfaucon har hørt , at nu endelig det for os alle lige vigtige hensyn til fædrelandet — hans stemme blev pludselig salvelsesfuld — har besejret vore tapre venner her i 

vendée . For nogle dage siden undertegnede vi den med general hédouville , og nu har også monsieur de chåtillon gjort mig den glæde at give køb . Mine damer — han vendte sig til mademoiselle de rocroyes og de andre — jeg beder dem være forvissede om , at jeg føler dyb sympati med den ædle trofasthed mod en ulykkelig fyrste ; men vor hellige kirkes sag er dog for øjeblikket den vigtigste af alle , og for at kunne udrette noget for den , hvortil jeg håber , at tiden nu endelig er moden , behøve vi først og fremmest fred — fred med vore landsmænd og brødre , vore så sørgeligt vildfarende brødre . Han hævede sit blik imod loftet . Ikke sandt , mine venner — sjælenes frelse frem for alt ? 
Ingen svarede . Damerne sukkede , og et par af dem gjorde korsets tegn . 
— nej , mit barn , udbrød abbeden nu pludseligt med naturligt stemmefald — det er ikke det alene . Vi have flere nyheder . Gæt ! 
Edmée rystede på hovedet og lo . Abbedens oprømt-hed smittede hende . 
— mademoiselle de rocroyes , madame de beaurollier — han vendte sig med et buk til de gamle damer — ønsker de , at jeg siger hende det ? 
— jeg står som på nåle , hr . Abbed , råbte Edmée . Er det virkelig en nyhed , som angår mig ? 
Abbeden påbød med løftet hånd en højtidelig stilhed . 
Så udbrød han pludseligt : 
— monsieur de chåtillon og jeg rejser i morgen til Paris for at tale med første-konsulen i anledning af freden . Deres tante ønsker , at vi skal tage dem med , mademoiselle Edmée . 
— mig ! — i morgen ! Men , tante dog ! hun vendte sig rask til mademoiselle de rocroyes . Jeg er jo ganske 

uforberedt til at rejse . Jeg har ikke engang en dragt , jeg kan tage på . Hvor kan jeg det ?  .  .  . 
Forvirret , betagen så hun med strålende øjne fra den ene til den anden . Alene tanken om at slippe ud af dette mørke chouanslot bragte hendes unge hjerte til at banke . 
— vi har overvejet alt , Edmée , nikkede mademoiselle de rocroyes værdigt og langsomt . Jeanot og Valentine skal følge med dig , og bedre rejseselskab end abbeden og vor ridderlige ven , monsieur de chåtillon — hun gjorde en højtidelige bøjning for denne — kan du ikke få . Du véd , det er af vigtighed , tilføjede hun med eftertryk , at du snart kommer til Paris ; madame de chåteauneuf venter dig sikkert . 
Edmée rødmede og rynkede øjenbrynene let . Madame de chåteauneuf var hendes faster , og lige fra hendes barndom havde det været en aftalt sag mellem familierne , at hun , når tiden kom , skulle formæles med sin fætter , Louis de chåteauneuf . Som børn var de kommet meget sammen — han var for resten en seks-syv år ældre end hun — men siden kom revolutionen , og nu havde hun hverken set ham eller fasteren i omtrent ti år . Det ydmygede hende , at hendes venner nu ved den første lejlighed , der tilbød sig , ville sende hende bort og kaste hende i armene på en mand , der havde været bestemt hende til husbond fra barneårene , og som måske ikke en gang ofrede hende en tanke længere . Og hun ville komme til dem blottet for alt , uden nogen anden formue end fordringen på et par konfiskerede godser , som det var mere end utroligt , at hun nogensinde ville få tilbage . Ikke engang en anstændig rejsedragt havde hun , hvori hun kunne præsentere sig for sine slægtninge . 
— men , tante , sagde hun tøvende , hvordan skal jeg egentlig kunne tage til Paris ? Hun udtalte navnet på denne mærkværdige stad med provinsboens dybe ærbødighed . — jeg har jo ingen penge , ingen klæder engang ! 

— snak , Edmée ! afbrød den gamle hende skarpt . — vi har da endnu et par diamanter i vore gemmer , véd jeg . Og nåar blot du kommer til Paris , får du dine godser igen , har abbeden sagt . 
.abbeden så lidt forlegen ud , men sagde intet . 
— Paris ! vedblev den gamle dame hånligt efter en lille , trykket pause . Som om ikke du — et pigebarn af stand ( une fille de grande qualite ) —- var god nok til at optræde i Paris , som du står og går . Dette rakkerhul ! De slyngler ! De tyve og kongemordere ! Tror du , at folk , som selv gør sig til af at gå uden bukser , forlanger nogen anstand af en kvinde ? 
— undskyld , madame ! råbte abbeden ind i øret på hende . Det er længe siden . Nu hersker der tværtimod stor luksus i Paris . 
Den gamle frøken fikserede ham vredt og med ubeskrivelig foragt . Luksus ! Ja , jeg véd nok , at de har stjålet bedre folks sager og nu ugler sig ud som guder og gudinder i stedet for at gå med fiskebensskørt og pudder som kristne mennesker . Men de vil vel ikke indbilde mig , at deres lille korsikanske slagsbroder , som de gør så megen stads af , er i stand til at give tonen an i et selskabsliv , om også han har formået at sammenlappe et dusin republikker ? Nej — hun rystede energisk på hovedet — noget selskabsliv , som der kunne være tale om , at en dame af min søsterdatters rang kan deltage i , bliver der ikke tale om i Paris , før hs . Majestæt kommer tilbage . Til den tid må hun sidde og kukkelure hos sin faster bag lukkede døre . Det gør naturligvis alle bedre folk , bemærkede hun kategorisk . 
Søsterdatteren sukkede . Udsigten til indespærringen bag de lukkede døre tiltalte hende ikke trods al royalistisk rettroenhed . 
Den gamle madame de beaurollier tog nu ordet . Når 

hun talte , rystede hun på hovedet , så at der stod en sky af pudder ud fra hendes paryk . 
— men , kære abbed , er det da ikke uforsigtigt at sende vor lille pige til dette Sodoma ? Tænk , jeg har hørt , at en grevinde af det gamle Hof med et fuldstændig respektabelt navn har giftet sig med sin lakaj — tænk dem , giftet sig ! Der ligger galskab i luften derinde , og den smitter . Ak gud ! Man har jo set folk af den fornemste fødsel blive som forvandlede . Tænk blot på den første prins af blodet — på selve hertugen af Orléans ! Og den lille hertug af Chartres ! — gud og hver mand véd , at han har tjent under den trefarvede fane . Det smitter , siger jeg dem — det smitter . 
— åh , gudmo’er , råbte Edmée indigneret , de er da vel ikke bange for , at jeg skal gifte mig med jeanot ! Og hun brast ud i en frisk , barnlig overgiven latter . De andre kunne ikke lade være at le med . 
Madame de beaurollier rettede sig og så hvast fra den ene til den anden . 
— ja , ja , mit søde barn — man har hørt værre ! Siden 9 ; er der ikke mere noget , der forbavser mig . Der lå i hendes stemme en så absolut håbløs overbevisning , at den med ét gjorde ende på al munterhed . 
— vi skal nok passe på mademoiselle de la feuillade , lød abbed Berniers stemme opmuntrende efter et øjebliks stilhed . Hun har jo til en begyndelse både mig og monsieur de chåtillon , for ikke at tale om madame de chåteauneuf og den unge Greve . Er det ikke sandt — mademoiselle ? 
Edmée svarede ikke ; hun hørte ham næppe . Hun sad med hånden under kinden og så hen for sig med fugtige øjne , der smilede og strålede med et åndsfraværende udtryk . Hun var så smuk , som hun dér sad med den rene , barnligt bløde profil , den blege med en let rosenrødme 

gennemglødede teint mod det bronzegyldne hår , og øjnene — de store , omskiftelige , gråbrune øjne — ubevægelig opspilede under de tætte , stråleagtig fremspringende øjenvipper . Den yngste af de gamle frøkener de kergoran måtte sukke en smule misundeligt , da hun så på hende , og abbeden tog sig betænksomt en pris . Han vidste måske mere om Paris — barras’ og madame talliens Paris — end han fandt det rigtigt at meddele mademoiselle de rocroyes . 
Næste morgen tidligt , så tidligt at månen endnu stod højt på den vinterlige himmel , medens tjenerne i lygteskær surrede bagagen fast på den gamle karosse , begav de sig afsted . På trappen stod de fire gamle damer i deres nedringede kjoler med tænderne klaprende af kulde og havde alle travlt med at ordne og kommandere . Med sprukne , grådkvalte stemmer udslyngede de vredesudbrud og skældsord over hovederne på folkene , som , uden at lade sig anfægte deraf , langsomt og sindigt passede deres dont . Mørk som en bronzestatue holdt monsieur de chåtillon allerede til hest ved siden af vogndøren , og abbeden og va-lentine — den sidste med en kolossal tørklædebylt , som hun ikke var at formå til at give fra sig , tæt trykket i sin favn — sad allerede i den gamle berliner ; men mademoiselle de la feuillade stod endnu grædende på trappen med armene om sin gudmoders Hals og lyttede til hendes sidste naive og pedantiske formaninger . 
Hun havde holdt sig tappert lige til nu ; ja , hun havde været næsten vild af glæde , da hun i nat havde samlet sine sager sammen og hjulpet pigen med at pakke dem ind ; men nu — nu overvældedes hun pludseligt af skilsmissens tragiske alvor ( i disse tider vare alle skilsmisser tragiske ! ) hun græd højt og ubehersket . 
— bed til Maria for mig , alle sammen ! Hun strakte begge sine hænder ud til de to frøkner de kergoran . 

hvis freden varer til det bliver sommer , skal jeg bede madame de chåteauneuf om at følge med mig herud . 
Alle damerne græd , snøftede , pudsede næse og råbte højt . Abbeden frøs om fødderne og begyndte at stampe med benene inde i vognen . Jeanot gned sine øjne oppe på bukken og vuggede sig snøftende frem og tilbage , så at hans hårpung dinglede . Det urolige , hoppende lys fra lygterne skræmmede hestene , der skrabede med hovene mod den frosne jord og vrinskede . Kun monsieur de chå-tillon holdt ubevægelig og tålmodig på sin høje hest udenfor vogndøren . 
Endelig kom Edmée ind i karossen . Han holdt sit lommetørklæde for øjnene og lod sig hulkende falde med hovedet mod Valentines knæ , medens vognen rask rullede ud af gården . Hun hørte , hvor vindebroen drønede under dem . 
— Valentine , kæreste lille Valentine ! Hun krøb sammen ved den robuste piges bryst . 
Abbeden sagde intet . Hun bøjede sig ud af vinduet og vinkede med hånden en hilsen til de fire damer på trappen . Ved lyset fra de svingende lygter så de vognen forsvinde med Edmée . 

i . 
« la France avait plus besoin de moi , que moi d’elle ! » 
Mot de Napoléon . 
Næsten fjorten dage varede rejsen ad de elendige veje , som nu på grund af vinteren vare i deres værste tilstand . Ofte måtte de stige ud og tilbagelægge lange strækninger til fods . Når Edmée blev alt for træt af at sidde stille inde i vognen , fik hun nu og da lov til at sætte sig op på saddelknappen hos monsieur de chåtillon og ride et stykke , eller han gik ved siden og førte hesten ved bidslet , hvor vejen var for tung . På værtshusene , hvor de tog ind , stødte de som oftest sammen med rekrutafdelinger , der skulle til Paris for derfra at afgå til hærene i ligurien og ved Rhinen , eller med republikens tropper , som nu begyndte at trække bort fra vendée . En gang tilbagelagde de flere mil i selskab med en sådan afdeling . Kaptejnen var en af dem , abbeden havde underhandlet med angående fredsslutningen i Montfaucon . Han optrådte yderst galant mod den smukke mademoiselle de la feuillade , som på sin side unægtelig fandt fornøjelse i hans underholdning . Det var jo den første virkelige repræsentant for det nye Frankrig , hun var truffet på — hun , som så længe alene 

havde været henvist til samtale med republikens hånende fjender ; den første , der med ublandet beundring og sympati havde udtalt sig om første-konsulen og hvad han havde udrettet i disse måneder efter brumaire . Kaptajn OllIvier var moderat republikaner og en ganske dannet mand . Som ung soldat havde han tjent under Kellermann i Flandern , derefter deltaget i det italienske felttog år Iv og været med ved mantua mod wurmser . Edmée fandt det under sin værdighed at udspørge ham om general og madame Bonaparte — som han fortalte , at han havde set i Brescia — men gjorde ham dog nogle ligegyldige og forsigtige spørgsmål , som han besvarede med begejstring . Denne ensformige begejstring , som hun mente måtte være påbudt eller kunstlet , trættede til sidst Edmée i en sådan grad , at hun endogså begyndte at foretrække monsieur châtillons kolde og triste ordknaphed . 
Imidlertid havde hendes samtale med kaptejnen dog affødt en vis interesseret nyfigenhed overfor første-konsulen og hans omgivelse , dette nye Paris , hvorom ingen på les fougères havde nogen anelse . 
Endelig en aften sent rullede vognen ind på paris’s gader Edmée var så træt , at hun næppe følte nogen interesse derved — hun sad halvsovende med hovedet mod valen-tines skulder . Hendes kræfter , der ellers var ganske gode , var næsten udtømte af den lange rejse i koldt og fugtigt vejr , med tvungne ophold på ubekvemme gæstgivergårde , hvis spisekamre var så hårdt medtagne af forbimarcherende soldater , at fredelige rejsende næppe kunne opdrive et måltid mad i dem . Alt det nye — forhold , meninger og mennesker — som mødte hende på hele rejsen , og som ganske hensynsløst væltede sig ind på hende , trættede og irriterede hende også i høj grad . Blot en sådan ubetydelighed som de lange regnskabsopgør med værtinder og postillioner , der altid med smålig omstændelighed skulle 

afgøres i . Assignater med tusinder af francs ad gangen , var hende imod . Det oprørte hende stadig at høre soldaterne skråle Marseillaisen , ja endogså ça ira , sange , som hun havde lært at afsky som djævelske hymner , at blive behandlet med den affekterede , næsvise uforskammethed , som patrioterne endnu mente sig forpligtede til at vise overfor en cidevant noble , en person fra vendée . Når hun og valen-tine med deres ømme fødder indsvøbte i tæpper og puder tog plads ved ilden i værtshusstuerne for at varme sig , medens forspandet blev skiftet , ærgrede hun sig over at være tvungen til at høre på alskens råheder og ukvemsord mod bourbonerne og emigranterne . Ja , hun kom næsten til at afsky denne første-konsul , som abbed Bernier dog altid talte så anerkendende om , alene fordi alle disse mennesker hævede ham til skyerne . 
Det så trist ud på landet , men de byer , de kom igennem , gjorde et næsten endnu pinligere indtryk på hende . Selv om de af og til havde været blottede for alt på les fougères , de havde dog i det mindste haft det for sig selv og ikke kendt den skam hvert øjeblik at måtte lade sig træde på tæerne af pøbelen . Anderledes her i disse af revolutionen hærgede byer' — i angers f , Eks .  ! Overalt var murene overklistrede med opslag og plakater , annoncer om ejendomssalg , gamle opråb og dekreter fra konventet og direktoriet —- hun kunne ikke undgå i forbifarten flygtigt at læse de svulstige , patriotiske fraser , der var trykte med tommelange bogstaver . I de smudsige marskandiserboder , der strakte sig helt ud på gaden , næsten ud i den af alskens snavs og roderi opfyldte rendesten , fandtes der en ugenert og skadefro udstilling af møbler og kunstsager , der vare plyndrede fra de gamle herresæder : stoltelig smilende portrætter af markiser i diana- eller avrora-dragt , malede af nattier , ophængte på et kroget søm udenfor en kælderhals , uvurderlige sèvresvaser , der havde 

prydet en hertugs kaminfrise , henslængte i den snavsede vindueskarm , medens gamle kniplingsgarniturer , der måske havde tilhørt en prinsesse af blodet , iturevne hang og dinglede mellem de pjalter , der garnerede muren . Og oven over det alt sammen som patriotisk og fyldestgørende forklaring : en rød hue ! Edmée vendte sig med væmmelse bort ; hun ønskede blot , at de snart igen var vel ude på landevejen — den skidne , øde landevej , der i sin trøstesløse ensformighed løb forbi uopdyrkede landstrækninger , omhuggede skove og forfaldne , halvt nedrevne eller afbrændte gårde . De tre rejsende talte ikke meget sammen om , hvad de så ; men af og til hørte Edmée et resigneret suk fra abbeden eller en utålmodig ed fra monsieur de chåtillon . Det havde så længe været farligt at udtale sine tanker — selv blandt venner — at man næsten havde vænnet sig af med det . 
Nu var de i Paris . Edmée havde ikke kræfter til at se ud ; hun lagde kun mærke til , at en gade , de kom igennem , var bælmørk — de andre var for resten også højst sparsomt oplyste — folket havde taget lygterne bort . 
Hun følte sig dødtræt og var faldet hen i halvsøvn , da kusken endelig holdt hestene an udenfor madame chåteau-neufs hus i rue du bak , faubourg st . Germain nær ved floden . Søvndrukken tumlede hun ud af vognen og befandt sig nu på en rummelig , firkantet gårdsplads , hvor en stor , monumental fontæne , der lyste hvid i måneskinnet , var det første , der tiltrak sig hendes opmærksomhed . Ud af den brede hovedbygning kom en mand med en lygte . Abbeden bød hende hånden — monsieur de chåtillon havde de allerede sagt farvel — og de gik ind . 
Edmée følte i dette øjeblik liden eller ingen spænding ved tanken om gensynet med sine slægtninge og sin tilkommende mand . Overvældet af træthed og søvnighed fulgte hun ved abbedens hånd langsomt bag efter tjeneren , 

som med slæbende skridt og lygten i hånden gik foran dem . Først da hun hørte ham nævne deres navne , idet de trådte ind i salonen , rettede hun sig uvilkårlig op . 
Det værelse , i hvilket de blev indført , var et stort , firkantet gemak , kun sparsomt oplyst fra et par mange-armede lampetter , der sad hver på sin side af kaminspejlet og var omgivet med en skærm af gaze for at mildne lyset . En ældre dame , som var i færd med at vinde en dukke garn af en ung piges hænder , rejste sig med et let udråb , da hun hørte deres navne , og kom dem straks i møde . Edmée kunne ikke kende hende igen , men begreb , at det måtte være hendes faster , og med en følelse af endelig at have fundet et hjem , kastede hun sig i hendes udstrakte arme . 
— min kære Edmée !  . . . Vi havde ikke ventet dig så snart . Louis , kom og hils på din kusine  .  .  . 
En ung , mørk herre , som havde stået og læst i en lille Avis henne ved kaminen , nærmede sig nu . Edmée følte sig pludselig overvældet af en generende forlegenhed — hver mangel i hendes dragt , i hendes af rejsen medtagne udseende trængte sig frem til hendes bevidsthed og ydmygede hende . Med en tilkæmpet , tvungen værdighed , som i grunden var lutter undselighed , hilsede hun koldt og afmålt på sin fætter . 
Den unge pige , som havde holdt garndukken , rejste sig nu med en flygtig og yndefuld hilsen . Madame de chåteauneuf trak hende til sig og lagde hendes hånd i Edmées : 
— her ser du din tilkommende veninde Laura de permon . Loulou — du , som altid er så sød og forstandig , hjælp du Edmée til rette , medens jeg hilser på vor kære abbed . 
Madame de chåteauneuf var pertentlig og gammeldags sirlig i sin måde at være på . Hun talte med en påtaget 

mild og noget ligegyldig stemme , der passede godt til hendes spinkle , endnu elegante figur og behagelige , blonde ansigt . Det var hendes stolthed , at hun i sin ungdom skulle have lignet prinsessen af lamballe , og hun vedblev endnu at accentuere det ved en stærkt pudret , lokket marie-antoinette-frisure , der trådte frem i bukler bag ørerne . Nu var hendes ansigt gammelt og furet af disse ti Års angst og bekymring ; men hun havde trods alt i sit smil , i sin forbindtlige omgangstone , i sin naturlige og fornemme holdning — beholdt den elskværdige og forfinede ynde , der var ejendommeligt for det gamle Hofs damer . 
Hendes søn var en adelsmand af en fornem og utilgængelig karakter . Revolutionen havde langt fra at bøje ham tværtimod gjort ham trodsigere . Medens hans moder i Frankrig havde gennemkæmpet disse Års prøvelser og fortvivlelse , var han allerede som yngling fulgt emigrantstrømmen og var bleven opdraget i England hos sin faders familie . Først for kort tid siden var han vendt tilbage og befandt sig nu , takket være hans moders klogskab , årvågenhed og ihærdighed , i modsætning til andre emigranter i så godt som ubeskåren besiddelse af sin families ejendom . Louis de chåteauneuf gjorde i reglen på folk , der så ham for første gang , et hovmodigt og satirisk indtryk ; men der var i hans væsen en ædel loyalitet , en retskaffen fasthed , der snart lod dette indtryk glemmes . I modsætning til den tids royalister var han allerede tidlig ganske blottet for illusioner angående en restavration , og da han indså , at der ikke var noget håb om at komme til at tjene bourbonerne , havde han taget sit parti at tjene Frankrig , og allerede gennem den tidligere biskop af Autun — hans moders trofaste ven og rådgiver under disse sidste Års farer — havde han stillet sig til den nuværende regerings tjeneste som diplomat . Der var så få mænd af hans stand og navn , der endnu havde kunnet beslutte sig 

til et sådant skridt , at han i højeste grad havde vundet regeringens anerkendelse . Hans moder var heller ikke nogen ultra-royalist ; under de ti sidste Års omvæltninger , som hun alle havde set på nært hold , var hun lidt efter lidt blevet næsten fuldstændig ligegyldig for alt andet end at skaffe sin søn og sig selv en betrygget stilling . Når hun tænkte på bourbonerne , var det med en vis vemodig sympati , som på noget , der hørte med til hendes ungdoms glans og glæde , men som det var forgæves at ønske sig tilbage . 
Tjeneren kom ind med te , hvortil der serveredes noget kold postej , fuglevildt og syltetøj . Edmée befandt sig særdeles vel i det varme værelse , hvor hendes faster og lille Laurette kappedes om at hygge om hende . Hendes mistænksomme provinsstolthed følte sig ikke engang længer krænket af sammenligninger mellem hendes antidiluvianske , ilde medtagne rejsedragt og mademoiselle permons græske musselinstunika med guldbæltet . Hun lod abbeden svare på alle spørgsmål , som stilledes til dem angående deres rejse og tilstandene i vendée ; til sidst faldt hun i søvn i den stol , hvori hun sad . 
Da Edmée vågnede næste morgen , skinnede solen ind i stuen til hende . Hun sprang op på sine bare fødder og løb hen til vinduet . 
Der lå Paris ! Gråblå og plumret flød Seinen på begge sider af broen , med løse isstykker langs begge sine bredder , og derovre — på dens modsatte bred — så hun store slotsbygninger hæve deres vældige masser omgivne af parkernes og havernes bladløse træer . Hun havde hørt , at man kaldte broen ligeudfor deres vinduer Pont Royal — Louis havde ironisk korrigeret det til national , som den nu skulle hedde — og hun sluttede deraf , at de store slotte på den anden side af floden ikke kunne være andre end 

Louvre og tuilerierne . Med sine gode øjne kunne hun tydeligt se en uniformeret skildvagt gå frem og tilbage foran en fremspringende del af slottet . Der boede han formodentlig , og der havde kongen boet  .  .  . 
Men det havde hun ikke tid til at tænke på nu ! Med vidtopspilede , strålende øjne stirrede hun i solskinnet ud over paris’ bygninger , kirketårne og menneskefyldte gader — her skulle hun nu få lov at bo , her var livets og skæbnens midtpunkt , martyrernes og sejrherrernes by ! 
Valentine stod og pakkede klæderne ud af hendes kuffert . Edmée for hen til hende , rev den ud af hænderne på hende og kastede den på gulvet . 
— lad det gamle stads bare ligge , råbte hun overmodigt og lo højt med glædestrålende øjne . — i Paris er man fin ! Jeg vil have hvide kjoler og gyldne borter og ringe på hænderne og stene i håret ligesom mademoiselle permon . 
— men mademoiselle kan da ikke gå i det bare linned — skønt gud skal vide , at de ikke har stort mere på — til vi har fået alt det anskaffet , svarede Valentine fornærmet og bukkede sig ned for at samle tøjet op . 
Samme formiddag kørte madame de chåteauneuf ud med sin niece og aflagde besøg i alle mulige fashionable butiker og magasiner . Først tog de til madame Germon for at bestille et halvt dusin nye dragter , så til despaux og leroi for at vælge nye hatte , og da de nu en gang var i rue de la Loi aflagde de også med det samme et besøg hos antikvitetshandleren villemain for at se på kniplinger . Madame de chåteauneuf hviskedee til Edmée , at hans udvalg var enestående , han havde endogså vidst at skaffe sig dronningens garniturer — desto værre var der ingen , der havde haft råd til at købe dem uden mademoiselle lange ! 
Edmée sad hele tiden og morede sig med at se ud af 

vognvinduet — der var så meget at se på . Små kunstige engelske vogne , som damerne selv kørte , jog forbi dem i susende fart — madame de chåteauneuf sagde hende navnet på dem : wiski , carrick , demi-fortune ; nogle lignede romerske triumfvogne , hvor kusken stod bagpå og kørte . Og midt mellem dem — de rullede netop nu over champs-elysées — ilede med fare for liv og lemmer tarveligere kvinder i korte , røde kjoler , med hvide livstykker og huer og et lille blåt sjal over skuldrene å la Gertrude , eller arbejdere i korte trøjer og lange bukser med gamle , trekantede hatte på hovedet og kolossale knortestokke i hænderne . Uniformer så hun ikke så mange af , som hun havde ventet ; madame de chåteauneuf forklarede hende , at første-konsulen holdt så streng justits med militæret , at de hver især havde sit bestemte arbejde om formiddagen og ikke fik lov at drive om på gaderne efter behag . 
Noget , som også her faldt Edmée i øjnene — især i de mere obskure og afsides gader , de passerede — var den mangfoldighed af kundgørelser og skrevne så vel som trykte opslag , hvormed murene alle vegne var overklistrede . De var næsten alle salgsbekendtgørelser . Desuden læste man jævnligt på plankeværker og på ruder patriotiske inskriptioner som f . Eks . : iet on s’honore du titre de at oyen eller fraternité ou la mørt ! eller Maison de la liberté o . lign . Mademoiselle de la feuillade syntes , at det så dumt og smagløst ud ; men hun vidste ikke , om hendes tante ville holde af , at hun sagde det . 
Efter en meget lang køretur var de endelig stegne af ved palais d’egalité ( Royal ) for at købe nogle småting . Da de vare færdige med deres indkøb , vinkede madame de chåteauneuf til Edmée , og idet de , uden at ænse den ventende ekvipage , skråede til fods over rue des petits-champs , udbrød hun pludseligt : 
— kom her , Edmée ! så skal jeg vise dig noget . 

de gik igennem en kort , smal gade , som Edmée ikke så navnet på , og kom ud på en rund , åben plads , på hvilken de midt mellem apottekeres og kvaksalveres boder , der var overklistrede med iturevne , prangende plakater om vidunderkure , fik øje på en malet træobelisk — et tarveligt mindesmærke om sansculotsejren den i ode Avgust . 
— se dig nu om , sagde madame de chåteauneuf med et ejendommeligt smil . 
— her er jo ingenting at se . Edmée spilede øjnene vidt op . Hvor er vi ? 
— på place des victoires . 
Hun tav og så næsten højtideligt på Edmée , som spørgende havde vendt sig imod hende . Derpå hviskedee hun med rørt og dæmpet stemme : 
— dette var en gang place royale — feuilladernes stolthed . Din farfaders farfader , hertug de la feuillade lod det bygge til Ludvig den xiv’s ære . Jeg kan huske , da kongens statue stod dér — hun pegede på obelisken , og min moder har fortalt , at der i hendes tid altid brændte fakler omkring den . 
Hun rystede vemodigt på hovedet og stirrede stift hen for sig , nedsænket i minder fra svunden tid . Og da hendes broderdatter endnu bestandig vedblev at tie , sagde hun , idet de langsomt begyndte at gå tilbage gennem rue de la feuillade : 
— ak , Edmée , den gang havde det været noget andet for dig at komme til Paris ! 
Edmée havde rynket øjenbrynene ligesom i smerte eller bitterhed . Nu lo hun , idet hun så op på sin faster og sagde højt med sin klare , klingende stemme : 
— place des victoires er egentlig lige så smukt et navn som place royale . Min farfaders farfader , marskallen , som var en tapper herre , ville vist ikke have haft noget derimod . Sejersgudinden er jo nu Frankrigs 

suveræn  .  .  . Men gudskelov , tilføjede hun og foldede sine hænder , at ingen er faldet på at kalde den place du dix-aout ! 
På hjemvejen gjorde de endnu en ubetydelig afstikker og kørte forbi place de la concorde , som første-konsulen nu havde befalet , at place de la revolution skulle kaldes . Madame de chåteauneuf lod vognen holde og viste Edmée den gibsstatue af friheden , som stod på samme sokkel , der tidligere havde tjent Ludvig xv’s rytterstatue som fodstykke . Den havde oprindeligt været malet rosenrød ; men det skulle man nu næppe længere ane , så snavset og forfalden som den var ; dens Hals var så sprukken og laset , at hovedet truede med at falde af . 
Edmée så lidt på den , så vendte hun sig om med et stolt og foragteligt smil , og med en hentydning til den helbredende kraft , man fra gammel tid har tillagt Frankrigs aller kristeligste konger , sagde hun : 
— det ser ud , som kunne det behøves , at der snart kom en suveræn og rørte ved al denne skrøbelighed ! 

Iii . 
Ces noms appartiennent à la France , à l’histoire ; je suis le tuteur de leur gloire , je ne les laisserai pas périr . 
Napoléon 
( sur les familles du faubourg st . Germain ) . 
Det var under en tropperevy — en af de almindelige , som hver quintidi afholdtes i tuilerigården — at mademoiselle de la feuillade første gang så første-konsulen . 
Gennem en fjern slægtning , markis’en af caulaincourt , som stod i venskabeligt forhold til madame Bonaparte , havde madame de chåteauneuf erholdt adgang til tuilerierne for sig og sin niece , så at de — en gunst , som mange fremmede ansøgte om — fra et vindue kunne iagttage revyen . Da mademoiselle de la feuillade , uagtet hun havde været i Paris over en måned , endnu ikke havde været at formå til at henvende sig til regeringen angående sine beslaglagte godser og endnu mindre til som supplikant at opsøge første-konsulen og personligt forelægge ham sin sag , hvilket efter abbedens og andre kløgtige menneskers mening var det eneste , der virkelig kunne fremme den , gjorde madame de chåteauneuf nu for egen regning et sidste forsøg på at 

omstemme hende . Hun troede — og måske var denne tro ikke slet så naiv og fantastisk , som de kloge herrer anså den for — at dersom Edmée blot fik set første-konsulen ,  « Frankrigs frelser »  , som nu også legitimisterne kaldte ham , omgivet af sine tilbedende tropper og det hurra-råbende folk , så ville den almindelige , patriotiske begejstring , der regelmæssig kom til udbrud , hver gang han blot viste sig , overvinde den unge piges indgroede uvilje mod at nærme sig til  « tyrannen »  , som hun i sit gammeldags vendéesprog hårdnakket vedblev at titulere royalisternes overvinder . Hun var ikke kommet til Paris tidsnok til at kunne overvære festen i marstemplet til Washingtons minde , og det højtidelige indtog den jo pluviôse , da de tre konsuler , eskorterede af tropper , forlod Luxembourg og med stor pomp tog tuilerierne i besiddelse , havde hun hårdnakket vægret sig ved at overvære . Ved denne lejlighed kunne hun imidlertid vanskeligt undgå at følge sin faster , da denne var diplomatisk nok til at formulere sin opfordring som en indbydelse fra Markis de caulaincourt . 
Man var nu nået hen i slutningen af ventôse ( midten af marts ) . Det var en kold og usædvanlig klar dag med blæst og strålende solskin . Tropperne defilerede i halvbrigader forbi florapavillonen , hvor første-konsulen , omgivet af sin stab , holdt på sin hvide hest , désiré . Med sin simple , grå overfrakke over uniformen og den enorme , brede hat uden fjerbusk , blot prydet med den trefarvede kokarde , siddende langt ned i panden , virkede han afstikkende ved sin simpelhed midt iblandt alle disse fjedersmykkede og skrammererede herrer . Han var bleg , næsten gul og så forvåget og anstrengt ud . Han holdt læberne fast sammenpressede og fulgte hele tiden i fremadbøjet stilling med stor opmærksomhed troppernes bevægelser — det så ud , som om han ville indprente sig hver enkelt soldats udseende i sin erindring . Da et par halvbrigader præsenterede deres krudt 

sværtede , næsten sønderskudte faner , blottede han hovedet med en værdighed og en alvor , som fik soldaterne til at udbryde i høje jubelråb . 
Mademoiselle de la feuillade havde plads i et åbent vindue skrås over for ham , ikke særdeles langt borte , så at hun tydeligt så ham i profil hele tiden . En gang vendte han hovedet om og mødte hendes blik . Straks efter henvendte han et par ord til sin adjudant , der nøjedes med at trække på skuldrene og give et kort , som det syntes , benægtende svar . 
Han talte til soldaterne : nogle få klare , fyndige og stærkt patetiske ord , i hvilke  « ære »  og  « fædreland »  vare grundakkorderne . Sagte med hans røst , med hans levende ansigtsudtryk og dybe alvor , fik de i dette øjeblik og i disse omgivelser en så heroisk klang og betydning , at Edmée , grebet af patriotisk henrykkelse og smittet af jubelen omkring sig , pludselig følte sine øjne fyldes af tårer og lidenskabeligt , med hånden trykket mod hjertet , bøjede sig fremad ligesom for at deltage i soldaternes hyldest . 
Lidt efter var defileringen endt , og da generalen vendte sin hest , så Edmée ham lige ind i ansigtet . Han holdt øjnene sænkede , bøjede sig en smule ned mod hestens hoved og klappede den . Det forekom hende da , at han så mærkværdig ung ud . 
Madame de chåteauneuf havde regnet rigtigt . Næste dag gav hendes broderdatter efter nogle spagfærdige indvendinger , nærmest for honnørens skyld , endelig efter for slægts og venners overtalelser og blev enig med abbed Bernier om , at han , så snart han selv havde haft avdiens hos første-konsulen og talt med ham om sagen , skulle føre hende til tuilerierne . 
I mellemtiden spekulerede Edmée en hel del over , hvad hun skulle tage på , og hvad hun skulle sige for at gøre et korrekt indtryk ved denne vigtige lejlighed . Det faldt 

hende ikke ind at spørge sig for hos andre ; der var intet , der nagede hendes ungdommelige , provinsielle stolthed således som den bevidsthed , at hun var så ganske uvidende om skik og brug i Paris — hjemme havde hun været vant til at blive anset for ufejlbar og den første i alt . Hun havde endnu ikke deltaget noget i selskabslivet ; ti der var kun få af familierne i faubourg st . Germain , der havde råd til at holde åbent hus , eller som anså det for rigtig rådeligt , og den eneste forestilling , hun havde medbragt hjemmefra om repræsentativt liv , var madame de beau-rolliers fortællinger fra Ludvig xv’s Hof , ved hvilket hun var blevet præsenteret i treserne , og som hun aldrig var bleven træt af at beskrive . Den tids ceremoniel vidste hun altså ganske god besked med ; men naturligvis forstod hun også , at det ikke i mindste måde kunne hjælpe hende under nutidens forhold . Hun var også skarpsynet nok til at forstå , at til trods for alle menneskers tilsyneladende ufejlbarhed i disse sager , var der ingen , som egentlig vidste rigtig besked . Et nyt samfund var i begreb med at danne sig ; men det var endnu så usikkert på sig selv , så sammensat af forskellige samfundsklasser og partifraktioner , af sansculotter , der ekstravagerede som  « incroyables »  og af tilbagevendte emigranter , der forsøgte at spille romerske republikanere , at der endnu ikke kunne være tale om rigtig faste regler for det passende , end mindre om en givet etikette . Hun besluttede derfor at gøre , hvad hun selv fandt rigtigst , og blot at stole på sin egen medfødte takt , og da abbeden kom igen med den besked , at næste septidi ville første-konsulen vente hende til avdiens , straks efter at han havde modtaget nogle medlemmer af corps diplomatique , svarede hun med påtagen ligegyldighed , at hun nok skulle være færdig til den fastsatte tid . 
Om aftenen foretog Edmée en længere og meget samvittighedsfuld prøvelse af sine få , ikke særdeles luksuriøse 

toiletter . Endelig efter megen vaklen faldt hendes valg på en lang , hvid musselinskjole , der var broderet med en smal bort i grønt og guld . Det var ikke frit , at hun skammede sig en smule for sig selv over den betydning , hun tillagde denne sin første optræden overfor republikens unge chef ; men den grønne bort beroligede hendes royalistiske samvittighed ligesom også bevidstheden om , at hendes sorte silkestrømper var broderede med lillier . Det var ganske vist en yderlig svag demonstration , eftersom linierne var anbragte omtrent i højde med knæet ; men en demonstration var det dog , og hun var naiv nok til at anse det for sin  « pligt »  at demonstrere . 
Abbed Bernier og mademoiselle de la feuillade måtte vente en rum tid i salonen udenfor første-konsulens arbejdsværelse —  « kongens store kabinet »  — medens han i dianagalleriet modtog Spaniens og Hollands gesandter . Edmée var ikke videre urolig — abbeden var det næsten mere på hendes vegne . Det lå i hendes karakter , når hun først en gang havde bestemt sig til et skridt , at hun siden anså det for den naturligste ting af verden , ja for den eneste mulige , og at hun rolig bar alle deraf flydende konsekvenser . Og for resten — hvad grund havde hun til at være nervøs  ? Hun skulle jo kun afhandle forretningssager med en tredive-årig general , der for et par år tilbage havde været lige så fattig og ubetydelig , som hun nu var , og når alt kom til alt , var hun ham jo uendeligt overlegen i fødsel , ligesom hun efter sine begreber stod højt over ham i god opdragelse . Hun stod nok så roligt henne ved det ene vindue og så ned i gården , medens abbeden lidt længere borte underholdt sig med adjudanten . Det mishagede ikke mademoiselle de la feuillade , at denne unge herre , hvad hun godt mærkede , nu og da tilkastede hende stjålne sideblik , øjensynlig imponeret af hendes prinsesseholdning . 
Bourrienne kom ind i værelset og gik hen til abbeden 

uden at se hende . Første-konsulen venter dem , abbed Bernier , sagde han høfligt , og medborgerinde feuillade , hvem han har lovet avdiens . 
Abbeden sendte Edmée et betydningsfuldt , lidt højtideligt nik og rømmede sig . Mademoiselle de la feuillade , sagde han med lav stemme . 
Hun vendte sig og gik langsomt over gulvet , adjudanten og sekretæren veg artigt til side — døren til første-konsulens arbejdskabinet var åben . 
Da de trådte ind , sad han ved sit arbejdsbord , men rejste sig straks . Edmée forbavsedes over , at han var så lille og spinkel , når han stod op . Hun bemærkede også ved første blik , at hans hoved var for stort i forhold til kroppen . Ellers var han slank , godt og kraftigt bygget . 
— her , medborger-konsul , sagde abbeden en smule højtideligt , idet han faderligt tog Edmées hånd , tillader jeg mig at bringe dem medborgerinde feuillade , hvem jeg allerede har haft den ære at tale med dem om . 
Edmée akkompagnerede denne republikanske præsentation med en reverens , som ville have gjort hende ære ved Ludvig den xv’s Hof . Så hævede hun langsomt hovedet og mødte første-konsulens blik . 
Et par sekunder så de hinanden ubevægeligt og dybt ind i øjnene — så gled der et svagt , næsten umærkeligt og fuldstændig ubevidst smil over den unge piges læber . Uden at gøre sig rede derfor , følte hun instinktmæssigt , hvilket indtryk hun straks ved første øjekast gjorde på Bonaparte . 
— jeg har set dem før , sagde han langsomt , ligesom ufrivilligt . Det var ved næstsidste revy . 
— ja , hr . General . Man havde indskærpet hende at sige  « medborger-konsul »  for at understrege sine republikanske sympatier ; men nu glemte hun det fuldstændigt og 

talte med ham , ganske som hun plejede at tale med sine ligestillede . 
— mademoiselle — hr . Abbed , vil de ikke tage plads ? Han gjorde en flygtig bevægelse med hånden , idet han selv satte sig på en stol ved bordet . 
— de er altså en sønnedatter af den yngre marskal , mademoiselle de la feuillade ? begyndte han , som om det gjaldt en eksamination . 
— hans sønnesønsdatter , hr . General . 
— ja , ja — jeg kan tænke det--------------nå , det var altså om disse sekvestrerede godser i Normandiet , de ville tale . 
Edmée gjorde en svag bøjning med hovedet . 
— ja , jeg har ladet mig sætte ind i forholdene , vedblev han . Til min glæde ser jeg , at de ikke er solgte . 
Edmée bøjede endnu en gang hovedet ; udtrykket i hendes ansigt var uforandret det samme , roligt afventende . 
Første-konsulen blev utålmodig . Han havde virkelig gjort sig ulejlighed med at skaffe disse godser tilbage ; deres historie var langt mere indviklet , end han nylig havde ladet forstå . Loven bød nemlig , at kun de af de inddragne godser , der endnu ikke var blevne solgte , skulle tilbagegives til deres tidligere ejere . Disse godser var imidlertid allerede gået igennem et par forskellige hænder ; men som en erkendtlighed mod abbed Bernier for de tjenester , denne havde gjort i vendée , havde Bonaparte allerede for længe siden besluttet , at hans protegée skulle have dem tilbage ( vilkåret var kun , at hun personlig skulle henvende sig til ham ) , og med sin sædvanlige forretningsdygtighed havde han ordnet sagen . Officielt gik godserne nu for usolgte . Han tvivlede ikke om , at hun i virkeligheden vidste , hvordan sagen forholdt sig — hvilket imidlertid kun delvis var tilfældet ; ti abbeden , som kendte sin rebelske protegée og holdt af hende , havde ikke vovet at sige hende , at tilbagegivelsen egentlig var en nåde af regeringen , ikke hendes ret . Første 

konsulen havde følgelig ventet , at den unge dame skulle vise sig overvældet af taknemlighed . 
Han fikserede hende skarpt .  « mademoiselle synes at anse det for ganske utænkeligt , at nogen i disse syv år havde kunnet vove at spekulere i deres smukke godser , »  sagde han ironisk . 
Edmée sænkede hovedet og blev rød helt ned på halsen . Hun skammede sig oprigtigt over sig selv , men samtidigt var hun så sød , som hun sad der — hjælpeløs forvirret og uden at vide et ord til svar . Abbeden , som var en flink iagttager , var klog nok til at holde sin mund og lade hendes tavshed tale for sig selv . 
Bonaparte sad endnu og så på hende med sit lysende , ubarmhjertige blik . Så gik der pludselig et fint , velvilligt smil over hans smukke læber . Som om hun havde følt det , slog hun øjnene op og mødte hans blik . 
— jeg takker dem — ordene blev sagte undseeligt og så dæmpet , at kun han kunne høre dem . Men , som om hun fortrød , at hun havde gjort vold på sin stolhed , rejste hun sig i det samme . 
Første-konsulen rejste sig også .  « de kan altså når som helst tage deres ejendom i besiddelse , mademoiselle . Jeg skal med det første lade min sekretær tilstille dem de nødvendige papirer , »  sagde han i kort , forretningsmæssig tone , idet han fulgte dem til døren . 
Edmée havde , da hun kom ind i sin vogn , en underlig forlegen og skyldbetynget følelse af , at der mellem hende og den mand , med hvem hun nylig havde talt for første gang , bestod ligesom en hemmelig forståelse . Hun kunne ikke fatte det ; men , da hun om aftenen lå i sin seng og tænkte på dagens oplevelser og på sin samtale med første-konsulen , kom hun til at smile i mørket . 
Så strakte hun velbehageligt armene op over hovedet — 

og ligesom dreven af en trang til at forklare sig den glædefornemmelse , der pludselig gennemstrømmede hende , mumlede hun næsten højt : 
— å , jeg er rig , gudskelov , at jeg ikke er fattig mere  .  .  . 
Så kom hun igen til at tænke på ham , gud véd , om han altid smilede sådan ?  .  .  . 

Iv . 
— car depuis longtemps , il n’etait plus amoureux d’elle . 
Mme la duchesse d’abrantés ( sur Bonaparte et Joséphine au temps du 18 brumaire ) . 
Samme aften havde madame Bonaparte arrangeret en lille soirée for sine og Hortenses venner — et muntert , borgerligt selskab uden noget som helst officielt eller politisk præg . Efter brumaire , og især efter at de var flyttede fra Luxembourg til tuilerierne , havde Joséphine ikke så ofte som før lejlighed til at se sine gamle venner — dem hun tidligere aften efter aften var truffen sammen med på ballerne i hotel thélusson eller cercle de l’harmonie , hos frascati eller Ruggieri , dem , hvis selskab mest stemmede overens med hendes smag og fordringer . Ved sin strenghed efter tilbagekomsten fra Ægypten var det en tid lykkedes hendes mand at lægge en smule tøjle på hendes letsind og tankeløshed og tvinge hende til i det mindste i det ydre at iagttage en for regeringschefens hustru mere sømmelig opførsel ; hans familie iagttog hende også mistænksomt og hadefuldt . Det vidste hun ; men for hver dag , der gik , længtes hun mere og mere tilbage til det frie og glade liv straks efter 

thermidor , da hun og madame tallien havde anført den sværm af danselystne bakkantinder , der havde forvandlet kirkegårdene til balsale . Begge hendes børn var nu ganske vist voksne ; men Joséphine anså sig endnu for ung og var ude af stand til at fatte , at ikke hun , som for ganske få år siden havde været i stand til at vække en så heftig kærlighed — ikke blot hos den unge general Bonaparte , men også hos hoche og caulaincourt — at ikke hun var berettiget til at valse og tage mod galante tilnærmelser . Hun var ganske vist ikke langt fra de fyrre og begyndte at vise tilbøjelighed til fedme ; men set i afstand og ved lys tog hun sig endnu henrivende ud — med sine ømme , ildfulde øjne , sit mørke , kastaniebrune hår og sit vindende smil . Hun klædte sig med smag og forstod at konversere på en behagelig måde , om man end snart opdagede , at hendes begavelse var både overfladisk og tarvelig . Når hun blot ville lade være at agere barnlig og fornærmet , en rolle , der havde klædt hende i hendes yngre dage , kunne hun endnu , når hun ville , være overordentlig indtagende . 
Soiréen i aften , som hun håbede skulle blive indledningen til en fornyet og mere regelmæssig omgang , var tilsyneladende improviseret . Madame Bonaparte havde om aftenen i operaen bedt en del bekendte drikke te med sig — det plejede hun så jævnligt at gøre ; men første-konsulen havde da altid i forvejen sagt hende , hvem der skulle indbydes . I aften havde hun selv ment at kunne vælge sit selskab . Hun vidste , at Bonaparte lige fra den tidlige morgen — bourrienne underrettede hende nemlig om alt , hvad hun ville vide — havde været optaget af arbejde og avdienser , og at nu om eftermiddagen berthier og carnot var bleven kaldt til ham i anledning af et brev fra Masséna , som hun beregnede ville optage ham over den halve del af natten , så at han ikke fik lejlighed til at blande sig i , hvad der 

foregik i huset . Det begyndte nemlig at gå op for hende , at han blandede sig i alt . 
Hun havde i forvejen givet tjenerne omfattende forskrifter , ligesom også gæsterne på forhånd havde fået et vink , og da hun efter operaen kom hjem med sine venner , var gemakkerne i stueetagen , hvor hun boede ( marie-antoinettes gamle bolig ) oplyste , og teen rettet an . Gæsterne vare kåde og højst ugenerte . Ligesom værtinden var de temmelig rolige for ikke at træffe den mindre venligt sindede vært . Alle mennesker vidste , at efter generalens tilbagevenden før brumaire levede han og hans gemalinde som hund og kat , at han af og til i hele dage ikke viste sig i sin familiekres , og at det kun skyldtes mangel på tid og frygt for en offentlig skandale , der ville henlede hele Evropas opmærksomhed på hans huslige forhold og muligvis skade hans stilling , at han endnu ikke havde foretaget formelle skridt til den skilsmisse , som i særdeleshed hans brødre ivrigt tilrådede og åbent talte om . Joséphine vidste det lige så godt som hendes gæster , men hun var så vant til at danse på kanten af en afgrund , at faren kun syntes et krydderi mere på fornøjelsen . Desuden havde hun vanskeligt ved at tro , at det for bestandigt kunne være forbi med hendes magt over den mand , der en gang havde elsket hende så lidenskabeligt . 
Der sad hun nu , glad og fornøjet , i den lange , gule sofa lige over for kaminen ved siden af sin veninde madame tallien og hørte på de åndrigheder og indfald , som Herren , der bøjede sig over sidelænet , opvartede dem med . Det var  « vennen »  , hippolyte Charles , som Bonaparte i sin tid med så skandaløs opsigt havde forjaget fra sit hovedkvarter i Italien , og som senere — takket være Joséphines fortsatte protektion — havde fået en indbringende plads i Paris i det store leverancekompagni Louis Bodin . Han optrådte efter den tid i aller højeste grad 3 

udfordrende , og under generalens fraværelse i Ægypten havde madame Joséphine så frækt stillet sit forhold til ham til skue , at det endogså var bleven direktoriets toneangivende krese for meget af det gode . Præsident gohier og hans hustru , som var hendes venner , havde flere gange formanet hende , ja rådet hende til selv at gøre de indledende skridt til en skilsmisse , der dog syntes dem uundgåelig . Brødrene havde skrevet derom til Bonaparte , og endelig havde general Junot med sin sædvanlige åbenhjertighed i et fortroligt øjeblik , da hans ven gik ham på klingen , fortalt den bedragne ægtemand hele historien , hvordan Joséphine først plejede dagligt at mødes med monsieur Charles hos dansemesteren despréaux i rue mont-blanc , og hvordan hun siden havde gjort sig til samtaleæmne for det ganske Paris , derved at hun i sommeren ( 99 ) havde haft ham boende på malmaison , hvor han i et og alt optrådte som husets herre . Nu havde hun efter de voldsomste scener fået bestemt og strengt tilhold , og naturligvis også højt og helligt måttet love , ikke at tillade monsieur Charles at vise sig i hendes mands , af republiken anviste embedsbolig . Men i aften antog hun som sagt , at det kunne ske uden risiko , og skulle det senere blive opdaget , kunne hun altid finde på en eller anden udflugt . 
Første-konsulens lykkelige rival var en lille , spinkel , sortladen , yderst soigneret herre , som i hele kresen gik for at være ualmindelig vittig , og som navnlig ansås for uimodståelig for damer . Han talte altid i de mest skruede brandere — branderen var direktoriets form for esprit — og i en Vals kunne han rivalisere med selve monsieur de trénis ,  « salonernes vestris »  . Som han nu stod der smilende , bøjet hen over damerne , medens han med sin bløde barnestemme læspede den moderne nattergalejargon , var han pa-dle-sup-éme — det mest fuldendte eksemplar af en incroyable . Han bar en lang , flaskegrøn , stærkt 

posende frakke med høje ærmer og perlemorsknapper så store som femfrancsstykker . Et uhyre halstørklæde af hvidt musselin var mange gange viklet om halsen , nåde helt op til de store guldørenringe og rørte ved hans underlæbe , når han talte . På benene havde han tætsluttende , gule nankins-pantalons og kravestøvler — en mode , republikens sejrende generaler havde fået indført i salonerne . På begge sider af ansigtet hængte håret frem i to kolossale omiles de chien . 
Han var yderst galant mod begge damerne ; men det så alligevel ud , som om madame tallien var godt på vej til at fortrænge veninden af hans hjerte . Den henrivende Teresa kunne også nok tage en kamp op med hvem det skulle være . Hun bar i aften en kjole eller snarere en chemise — thi ingen kunne vel for alvor tro , at hun havde mere end det ene klædningsstykke på — af gulgrøn , indisk silke , nedentil bredt broderet med sølv . Hvert øjeblik gled den på den mest indiskrete måde ned over skuldrene — over hvilke den kun var løst sammenhæftet med agraffer — og faldt frit som en tunika ned over brystet . Under armene var den atter let sammenfæstet , og længere nede sammenholdtes den på to steder på hver side af sølvspænder . I håret , der for øjeblikket var kulsort , og som hun bar kortklippet å la Titus , lyste et smalt dobbeltdiadem af brillanter , indfattede i sølv . Et ironisk medlem af selskabet udtalte den formodning , at det rimeligvis var hendes hensigt med denne dragt at forestille den kyske Diana . Hun holdt venskabeligt den ene arm om Joséphines liv og bøjede sig ømt imod hende . Det kunne ikke undgå nogens opmærksomhed , at hendes ganske vist modne , men endnu helt ungdommelige skønhed var vel egnet til at fordunkle venindens . 
Hortense de Beauharnais sad et stykke fra dem i ivrig samtale med en herre , som det heller ikke — om end af 

andre grunde — var videre klogt at modtage i tuilerierne . Det var den unge , ivrige royalist , Adrien de montbreton , om hvem gud og hver mand vidste , at han en gang i palais d’egalité — det var for resten ikke længere siden end i forfjor — for sin sorte kraves skyld var bleven tiltalt af en jakobiner med de uforskammede ord : hvem bærer du sorg for , forbandede chouan  ? hvortil han havde svaret : for dig ! idet han samtidig havde affyret sin pistol mod fornærmerens tinding . Som sollicitant havde han fornyet sin slægts afbrudte forbindelse med den tidligere vicomtesse de Beauharnais , og plejede ofte — ligesom flere royalister , der alle vidste , at madame Bonaparte i grunden havde sympati for deres sag — at gøre formiddagsvisiter i tuilerierne , da man kunne være temmelig sikker på aldrig at træffe første-konsulen . I den sidste tid kom han hyppigere end før , tiltrukken af den blonde mademoiselle de Beauharnais , som han for hver dag , der gik , fandt mere og mere indtagende . 
Størstedelen af selskabet havde imidlertid omringet sangeren garat , som i en affekteret tenorstilling stod midt på gulvet , med hånden stukket indenfor sin vest . Man bestormede ham med bønner om at synge en romance . — en eneste lille romance ! tiggede en sværmerisk blondine , der var klædt eller retter »  , draperet i . søgrønt som en nereide og vildt friseret å la coup de vent , idet hun næsten knælede ned for ham . Romancen , argumenterede hun følsomt med blikket rettet opad mod lysekronen , er for mig , monsieur garat , således som de synger den , ligesom et forsoningssuk til ofrenes skygger , den er naturens hymne til gravenes fred . 
Hun snublede over ordene og vidste ikke længere , hvad hun selv sagde . Garat bukkede med et smil og begyndte  : 
Un jour de et automne — — 

damerne begyndte at fnise bagved deres vifter , herrerne lo højt . Det var den berømte og dristige  « la gasconne »  . Den sværmeriske dame , som havde ventet en sentimental romance , trak sig ud af kresen , blårød af raseri over , at man havde gjort nar ad hende . 
Men selskabet lønnede sangeren med stormende ap-plavs . Han måtte synge igen . Denne gang var det pagens Arie af  « Figaros bryllup »  , som atter var kommet på mode . 
I dette øjeblik blev fløjdørerne slåede rask op og første-konsulen , ledsaget af sin adjudant , Duroc , trådte uventet ind . 
Garat , der lige så godt som hele det øvrige Paris , vidste besked med de huslige forhold i tuilerierne , havde åndsnærværelse nok til at lade , som om han ikke bemærkede de indtrædende , og fortsatte sin sang . De øvrige gæster begyndte at flytte sig uroligt på stolene , damerne hviskedee sammen bag vifterne og vekslede betydningsfulde blik . Joséphine var bleven helt bleg . Hun rejste sig halvt , som om det var hendes hensigt at gå sin mand i møde . Han syntes imidlertid ikke at tage den fjerneste notice af hende . Med en tvær , hovmodig bøjning af hovedet , og uden at hilse på nogen enkelt af selskabet , gik han med rynkede øjenbryn og fremskudt underlæbe langsomt over gulvet og satte sig — stadig med Duroc bag sig — i en højrygget lænestol , der stod i nærheden af Joséphines sofa . 
Garat fortsatte ugenert sin sang . Det så næsten ud , som om han aldeles ikke havde lagt mærke til de nye tilhørere . Aldrig var de sidste strofer af den skælmsk-senti-mentale vise bleven påhørte under en så uhyggelig spænding . Et par af gæsterne , der sad i nærheden af døren , listede sig bort så ubemærket som muligt . 
Hortense de Beauharnais fulgte med angst enhver af stedfaderens bevægelser . Straks hun så ham i døren , blev det hende klart , at han kun var kommet for med en ekla 

tant scene at gøre ende på forholdet til monsieur Charles . Så ung hun end var , havde hun dog så ofte måttet tjene som mægler mellem moderen og hendes mand , at de ingen hemmeligheder havde for hende , og hun gjorde sig ingen illusioner om sin moders uskyld . Hun så gæsternes halvt ængstelig nyfigne , halvt ironiske og skadefro blikke — de ventede med spænding på skandalen . Den måtte afværges . Hun rejste sig , og i samme øjeblik garat sluttede , lagde hun sin hånd på stedfaderens skulder . 
Han vendte sig og målte hende med et så iskoldt , barsk forundret blik , at hun straks modløs lod hånden synke og vendte sig bort . Når han havde dette udseende , vidste hun , at det var håbløst at forsøge på at påvirke ham . 
Nu rejste han sig : jeg beklager — han talte med så udfordrende ringeagt , at selv de mest forhærdede i selskabet rødmede — at jeg desto værre alt for sent forstyrrer fornøjelsen for min hustrus gæster . Jeg har imidlertid ikke kunnet komme før , da man har glemt at give mig underretning om denne sammenkomst og for resten heller ikke synes at have ventet mig . Da klokken er mange — han bevarede stadig den samme uforskammede , ironisk forekommende mine , medens han så på sit ur — er der formodentlig ingen , der tager det ilde op , at jeg nu er så fri at opløse selskabet .- jeg har alvorlige sager at tale med madame Bonaparte om . Duroc — han vendte sig til sin ledsager — vil du gøre mig den tjeneste at følge gæsterne til døren . Du kan begynde med monsieur hippolyte Charles . Jeg har en gang selv vist ham den ære , nu kan min adjudant overtage den . 
Uden et ord fjernede gæsterne sig . Første-konsulen blev stående med hånden på stolens ryg og fulgte dem ubarmhjertigt med øjnene . Af de hilsener , han i forbifarten fik , besvarede han de fleste høfligt , men yderst overlegent og med et ironisk anstrøg . 

Joséphine havde grædende kastet sig ned i sofaen . Hun holdt begge hænderne for øjnene og vuggede sig hulkende frem og tilbage . Hortense vovede ikke at gå hen og trøste hende ; hun stod rystende ved døren , da Duroc kom ind igen . 
— gå ind på dit værelse , Hortense , sagde Bonaparte noget mildere . Du havde gjort bedst i at holde dig der hele aftenen . Tak , Duroc ! Vent mig ovenpå , og kommer der nogen kurer fra Moreau , så lad mig det straks vide . 
Duroc og Hortense gik . Første-konsulen blev alene med Joséphine . 
— se så , min kære Joséphine , lad nu os tales ved . Det er på høje tid , hvis vi skal nå til en afgørelse af vort forhold , førend jeg rejser . 
— å , tilgiv mig , Bonaparte ! Jeg forsikrer dig — hun tog lommetørklædet fra øjnene og så bønfaldende op på ham — der er intet , intet om det , du indbilder dig  .  .  . 
— jeg indbilder mig aldrig noget , afbrød han hende barsk  .  .  . Åjo , for resten — den gang jeg giftede mig med dig , havde jeg dog vist et helt oplag af indbildninger . Men nu ! Du har udmærket forstået at plukke dem ud af mig  .  .  . Han talte dæmpet , men med en stemme , der var så ladet med vrede , at hun kom til at ryste . Nå — det skal vi nu ikke tale om ; jeg elsker dig ikke mere og er helst fri for din kærlighed . Men , hvis du bilder dig ind , at det går an at trodse mine befalinger , så  .  .  . Hvor kan det falde dig ind ? Jeg forlanger frem for alt respekt for mit navn , som nu er det første i Frankrig — ja i Evropa . Desuden — når en kvinde er fyrretyve år og har en voksen datter , burde hun vænne sig af med den slags narrestreger . 
Joséphine hulkede blot . Hun vovede ikke mere at se op . 
Han stod foran hende med hænderne på ryggen , med udspærrede ben og gyngede kroppen frem og tilbage . 

— nu har jeg da med glans kastet din skødehund på døren — ligesom jeg i sin tid gjorde med fortune , som du også forlangte , at jeg skulle afstå min sengeplads til . Hele Paris vil sladre om det i morgen ; men det får ikke hjælpe ! Du har selv sørget for at give denne historie en publicitet , som  .  .  . Viser han sig på tuileriernes grund , medens jeg er borte , forskyder jeg skånselsløst både dig og dine børn . Det forbavser mig — hans stemme var som is — at du endnu vover at tirre mig , da du véd , at mine tanker dag og nat sysle med skilsmisse . Du , en kreolsk — han så på hende og undertrykte det ord , der lå ham på læben — er egentlig mindst af alle skikket til at dele min skæbne . Den , jeg trængte til , var en kvinde som min moder , modig og stærk , en jomfruelig datter af et ædelt hus  .  .  . Hans stemme lød ikke længer vred ; han talte roligt , koldt overvejende , som om han talte med sig selv . 
— det var dog mig , som først af alle hjalp dig frem på din vej , hulkede hun vredt . Overkommandoen i Italien  .  . . 
— har jeg hverken dig eller din  « ven »  Barras at takke for , afbrød han hende brutalt . Du véd meget godt , at jeg aldrig har kendt til protektion . Om jeg ikke husker fejl , var det efter den i jde vendémiaire , at du behagede at kaste dine øjne på mig . 
— å , Bonaparte , du er virkelig et uhyre , som folk siger om dig  .  .  . Hun slog fortvivlet ud med hånden . 
— glem ikke , nu stampede han i gulvet som rasende , hvad du lod mig lide i Italien ! Husk vel , hvordan jeg tryglede dig om en smule ømhed , en smule skånsomhed overfor min ære . Du hånlo ad min naivitet ; du flygtede for min kærlighed , som du nu flyer for min vrede . Nu er min tålmodighed til ende ! Hør mit ord : du har gjort mig nogle tjenester den 18 . Brumaire— du véd , jeg plejer at betale min gæld — nu giver jeg dig til gengæld et Års respit . Opfører du dig ikke rigoristisk anstændigt i 

denne tid , så  .  .  . Du forstår nok , at jeg ikke er at spøge med . Jeg forlader Frankrig nu om et par dage , men Joseph og Lucien skal holde øje med dig — du véd , de beundre dig ikke så særdeles i forvejen  .  .  . 
Han gik en vending rundt i værelset . — det er da en hæslig parfume , den Teresa bruger ! Ja , jeg har jo allerede sagt dig flere gange , at hun også er en af dem , som jeg helst ser , du lader være at indbyde i mit hus . 
Han gik hen og Kyssede hende på panden . Hans øjne mødte hendes med et foragteligt og tvetydigt smil — et slag i ansigtet kunne ikke have krænket hende dybere end dette Kys . Så sagde han koldt : 
— ja , godnat , min smukke Joséphine . Det er ikke nødvendigt , at vi oftere mødes i Enrum forinden min afrejse . Jeg har kun dårlig tid til scener . Gå nu og se at få Hortense beroliget . 

v . 
A cette époque il était fort jeune , son cœur battait vivement sous le régard d’une femme , et dans ce moment il aima . 
Mme la dsse d’abrantès ( de Napoléon ) . 
Hele ventôse og germinal viste første-konsulen sig næsten ikke en eneste gang i selskabslivet i Paris . Dag og nat arbejdede han med bourrienne og holdt råd-slagninger med berthier og carnot , som nu igen havde overtaget krigsministeriet . Han skrev selv brev på brev til Moreau ved Rhinen og Masséna i ligurien , han drog omsorg for enhver enkelthed med hensyn til tropperne , og sørgede for deres udrustning og forplejning samtidig med at hans tanker uophørligt kredsede om hans store yndlings-plan : oprettelsen af den hemmelige reservearmé , som var bestemt til under hans egen anførsel at gå over Alperne for at overrumple og med ét slag knuse koalitionen , når Moreau og Masséna tilstrækkeligt havde forberedt sejren . Og medens hele verden — i første linie kabinetterne i London og i Wien — vuggede sig ind i den forestilling , at denne med så megen ostentation omtalte reservearmé virkelig bestod af de ynkelige invalider og drenge , som 

man for et syns skyld samlede i Dijon , sendte han og berthier i al hemmelighed den ene Brigade efter den anden af veludrustede og hærdede tropper i småafdelinger til Svejts , hvor de samlede sig omkring Genève og Lausanne , medens de ventede på videre ordrer . 
Bonaparte gik som i feber , fordi den langsomme og forsigtige Moreau ikke vovede at åbne felttoget , medens Masséna og hans ulykkelige soldater lå og sultede i genua . Hvis jeg blot kunne få ham til at krybe , den skildpadde ! sagde han i raseri til Duroc . Jeg kunne have lyst til at stoppe ham i en af hans egne kanoner og fyre den af imod østerrigerne , så kom han da en gang over Rhinen . 
Endelig den 5 . Floréal ( 25 . April ) lod Moreau sine tropper rykke ud . Så kom slag i slag rapporterne om overgangen over Rhinen og om sejrene ved engen og mdsskirch . Man begyndte igen at trække vejret . Når nu blot Masséna en måned til kunne holde melas stangen ! 
Fra den hårdt medtagne liguriske armé kom kurer på kurer — med iturevne uniformer , plettede og tilstænkede , holdt de udenfor tuilerierne på sveddryppende , skælvende heste . Første-konsulen modtog øjeblikkelig personligt ethvert budskab fra Italien , og hans folk havde befaling til at vække ham , om han så lige var falden i søvn , hver gang der kom nyheder fra Masséna . 
Han indtog de fleste af sine måltider i sit arbejds-kabinet og sad den halve dag bøjet over italienskårtet , hvor han utrættelig med fingeren fulgte de røde og blå mærker , der betegnede de tvende armeers stilling og bevægelser . Se her , bourrienne — sagde han ivrigt — den gamle melas bilder sig ind , at han over Turin kan trække sig tilbage til alessandria — forstår du ? Men jeg går over po , jeg indhenter ham på vejen til piacensa , på scrivias sletter , og dér slår jeg ham — dér ! Og med 

sin negl skar han heftig et dybt mærke mellem San Guiliano og Marengo . 
En dag — det var en af de første dage i floréal — havde første-konsulen i selskab med berthier og sin uadskillelige ledsager Duroc inspiceret en del artillerirekvisiter , som i anledning af den påtænkte overgang over Alperne var bleven forarbejdede på en særegen måde efter bona-partes egne tegninger , og som nu ved første lejlighed skulle sendes til Svejts . På tilbagevejen kom de til Jardin des plantes , og , da det var et fortryllende forårsvejr med mild , klar luft og halvt udsprungne , lysegrønne træer , blev de enige om at efterlade deres heste ved indgangen og gå en vending rundt i haven . Første-konsulen havde i de sidste dage næppe fået en mundfuld frisk luft . 
De tre herrer spadserede langsomt med deres kapper løst hængte over skuldrene gennem de brede , forårsfriske alleer . Det havde regnet om natten , og en fugtig stærk Duft steg op af jorden og bredte sig fra det unge græs . Så tidligt om morgenen var der i reglen ingen spadserende i haven ; men pludseligt , ved en svingning af gangen , fik de øje på et lille selskab , en herre og to damer , der morede sig med at made svanerne i en af de store damme . 
En af damerne — den ældre — sad på bænken et stykke derfra . Den unge pige stod helt ude ved dammen og bøjede sig dybt ned over vandet — hendes fine , elegante skikkelse aftegnede sig kækt og blødt mod de lyse træer på bredden . Den unge herre holdt under latter hendes tilbagestrakte hånd fast og forsøgte at trække hende bort fra vandet . 
Duroc så dem først . Han puffede let til første-konsulen med albuen . Se dér , general — er det ikke den lille vendéeprinsesse fra forleden dag ? 
— jo , svarede Bonaparte lakonisk . Han afbrød plud 

selig sin samtale med berthier og gik rask hen til gruppen . De to andre herrer fulgte ham i langsommere tempo . 
— godmorgen , mademoiselle ! Så tidligt ude ? 
Edmée de la feuillade rettede sig hurtigt i vejret og vendte sig om . Hun havde straks genkendt hans røst . 
— å , hr . General , i vendée plejede vi at stå tidligere op . 
Hendes stemme klang friskere end selve lærkens over deres hoveder . 
Louis de chåteauneuf havde trukket sig et par skridt tilbage . Edmée vendte sig nu om . 
— tillader de , general , sagde hun ugenert , at jeg forestiller dem min tante , madame de chåteauneuf og min fætter , monsieur de chåteauneuf . Edmée kunne aldrig vænne sig til at sige  « medborger »  og  « medborgerinde »  , som det endnu fordredes officielt . 
Louis de chåteauneuf hilste dybt men stift på regeringens chef , Bonaparte noget kort men høfligt . De havde for resten gjort hinandens bekendtskab før gennem monsieur de talleyrand . Madame de chåteauneuf havde rejst sig . 
Louis præsenterede berthier og Duroc for sin moder , der hilste dem med et graciøst smil . Hun var ikke in-transigent aristokrat — madame la cidevant komtesse de chd-teauneuf — hendes eneste drøm var , at hendes søn skulle gøre karriére ; men om det blev under det gamle eller det ny system , var hende nu så temmelig ligegyldigt . Hun respekterede det bestående . 
De vendte alle i sluttet selskab tilbage gennem parken . Berthier underholdt med megen artighed madame de chåteauneuf , Duroc og Louis , som tidligere var truffet sammen nogle gange , passiarede ret livligt om krigen i Tyskland og om fælles bekendte fra selskabslivet . 
Første-konsulen gik bagefter med Edmée . Han gik 

så langsomt , at hun havde den største vanskelighed ved at holde trit med ham . 
— hvor det er længe siden , jeg har set dem , made , moiselle de la feuillade . Hvorfor ser man aldrig dem og deres tante i tuilerierne  ? Er de for royalistisk til at ville omgås os ? Han smilede og så på hende under den store hatteskygge . Den grå kappe , som hængte løst over skuldrene , holdt han let sammen med begge hænder . 
Edmée rødmede . Hun gik et par øjeblikke tavs uden at svare . Han betragtede vedholdende fra siden hendes ungdommeligt bløde profil med de lange øjenvipper mod den røde kind og det yppige , krusede hår , der faldt ned under den hvide kaleschehat . Hun var ikke forfrossen af sig som han , men havde kun et kort , grønt , pelsværkkantet fløjelsslag over skuldrene . 
— nå , de svarer ikke ? Han talte lavmælt , indsmigrende , drillende , som om han talte til et barn . 
Med en pludselig beslutning hævede hun hovedet og så fast og frit på ham . — å , de véd ikke  .  .  . Der er noget , jeg så gerne ville sige ; men jeg véd blot ikke , hvordan jeg skal udtrykke det  .  .  . Hun standsede og sænkede blikket igen . Jeg fortjener ikke , at de skaffede mig belles-rives og mivry tilbage — jeg véd nok , at de gjorde det for abbedens skyld , tilføjede hun med kvindelig finhed ; men  .  .  . jeg fortjener det ikke . Straks da jeg var kommet hertil , ville jeg ikke se dem , jeg ville ikke bede dem om noget , jeg foragtede de folk af gammel adel , der som ansøgere trængte sig omkring dem — jeg syntes , at de som en røver havde tiltaget dem den gode konges plads . Jeg ville hellere være fattig — skønt gud skal vide , at det er forfærdeligt ! — end have dem at takke for noget . 
— og så fik man dem dog overtalt trods alt ?  .  .  . 
— man overtalte mig ikke — hun bøjede sit hoved 

og hendes overlæbe krusede sig stolt . Så kom ordene sagte og sky : 
— jeg forstod , at jeg havde taget fejl . 
General Bonaparte gjorde en bevægelse som for at gribe hendes hånd , men beherskede sig . 
— når og hvordan forstod de det ? 
— straks første gang jeg så dem , sagde hun troskyldigt , åbenhjertigt med øjnene løftede mod hans . Da jeg så dem den morgen sammen med soldaterne og hørte dem tale , så forstod jeg , at de var den mand , som Frankrig trængte til , og at de alene kunne give os Sejer og fred . 
Han vedblev at gå langsomt ved hendes side uden at bryde tavsheden . Hendes stemme havde ved de sidste ord haft en underklang af undseelig , inderlig beundring , af ubevidst varme ; han tænkte slet ikke på at svare hende , at sige hvad han følte i dette øjeblik . Det kunne umuligt udtrykkes i ord . Det var ungdommen , foråret , friskheden , som endelig kom ham i møde — ham , som stod i begreb med at fortære sig selv i umådeligt arbejde , i ærgerrige planer og himmelstormende drømme , i lede og bitterhed mod en utro hustru , der var fordærvet af verden . 
Nu var de ganske nær ved udgangen . Han bøjede sig hurtigt frem imod hende : 
— om nogle få dage forlader jeg Frankrig og begynder på det farligste , men , som jeg håber , også det ærefuldeste foretagende , jeg har udført i mit liv . Vil de da tænke på mig ? 
Hendes hjerte slog så voldsomt , som skulle det sprænge hendes bryst ; men hendes stemme havde en dronnings stolte , beherskede ro : 
— der er ikke den kvinde i Frankrig , hr . General , hvis tanker ikke dag og nat vil følge dem og deres tapre hær . 

han svarede stolt og lidenskabeligt : 
— men der er kun én kvinde i Frankrig , som jeg beder derom , og oven i købet beder jeg hende kun om at tænke på mig . 
Edmée gik raskere til for at indvinde det par skridt , hun var bleven bagefter de andre . Madame de chåteauneuf sad allerede i vognen og vinkede ad hende . Louis stod ved vogndøren og hjalp hende ind med ceremoniel artighed . 
De tre herrer blev stående og så efter ekvipagen . Så sagde Duroc : 
— det er en statelig brud , han får sig , chåteauneuf . Og nu bliver hun jo også rig . 
Første-konsulen så langsomt op . Så—å — skal 
hun giftes med den opløbne dreng ? 
— intet under , han ser så opblæst ud , tilføjede ber-thier og lo . 
Om aftenen den 16 . Floréal ( 6 . Maj ) forlod første-konsulen Paris , ledsaget af Duroc og bourrienne . Han havde taget en ligegyldig og flygtig afsked med Joséphine , som i sidste øjeblik græd og bad ham om forladelse . Han svarede hende ikke uvenligt , men adspredt , og forlod hende hurtigt for at give sine sidste vigtige instrukser til sine kolleger cambacérès og Lebrun . Rejsen gik over Dijon og Genève til Lausanne . De fleste antog , at første-konsulen kun ville blive borte et par dage for at inspicere tropperne . 
Således fortalte madame de chåteauneuf sagen til Edmée . Det foregik ved middagsbordet , og Louis var også tilstede . Han var bedre underrettet om sagens virkelige sammenhæng og sagde , hvad han vidste . 
Edmée anede ikke , at Bonaparte havde forladt Paris . Hun kom til at ryste så stærkt , at hun måtte sætte det glas fra sig , som hun netop var i begreb med at hæve til 

sine læber . Louis betragtede hende skarpt over bordet . I sin forvirring mærkede hun det dog og søgte at fatte sig . 
— o gud , sagde hun , når skal da dette ulykkelige land få fred ! 
— du synes at tage dig reservearméens skæbne meget nær , kære kusine . For øjeblikket har den såmænd ingen nød . General Bonaparte , tilføjede han spotsk , lader nok Masséna og Moreau om at rage kastanierne af ilden . 
Edmée pressede sine læber hårdt sammen . Hun sænke3e sit blik og skar sin steg i stykker med en sådan kraft , at kniven hvinede mod tallerkenen . 
Madame de chåteauneuf slog hænderne sammen og rystede fortvivlet på hovedet . Efter revolutionen mistænkte hun altid sine tjenere for at være spioner og ventede hver dag , at  « børnenes »  uforsigtighed skulle føre dem i fængsel . Med et forskrækket og meget betydningsfuldt blik i retning af lakajen , der netop forsvandt ud af døren , sagde hun hurtigt : 
— men Louis , hvor kan du tale sådan ? Du véd jo , at det er ham , der har skaffet os alle vore sejre . 
— alle ? Nej , mama . Han har foretaget et ganske heldigt felttog i Parises gader , et andet i Italien og endelig et temmelig overflødigt i Ægypten . Kellermann og pichegru — ja , selv Moreau er større feltherrer end han . 
— for resten , fortsatte madame de chåteauneuf ganske umotiveret , synes jeg , han er rigtig elskværdig . Man mærker straks , at han ikke er nogen roturier . 
— det var Barras heller ikke , mama . Louis de chåteauneuf smilede udfordrende og så skarpt på Edmée hele tiden , medens han talte med moderen . 
Edmée sagde ikke et ord . Hun var meget opbragt på sin fætter ; men da hun ikke i øjeblikket kunne finde nogen passende anledning til at lade ham føle det , var hun klog nok til at tie . En gang var hendes tålmodighed lige ved 

at briste — hun knyttede sin hånd , der lå på dugen , og så truende op . Han smilede ironisk — det var tydeligt nok hans mening at drille hende . 
— det er for resten mærkværdigt , så meget væsen folk gør af en lille artillerigeneral , der har slået sig op ved at gøre statskup . Som om vi ikke havde haft det ene statskup efter det andet i de sidste ti år ! Og efter hvert statskup en kortvarig diktator ! Han her ender omtrent som Danton , robespierre eller Barras endte . 
Edmée skød sin tallerken fra sig , og idet hun lagde begge sine arme på bordpladen — de vare faste og hvide som marmor — bøjede hun sig frem over bordet og sagde med tilstræbt kulde : 
— du synes at have noget bestemt imod første-konsulen , Louis . Han har dog vist lige så megen retfærdighed som velvilje mod vor familie . 
— min moders ejendom kunne man ifølge loven umuligt forholde hende , efterdi hun bevisligt aldrig har været udenfor landet — det har han slet ikke haft noget at gøre med . Og hvad belles-rives og mivry angår , så  .  .  . Ja , jeg for min del har aldrig syntes om , at du modtog denne — gave . 
— hvad der har tilhørt min fader , tilhører også med rette mig , svarede Edmée stolt . Første-konsulen har kun på den mest ridderlige måde hjulpet mig til min ret . Finder du det da så mærkeligt , at jeg er ham taknemlig ? Jeg kan ikke fordrage at være nogen noget skyldig . 
Louis de chåteauneuf for i vejret fra sin stol så hurtigt , at den faldt om på gulvet . Edmées kinder , der nyligt havde været ganske blege , blev nu flammende røde . 
— du kan tage imod et par store godser som en fremmed mands vilkårlige gavmildhed skænker dig , på samme tid som du åbent tilstår , at et par måneders økonomisk afhængighed af din vordende mand eller hans 

moder trykker dig . Hvad er din mening med at fornærme os så dybt ? 
— men børn dog ! Børn dog !  .  .  . Den stakkels madame de chåteauneuf hævede begge sine arme mod himlen og vuggede sig i sin fortvivlelse frem og tilbage på sin stol . 
Også Edmée havde rejst sig . Hun kæmpede hårdt for at holde sine tårer tilbage . 
— ak , Louis  . . . Og pludselig gav hun efter for den stærke , nervøse spænding , hun i den sidste tid havde levet i . Med en hulken så voldsom , at den næsten lignede et skrig , sank hun , idet hun gemte ansigtet i sine hænder , ned på sin stol . 
Louis kastede sig på knæ ved siden af hende . Han havde i disse måneder fattet en lidenskabelig kærlighed til sin kusine , hvem han altid havde betragtet som sin tilkommende hustru . 
— Edmée , dyrebareste hjerte — han drog med magt hendes hænder bort fra hendes ansigt , der var vådt af tårer . Jeg er en brutal usling — jeg véd det — men tilgiv mig . Du skulle blot vide , hvad jeg lider ! Hans stemme sank til en hvisken . 
— du ? hulkede hun med uforstilt forbavselse . Hvad grund havde han vel til at lide ? 
— jeg elsker dig , mumlede han dæmpet og hurtigt med sit hoved hvilende mod hendes knæ . Han undså sig ved at aflægge denne lidenskabelige tilståelse til den kvinde , hans familie havde valgt til ham , til hans unge , jomfruelige barnekæreste . 
En varm rødme steg langsomt op til Edmées kinder og bredte sig atter helt ned over hendes Hals . Uvilkårligt gemte hun sit ansigt i hænderne , og hende hjerte bankede så voldsomt , at han , der lå bøjet ind imod hende , kunne høre det slå . Det var første gang , en mand havde talt 

til hende om kærlighed . Opmuntret af hendes forvirring ville han endnu en gang trække hænderne bort fra hendes øjne . Hun gjorde hårdnakket modstand . 
— Louis , mumlede hun svagt , jeg beder dig — gå ! Og idet hun tittede frem imellem sine fingre med et vågnende , næppe beregnet koketteri , medens den bløde , friske mund surmulende fortrak sig , tilføjede hun :  « du har været ond imod mig , du har gjort mig fortræd . » 
Et øjeblik kom fristelsen over ham til at tage hende i sin favn og kysse denne friske mund ; men han besejrede den — hun var hans forlovede ! Han rejste sig leende , let om hjertet . 
Hun stod også op og gik henimod døren — endnu bestandig med den ene hånd for øjnene . 
— sig i det mindste , at du tilgiver mig , hviskedee han . 
— jeg tilgiver dig , mumlede hun hurtigt og smuttede ilsomt ud af døren , som han holdt åben for hende . 

vi . 
Un triple printemps — celui de l’année , celui de la vie , celui de ja gloire ? 
Le comte de ségur . 
Edmée fandt , hun havde tilbragt en yderst fornøjelig eftermiddag . Først havde hun været ude med sin faster og madame de contades og gjort store indkøb i anledning af forårssæsonen hos leroi og parfymehandleren fargeon ; på hjemvejen vare de standsede for at nyde en is hos frascati , og dér havde de truffet Louis og begge brødrene de rastignac . Så havde de alle i enighed fattet den beslutning at spise middag ude , og da Edmée endelig , varm og træt , den smukke majaften trådte ind på sit værelse i rue du bak , tænkte hun egentlig mere på Louis de chåteauneuf og hippolyte de rastignac end på noget andet i verden . Af og til smilede hun endnu ved sig selv over nogle tåbeligheder , de havde sagt hende . 
Det var så sent , at det allerede var mørkt , og byens larm var så godt som ophørt . Fra gaden på den anden side af havemuren hørte hun en ensom nattevandrers skridt og skimtede skinnet fra hans lygte som en smal , bevægelig lysstribe . Gennem de åbne vinduer , som vendte ud mod haven , strømmede en stærk Duft af tidlige roser ind 

i værelset . Edmée gik hen til et af vinduerne og bøjede sig ud med armene hvilende i karmen . 
Således stod hun længe , og medens hendes øjne lidt efter lidt vænnede sig til den blånende nats mørke og buskenes skygger , der tegnede sig på havens gange , fortog hele aftenens muntre stemning sig , og hendes sædvanlige tanker vendte tilbage — en efter en — som når man lægger en fremmed dragt og stykke for stykke ifører sig sine daglige klæder . Det var , som om hendes sjæl udvidede sig i den ensomhed og tavshed , der omgav hende , og hun følte , at livet , naturens store alliv , det , som menneskene hele den lange dag vise fra sig med civilisationens tusinde kunster og bukkespring , trådte hende så nær , så forunderlig nær  .  .  . 
Pludselig greb hun med begge armene om den gammeldags solide vinduespost , og idet hun bøjede hovedet imod den klematis , som slyngede sig op ad den , brast mademoiselle de la feuillade i heftig gråd . 
Sådanne stemninger og anfald overfaldt hende hyppig i den sidste tid . Hun kunne aldrig , ikke engang overfor sig selv , gøre sig rigtig rede for grunden dertil . Det var , som om den gærende , brydende vår , paris’ glade , forventningsfulde vår , gød sin feber i hendes blod og avlede i hendes sjæl en længsel , der af og til blev så voldsom , at hun , når hun var alene , kunne knytte hænderne og skrige højt . Og stundom kunne hun synke sammen i pinefuld angst , i tvivl og sorg over sig selv . Intetsteds var der trøst at hente . For kirken , ja selv for den hellige jomfru vedblev hun at være fremmed . Naturligvis gik hun nu som før til messen , når der tilbød sig en lejlighed ; men hun følte det , som havde hun intet rigtigt at bede om . Hvad magt lå der vel for hende på kongens tilbagekomst og kirkens sejr ? Hun tænkte jo kun på den guds-fornægtende Republiks armeer , og om deres fremgang 

kunne hun ikke'vel bede nu — hun , der så lidt i tidligere tid havde bedt til deres undergang . Desuden havde hun i al hemmelighed en stolt følelse af , at republikkens chef nok skulle vide at hjælpe sig selv — hun syntes , det var ligesom en forringelse af hans ære at tigge gud som en nåde om sejr for hans våben . 
Døren blev åbnet langsomt og forsigtigt — Valentine kom ind . 
Edmée for op og vendte sig om . Hendes ansigt så endnu ud , som om en regnbyge var gået over det . 
— hvad vil du ? spurgte hun skarpt . Jeg har jo ikke kaldt på dig . 
— å , mademoiselle , bliv ikke vred — pigen holdt 
ydmygt og ligesom afværgende den bøjede arm op for 
sig — men der er kommet et bud til mademoiselle , et 
brev  .  .  . Hun trak langsomt og med en vis omstændelig- 
hed det omtalte , stærkt emballerede dokument frem af sit livstykke . En hemmelighedsfuld person — jeg tænker , han må være et eller andet ved politiet — hun formelig hviskedee og så sig angst omkring i værelset — stak det til mig i dag , da jeg stod udenfor porten . Og han forlangte , at jeg skulle sværge en hellig ed på , at jeg ikke ville sige et ord derom eller overlade det til nogen anden end mademoiselle selv . Å gud , nu har det ligget som en sten på mit bryst hele eftermiddagen ! Mademoiselle skal se , vi bliver puttede i fængsel eller deporterede — de siger , at når man har været i vendée , så er man fortabt . Gode gud , hvad har vi da gjort ? Hun hulkede fortvivlet . 
— så — så — fat dig , Valentine . Edmée tog brevet og vejede det et øjeblik i sin hånd . Du kan tro , det er nok en mystifikation af monsieur Louis for at skræmme mig . Skynd dig nu blot at tænde lys . 
Valentine gik og vendte straks efter tilbage med et vokslys i en stor sølvstage . Hun pudsede omhyggeligt 

vægen med fingrene , førend hun satte det frem for sin frøken . 
Edmée vendte og drejede brevet , medens hun nysgerrigt betragtede det . Så fik hun pludselig øje på seglet — det var nemlig forseglet . Hun rødmede så stærkt , at hun instinktmæssigt vendte sig om og gik hen til vinduet . 
— gå din vej , Valentine , sagde hun med en stemme , der i sin hast næsten snublede over ordene . Og da pigen allerede var halvt udenfor døren , tilråbte hun hende : 
— kom ind igen . Lås døren af ! Du — hun gik hen til hende og tog hende hårdt om håndledet . Hvis du siger et ord til nogen , hvis du blot med den mindste antydning lader nogen forstå , at jeg har fået dette brev , jager jeg dig bort som en hund , og du skal aldrig se les Fougeres mere . 
— jeg skal nok tie , mademoiselle , hulkede hun . Ved gud ! Jeg lover det — — 
— så gå ! Gå ! 
Edmée stod og ventede , til Valentine var ude af døren . Derpå gik hun langsomt hen til lyset og så på brevet endnu en gang . Med en ganske uvilkårlig bevægelse af overstrømmende taknemlighed , næsten andagt , førte hun det til sine læber og kyssede udskriften og seglet . 
Det var fra ham — fra første-konsulen selv . Kun et par ord skrevne i al hast , daterede Martigny den 28de floréal — dagen før han selv med arriére-garden skulle påbegynde overgangen over store st . Bernhard . Det var lidenskabeligt , patetisk , urimeligt og uberettiget dristigt . Han gav ingen grund , ingen undskyldning , fordi han så voldsomt , så hensynsløst trængte ind i hendes liv og uden forlov gjorde krav på hendes unge , jomfruelige kærlighed . Der var ingen sentimental ømhed , ingen forelsket smiger i dette brev ; det var en mand , der , i det øjeblik han stod i begreb med at drage ud til sit livs dristigste vovestykke , 

tilkastede den kvinde , han allerede ejede i sin tanke , og som han ikke for nogen pris ville miste , et ord til farvel , en trusel og et løfte . Det så ud , som om han længe havde værget sig imod at skrive dette brev , men i sidste minut havde han , overvældet af skinsyg frygt , af øjeblikkets og farens eksalterede stemning , brudt overtvært med alle betænkeligheder og ladet sin hæftige følelse tale .  « da jeg tænkte på dem , den gang de var borte »  — hed det et sted i brevet —  « mærkede jeg , at min tanke , i samme øjeblik , den fødtes , allerede var lidenskab . » 
Med skælvende hjerte og kinder så røde som roserne på sit bord havde Edmée læst brevet til ende — én gang , to gange . Hun havde megen møje med at tyde den hurtige , næsten ulæselige skrift ; men hendes villie , hendes ømhed , hendes angst kom hende til hjælp — og desuden : en elsker skriver altid sådan , at hans elskede kan forstå ham . 
Langsomt og omhyggeligt foldede hun endelig brevet sammen og stak det indenfor kanten af sit kjoleliv . Et par gange gik hun med uregelmæssige , langsomme skridt op og ned i det halvmørke , dybe værelse , hvoraf kun det ene hjørne var sparsomt oplyst . Hun standsede ved vinduet — stod lidt med hovedet bøjet mod brystet — og sank pludselig med et suk ned på knæ med hænderne foldede i vindueskarmen . 
Hun bad ikke — ikke om beskyttelse , ikke om forladelse , hun takkede ikke . Hvad vedkom den uendelige , blide og hede , på en gang bange og overmodige lykke , hun følte , vel Madonna eller den hellige Ludvig , hendes skytspatron . Hun vovede ikke at tænke , ikke at bede , ikke at forsøge på at klare sig de følelser , som nu rørte sig i hendes sjæl . Hun var ikke konventionel , ikke velopdragen nok til at betænke , at hun havde al mulig grund til at føle sig krænket over hans uhørte , uberettigede dristighed , hun følte kun 

hans uimodståelige , skælvende , lidenskabelige attrå . Den gjorde hende undseelig , næsten skamfuld — men hun følte , at fra det øjeblik , den havde klædt sig i ord , var hendes formløse længsel , hendes unge livslyst , hendes entusiastiske beundring og de sidste dages pinlige længsel ved dens magt krystalliserede til kærlighed . Hvad hun havde nægtet for sig selv , ikke vovet at tilstå , skudt til side som fantasi og umulighed , det havde han nu med ét ord overbevist hende om . Det syntes hende pludseligt den naturligste ting af verden , at hun elskede denne fremmede mand , som hun kun havde set to , tre gange i sit liv — det kunne ikke være anderledes , hele hendes liv havde kun været en forberedelse til denne stund . 
Tankeløs , og dog ligesom med en stjernetåge i hjernen , af formløse , nye , frembrydende tanker lå hun stille , ubevægelig med hovedet hvilende på sine arme — lige til himlen hen imod morgenstunden begyndte at lue med et rosenrødt skær bag Parises Tage og mørke kirkespir . Således steg hans kærlighed frem over hendes hidtil meningsløse tilværelses skumring og tåge . Strålende lys , varm og mægtig som majsolen , gik den op over hendes ungdom , modnede hende i nogle timer til kvinde . 
De hvide og forgyldte møbler med deres perlegrå , skinnende silkebetræk fik lidt efter lidt i solopgangen ligesom et nyt , rosenrødt skær , medens Edmée langsomt klædte sig af , og i sin hvide natdragt med de blottede arme gemte under hårets bronzebølger , endelig slumrede ind under bevogtning af de lueforgyldte rokokoengie , som med deres basuner vendte mod alle fire himmelhjørner bar den mægtige sengehimmel . 

vi . 
Gloire au maître !  .  .  . 
Gloire à ce grand audacieux ! 
Victor Hugo . 
I Paris talte man nu ikke om andet end om begivenhederne i Italien og om reservearmeens skæbne . I de fleste krese anså man den for tabt , og man hviskedee om , at der var folk , som allerede tænkte på at sætte sig i første-konsulens sted . At Masséna havde måttet rømme genua den i yde prairial , og at det den gang havde set fortvivlet ud , så meget vidste man ; men siden den tid havde man ikke hørt noget som helst . 
Det var sent om aftenen , en af de aller første dage i messidor . Châteauneufs havde tilbragt dagen ude hos nogle venner i nærheden af vincennes og kørte nu hele vejen hjem i åben vogn . Madame de chåteauneuf sov med hovedet mod sin gamle kammerjomfrus skulder , Edmée sad tilbagebøjet på sædet lige over for , indsvøbt i sit lyse sjal , og med store , vidtåbne øjne , der intet så af den virkelige verden omkring hende , stirrede hun tankefuldt ud i den milde , halvlyse juninat . Som i en drøm hørte hun de taktfaste hovslag af Louis de châteauneufs hest , der travede ved siden af vognen . 

det var hende en nydelse atter at være ene og ikke at behøve at lægge bånd på sig . Hele dagen havde hun ikke hørt tale om andet end om armeens skæbne og general Bonaparte ; hun havde hørt hans navn , til det næsten ringede for hendes øren , og hun var halvt syg af angst , så at hun til sidst blev grebet af længsel efter at komme bort fra alle disse mennesker , der var så indbildske og skadefro , for at få lov at tie og græde i fred . 
Hun havde i aften truffet en kvinde , der — om også på en anden måde — syntes at være lige så optagen af den italienske armé og dens fører , som hun selv var . Det var den svenske ambassadrice , madame de staël . 
Medens det øvrige selskab var optaget af at høre greven af sabran deklamere sine berømte fabler , havde Edmée , der var alt andet end litterær og ikke tilstrækkeligt  « merveilleuse »  til at give sig mine af at være det , sagte listet sig ud på terrassen for at trække frisk luft og nogle øjeblikke være fri for den søde , kvalmende Duft af parfyme , som de mange damer udbredte i salonen . Pludselig hørte hun skridt bag sig , og da hun vendte sig om , genkendte hun madame de staël og hendes veninde , madame récamier . 
Edmée beundrede — som næsten alle datidens unge piger — i høj grad madame récamier og anså hende for et næsten uopnåeligt ideal af gratie og elskværdighed . Hendes rene , poetiske skønhed , hendes blufærdige og stille væsen gjorde hende i selskabslivet til en ligeså letfattelig som sympathetisk skikkelse , og det var ligefrem en modesag at  « være væk i hende . »  om hende var der aldrig delte meninger — hun stod for alle som  « den guddommelige , den uforlignelige Juliette . »  Edmée , som kun flygtigt var bleven præsenteret for hende og ikke havde fået videre lejlighed til at tale med hende , glædede sig nu ved at være hende så nær og gik undseelig et par skridt henimod de tvende damer . 

madame de staël så ud til at være meget ophidset , hendes klodsede , groftskårne , men udtryksfulde ansigt skinnede højrødt under den perleomsnoede turban , og rødmen nåde helt ned på hendes skuldre , hvor den dannede en stærk kontrast til det mørkeblå kashemirssjal . Hun så fornemt prøvende , en smule koldt på mademoiselle de la feuillade og afbrød samtalen et øjeblik . Derpå vendte hun sig igen til madame récamier og — ligesom for at vise , at hun ikke tillagde den nylig tilkomne nogen betydning — fortsatte hun samtalen : 
— jeg siger dig , Juliette , jeg hader ham . Af hele min sjæl ønsker jeg , at han nu måtte lide et afgørende nederlag  .  .  . 
Hendes tone var så lidenskabelig bitter , at det var Edmée påfaldende , og skønt intet navn var bleven nævnet , forstod hun øjeblikkeligt ved intuition , hvem det var , madame de staël talte således om . Hun mærkede , at hun blev rød lige til hårrødderne . 
Madame récamier smilede med et blidt , træt , ligesom overbærende skuldertræk , der var hende ejendommeligt . Ingen af damerne syntes at skænke Edmée ringeste opmærksomhed . De gik forbi hende uden at stanse , og da de var kommet et par skridt længere bort , hørte hun endnu en gang madame de staëls dybe , lidenskabelige stemme : 
— og du véd , at jeg har elsket ham ! At der har været en tid , da det blot havde beroet på ham , og jeg havde ofret ham alt . Men han ! At vise mig — mig — denne fornærmende ligegyldighed  .  .  . 
Det var Bonaparte , hun talte om . Var der vel nogen anden mand i verden , man talte således om ? Idet mademoiselle de la feuillade så de tvende damers musselinsdraperier forsvinde bag træernes kulørte lygter , knyttede hun sine hænder og bed sig så hårdt i læben , at der kom blod , blot for ikke at briste i gråd . 

resten af aftenen havde hun så meget som muligt søgt at undgå selskabet og givet hovedpine og den stærke varme som grund for sit forpinte udseende . Nu endelig var hun fri for disse menneskers ligegyldige spøg og hadske politiske antydninger , og den vrede , hun havde følt imod dem , slog om til en trist modløshed . Hele vejen havde hun ikke sagt et ord : når hun mærkede , at Louis så på hende , lukkede hun øjnene for at undgå at tale — hun ønskede , han skulle tro , at hun sov . 
Nu nærmede vognen sig rask til Paris . Allerede i nogen afstand havde de lagt mærke til det stærke lys , der syntes at udstrømme fra staden og talt om , hvor vidt det kunne skyldes en stor ildebrand . Men da vognen nu kom indenfor bommen , kunne de tydeligt skelne flere hundrede festblus , som brændte højt i den rolige sommernat og sendte deres flammende skær ud over utallige menneskemasser , der fra alle kanter strømmede imod den gamle bastilleplads og beaumarchais’ hus . Floden var fuld af både og fakler , og dansen gik på gaderne som på en hvidetirsdag under kongedømmet , og — båret af tusinde stemmers jubel — hørte Edmée et navn , som hun aldrig havde hørt før , men som nu , sammenknyttet med første-konsulens , atter og atter gentoges af alle læber — uophørligt — Marengo . 
Vognen kom kun fremad fod for fod . Hun følte det , som blev hun ført i triumftog af dette folk , som hun havde vænnet sig til at betragte som sin kastes og sin slægts fjender , og idet hun rejste sig op med sjalet løst hængende over armene og hænderne uvilkårligt fremstrakte , som til hilsen og tak , følte hun pludseligt i jublende lykke , hvor højt hun elskede sit Frankrig , hvor stolt hun var over at være dets datter . 
— leve republikken ! Leve arméen ! Leve første-konsulen ! 

— leve første-kdnsulen ! gentog Edmée hviskende , smilende uden rigtig at vide , hvad hun sagde . Og medens luften omkring hende bestandig genlød af navnene st . Bernard , montebello og Marengo — disse navne , som intet menneske kendte i går , og som nu pludseligt vare blevne det franske folk lige så fortrolige og dyrebare som pyramiderne og rivoli — greb hun hurtigt den store buket af fine roser , de havde fået med i vognen , sønderrev det bånd , hvormed den var bundet sammen , og idet hun med begge hænder kastede blomsterne ud blandt mængden , istemmede hun jublende med sin klare , unge stemme : leve Frankrig ! 
Louis de chåteauneuf var uden småligt had til sejrherren lige så henrykt og beruset af sejren som hun . Han greb sin kusines hånd over kanten af vognen og trykkede den hårdt , entusiastisk . 
Madame de chåteauneuf havde set så meget . Hun trak sin broderdatter i kjolen og bad kusken , om muligt , køre raskere til . 
Edmées sindsbevægelse var så stærk , at hun , da hun endelig nåde hjem i rue du bak , ikke ville profanere denne dags store oplevelser , ved at gøre dem til genstand for samtale . Hun sagde godnat allerede i forstuen og begav sig straks op på sine værelser bagefter Valentine , der bar lyset for hende . 
Straks da hun kom ind i værelset , så hun , at der på bordets mørke mosaikplade lå et brev . Hun vendte sig om og så spørgende på kammerjomfruen . 
— ja det er overleveret mig af samme mand som det tidligere  .  .  . Jeg lagde det her , fordi jeg ikke vovede at gå med det på mig — jeg var bange for , at nogen skulle se det  .  .  . 
Edmée vinkede utålmodigt med hånden , at hun skulle gå . Hun havde straks lagt sin ene hånd- over brevet 

ligesom for at gemme det eller holde på det . Den anden pressede hun nu hårdt mod hjertet . 
Hun havde ikke svaret på hans brev fra Martigny — hun havde ikke vovet , ikke villet — og nu sendte han hende et nyt med samme kurer , der bragte sejrsbudskabet fra Marengo ! Han havde altså tænkt på hende dér . Hans sjæl , der var svimmel af sejrens rus og valpladsens smerte , havde i dette øjeblik søgt hendes . Og med en lykkefølelse , så overvældende stærk , at hun øjeblikkelig sank ned på knæ , hvor hun stod , mumlede hun som i en ekstase : han elsker mig ! 

Viii . 
« en amour komme en guerre , pour conclure , il faut se voir de près ! » 
Mot de Bonaparte ( à l’époque du consulat ) . 
Det havde længe været bestemt af familien chåteauneuf , at de , når det for alvor begyndte at blive varmt , skulle rejse til mademoiselle de la feuillade’s ejendomme i Normandiet , som de alle længtes efter at gense . Edmée gjorde ingen indvendinger mod at forlade Paris — tværtimod var hun næsten glad ved at komme bort fra hovedstaden , før armeen vendte tilbage fra Italien ; hun vidste , at første-konsulen ventedes om ikke før så til republikens fest den 25 . Messidor ( 14 . Juli ) . Modtage hans breve , kunne hun vel , læse dem , elske dem — men se ham selv igen , høre hans stemme , møde hans stålblå øjne ! Blot hun tænkte derpå , var det , som om hendes hjerte standsede . 
De rejste altså den første uge i messidor . Edmée havde kun bevaret et afbleget erindringsbillede af belles-rives . Som ganske lille havde hun boet der med sine forældre ; men senere — efter revolutionens udbrud — var hun bleven sendt til sin moster på det mørke fougères , som hun ikke havde forladt så meget som en eneste dag , 

førend abbeden tog hende med til Paris . Belles-rives var en smuk , vidtløftig bygning i graciøs , lidt søgt rokokostil . Mod den strålende blå julihimmel rejste den sin hvide façade og sine brede , solbelyste trapper midt på norman-diets grønne sletteland . Som næsten alle herregårde var den forfaldet under sansculotregimentet og først nu i disse forårsmåneder igen bleven en smule istandsat til at modtage ejerinden . De skyggefulde alleer , hun dunkelt mindedes fra sin barndom , vare nu borthuggede af revolutionens pfyndringsmænd , og det samme gjaldt den smukke park ; men det hele gjorde alligerel ikke noget trist eller forfaldent indtryk ; ti nye skud myldrede frem over alt og dækkede de rodhuggede stammer med deres friske yppighed . Edmée var egentlig glad over , at man kunne se så frit og så langt — langt ude i horisonten skimtede man rouens kirketårn — hun havde fået nok af de mørke skove omkring les fougères . 
De levede meget ensomt på belles-rives . Der var ingen naboer i omegnen , med hvem de kunne pleje omgang ; ti adelens slotte stod endnu øde , eller de vare beboede af bønder og af revolutionens parvenyer , der for spotpris havde afkøbt staten dem . Edmées største fornøjelse var i den tidlige morgen at sætte sig på sin stærke , normanniske hest , at give den frie tøjler og så uden bestemt mål at galoppere afsted hen over de grønne sletter — markerne lå for størstedelen endnu udyrkede hen . Af og til ledsagedes hun på disse udflugter af sin fætter ; men han blev snart træt af denne ensformige fornøjelse , han forstod ikke , hvor det kunne more hende . 
En morgen aller bedst som hun med slæbet af sin ridekjole i hånden langsomt steg ned af den store trappe , så hun en fremmed mand stå ved foden af denne og holde hendes hest ved bidslet . 

det var tidlig morgen — klokken var næppe over fem . Monsieur og madame de chåteauneuf sov endnu , og der var få folk på gården . Kun den gamle jeanot plejede at følge hende på hendes morgenture ; men i dag var han ikke at se . Hun var alene med den fremmede . 
— deres rideknægt er desværre forhindret i at ledsage dem , medborgerinde , sagde den fremmede med et ærbødigt buk . Vil de tillade mig at træde i hans sted ? 
Edmée var ikke bange af sig . Hun blev stående på trappen og betragtede skarpt den hende ganske ubekendte mand , idet hun hævede ridepisken . 
— med hvilken ret ? Hvem er de ? 
Manden sænkede sin stemme : i første-konsulens navn lover jeg dem — de skal ikke savne beskyttelse . 
Mademoiselle de la feuillade gik roligt trappen til ende , og idet hun anbragte sin fod i den fremmedes udstrakte hånd , svang hun sig rask op på hesten : 
— nå , så følg mig da som rideknægt , siden første-konsulen har befalet dem det . Hils og tak ham for den omsorg , han viser Frankrigs damer . 
Edmée var vred . Hun trak heftig hestens tøjler til sig og for i rask galop ud af gården , uden at den fremmede , der ved bestikkelse eller trusler måtte have skaffet jeanot til side , fik tid til at følge hende eller sige hende et ord . 
I den ophidselse , hvori hele den uventede scene og nævnelsen af første-konsulens navn i denne sammenhæng havde hensat hende , betænkte hun ikke straks , hvilket vovestykke det var for en ung pige i denne tidlige morgentime at ride alene ud i landet . Da hun var kommet et stykke hen ad vejen , bestemte hun sig dog til at vende om , men mærkede da , at hun allerede var forfulgt . I den stille , endnu lidt disede morgenluft hørte hun stærke , hurtige hovslag af en hest i fuld karriere bag ved sig . Hun vendte 

sig ikke om , drejede af fra vejen og red ind på en vidtstrakt eng , der skrånede ned mod floden og var bevokset med højt græs og markblomster . 
Forfølgeren drejede også af ; i en skrå bue jog han sin hest ind over engen . 
Edmée indså , at hun havde handlet overilet — der-nedenfor løb åen , hun turde ikke vove et forsøg på at sætte over den . Hun svingede da hurtigt sin hest helt omkring og vendte sig med løftet ridepisk imod forfølgeren . 
Han red tæt hen til hende og holdt hesten an . Et øjeblik talte ingen af dem — de var begge stærkt forpustede efter det voldsomme ridt . Han bøjede sig ned og klappede mekanisk dyret på halsen . 
Så løftede han sit hoved med et stolt , vredt bebrejdende blik : 
— de vil altså ikke høre mig , ikke engang se mig , mademoiselle de la feuillade ? 
Edmée tav . Om det skulle gældt hendes liv , havde hun ikke kunnet få et ord frem . 
— ingen uden min staldmester véd , at jeg er her ; jeg har kun en lille halv time til min rådighed , så må jeg afsted . Natten og de tidlige morgentimer har jeg stjålet fra mit arbejde og min hvile for deres skyld . Jeg sender dem bud , at jeg i al høviskhed og respekt ønsker at tale et øjeblik med dem , da der netop tilbyder sig en lejlighed . Og de — de . Han huggede forbitret ridepisken gennem luften , så det hvinede , og hendes hest forskrækket gjorde et Spring til siden . 
På tvende kanter vare de indestængte af floden , som netop her gjorde en svingning . På den anden side af denne var der skov . Bagved dem skrånede engen så stærkt opad , at den ganske skjulte dem for iagttagelse fra landevejen . 
Edmée sad stiv og stille på sin hest ; hun for ikke 

engang sammen , da ridepisken hvinende skar gennem luften så nær ved hendes hoved , at den tog en af fjerene i hendes hat med sig . Han sprang af hesten og gik hen til hende . 
— hvorfor taler de ikke ? Hvorfor værdiger de mig ikke et ord ? Hvorfor har de ikke svaret mig på mine breve , mademoiselle de la feuillade ? 
Han stod tæt ved hendes knæ , med hånden støttet mod hestens ryg og så truende på hende . Hun sad bleg og stille i sadlen , stolt og strunk , men med sænkede øjne . 
— eller indbilder de dem måske — hans tone var ironisk — at jeg er kommet for at bede dem om forladelse , fordi jeg tager mig den frihed at elske dem , eller for at stå deres forlovede til regnskab ? Hvis de har forstået mig , hvis de er en mands mandige kærlighed værd , så véd de , at mellem os kan der ikke være tale om sligt . De er fri , jeg er ikke overdreven stærkt bunden — ingen kan vel indbilde sig , at jeg har frasagt mig min ret til at kæmpe med andre mænd om den kvinde , som frem for alle behager mig , som jeg elsker . 
Hun så langsomt op . I samme nu slog han — med et udråb — armene om hendes liv og trykkede sit hoved mod hendes knæ . 
— general Bonaparte — hun prøvede at tale ham strengt til , hun forsøgte at værge sig . 
Han rev hende jublende ned af hesten og holdt hende et øjeblik ud fra sig , med begge sine hænder om hendes liv . Stolt og ømt hvilede hans herskerblik på denne kvinde , som han , fra det første øjeblik han havde mødt hende , så lidenskabeligt og bestemt havde attrået . Og idet hans øjne pludseligt fyldtes med tårer , mumlede han sagte : 
— hvor jeg har tænkt på dig !  .  .  . 
Betagen , forvirret lod hun sig drage ind i hans favn ; 

først da hun følte hans varme læber mod sine , forsøgte hun skrækslagen at gøre sig fri . 
Men han holdt hende fast . Hans smilende , ubarmhjertige blik hvilede strålende på hende . 
— jeg har ladet mig fortælle , at dit bryllup med Louis de chåteauneuf allerede skulle være bestemt . Jeg er kommen for engang at få et ærligt svar . Er det sandt ? 
Hun hævede langsomt og alvorligt sit blik imod hans og rystede på hovedet . 
— aldrig nogensinde bliver jeg Louis de chåteauneufs hustru , sagde hun stille . 
— hvorfor ikke ? Fordi  .  .  . ? Han ville friste hende , tvinge hende til at skrifte i ord . 
— fordi  .  .  . Hun sænkede på ny sit blik . Så rettede hun sig pludseligt i vejret og sagte og undseeligt , men samtidig med en dronnings selvbevidste stolthed over at bortskænke en kongelig gave , lagde hun begge sine arme om hans Hals og så ham dybt rødmende , men fast og modigt ind i øjnene . 
Han så på hende med et langt , ejendommelig dvælende blik , så frigjorde han sig sagte , men bestemt for hendes lette omfavnelse . 
— jeg har allerede opholdt mig her alt for længe . Myndighederne og mit rejseselskab må ikke vente på mig i gisors — det ville vække opsigt . Ikke en minut længere tør jeg tøve . Men du er min — ikke sandt , Edmée ? Han tog hende igen i sine arme og så hende fyrigt , bydende ind i øjnene . Jeg kunne begære dig nu , og du ville svare  .  .  . 
Hendes kvindelige modstandslyst , hendes pigeagtige koketteri vågnede pludseligt , og idet hun med en dæmpet , lykkelig latter unddrog sig hans alt for sejerssikre arm , sagde hun skæmtende , men med sænket blik : 
— nej , nej , nej ! 

han smilede overmodigt . 
— nå sådan ! — når du kommer til Paris , skal jeg spørge dig en gang endnu — jeg skal gøre det straks , så snart jeg ser dig , uden spor af barmhjertighed . Indtil da  .  .  . Du har givet mig et Kys , nu tager jeg to til . Du er min , min , min . 
Han sad allerede på hesten og bøjede sig endnu en gang ned mod hende . 
— lov mig , ikke at lytte til , hvad nogen siger — hverken til råd eller til trusler eller bønner .  . Forestil dig , at alle er dine fjender og mine . Betro dig ikke til nogen . 
Hun svarede kun med et stolt smil . Hun var sikker på sig selv . 
— og nu — han målte hende med et langt , henrykt blik , som hun stod der smilende med den grønne ridedragt over armen og Henri iv-hatten med de hvide fjær skråt siddende på hovedet , frisk og rødmende i det skarpe morgenlys . 
— vogt dig for at blive smukkere end du er ! 
Hun lo glad og smigret — modig ved at vide , at han allerede sad på hesten — og nu fandt hendes slagfærdige franske tunge ord : 
— har første-konsulen sat et  « maksimum »  også for skønhed ? Jeg skal gøre mit bedste for at overskride det . 
— første-konsulen har for sit vedkommende intet derimod — hans spøgende , dristige blik jog atter blodet til hendes kinder — tværtimod ! Men han vil , at andre f . Eks . Monsieur Louis de chåteauneuf skal have en smule af sin forstand i behold . Han vil få brug for den ! 
Med et lille smil lagde han fingeren på munden , og idet hesten nu rejste sig på bagbenene , førte han hilsende hånden op til skyggen af sin hat : 
— mademoiselle de la feuillade — vi ses snart igen i Paris ! 

man var nu et godt stykke inde i vendémiaire ( år Ix ) , og endnu var der ikke tale om , at mademoiselle de la feuillade kunne tænke på at forlade belles-rives . Madame de chåteauneuf var nemlig væltet på en køretur og havde brækket sit ben . Nu var hun ganske vist i bedring ; men lægerne afviste dog indtil videre al tanke om en flytning . 
Edmée led under denne nødtvungne opsættelse ; hun fortæredes af længsel efter at se første-konsulen , og af frygt for , at han , når hun ikke kom til Paris , skulle blive vred på hende , glemme hende , ville glemme hende . Da ulykken indtraf — det var i midten af thermidor — og man forberedte hende på at måtte tilbringe hele efteråret på landet , blev hun som fuldstændig ude af sig selv . Hun havde kun én tanke : at underrette ham om opsættelsen og årsagen til denne . Hun havde næppe i hele sit tidligere liv skrevet et brev , med undtagelse af nogle tørre redegørelser , som hun af og til havde sendt til de gamle på les fougères ; nu stod hun pludselig overfor den , som det syntes hende , tvingende nødvendighed at måtte skrive til ham . En halv nat anvendte hun til at skrive kladder og med at fortvivle over sine store , uøvede bogstaver . Til sidst skrev hun blot : 
belles-rives , 28 . Thermidor år Viii . 
Min faster er syg . Jeg er nødt til at blive her , uagtet jeg hellere ville være i Paris . 
Edmée-louise de la feuillade . 
Dette lille , lakoniske brev , som hun naivt undertegnede med hele sit aristokratiske navn , blev overleveret til Valentine , der stod sig godt med en postillon , som kørte ad rouen til , og som efter mange omstændigheder lovede at besørge det i største hemmelighed . 

hun fik ikke noget svar . Og i den våndefulde angst hun udstod i denne tid , da hun hver dag måtte sige til sig selv , at han — den store og mægtige — i sin vrede over , at hun ikke havde hørt ham , måske havde glemt eller ville glemme hende , voksede hendes unge kærlighed til en lidenskab så stærk , så overvældende , at hun følte , hvordan den mere og mere tog magten fra hendes fornuft og tilintetgjorde al hendes modstandskraft . 
Mod slutningen af vendémiaire kom Louis , som ellers i denne tid mest opholdt sig i Paris , hvor talleyrand gav ham fuldt op at bestille , på et kort besøg til belles-rives . Edmée havde længtes meget efter sin fætter — nu kunne hun da i det mindste spørge nyt fra tuilerierne . 
Det var en mild og stille efterårsaften lige efter middagen . Indsvøbt i ’ sit sjal havde Edmée længe siddet bøjet frem over brystværnet på terrassen og set ud ad vejen , der månebelyst som et bredt , blåligt sølvbånd bugtede sig hen mellem de åbne marker . Pludseligt opdagede hun langt ude en rytter — han kom nærmere — på hovedets holdning og rejsningen kendte hun Louis de chåteauneufs fuks . 
Louis’ og Edmées måde at omgås på havde altid været å l’anglaise , d . v . s . særdeles fri og utvungen og meget afvigende fra den omgangstone , som var påbudt af skik og brug blandt unge franske forlovede . Som børn var de selv faldet på at kalde hinanden for Broder og søster , og da Louis senere var bleven opdragen i England efter engelske sæder og med stor sympati for engelske samfundsforhold , og Edmée slet ikke var bleven opdraget eller rettere havde fået den opdragelse , der kunne falde af midt blandt oprørsskarer i et land , der befandt sig i en permanent belejringstilstand , var deres forhold heller ikke senere bleven underordnet det franske samfunds konventionelle regler . Til trods for giftermålsbestemmelsen så 

de ofte hinanden i Enrum og talte med hinanden om alt — endogså om kærlighed . 
Hun ilede ned ad trappen og kom ham i møde ved indkørselen . 
Han blev glad og overrasket ved at se hende dér . Leende vinkede han til hende fra hesten . 
— det er en dejlig aften ; jeg har slet ikke lyst til at stå af , sagde han og klappede sit dyr . Vi er blevne så vel forplejede i  « Les trois frères »  ,  « monsieur »  og jeg . 
Edmée fik en idé , nu kunne hun få lejlighed til at tale med ham i Enrum og måske udspørge ham . 
— lad mig få lov til at ride et stykke med dig , Louis . Jeg kan sidde på saddelknappen ligesom hos monsieur de chåtillon , da vi rejste til Paris . Her er vist ingen , som falder på at opholde sig derover ! 
Hun satte sin fod på hans støvlespids og svang sig hurtigt op i sadlen foran ham . 1 rask trav sprængte han afsted ind mellem buskene på de smalle , næsten tilgroede stier , der tilkendegav , hvor parken tidligere havde været . 
Med den ene arm holdt han hende fast ind mod sig ; varm som han var efter sit ridt følte han hendes kølige , fine kind næsten strejfe sin , den mildt svalende Duft , der i aftenluften syntes at udstrømme fra hendes kjole . I dette øjeblik syntes hun ham så nær — hun var igen den lille  « edmette »  , hans  « søster »  og barnekæreste . 
— har du længtes efter mig , Edmée ? hviskedee han ømt og dæmpet i hendes øre . 
Hun blev ved at se ned og opfangede ikke det varme , forventningsfulde blik i hans mørke øjne . Og da hun i nøjeste overensstemmelse med sandheden svarede ja , gjaldt hendes tanke en anden . 
— og du er glad ved at have mig her igen ? 
— javist , Louis ! Du kan ikke tænke dig , hvor her har været ensomt . 

— nå , til gengæld har vi haft så meget mere postyr i Paris — i særdeleshed i den diplomatiske verden ! Berthier er rejst til Madrid for at underhandle , monsignor Spina er kommet fra rom for at underhandle , Duroc er kommet tilbage uden at have underhandlet — du kan tro , Bonaparte og talleyrand have været rasende på st . Julien og kejseren . Nu ser det alligevel ud til , at det skal blive til noget ; ti i forgårs fik vi da våbenstilstanden forlænget . Med England og de nevtrale magter underhandle vi også . 
— hold op , Louis ! råbte Edmée leende . Jeg kan umulig holde rede på alle disse underhandlinger . Er der ellers noget nyt ? 
— ja , gudbevares ! Stort attentat på første-konsulen i operahuset  .  .  . 
Et øjeblik forekom det Edmée , at hendes hjerte helt ophørte at slå . Han følte , hvordan hun næsten stivnede i hans arme . 1 samme øjeblik holdt han hesten an og ruskede hende kraftigt i skulderen . 
— Edmée , hvad fejler du dog ? Og da han så hendes blege ansigt og udtrykket om mund og øjne , råbte han fortvivlet :  « hvad betyder da dette forbandede menneske for dig ? Hvad skal jeg tro ? » 
— lad mig komme ned , Louis , hviskedee hun svagt med næsten klangløs stemme . Jeg befinder mig ikke vel . 
— nej — han holdt hende som i en skruestik . Du slipper ikke fra mig , førend du har svaret mig . Å , denne anelse , som jeg fandt så forrykt ! 
— er han frelst ? Lever han ? Vær barmhjærtig , sig mig alt , tiggede hun angst . 
Han så et øjeblik alvorligt , med spændt opmærksomhed ind i det blege , smertelig fortrukne ansigt . Ja , svarede han langsomt , han er frelst . Der var så godt som ingen fare . 

Edmée sukkede lettet . Han kunne mærke , hvordan hun ligesom rettede sig igen efter den ulidelige spænding . 
— sig mig , Edmée — han så alvorligt på hende — hvad vil du , at jeg nu skal tro ? Således som du nu tager på veje , blot man nævner dette menneskes navn i forbindelse med en fare . Du , som ellers ikke kender til frygt ! 
Hun svarede ikke — hun kunne endnu ikke samle sine tanker . Hans blik blev endnu mørkere og han fortsatte i en mistænksom , ironisk tone : 
— det er aldrig før faldet mig ind : men , om . han ikke var så ugalant som han er , kunne man næsten tro , at det var et galanteri mod mademoiselle de la feuillade , at han — netop nu — lader vor gamle place royale rydde og forskønne . Alt får betydning efter den opmærksomhed , han viste dig i foråret — og da du tier , må jeg selv forsøge at gætte mig til , hvad der kan være mellem dig og ham . Jeg har altid tidligere betragtet det som en fornærmelse imod dig blot i min tanke at forbinde dit uskyldige , stolte navn med hans , men nu ! — tro ikke jeg slår mig til ro , førend jeg får alt at vide , tilføjede han truende . 
Hun tav endnu ; men hans ord om place royale havde vakt hendes opmærksomhed . Å , det var naturligvis vanvid !  .  .  . Men han havde dog et øjeblik haft i det mindste hendes navn i tankerne ! 
— det behager dig endnu ikke at svare mig , Edmée ? Han bøjede sig over hende og så hende ind i øjnene med et mørkt , forskende blik . Glem ikke , at det er din tilkommende mand , der taler til dig . 
— Louis ! — der var et bønligt , næsten grædefærdigt træk om hendes mund , og hun strakte svagt afværgende hænderne frem . Tænk ikke mere på disse gamle historier . Vi passe ikke for hinanden , du og jeg — jeg bliver aldrig din hustru . 

— hvad er nu det for snak , Edmée , sagde han utålmodigt og skarpt . Fordi du på en fantastisk måde har forgabet dig i en person , du næppe har set to gange i dit liv , skulle vi bryde alle familiebestemmelser , ødelægge vor fremtid og vort liv . Ja — for du har jo kun set ham nogle få gange ? 
— det er ikke mange gange . Lad os nu ikke tale mere om den ting , Louis ! Men glem ikke , hvad jeg i dag har sagt dig . 
De var begge stegne af hesten og gik nu langsomt ved siden af hinanden hen imod slottet . Han havde kastet tøjlen om sin arm . 
— dette er ikke åbent spil . Du giver mig ingen grunde . Hvad vil du , jeg skal tro ? 
— ingenting . Hvad du vil . Du véd meget godt , at jeg aldrig har brudt mig det mindste om dig som fæstemand . 
— i visse henseender er du i det mindste ærlig , sagde han bittert . 
— du ville blive forfærdelig ulykkelig med mig . Hun var nu fuldstændig rolig og ønskede kun at få talt helt ud med ham . Du kan jo aldrig tåle , at jeg har min egen mening — og det har jeg altid . 
— til der kommer én , som du elsker , hvem du da fuldstændig underkaster dig , svarede han mismodigt med kærlighedens skarpsynethed . 
Hun rystede på hovedet . Jeg har altid været som en vild fugl , sagde de hjemme på les fougères . Din egen moder og alle vore bekendte i Paris er af samme mening . Jeg tror ikke , at jeg nogensinde vil du til at sættes i bur . 
— men , om jeg blot kunne begribe denne din uvilje mod at gifte dig med mig ! Ti dette fantasteri kan da umuligt være den eneste årsag . Du holder jo af mig ? 

hun lo overgivent . Hendes spænding og angst var pludselig slået over i overmodig munterhed . Den vågnende kvinde nød ubevidst sin triumf ved at se den mand , der gik ved hendes side , lide af skinsyge , ved at høre ham tigge og trygle om hendes kærlighed . 
— jeg elsker dig , Louis — som en Broder ! Nej , bliv nu ikke rasende . Måske kan vi , når vi bliver gamle , og jeg har glemt mine  « sværmerier »  — hun smilede halvt spotsk , halvt vemodigt — ende med at slå vore pjalter sammen . Monsieur de talleyrand har sagt , at jeg vil blive en glimrende ambassadrice ! 
Hun rettede sig i vejret og gjorde skælmsk en gratiøs bøjning for ham ved foden af trappen . Nu går jeg op og forbereder grevinden . Stakkels faster — hun har hørt hesten trave hele tiden og kan ikke begribe , hvor du er bleven af ! 
Madame de chåteauneuf kunne ikke forstå , hvorfor Edmée og Louis gjorde så mange omstændigheder med det en gang fastsatte giftermål . Det er ikke Louis’ skyld — beklagede hun sig for kammerjomfruen , gamle Marie , som i alle stykker ejede hendes fortrolighed . Til mig siger han ingenting ; men det er jo noget , enhver kan se , at han tilbeder selve den jord , hun træder på . Men Edmée  .  .  . Om nogen i vore dage har fået en gammeldags opdragelse , så må det være hende ! Hun har næppe været et par måneder i Paris — jeg ser hende næsten aldrig åbne en bog , hendes veninder har jeg selv valgt — og dog !  .  .  . Hun er propfuld af alle disse nymodens ideer om kærlighed i ægteskabet og om individets ret og frihed — man skulle virkelig tro , at hun mindst havde læst la nouvelle heldise . Det er dog , som jeg altid har sagt : man kan ligeså godt opgive alle forsøg på at stænge den nye tid 

ude , det er forgæves at ville fly for den — den trænger ind til os gennem sprækkerne i væggene . — hun sukkede og rystede resigneret på hovedet . Det var hendes stolthed , at hun aldrig havde været at formå til at emigrere , at hun , som hun sagde , havde  « forstået revolutionen »  lige fra den første dag , da hun i hertugen af orleans’ salon havde hørt madame de genlis udgyde sig i lovtaler over Rousseau . 
Hun havde så stor respekt for sin søn , at hun sjældent talte med ham om forhold , som hendes fine takt og moderlige instinkt lod hende ane , at han kun nødigt udtalte sig om . Sin broderdatter bearbejdede hun derimod hyppigt . 
— men faster , plejede Edmée . at svare ; jeg er jo alt for ung og har jo slet ikke set noget af livet endnu . 
— altfor ung ! Du er jo næsten nitten år — to år ældre end Laure permon , som i næste måned skal giftes med general Junot . Altfor ung ! I min ungdom var man næsten gammel jomfru , når man ikke var gift i tyveårsalderen . 
— men Louis , tante , er jo da heller ikke selv så ivrig , svarede hun lystigt . Han har vist heller ikke bedt dig om at skynde på giftermålet — vel ? 
Madame de chåteauneuf rystede på hovedet . Gud skal vide , at jeg forstår mig ikke på Louis , sagde hun . Han har ikke øjnene fra dig , når i er sammen , og til mig siger han ikke et ord . Det er sagtens alle disse nymodens idéer — enhver ung pige er en Julie , enhver ung herre en st . Preux ! I min ungdom var kærligheden praktisk — den handlede ; nu drømmer den og filosoferer . Gudbevares , jeg er selv så moderne — jeg forstår det så udmærket . Men i det daglige liv  . . . . Ser du da ikke , at Louis elsker dig ? Han er kun for fintfølende , han vil ikke lægge noget bånd på din frihed , ikke tvinge dine følelser . 
Edmée gik smilende hen og lagde sig på knæ foran 

den gamle dame . Vær nu sød , kæreste faster , og tal ikke mere om den ting . 1 denne vinter vil jeg være ung , jeg vil være i Paris — jeg vil danse . Hvem véd , monsieur talleyrand kan få i sinde at sende Louis til Petersborg eller Konstantinopel i morgen . Er der nogen , der tror , at jeg vil følge med derhen ? 
Edmée var i strålende humør . Hun vidste nu , at de snart skulle rejse til Paris , de havde lovet at komme til mademoiselle de permons bryllup først i november . Hun skulle giftes med første-konsulens våbenbroder og ungdomsven , Parises kommandant , general Junot , og Laurette havde skrevet , at hele familien Bonaparte havde lovet at komme til bryllupet . Å , der lå en berusende angst alene i den tanke at skulle se ham igen ! Mon han var vred ? Havde han helt glemt hende ? Nej , nej ! Nu , da hun vidste , hun skulle gense ham , svandt alle bekymringer som sne for solen . 
En af de sidste dage de vare på belles-rives fik Edmée gennem tjenestefolkene fat i Fontanes flyveskrift , der var forfattet i anledning af cerachis attentat den 18de vendémiaire :  « sammenligning mellem Cæsar , Cromwell , monk og Bonaparte . »  med stigende interesse læste hun disse logisk afmålte , retorisk afrundede fraser , som på en alt for iøjnespringende måde søgte at godtgøre , at første-konsulen var nødvendig for Frankrig , for statens beståen , at han og kun han var værdig til at bære kronen — landets fremtid fordrede , at han skabte et dynasti . For hende vare de anførte bevisgrunde fuldkomment tilstrækkelige , og vel forberedt som hun var , behøvedes der ikke mere for absolut og for bestandig at ødelægge hendes tro på bourbonernes sag . Hun syntes , det var så soleklart , at han , som med sine fabelagtige sejre havde grundlagt et helt nyt Frankrig indenfor og udenfor det 

gamles grænser , — at han og kun han , var berettiget til at indtage landets første hædersplads , til at repræsentere nationen i sin person . Med vemodig undren tænkte hun på , hvor mange tapre chouaner der havde ofret deres liv for kongens sag . Hvor var det muligt , at disse — mænd — kunne være så forblindede ? 

Ix . 
« le diamant seul doit parer 
des attraits que blesse la laine . » 
Mot sur les modes du directoire . 
L’empereur désire en concevant ; sa pensée devient une passion en naissant . 
L’abbé de pradt . 
Gammeldags kareter og lette , nymodens kabrioletter holdt i kø udenfor madame permons lille hotel i chaussée d’antin . Op ad trappen , der i dagens anledning var prydet med levende vækster , så at den dannede en løvrig allé op til forsalen , der i overensstemmelse dermed var omdannet til en løvhytte — begge oplyste af en mængde kulørte lygter i nationalfarverne — gik der en jævn , uafbrudt strøm af civile og militære kavallerer og unge  « mer-veilleuses »  , som , førend de gik op , kastede sjaler og pelskraver til tjenerne og derpå med bare halse og arme , i antike frisyrer og musselinsdraperier , leende og konverserende skyndte sig op i balsalen . Dér kom madame permon dem i møde statelig i sin græske tunika og sin med hvide strudsfjær smykkede toque over de endnu ravnsorte lokker . Til højre og venstre for hende stod general Junot og madame Junot og hilste på gæsterne . 

mademoiselle de la feuillade kom noget sent . Madame de chåteauneuf havde pludselig fået et ildebefindende , og i sidste øjeblik var der bleven sendt bud til madame de ca-seaux , som boede ikke langt derfra i hotel de périgord , rue de l’université , med anmodning om , at hun ville hente Edmée og tage hende under sine beskyttende vinger . Louis kørte alene derhen i sin wiski — det ansås ikke for passende i faubourg st . Germain , at han fulgtes med sin kusine . 
Da de kom , var madame permons ikke overdrevent store lejlighed stuvende fuld af mennesker , og dansen var allerede begyndt . Inde i salonen sad hædersgæsterne : madame Bonaparte , madame lætitia Bonaparte og hendes døtre tilligemed flere damer af det gamle , fornemme aristokrati , der ikke rigtigt vidste , hvilken mine de skulle anlægge overfor la famille consulaire , som den nu begyndte at kaldes . Edmée havde aldrig før set første-konsulens familie . Med en rødme , der var så generende dyb , at den næsten måtte vække opmærksomhed , blev hun af værtinden forestillet for hans hustru og moder og for hans svigerinde , madame Joseph — søstrene vare allerede optagne af dansen . Hun fandt madame Bonaparte fortryllende , yndefuld og elskværdig , og da hun så hurtigt som mulig trak sig tilbage fra hendes nærhed , var det med en følelse af så tyngende et mismod , af så heftig og håbløs fortvivlelse , at hun måtte bide sig i læberne og gøre vold på sig selv for ikke at briste i gråd . 
Madame ledere og madame bacciocchi vare på gulvet og dansede — madame Murat , som var højtfrugtsommelig , havde ikke kunnet komme med . Der var en umådelig trængsel af herrer omkring madame ledere , hun var ballets selvskrevne dronning . Hendes toilette vakte sensation blandt damerne og entusiasme blandt herrerne . Hun havde håret opsat å la grebne med to bandeletter af en slags kostbart , 

tyndt pelsværk , oversåede med tigerpletter og prydede med vindrueklaser i guld — en omhyggelig efterligning af billedet af en bakkant på en antik kamé . Hendes kjole var af usædvanlig fint indisk musselin , broderet forneden med et flere tommer bredt guldbroderi , der forestillede en vinranke . En tunika i reneste græsk stil var draperet over brystet — i kanten var den broderet med vinløv og over skuldrene sammenhæftet med tvende kostbare kaméer . Bæltet , som sad lige under brystet , var af gammelt guld og forsynet med et spænde , der var forfærdiget af en uforlignelig graveret sten . Hendes hvide , skønt formede arme og hænder vare ubehandskede , kun prydede med flere guldarmbånd og kaméer . Hendes ansigt lignede broderens — hun havde det samme forføreriske smil i øjnene og omkring munden , kun var hun langt skønnere som kvinde , end han som mand . 
Elisa bacciocchis toilette vakte også opmærksomhed , men blev mindre beundret end søsterens . Omkring hovedet bar hun et musselinsslør , gennemvævet med guld og broderet med silke i alle farver , og ovenpå det igen en forgyldt lavrbærkrans å la Petrarca . En lang tunika over en halvlang , ærmeløs slæbekjole , og et mægtigt , flagrende , tyndt sjal , der lignede et slør eller en kåbe , slængt over skuldrene , fuldendte hendes dragt . 
— det er et symbolsk toilette , forklarede Albert permon , Laures Broder , smilende Edmée , da de indtog deres plads i kontradansen ganske tæt ved første-konsulens søstre . Det er hendes ønske , at man gennem dette kustyme skal kunne skimte hendes litterære interesser . 
Edmée trak sig ud af dansen så snart hun kunne . Hun var næsten syg af spænding , af forventning — hun vidste , han havde bestemt lovet at komme — og udsigten til at mødes med ham i disse omgivelser betog hende alt hendes mod . Tusinde gange bebrejdede hun sig selv 

som en svaghed , at hun overhovedet havde indladt sig på at komme , og havde det ikke været af hensyn til Louis , hvis øjne ikke veg fra hende , havde hun for længe siden forsøgt at liste bort fra det hele under et eller andet påskud . 
Madame Junot gik omkring til sine veninder og beklagede s]-g — hendes moder forlangte bestemt , at hun skulle følge aristokratiets traditioner , og som det anstod sig en brud danse  « dronningens menuet »  . I flere uger havde ingen ringere end gardel selv indøvet den med hende ; hun vidste , hun dansede den som en Alf , men — det var så  « flovt »  ! Et øjeblik håbede hun at slippe : monsieur de trénis , som havde lovet at være hendes kavaler , var ikke til at finde ; da opsøgte hendes moder monsieur lafitte , den eneste , som kunne måle sig med  « salonernes vestris »  , og han blev henrykt over , at der tilbød sig en lejlighed til at slå den forgudede rival af Marken . Nu var der ingen undslippen mulig længer for Laurette — hun måtte til det ! Gæsterne trak sig tilbage og trængte sig sammen langsmed væggene , og Albert de permon gav musiken et tegn til at spille op :  « dronningens menuet »  . 
Edmée sad for sig selv længst tilbage i baggrunden af salen — et stykke fra de andre . Med det blege ansigt , skråt tilbagelænet mod den gamle , højryggede Louis xiii-stol , der egentlig lige så lidt passede til det øvrige møblement , som hun til det sorgløse selskab , med armene slapt hængende ned i skødet og hænderne foldede om viften sad hun dér ensom midt i lysglansen fra lampetterne på væggen . Hendes snehvide dragt , som hverken havde bort eller broderi , og som kun holdtes sammen over skuldrene af et par store juvelagraffer , faldt i bløde , dybe folder helt ned over fødderne , der næppe kunne ses under kjolen . 
Ingen tænkte i øjeblikket på hende . Louis de chå-teauneuf , som ellers plejede at våge over hende med en Broders og en elskers omhu , var i øjeblikket ærbødigt op 

taget af at lytte til den smukke madame de constades’ misundelige jeremiader over madame lederes toilette . Laure de caseaux , som ellers også holdt sig trofast ved hendes side , var nylig bleven engageret af den genopdagede monsieur de trénis , der gav sin misfornøjelse , over ufrivilligt at være gået glip af bruden , afløb i ironiske bemærkninger om monsieur lafittes Dans . Mademoiselle de caseaux var højlig fængslet af hans sagkundskab . 
Gratiøs , indtagende som en lille fedronning dansede den unge madame Junot den obligatoriske menuet alene med sin kavaler — en svag , konventionel æresbevisning til versailleshoffets skygger ! Hun holdt øjnene nedslagne , og idet hun med den ene hånd løftede slæbet på sin kjole , rakte hun med en dyb reverens sin kavaler to fingre . 
I dette øjeblik — klokken kunne vel være henimod elleve — hørte den tavse Edmée midt gennem musikken og de mange summende stemmer larmen af hestene , som eskorterede konsulens vogn . Hun så Junot gøre tegn til sin svoger . Et par minutter efter blev fløjdørene slåede op på vid gab , alles blik vendte sig derhen : første-konsulen trådte ind mellem general Junot og Albert de permon . 
Mademoiselle de la feuillade blev siddende i sin stol uforandret i samme stilling som før , endskønt hun så , at de fleste af damerne rejste sig . Det blev næsten sort for hendes øjne , og uden selv at vide det trykkede hun hånden mod hjertet . Hun havde jo vidst , at han skulle komme — hele aftenen havde hun ikke tænkt på andet — og dog  . . . da hun nu så ham  .  .  . 
Han skred hurtigt gennem salen hen til madame de permon , som kom ham i møde . 
— kære signora panoria — han tog begge hendes hænder og førte dem til sine læber med denne overstrømmende , 

lidt søgte , italienske venlighed , som han af og til ville vise . De ser , jeg kommer trods alt ! 
— ingen kan være mere velkommen , general  .  .  . 
— og nu er jeg dog kommen for sent til at se Laurette danse ! Man har sagt mig , madame , at deres datter danser som mademoiselle chameroi . Min gud , hvor tiden går ! Jeg synes , at det ikke er længere siden end i går , at jeg bar hende på mine arme . 
— det er længe siden , general . Madame permon smilede . I mellemtiden har de tegnet evropakortet om . 
Bonaparte hørte hende ikke , han så sig ivrigt omkring i værelset . Dér sad Joséphine på sin hædersplads ved kaminen , indolent , smilende under sine rosenguirlander , draperet i et guldbroderet , indisk sjal . Han nikkede adspredt , og hans blik gled videre — ligesom søgende . Pludseligt opklaredes hans ansigt — han smilede med dette lyse , ømme smil , som kun han ejede , og sænkede blikket . 
Han afbrød lidt brat sin samtale med værtinden og tog general Junots arm . 
— lad os kigge en smule på markedet ! hviskedee han muntert . Hvide halse , juveler og musseliner  .  .  . 
Han trak ham med sig ned gennem salen hen mod det hjørne , hvor mademoiselle de la feuillade sad . 
Et øjeblik tænkte hun på at rejse sig og blande sig med det øvrige selskab — det var så rent umuligt , syntes hun , at tale med ham her , mellem alle disse fremmede mennesker , efter den samtale , de sidst havde haft med hverandre , efter det brev , hun havde skrevet i sommer og hvorpå hun intet svar havde fået . Men hun blev siddende . Hendes knyttede hånd lå ubevægelig under hjertet , og hendes blik — et vidtåbent , stivnet blik ligesom en fangen fugls — hang ved Bonapartes ansigt . Ingen gav agt på hende ; man var jo allerede så vant til , at første-konsulen fængslede alles blik , når han viste sig . 

han styrede langsomt , men bestemt sin kurs hen imod hende ; nu og da standsede han undervejs for at henvende et par ord til en eller anden bekendt . Nu var han nået helt hen til hendes stol . 
— mademoiselle de la feuillade — han bøjede sig frem imod hende , og hun følte hans ejendommelige , lysende blik helt ind i sjælen . Ingen kunne se hans ansigt uden hun og general Junot , som endnu var ved hans side . Mademoiselle , det glæder mig at træffe dem igen . 
Hans blik og stemmeklang gjorde de banale , intetsigende ord for hende til tusind ømme forsikringer om længsel og om lykke . Hendes angst forsvandt sporløst i samme øjeblik hun blot hørte hans røst ; hun smilede , hendes blik udvidede sig og hvilede i hans . 
Junot studsede . Han så et øjeblik skarpt på dem begge og trak uvilkårligt , med en umærkelig , men energisk bevægelse Bonaparte tilbage . Han kendte sin gamle kammerat fra deres første , eventyrlige ungdom i Paris , fra hans scener med Joséphine i Italien og nu sidst fra felttoget i Ægypten , fra affæren med madame fourés — han vidste , hvor liden selvbeherskelse han rådede over , når det gjaldt elskov . 
— for satan , tænkte han pludseligt , hvis han nu , ligesom den gang i Kairo , pludseligt midt iblandt dem alle sammen  . . . 
— general , sagde han hurtigt . Jeg synes , jeg ser madame Bonaparte gør tegn  .  .  . 
Første-konsulen kastede hovedet tilbage med en ejendommelig , nervøs bevægelse , som var karakteristisk alene for ham , og smilede ironisk til Junot : det er godt , min dreng ! Gå du hen og hør , hvad hun vil . Mademoiselle de la feuillade , som jeg længe har ønsket at træffe , er nok så god imens at meddele mig , hvad hun véd af nyt fra vendée . Man har ladet mig forstå , at hun har vigtige forbindelser dér og måske oplysninger at give mig . 

Junot gik med et buk . Han rystede på hovedet ad sine egne stille tanker . 
De omkringstående havde hørt Bonapartes sidste ord , som han udtalte højt . Alle trak sig straks tilbage og der blev et tomt rum omkring ham og Edmée . 
Han satte sig på en lav stol lige over for hende med ryggen vendt til salen . Han stak sin kårde ind mellem benene , støttede albuen mod knæet — han havde beholdt sin grå overfrakke på udenpå uniformen — og hvilede hovedet i hånden . Han sagde ikke et ord , blot så på hende . 
Pludselig vågnede kvindens sociale selvopholdelses-instinkt hos Edmée — hun forstod , at de måtte tale . Og halvt med barnets bedende , halvt med verdensdamens konventionelt tvungne smil bøjede hun sig frem imod ham , medens hun i sin forlegenhed mumlede nogle ord , som hverken han eller hun selv fandt nogen mening i . Men hun bevægede i hvert fald læberne , hun talte . 
Han sad blot og så på hende , hvorledes udtrykket vekslede i dette yndige , unge ansigt , hvor blodet kom og gik under den hvide hud . Det var gennemsigtigt som et sart rosenblad . Han var lidt efter lidt flyttet hende så nær , at han næsten kunne fornemme , hvor voldsomt hendes hjerte bankede under den tynde dragt . 
Edmée , mumlede han , og pludseligt følte hun hans varme , faste hånd på sin nøgne arm . I samme øjeblik havde hun instinktmæssigt skudt sin stol tilbage og rejste sig heftigt op . 
Dansen standsede omkring dem . Fra den anden ende af salen mødte hun Louis de châteauneufs blik . 
— general — jeg beder dem , hviskedee hun hurtigt . Gå , sig ingenting — ikke her ! Man iagttager os . 
Han rejste sig . De har ret . Dette går ikke an . Jeg må se dem hjemme — i Enrum . 

— umuligt — jeg kan ikke . Hun så bedende i vejret og sænkede derpå langsomt øjnene , rødmende for hans blik . 
— nå — chåteauneuf kan jeg tro ! Ham skaffer vi vel af vejen . Lov mig blot , han talte så sagte og utydeligt , at hun mere følte end hørte ordene , at du vil lyde mig . 
Hun gjorde en ubestemt , afværgende bevægelse , og med opbyden af al sin kraft gik hun rask et par skridt ud på gulvet . Hun mærkede , at nogen talte til hende , og hun svarede avtomatisk ; siden efter kunne hun slet ikke huske , hvem det havde været , og hvad hun havde sagt . 
Senere på aftenen talte første-konsulen længe med talleyrand . De øvrige gæster ofrede han kun ringe opmærksomhed og tog — efter sin sædvane — tidligt hjem . 

X . 
Qui ne sait que la seule victoire contre 1’amour , c’est la fuite ? 
Mot de Napoléon . 
Edmée og Louis havde ikke talt med hinanden hin aften efter ballet . Hun havde undgået ham , hvad han tænkte og hvad han frygtede , havde hun allerede læst i hans blik . Nu ved middagstid dagen efter , da hun sad med sit broderi inde i madame de chåteauneufs kabinet og efter bedste evne gjorde rede for ballet , trådte Louis pludseligt ind . Han kom lige ude fra og der strømmede kulde fra hans klæder . Hun vovede ikke at se op , da han straks gik lige hen til hende . 
— moder , sagde han med sin almindelige stemme , kun Edmée kunne høre , hvor tvungen den lød — vil du tillade mig at tale et øjeblik alene med min kusine . Jeg har en stor nyhed at meddele hende . 
Madame de chåteauneuf rejste sig og gjorde tegn til gamle Marie , som altid sad inde i stuen hos hende . Støttet til pigens skulder gik hun langsomt , haltende ud af værelset . Hun gjorde ingen indvending — også hendes moderøre havde opfanget den ejendommelige klang i louis’ stemme , 

og da hun så op på ham , forfærdedes hun over hans ansigts stive bleghed . 
Louis gik selv hen og låsede døren efter hende . 
Han gik et par gange op og ned ad gulvet uden at tale 
— Edmée kunne mærke , at han kæmpede for at beherske sig . Til sidst standsede han sin gang , satte sig ved bordet 
lige over for hende og gav sig til at tromme med fingrene 
på bordpladen . 
— véd du , at jeg af udenrigsministeriet bliver sendt til London for at være Otto til hjælp med mit kendskab til de engelske forhold ! Han lo højt og hånligt og slog den knyttede hånd hårdt i bordet . Jeg har ordre til at forlade Paris endnu i dag — Bonaparte har hast ! 
Edmée bøjede sig dybt ned over sit broderi og ledte avtomatisk blandt silkedukkerne på bordet . Hun havde en følelse , som skulle hun kvæles . 
Han rejste sig halvt og greb voldsomt hendes hænder tværs over bordet . Med sit brændende blik tvang han hende til at løfte sit . 
— véd du besked derom ? han næsten hvæsede hende ind i ansigtet . Var det det , du talte med ham om i går ? 
Hans utæmmede raseri vakte Edmées vrede . Med et kraftigt ryk sled hun sine hænder ud af hans og rejste sig fra sin plads . 
— gå din vej , Louis ! Du véd jo ikke , hvad du siger . 
— å , nu gennemskuer jeg alt — alt ! Han sank fortvivlet ned med hænderne for øjnene . Han har trængt sig ind på dig — vundet dig , gud véd ved hvilke djævelskunster ! Og nu — nu er der ingen , der står ham i vejen uden jeg . Hvor har jeg dog haft mine øjne , at jeg intet har set . Eller rettere : jeg har ikke villet se det — det forekom mig så urimeligt . Men i går på ballet !  .  .  . 

Havde jeg ikke været den verdensmand , man nu en gang har dresseret og opdraget mig til — jeg Havde slået ham i ansigtet , da han sad og stirrede på dig med sine glubske øjne ! Hans stemme slog over i ironi : man må tilstå , at hvad den fyr vil , det vil han — og nu er det dig , han vil . Bort , bort med hendes beskyttere . General Bonaparte har allerede engang vist , at han véd , hvordan den slags affærer ordnes . Å , Havde jeg bare gjort det — det , som jeg i nat i vanvid tænkte på og med afsky forkastede ! Jeg skulle have trængt mig ind til dig — han gik helt tæt hen til hende og greb hende hårdt om armen , medens han hvislede ordene ind i hendes ansigt — jeg skulle have taget dig med vold , tvunget dig til at tilhøre mig . Og senere — jeg kender dig — ville du aldrig have vovet at vise dit ansigt for dette fordømte menneske . Du er min forlovede , vi skulle have påskyndet vort bryllup , rejst ud af landet — og når mit barn var født , ville du elske mig . Hvorfor gjorde jeg det ikke ? Han stødte hende voldsomt fra sig og vendte sig bort med hånden for øjnene . Den gang vidste jeg ikke , at man kun levnede mig en nat til at handle i . Havde jeg vidst , hvad jeg nu véd — jeg skulle ikke have betænkt mig ! Man opdrager os til gentlemen — hans stemme voksede i styrke — til at vise fintfølende respekt for andres ære , ejendom og frihed — og så ! Lige for vore øjne kommer den dristige , den frække , den samvittighedsløse og røver os rådigheden over vort eget land , vore kvinder , vor ære . Med rette håner man os , Frankrigs gamle , stolte adel , som finder os i alt dette og ikke rører en hånd til vort forsvar ! 
Edmée stod ganske stille . Hun sænkede ikke hovedet , men øjnene holdt hun ubevægeligt nedslagne . 
— men jeg rejser ikke , hører du — ikke uden dig . Hvad bryder jeg mig om karriére og fædreland , når jeg skal købe det med denne grænseløse skam ! Skal jeg , en 

Greve af chåteauneuf , krybe som en hund for denne korsikaner og frivilligt lade ham trampe min ære under sine fødder ! Den skændsel er for stor , for åbenlys — ingen mand i kristenheden ville tåle den . Med mig må de gøre , hvad de vil — jeg bliver her og skal vide at beskytte min forlovedes ære , ifald — hans stemme fik en klang af skærende hån — ifald hun endnu har nogen ! 
Edmée rettede sig . Hun stod ubevægelig med knejsende hoved , hendes læber krummede sig stolt , og de store øjne flammede i ubehersket vrede . 
— bliv , om du vil ! Ødelæg kun din fremtid , din moders forhåbninger ; det angår ikke mig . Men det skal du vide — hun gik et skridt frem imod ham og kastede i udfordrende overmod sit hoved tilbage , idet hun foldede de stærke , blottede arme under sit bryst — at hverken du eller nogen anden kan holde mig borte fra ham . Stænger du mig inde , så kryber jeg ud gennem et rottehul . 
— så vidt er det altså kommet med dig ! Således taler altså Edmée de la feuillade — en Bonapartes frille ! 
Hun mødte hans blik stolt uden at blinke . Spar dine hånende ord , Louis , — jeg er ikke det , som du tror . 
— men du bliver det — i dag , i nat , i morgen ! råbte han ude af sig selv . 
Hendes læber dirrede svagt ; men hun sænkede ikke sit blik , idet hun svarede : 
— hans villie er min . 
Med et hyl som et såret dyrs lod Louis de chåteauneuf sig med hovedet begravet i hænderne falde ned mod bordpladen . Så sprang han rasende op og sparkede til stolen , så den faldt om på gulvet . 
— jeg befaler dig at følge mig , mademoiselle . Kan 
ri 

du endnu frelses , så skal du blive frelst — med eller mod din villie . 
— hør , hvad jeg nu vil sige dig , Louis . Hun gik hen til ham og lagde kraftigt og med myndighed sin hånd på hans skulder . Du taler ikke med et barn . Mod min villie fører ingen mig bort . På en eller anden måde — og du har selv sagt , at jeg er både snedig og frygtløs — lader jeg general Bonaparte vide , hvad du har i sinde med mig . Du er klog og betænksom , Louis , og du véd , at du her sætter hele din fremtid på spil . Du vil indse , at stillet overfor min villie og imod ham og hans magt , vil du intet formå . 
Han blev stående stille , med sænket hoved . Hun havde ret — selv nu , så ophidset han var , kunne han indse det . Den generation , Louis tilhørte , havde lært at tænke — at resignere og græmme sig . Han stod stille — pludselig kastede han sig på knæ foran hende og greb hende om begge armene . 
— men , hvis jeg nu beder dig , Edmée — hvis jeg trygler dig i vor slægts , i din faders , i min kærligheds navn  . . . Ti jeg elsker dig — tusind gange mere end 
han , elsker jeg dig . Jeg kender dig , din natur er min , 
du er for mig den eneste af alle kvinder — min søster , 
min brud , min elskede . Ødelæg ikke vor fremtid for et 
lune af tyrannen — følg mig og spar dig selv for skam og anger . 
Hun stod og så ned på ham . Og på en gang fyldtes hendes øjne med tårer — hun kom til at græde så heftigt , at han forskrækket sprang op og måtte tage hende i sine arme , for at hun ikke skulle falde . 
— Edmée , du vil ? Sig , at du vil , hviskedee han fortvivlet , ømt . 
Hun kunne ikke få et ord frem for hulken ; men 

hun rystede på hovedet så håbløst bestemt , at han straks slap hende med et suk . 
— tænk dig om , Edmée , sagde han tungt og klangløst , idet han halvt vendte sig bort fra hende , lige træt på sjæl og legeme af den voldsomme spænding og alle de sindsbevægelser , han uafbrudt havde gennemlevet siden den foregående aften . Tænk dig om endnu en gang — livet er så langt og så sørgeligt . 
Hun så op fra den stol , hun sad på , og idet hun tog lommetørklædet fra sine våde øjne , svarede hun med sine skælvende barnelæber : 
— døden løber ikke fra os . 
Han sukkede , træt af denne ørkesløse kamp mod en villie , som han følte var stærkere end hans . Et øjeblik blev han stående — ligesom uvis — så vendte han sig pludselig om og forlod værelset . 
Edmée fik ret : da Louis rigtig havde tænkt sig om , og han manglede hverken klogskab , ærgerrighed eller skarpsind , tog han sit parti og rejste til den af ministeriet fastsatte tid . Ved at blive risikerede han alt ; hans stilling som tilbagevendt emigrant var alt for usikker og farlig , den indbød til alle mulige vilkårligheder fra regeringens side ; indlod han sig i en kamp mod diktatoren , vidste han , at grunden ville vakle under hans fod . Desuden havde han ikke hjerte til at tilintetgøre sin moders forhåbninger — til med ét slag at ødelægge hele det arbejde , som hun med uendelig tålmodighed og under endeløse farer havde udført for hans fremtid i alle disse år . Og han følte , at der var intet håb — Edmée ville ikke frelses ! Da denne tanke påtrængte sig ham , følte han sig fristet til at hade hende for de kvaler , hun voldte ham , til at unde hende den skæbne , han frygtede skulle blive hendes lod , — i bitter skinsyge , vrede og trods opgav han hende . 

til sin moder sagde han kun , at han af regeringen uopholdelig var beordret til England i diplomatiske anliggender og skulle rejse allerede samme aften . Han formåede ikke nu , da hans første voldsomme opbrusning havde lagt sig , overfor en anden at gentage de beskyldninger , som han for et par timer siden så lidenskabeligt havde udslynget mod hende selv . Han bad kun sin moder i almindelige og svævende udtryk om at  « tage vare på Edmée »  , og idet han udtalte disse ord blev han sig for første gang de store ydre vanskeligheder bevidst , som nødvendigvis måtte stille sig i vejen for første-konsulen , og som Edmée i sin uerfarenhed ikke ville kunne være ham behjælpelig med at fjerne . Men alle disse tanker , al denne grublen , hele dette afmægtige raseri , hans bitre had , hans fortærende angst og ynkelige håb plagede og sønderrev ham til ingen nytte . Han måtte under alle omstændigheder rejse . Hvis han ikke for anden gang ville tabe fædreland og socialt fodfæste — og det ville han ikke , dertil vidste han alt for godt , hvad de var værd — måtte han rejse ; han havde intet andet valg . 
Hele huset kom på benene i anledning af den pludselig bestemte afrejse . I en nedtrykt og bekymret stemning indtog moder og søn det sidste middagsmåltid alene . Edmée undskyldte sig med træthed og hovedpine efter ballet — hun ville ikke se ham mere . 
Men da hun om aftenen hørte vognen køre frem for den store trappe , da hun hørte lyden af fodtrin , der fra alle kanter af huset skyndte sig ned mod forsalen , og til sidst louis’ egen klangfulde , bydende stemme — da kunne hun ikke længere blive på sit værelse . Hun stod hurtig op fra sin seng , hvor hun havde hvilet sig uden at sove , og uden at ofre sit uordentlige , forgrædte udseende en tanke åbnede hun døren og ilede ned ad trapperne . 
Det gav et sæt i Louis de chåteauneuf , da han 

pludselig øverst på trappen så hendes hvide kjole ; med et ubevidst spejdende sideblik til tjenestefolkene vendte han sig rask om . Så gik han hende resolut i møde og nåde hende midtvejs på trappen . 
Lyset fra forsalen trængte kun afdæmpet derop , og de var så godt som alene . I folkenes påsyn kyssede han knælende den hånd , hun rakte ham . 
— Louis , hviskedee hun med hånden for øjnene , tilgiv mig , glem mig ! 
Han så op , og i det dæmpede lys mødtes deres øjne . Aldrig glemte Edmée hans stolte , sorgfulde blik . 
— kan jeg vel tilgive ? Jeg tvinges til at fly med skam og lade min ære i stikken . Jeg foragter mig selv og dog — jeg har intet valg ! Du har ladet mig opleve øjeblikke , der for en mand er bitrere end døden . Sig da , at der er håb , at du selv vil kæmpe — og jeg vil endnu blive og trodse alt . Denne feje , nedværdigende flugt fra kamp er værre end noget andet . 
Hun vendte sig bort og trak sin hånd ud af hans . Der er intet håb , Louis , sagde hun fast og stille . Rejs med gud . 

Xi . 
------- « j’allais épouser une française ; j’aurais choisi un des premiers noms de la monarchie , c’était même là ma première pensée , ma véritable inklination »  — — 
Napoléon 
( à ste Hélène ) 
« l’amour doit être un plaisir , non pas un tourment .  » 
Mot de Napoléon . 
Dagen efter louis’ afrejse — det var den 22 . Brumaire — kom den unge madame Junot på visit . Hun blev helt forfærdet , da hun så , hvor elendig og bleg Edmée så ud . 
— min gud , madame , sagde hun til madame de chåteauneuf , dér kan man se , hvad kærlighed vil sige ! Monsieur Louis ville såmænd have al grund til at være tilfreds , om han så hende . 
Madame de chåteauneuf lo tvungent , Edmée vendte sig bort . Mere end alt andet pinte det hende , når louis’ moder så på hende med dette forskende , bekymrede blik . Laurette fik pludseligt en god idé . 
— jeg har en bøn , madame — hun bøjede sig fremad på sin gratiøse , indsmigrende måde — lad Edmée komme 

hjem til mig et par dage og hjelpe mig en smule med at arrangere . Alting ser så ubarmhjertigt nyt ud derhjemme , Edmée har sådan en fin og sikker smag . Jeg skal nok opmuntre hende , tilføjede hun sagtere . 
— Edmée må for mig gøre , som hun vil , sagde fasteren lidt køligt . Så meget kunne hun forstå , at der var noget alvorligt i vejen mellem Edmée og Louis , og at skylden var Edmées . 
— ja , hvis faster tillader det — begyndte Edmée . Hun så taknemligt på Laurette . Alene at slippe bort herfra , ville være en lettelse . 
Alt blev da afgjort , således som de unge damer ønskede . Valentine fik skyndsomst ordre at pakke det nødvendigste ind , og da madame Junot tog bort , førte hun Edmée med sig hjem i sin vogn . 
— kun til i overmorgen , faster , sagde hun næsten muntert , idet hun til afsked bøjede sig ned og kyssede madame de chåteauneuf på begge kinderne . I morgen sender jeg Valentine for at spørge til dig , eller måske jeg kommer selv på en kort visit — hvor morsomt at komme her på visit ! Hun lo en smule tvungent . Og — idet hun betænkte sig tilføjede hun hviskende — skulle du få noget brev eller bud fra Louis , så lad mig det vide . 
— jeg kan ikke forstå det , Marie , sukkede den stakkels madame de chåteauneuf , da de to unge damer var vel ude af døren . Hun tænker dog på ham og hun græder for hans skyld . Men det vil jeg sige — hun nikkede bekymret , dog med en vis selvfølelse — Edmée skulle ikke let finde nogen , der så liberalt respekterede hendes hemmeligheder som jeg . 
Morgenen efter — så tidligt , at man lige netop havde fået spist frokost hos Junots — overraskedes paris’ kommandant ved et besøg af første-konsulen . 

Bonaparte var i udmærket humør . Han talte med Junot om vinterfelttoget mod Østrig , hvortil alt nu var forberedt og i orden . 1 begyndelsen af frimaire kunne — efter hans beregning — fjendtlighederne åbnes . Med sin kårde tegnede han på gulvet strategiske udkast af de fem hæres stilling og af de manøvrer , som han tænkte sig , at Moreau skulle foretage ved isar . 
— hvis det var mig selv , sagde han , ville jeg gå anderledes til værks ; men Moreau og brune véd ikke , hvad hastværk er . De er pålidelige — men satans forsigtige ! Det har jeg også baseret felttoget på . 
Han tav lidt , så sagde han med et smil , som Junot ikke forstod — nej , i vinter har jeg ikke tid til at være med ! Han rejste sig og tilføjede alvorligere : 
— man kan risikere , at intrigerne fra prairial begynder på ny . For øjeblikket er det vigtigere at holde tuilerierne end både ulm og mantua . 
— apropos tuilerierne ! Jeg har et ærinde fra madame Bonaparte til din hustru . Er hun stået op , lille madame Loulou ? Formodentlig — han kneb leende Junot i øret — siden du er oppe . 
— min kone er i dagligstuen — hun har besøg af en veninde , mademoiselle de la feuillade . Da Junot nævnte Edmées navn kunne han ikke lade være at iagttage første-konsulen temmelig skarpt . 
Bonaparte forandrede ikke en mine . Han havde ikke lyst til at have nogen fortrolig i sine intimeste anliggender , og uagtet han godt vidste , at Junot — der kendte ham så nøje — havde draget visse slutninger af hans opførsel på ballet , og at han for resten i alle henseender kunne stole på denne ungdomsven , faldt det ham dog ikke ind at indvie ham i denne sag . Han sagde ganske roligt : 
— så meget bedre ! Mademoiselle de la feuillade er en dame , som jeg altid har lyst at træffe — hun er 

fortryllende ! Jeg tror også , at hun kan være mig til nytte . Hun har stået i berøring med de fleste vendéer og kan , uden selv så meget som at ane det , give mig vigtige oplysninger . Fouché tror jo stadig — men det er vel hans onde samvittighed der slår ham — at faren skal komme fra den kant . 
Edmée havde haft al sin selvbeherskelse behov for at lade som ingenting , da hun hørte , at første-konsulen var inde hos general Junot . Laurette , der også var en smule febrilsk i anledning af den store mands første , uformodede besøg i hendes hjem , gav imidlertid kun lidet agt på hende . Hun ventede hvert øjeblik , at han skulle komme ind og hilse på hende ; men efterhånden som tiden gik og han ikke kom , blev hun misfornøjet . 
— jeg tror , jeg går min vej , da det ikke behager ham at lægge det aller mindste mærke til mig . Kan du tænke dig noget så uhøfligt ? Han , der har kendt mig , lige fra jeg var ikke større end som så — hun viste med hånden — og som er kommet daglig hjemme hos os ! 
Edmée troede ikke , at general Bonaparte kunne være vidende om , at hun var i besøg hos Junots , og ville helst undgå at træffe ham sammen med disse fremmede mennesker . Hun svarede derfor straks sin veninde : 
— ja , gå du blot , Laurette . Han har vist ikke tid til at gøre visitter hos damer . Han er naturligvis blot kommet for at tale med din mand om armeen — af og til behøver han jo også en mundfuld frisk luft ! Jeg går ind i dit kabinet så længe , min ven — det må jeg vel nok ? Jeg er så forfærdelig træt og befinder mig ikke rigtig vel . 
Edmée forlod stuen med et smil og et Kys til veninden . Madame Junot blev siddende i salonen . Hun ville da i hvert fald ikke ved nogen fejl fra sin side lade lejligheden undslippe sig . 

ventetiden ‘blev ikke lang . Et øjeblik efter kom han ind sammen med Junot . Idet han trådte ind , så han sig ivrigt , ligesom søgende om i værelset . Junot , som lagde mærke til hans bevægelse , spurgte , medens gæsten hilste på værtinden : 
— hvor har du gjort af mademoiselle de la feuillade , min ven ? General Bonaparte ønskede at tale med hende . 
— så skal jeg lige straks kalde på hende . Hun bad nylig om lov til at gå ind i mit kabinet og hvile sig en smule . Hun er ikke rigtig vel efter ballet , den søde Edmée . Hun gik henimod døren til kabinettet . Bonaparte for op . 
— nej , nej , madame — forstyr hende ikke ! Lad mig gå ind til hende — det er kun et par ord , jeg har at sige hende . De tillader vel ? 
Rask , uden at afvente videre indvendinger , gik han ind i kabinettet og trak — ligesom i distraktion — døren i efter sig . Junot og hans hustru så på hinanden . 
— du skal ikke tage det så nøje med Bonaparte , sagde Junot dæmpet , lidt forlegen . Nu har han lyst til at tale med mademoiselle de la feuillade — herregud ! I Felten har vi andre manerer end dem man lærer i din moders salon . For resten skal du ikke tale videre om dette , Laurette — tilføjede han et øjeblik efter — han ville ikke synes om det . 
— gud véd , hvad han kan have at sige hende ! bemærkede madame Junot lidt ironisk . 
— ja , gud véd ! svarede Junot uskyldigt med øjnene vendt opad mod loftet . 
Midt i det klare , kølige vintersolskin , der i en bred , skrå stribe faldt ind gennem vinduets små blyindfattede ruder sad Edmée på den spinkle løjbænk , der var en efterligning af antike mønstre imod en baggrund af gammelt , stærkt forgyldt gobelinstapet . Hun var iført en simpel , gråbrun 

silkekjole , der var åben i halsen og næsten uden ærmer , og som under brystet blev holdt sammen af et smalt gyldent belte , hvorfra den i bløde folder faldt ned over hofterne . På grund af sin hovedpine havde hun , straks da hun kom ind i værelset , helt løst sit rige , tunge hår , der nu frit bølgende strømmede ned over skuldrene og ryggen . Da hun hørte Bonapartes skridt udenfor døren — hun kendte dem — rejste hun sig hurtigt op fra sin hvilende stilling , og med den ene hånd støttet mod sædet på bænken , den anden løftet for at stryge håret til side — hovedet på skrå mod den lidt optrukne skulder — sad hun ventende , lyttende . Han skød varsomt , men bestemt døren op og trådte ind . 
Hun rørte sig ikke . Hendes hoved sænkede sig kun måske en smule dybere , og fingrene klemte om kanten af sofaen . Den blege , fine profil og håret , der glinsede som bronze i solskinnet tegnede sig skarpt belyst mod en baggrund af gammelt guld . Hun lignede et helgenportræt på en kirkerude , når solen skinner . 
Bonaparte gik langsomt hen imod hende . Mer end noget andet elskede han hendes frie , fyrstelige skønhed , som tilfældet nu havde givet et så fuldendt relief . Betagen bøjede han sit ene knæ mod gulvet og førte den hånd , hun nylig havde ladet synke , til sine læber . 
— Edmée , sagde han sagte med lidenskabelig alvor . Aldrig har jeg bejlet så længe til nogen kvinde . I måneder har jeg nu sukket for dig som en page for en dronning — det er en rolle , som jeg aldrig havde tiltroet mig selv , og som vist passer dårligt for mig . Nu skal du høre mig . 
Hun så op . Der var en varm , fugtig glans i hendes øjne , og de smukke læber skælvede som et barns , der er på nippet til at briste i gråd . Med en henrivende bevægelse , undseelig og dog øm , bøjede hun sig 

ned over ham og lagde langsomt , kærtegnende en finger på hans læber . 
Deres øjne mødtes — smilende , veltalende . Han rejste sig hurtigt og tog plads på løjbænken ved hendes side . 
— Edmée , hviskedee han hurtigt og dæmpet , idet han greb begge hendes hænder . Dette er jo kun at spilde tid ! Tiden er så kort — i morgen kan krigen bryde ud på ny , jeg kan blive tvungen til at forlade Frankrig . Du véd , at jeg elsker dig , og jeg véd , at du elsker mig . Du er stolt nok til ikke en gang at forsøge at nægte det . Jeg véd også , at andre mænd kan byde dig en bedre , mere ærefuld stilling , end jeg i øjeblikket formår — bunden som jeg nu er på hænder og fødder . Der gled en skygge over hans ansigt , og han sænkede sit hoved dybere mod hendes hænder . Men hav kun tålmodighed , lad mig blot få det værste arbejde fra halsen , og lad min stilling med tiden blive en smule mindre farlig og udsat , end den i øjeblikket er — det må den , forstår du , før jeg uden fare tør sysselsætte mig med mine egne huslige forhold — og jeg lover dig , at ingen kvinde i verden skal blive hædret og ophøjet som du . Tør du vove det ? Du må bestemme dig nu — blindt betro mig din fremtid , jeg svarer dig til den med min ære og mit liv . Tøver du , tør du ikke nu — ja , så må vi hver gå sin vej for bestandigt ! Denne halvhed er min natur alt for meget imod . I flere måneder har jeg i ord og handling bejlet til dig , Edmée — nu eller aldrig må du give mig min løn . 
Edmée så op — hendes øjne vare næsten sorte , gådefulde i deres dybe , blide alvor . 
— og det er afgjort , at hvis jeg i dette øjeblik siger  « gå »  , så vil de gå og ikke elske mig mere ? 
— du siger ikke  « gå »  , og heller ikke går jeg , om du så sagde det tusinde gange , udbrød han . Edmée , hvad 

skal dette betyde . Du véd , at om det havde været mig muligt , så havde jeg for længe siden opgivet dig — den gang du ikke skrev mig til efter Marengo , og den gang du flygtede for mig , da jeg kom til Paris . Men — jeg kan ikke undvære dig ! Hvad skal det hjælpe at tale sådan til dig , som jeg nylig talte ? Når en mand så heftigt og bestemt attråer en kvinde , fra det første øjeblik han ser hende , som jeg har attrået dig , så  .  .  . Du må elske mig , du kan ikke andet , og jeg må vinde dig . 
Hun rejste sig og lagde begge sine hænder på hans skuldre — som hun stod dér , var hun næsten lige så høj som han , og hendes øjne så fast ind i hans . Tag mig ! hviskedee hun med sagte , men tydelig stemme . Du skal vide , jeg har ingen vilje , som ikke er din , intet ønske , som ikke går til dig . Jeg  .  .  . 
Han trykkede hende så heftigt ind til sig , at ordet kvaltes på hendes læber . 
— en dronning er du , hviskedee han henrykt — således kaldte jeg dig i min sjæl første gang jeg så dig . Ingen kvinde er som du ! Uden letsind og uden anger bortskænker du i selvbevidst stolthed din guddommelige gave . Han tog hendes hoved mellem sine hænder og så hende ildfuldt , sjæleglad ind i øjnene . O , Edmée , hvor jeg nu skal elske dig ! Du er min ungdom , som jeg troede , at livet havde bedraget mig for , og nu er den kommet , netop som jeg ønskede den — nu , da min hjerne er fuld af planer , mine hænder af arbejde , nu , da jeg ser min stjerne stige , og min bane endelig begynder at jævnes en smule foran mig . 
— men , hvor jeg har intrigeret og spioneret for at træffe dig her i dag . Junot aner uråd . Nu går han som på nåle derude , og jeg er vis på , at han opfinder de frygteligste røverhistorier for at tilfredsstille sin lille , nysgerrige kone , hvem jeg for resten er meget taknemlig for hendes gode indfald at skaffe dig herhen ! Herefter må 

vi være to om at intrigere , så går det lettere . Å , hvorfor kan jeg nu ikke tage dig i mine arme , som du står og går , sætte dig op på min hest og ride ind med dig i tuileriernes gård og sige til franskmændene : se her eders skytsgudinde , sejrens Madonna , eders herres hustru . 
De hørte en diskret larm ved døren . Edmée frigjorde sig hurtigt for hans arme og gik hen til vinduet . Hvad er der ? råbte første-konsulen skarpt . 
Junot kom ind — han gjorde det højst modstræbende efter sin hustrus udtrykkelige ønske . Han så noget flov ud og kiggede usikkert fra siden på Edmée , der vendte ryggen til . Bonaparte så straks , at Junot troede , hun havde afvist ham ; næsten i samme øjeblik tog han sine forholdsregler for at bestyrke ham i denne tro . 
— mademoiselle de la feuillade , sagde han tørt , nægter hårdnakket at kende noget som helst til chouanernes skjulesteder og vil — hvad så fouché end siger — på ingen betingelse høre tale om en sammensværgelse . ( han vidste nok , at Junot , der kendte ham så nøje og havde lagt mærke til dem begge på ballet , ikke et øjeblik troede , at de virkelig havde talt om chouaner ; men han sagde dette for at give Edmée lidt tid til at samle sig og noget at holde sig til , når madame Junot senere krydsforhørte hende . ) det kan naturligvis ikke falde mig ind at mistro en så stolt og fornem dame ( une si haute et puissante dame ) , når hun siger det . 
De sidste ord henkastede han med ironisk misfornøjet betoning . Edmée studsede og vendte sig om — hun mødte hans strålende , ømme , skalkagtige blik , og forstod straks det hele . 
Han hilste flygtigt på madame Junot , idet han gik gennem salonen . Han kunne se på hende , hvordan hun formeligt fortæredes af urolig nyfigenhed , og gottede sig drengeagtig derover — glad og sejersstolt , som han følte sig . Deres smukke veninde , madame , sagde han med vel 

ageret misfornøjelse , er en højst karakterfast , ung dame . De må overtale hende til at modtage madame Bonapartes og Hortenses indbydelse til frokosten i morgen . Jeg er bange for , at hun er så vred på mig , at hun ikke vil høre mig . 
Junot var nu fuldstændig desorienteret . Han fulgte første-konsulen ud , medens Edmée med bortvendt hoved stille gik igennem værelset . 

Xii . 
Il était amoureux alors dans toute i’étendue du mot , dans toute la force de så plus grande acception . 
Marmont ( de Napoléon ) . 
Det var i tuilerierne dagen efter . Madame Bonaparte gav en af sine små berømte frokoster , hvortil — efter første-konsulens udtrykkelige ønske — aldrig nogen herre fik adgang . Selskabet var , før man gik til bords , samlet inde i den store modtagelsessalon — den stive , nymodens møblerede salon af palisander og gul silke , hvor alle datidens unge damer med bankende hjerte første gang havde gjort deres reverens for Frankrigs nye suveræn . 
Madame Bonaparte selv tronede midt i den ene gule sofa . Hun var iført en hvid dragt med guldborter og — — artistisk draperet over den venstre skulder — det uundgåelige purpursjal . Hun så allerede noget falmet ud ved dagens lys , i dag havde hun oven i købet poser under de smukke øjne , og hendes hud var grålig . Hun bestræbte sig også for så meget som muligt at vende ryggen til vinduerne , når hun på sin sædvanlige indolente , men altid elskværdige og indtagende måde under 

holdt sine unge gæster . Nu og da løftede hun den lille elfenbensvifte og gned tankefuldt sin kind eller sine læber med den . Hendes øjne antog da et adspredt og ligesom misfornøjet udtryk . 
Mademoiselle de la feuillade var nylig kommet i selskab med madame Junot , som allerede var ganske som hjemme i tuilerierne , og de stod nu begge i nærheden af kaminen og talte med Eugène de Beauharnais . Han var endnu ganske ung — næppe tyve år — men mandigt skøn , gratiøs , elegant , skælmsk , galant mod damer . I sin måde at være på mindede han mere om det tidligere Hofs grand-seigneurs end om øjeblikkets  «  incroyables »  . Det påstodes også , at han meget lignede sin fader , vicomten . 
For øjeblikket så han ud til at være op over ørerne indtaget både i den unge , livlige madame Junot , der tiltrods for sine sytten år behandlede ham som en grevinde almaviva en Cherubino , og endnu mere i mademoiselle de la feuillade . Dennes statelige , fornemme prinsesseskjønhed , der i dag havde en nuance af skyhed og kølighed — næsten som noget fjendtligt — imponerede ham øjensynligt . Hendes fuldendte , lidt stive elegance og noget forældede grandes manières stak virkningsfuldt af mod de øvrige damers mere moderne og frie væsen . 
De tog sig for øvrigt prægtigt ud de to , som de stod der — Edmée de la feuillade og Eugène de Beauharnais — han galant bøjet frem mod hende med et skælmsk ; strålende smil , hun høj og slank lidt afvisende tilbagelænet mod den monumentale kamin af grønt ægyptisk marmor , der så ypperligt fremhævede hendes blonde hår og hvide skuldre . 
Første-konsulen kom ind og hilsede på sine gæster — velvilligt , brysk jovialt , som det var hans vane , når han var i rigtig godt humør . Det varede noget , før han fik øje på den lille gruppe ved kaminen — pludselig 

skiftede han farve og rejste sig . Hvor her er varmt , udbrød han utålmodigt , umotiveret . 
Edmée passiarede muntert med monsieur de beauhar-nais — måske lidt forceret , men ikke påfaldende ; hun havde nu allerede erhvervet sig betydelig selskabssikkerhed , og nødvendigheden havde lært hende selvbeherskelse . Denne store , fortvivlede og dristige forelskelse havde i løbet af kort tid modnet hende til en erfaren og snarrådig kvinde . 
Bonaparte stod og så på dem ; han rynkede øjenbrynene og skød underlæben frem . Edmée lod , som om hun ikke bemærkede ham . Hendes leende profil , det lille , tilbagekastede hoved på den lange , fine Hals tegnede sig beundringsværdig mod det mørke marmor . Rødmen på hendes kind blev en smule dybere , da hans blik hvilede på hende , ellers mærkedes der ingen forandring . 
— Pokker til race , tænkte han halvt misfornøjet , halvt beundrende — hun har allerede en hofdames selvbeherskelse . Det ligger i blodet . 
Han fik pludselig en rasende lyst til at sige hende noget hårdt , ubehageligt og nærmede sig hende med et ironisk smil . I samme øjeblik drejede hun hovedet en smule om og så stjålent på ham fra siden . Der lå i hendes blik et sådant ømt , overmodigt skælmeri , en sådan smittende og strålende glæde , at den fuldstændigt afvæbnede ham . 
— madame Loulou — det var madame Junot , han talte til , mens hans blik henrykt smilende hvilede på Edmée — hvad tror de vel , deres mand ville sige , hvis han nu så dem stå der og fordreje hovedet på drengen ? Han kneb Eugène i øret — måske lidt hårdt og ikke fuldt så venligt , som det skulle have udseende af . 
— anklag ikke mig , general ! Monsieur Eugène , de må virkelig forsvare mig . Som om jeg ikke stod her 

blot for at tjene som forklæde for dem og mademoiselle de la feuillade ! 
— det er altså dem , mademoiselle , som  .  .  . Han vendte sig om og så på hende . 
— monsieur de Beauharnais er så god at gøre kur  ! Hun bøjede sit hoved gratiøst til en ironisk taksigelse . Han spilder sin tid , general ! 
— min stakkels Eugène ! Første-konsulen lo . Han tog uden omstændigheder Edmées arm og lagde den under sin , madame Junot fulgte bagefter med Eugène . Og dog kan det ikke nægtes , at han er en smuk fyr . 
— de er smukkere , general ! Den skelmske inderlighed , den åbne , smigrende beundring , hendes stemme udtrykte , lader sig ikke gengive . Og med kærlighedens varme , tankeløse dristighed trykkede hun et øjeblik hans arm ind til sit runde , unge bryst . Han kunne føle hendes hjerte banke under det lette tøj . 
— Edmée , mumlede han , hør du — du skal  .  .  . Hans stemme druknede i en opbrusning af voldsom lidenskab , der steg i ham . 
Hun var kun en ubetydelighed mindre end han . Et øjeblik bøjede hun lynsnart sit hoved ind mod hans — hendes hår og kind rørte ved hans ansigt . Hun svarede intet . 
Madame Bonaparte var meget venlig mod Edmée . Hun ville have hende ved siden af sig ved bordet og talte næsten uafbrudt med hende — om caulaincourts og rastig-nacs og andre fælles bekendte fra faubourg st . Germain . En gang førte hun samtalen hen på Louis de chåteauneuf , idet hun med et diskret smil lod forstå , at hun vidste , han var hendes forlovede . Edmée besvarede alle spørgsmål smilende , sikker , fuldstændig uberørt . Hendes unge , berusende , forhåbningsfulde lykke bar hende over 

alle skær , den gjorde hende usårbar overfor indtryk , der under andre omstændigheder ville have været hende pinlige . 
Første-konsulen sad mellem de to unge , nygifte fruer — madame Junot og madame lannes . Han spøgede muntert med dem , ofte en smule nærgående og fik dem et par gange til at rødme . Han var i fortræffeligt humør , og den , hans faste , lysende blik og frie , strålende smil i øjeblikket gjaldt , følte sig som ved en trolddom straks hensat i samme lykkelige , overmodige stemning . 
Efter frokosten havde madame Bonaparte arrangeret  « mystifikationer »  , og endskønt første-konsulen , som alle vidste , i reglen afskyede denne moderne underholdning , blev han dog siddende . Til sidst kom der en bekendt spåkvinde ind , der for effektens skyld var forklædt som zigøjnerske . Hun spåede flere af damerne og udbad sig derpå i al ærbødighed at måtte se første-konsulens hånd . Efter først at have nægtet det , gav han efter for selskabets forenede bønner . 
— men jeg har hørt i orienten , at når man lader sig spå , skal man se at komme til at støtte hånden mod en kvindes hjerte , så vender skæbnen sig til det gode . 
— det har jeg også hørt , sekunderede Eugène de Beauharnais . Formodentlig skal det symbolsk udtrykke , at en kvindes kærlighed gør manden så stærk , at når han støtter sig til den , kan han besejre sin skæbne . 
Medens Eugène talte , havde første-konsulen vendt sig om og hans blik gled søgende hen over damerne , der stod samlede i en lys gruppe . 
— mademoiselle de la feuillade , sagde han pludseligt i en tone , der skulle være spøgende . De , som endnu er fri og ikke har nogen skinsyg ægtemand — vil de låne mig deres lille hjerte ? 
Edmée rødmede dybt — hun vovede ikke at løfte 

øjnene fra gulvet . Men stille , yndefuldt , med løftet hoved trådte hun ud af gruppen og stillede sig ved siden af første-konsulen . Med begge hænder tog hun den hånd , han rakte hende , og lagde den mod sit hjerte . Det slog stormmarsch . Bonaparte smilede under de sænkede øjenlåg og rakte zigøjnersken sin anden hånd . 
— nå , madame , prøv så , om de kan læse min skæbne . Den har for resten endnu aldrig været stærkere end min villie , tilføjede han overmodigt med et blik på Edmée . 
Joséphine var bleven meget bleg . Hun smilede tvungent med tæt sammenknebne læber og viftede sig . Hortense støttede sig mod moderens stol med den ene arm om hendes Hals . Men Eugène stod på den anden side af første-konsulen og fulgte spådomsprocessen med interesse . 
— politiske forudsigelser frabeder jeg mig , afbrød Bonaparte hurtigt sybillen , da hun så op og ville til at tale . Hun bøjede sig ned igen . 
— jeg ser en lang livslinie , lykke , ære og kærlighed  .  .  . 
Han trak hurtigt hånden til sig . Tak ! Nu véd jeg alt , hvad jeg vil vide . Det er godt , og det er nok . 
Han vendte sig til mademoiselle de la feuillade , som havde sluppet hans hånd . 
— tillad mig at takke dem , mademoiselle . Deres unge , uskyldige hjertes slag har uden tvivl afvæbnet det onde i min skæbne . Nu kan jeg jo have lov til at se en strålende fremtid i møde — ikke sandt ? 
Edmée smilede under hans betydningsfulde blik og trak sig tilbage med en let reverens . Jeg formoder , hr . General , parerede hun behændigt , at de selv afgjorde , hvilken fremtid de kunne have ret til at vente allerede for et år siden — den 18de brumaire . 
— bravo , mademoiselle de la feuillade  ! råbte 

Eugène de Beauharnais og klappede leende i hænderne . Mandens kraft spået hans skæbne . 
Første-konsulen vendte sig om og så et øjeblik skarpt på sin stedsøn . Jeg har aldrig før hørt dig være så dybsindig , lille Eugène . Det lader næsten til , at mademoiselle de la feuillade har smittet dig med sin åndrighed . 
Første-konsulen drejede sig på hælen og forlod værelset . 
Lidt efter , da damerne var begyndt at tage afsked og stod i begreb med at gå , kom Bonaparte et øjeblik ind igen . Han spøgede muntert og trykkede deres hænder til farvel . Da mademoiselle de la feuillade kom ind i vognen , bemærkede madame Junot , at hun så bleg og anstrengt ud . Hun lo : 
— du er ikke vant til den store verden endnu , lille ven ! Hun knejsede med en syttenårig verdensdames hele overlegenhed . At være så medtaget efter en frokost ! 
Edmée svarede ikke . Hun knyttede hånden krampagtigt om den smalle papirsstrimmel , som hun havde stukket ind i sin handske . Med første-konsulens hurtige , næsten ulæselige håndskrift stod der :  « jeg kommer i aften klokken elleve . Vær beredt . Intet kan hindre mig . » 
Inde i sit soveværelse , længst borte i gavlen af det gamle hus i rue du bak , sad Edmée de la feuillade . Det var et stort , gammeldags gemak med prægtige loftsmalerier af Boucher , på hvilke Aurora var fremstillet på sin gyldne vogn , omflagret af amoriner . Aurora havde en fremtrædende lighed med hertuginden af châteauroux . Møblerne  : — der var for resten ikke overdrevent mange takket være revolutionens plyndringer og  « agiotage »  — vare i pragtfuld Louis Xv . Stil med rig forgyldning og betræk af perlegråt , stærkt glinsende silke . Væggene , der vare inddelte i felter , vare også perlegrå , sparsomt prydede med små malerier , mest sirlige hyrdestykker . Mellem 

vinduerne var der et stort ovalt spejl med bred forgyldt ramme , stærkt snirklet ; for oven var det prydet med amoriner , der holdt en uhyre , femtakket krone . Væggen lige overfor var optaget af en bred himmelseng , ligeledes stærkt forgyldt og drapperet med lyseblåt brokade . 
Edmée bar en slags hjemmedragt af gullig , blød silke . Den faldt løst ned over brystet som en tunika og sammenholdtes kun ved skuldrene af store kaméer . På fødderne havde hun et par sandallignende sko . Over det skødesløst opsatte hår havde hun kastet en gammel pragtfuld point d’angleterre , som hun havde fæstet under hagen d la pompadour — så at den ganske skjulte hendes nøgne Hals . Hun sad ved det store , aflange bord midt i værelset og støttede armene mod dets mørke plade af florentisk mosaik ; ansigtet hvilede hun i hænderne . Klokken manglede nogle minutter i elleve . Hun følte sig til mode næsten som en middelalderlig forbryderske , der ventede den hemmelige rets mænd . Hun vidste , at han ville komme ; hun vidste , at intet , hverken lås eller slå , kunne modstå hans villie . Hun ventede ham , som semele ventede Zeus — hun holdt sig for øjnene for ikke at blændes af gudens dødbringende åsyn . 
Hvad der foregik i den øvrige del af huset , vidste hun ikke og brød sig heller ikke om at vide det . Da hun lige efter middag var kommet hjem fra Junots , var hun , efter at hun flygtigt havde hilst på sin tante , straks gået ind i sine værelser , og havde ikke forladt dem siden . Denne aften havde de aftalt at gå i feydeauteatret sammen med caseaux’ for at se madame de st . Aubin i et nyt stykke ; men da madame de chåteauneuf sendte hende bud og bad hende at gøre sig færdig , lod hun svare , at hun var træt efter frokosten i tuilerierne og ikke kunne holde ud til mere . Et øjeblik havde hun i sin angst tænkt på at tage med — men hvad skulle det hjælpe ? Det ville blot vække hans 

mishag , og det frygtede hun i sit inderste hjerte tusinde gange mere end dette farlige , vidunderlige ubekendte , som hun vidste ville træde ind i hendes liv , samtidig med at han — ensom , stærk — trådte over hendes tærskel . Hun hørte sin fasters vogn rulle over gården . Og efter den tid — det var længe siden — havde hun siddet , som hun sad nu , ubevægelig , og ventet . 
Alle vokslysene i den store krone over hendes hovede vare tændte — de brændte roligt i værelsets varme , rene luft . Uret på kamingesimsen mellem de femarmede kandelabre slog elleve — langsomt med fine , sølvagtig klingende slag . Der gik en let gysen gennem hende , men hun rørte sig ikke . 
Pludseligt gik døren op bagved hende — hun hørte den blive låset igen , forsigtigt , men hurtigt . Derpå et par hurtige , bestemte skridt over gulvet , og hun følte sig bagfra grebet om hovedet af et par stærke , kolde hænder . 
— endelig ! hviskedee han . 
Hun svarede intet , hun gjorde ingen modstand — han var hendes herre . 

Xiii . 
L’empereur disait que Duroc seul avait eu son intimité et possédé son entière confiance . 
Mémorial de ste Hélène . 
Chez lui parter est le premier besoin  .  .  . 
L'abbé de pradt ( sur Napoléon ) . 
Edmée havde opbudt al sin skarpsindighed for at finde en udvej til ubemærket at kunne træffe sin elsker . Bonaparte havde bedt hende derom , befalet hende at være forsigtig . Han var altid bange for at lade nogen kigge ind i sine intime forhold , selv hvor det kun gjaldt en forbigående kaprice og under direktoriets vildeste orgier ; her , hvor det drejede sig om en ung , højadelig pige , som han elskede så oprigtigt og heftigt , og som han for fuldt alvor agtede at knytte til sin fremtid , var han dobbelt forsigtig . At mødes oftere i rue du bak kunne der ikke være tale om — det var et guds under , at det var gået godt den ene gang . Nej , Edmée måtte komme til ham , til tuilerierne . 
Ved en ren tilfældighed havde Edmée opdaget , at der i det værelse , der stødte umiddelbart op til hendes sovekammer , og som Valentine beboede , fandtes en lille , hemmelig 

trappe — med indgang fra et gammelt væggeskab — der førte lige ned i haven og udmundede i et tæt buskads udenfor gavlen . Den var af træ og forfærdelig stejl . Formodentlig var den bleven tilbygget en gang i sin tid for at gøre tjeneste i et lignende øjemed , som det hvori hun nu ville benytte den . Efter revolutionen var dens tilværelse helt gået i glemme ; så meget var i hvert fald sikkert , at madame de chåteauneuf , som desuden efter sit fald sjældent eller aldrig mere kom i lejligheden ovenpå , ikke kendte den . Med undtagelse af en gammel husholderske , som havde været louis’ amme , og som terrorismen næsten havde skræmt fra forstanden , var Edmée og Valentine de eneste , der nu beboede lejligheden ovenpå , som altså for størstedelen stod tom . Madame de chåteauneuf fordrede — især nu — mange folk om sig , og egoistisk som hun var , fandt hun , at det forstyrrede hende mindst at have Edmée boende deroppe . 
Gennem denne trappegang , som naturligvis var yderst forfalden og fuld af smuds og spindelvæv , kunne altså mademoiselle de la feuillade fuldstændig ubemærket komme ned i haven , og i disse mørke nætter var der heller ingen fra huset , som kunne se hende , når hun langs med plankeværket listede sig hen til gaden , hvor første-konsulens betroede kammertjener , constant , hver nat mellem elleve og tolv stod posteret i et gammelt , forfaldent lysthus lige indenfor havelågen , til hvilken han havde forstået at forskaffe sig en nøgle . Han og Valentine var de eneste , som det havde været nødvendigt at indvie i forholdet . 1 tuilerierne vidste første-konsulens nærmeste omgivelser nok , at han næsten hver nat fra begyndelsen af frimaire modtog besøg af en dame så vel maskeret og så tæt tilsløret , at det ikke engang var muligt at have nogen formodning om , hvem det vel kunne være . Man antog ganske på det løse , at det var operasangerinden madame branchue ; general 

Bonaparte havde ofte haft lignende løse forbindelser og altid holdt dem strengt hemmeligt . Ikke engang Duroc , som dog på en vis måde måtte være indviet i hemmeligheden , eftersom Edmée altid førtes ind gennem den indgang , der fra terrassen førte ind i hans beboelse i stueetagen , umiddelbart under konsulens lejlighed , vidste hvem denne dame var . Endnu mindre var der nogen anden , aller mindst i deres nærmeste omgivelser , der i sine vildeste drømme kunne ane , at den stolte og tilbageholdne Edmée de la feuillade , datter af en gammelroyalistisk og højfornem slægt , hun , som fra sin første barndom havde været bestemt til at skulle blive Louis de châteauneufs hustru , var Bonapartes elskerinde . Hun kom ganske vist i tuilerierne , var med til de store middage hver quintidi og ved små fortrolige frokoster og soiréer ; men det var der allerede så mange royalister der gjorde , og alle mennesker vidste desuden , at familien chåteauneuf havde så godt som erklæret sig for det nye system og gennem talleyrand stod regeringen nær . Om hun blev indbudt efter første-konsulens særlige befaling — og det påstod man — så var der heller ingen , der fandt det så besynderligt : han var allerede den gang kendeligt begyndt at favorisere faubourg st . Germain på revolutionsfamiliernes bekostning , og det var ganske naturligt , at han ønskede at udmærke den fraværende diplomats forlovede , da dennes moder som bekendt i denne vinter ikke deltog i selskabslivet . Han skjulte ikke sin beundring for hende ; men dels var der så mange , der beundrede hende , dels vidste man , at han følte en italieners hede og uforstilte glæde ved skønhed , hvor som helst den mødte ham — og Edmée de la feuillade begyndte i denne tid mere end nogensinde før at gøre sig bemærket ved sin store og sjældne skønhed . 
Det var således aldrig nogen særligt påfaldende , at han , når hun i sin lysegrønne dragt — som madame récamier 

havde lanceret den hvide farve , havde Edmée hårdnakket anlagt den grønne — med sin ejendommeligt frie , kongelige holdning langsomt trådte ind i madame bona-partes salon , at han da i reglen afbrød sin underholdning for med blikket at følge alle hendes bevægelser . 
— marie-antoinette , sagde han en gang begejstret til talleyrand , hvem han netop underholdt sig med , så ikke mere dronningeagtig ud , når hun i Versailles i spidsen for sit Hof trådte ind i spejlsalen for at modtage sin Broder kejseren . 
Talleyrand mønstrede hende , idet hun hilsende skred frem under lysekronerne . Hun bliver en ambassadrice , som man kan sætte til at underhandle med konger , svarede han . 
Første-konsulen åbnede munden ligesom for at sige noget . Så smilede han og vendte sig pludseligt om uden at svare . 
Det var en kold snevejrsnat mellem den 2 . og 3 . Nivôse ( år Ix ) . Ledsaget af constant havde Edmée lykkeligt listet sig ind gennem gitterporten ved Pont national , og fra altanen ind i duroes bolig , hvorfra en vindeltrappe førte op til kammertjenerens værelse , der lå ved siden af bona-partes sovekammer . Første-konsulen beboede den del af slottet , som var bygget af Catharina af Medici og Henrik den fjerde , og som lå mellem pavillon de l’horloge og florapavillonen ; under kongedømmet kaldtes den  « hs . Majestæts vinterbolig »  og omfattede — foruden kammertjenerens ovennævnte værelse — et sovekammer ( det samme som kongerne af huset bourbon havde benyttet ) og et bibliotek , hvorfra en dør førte ind til  « kongens store kabinet »  . Således stod hans privatværelser i direkte forbindelse med den egentlige embedsbolig , der fra den mægtige  « Salle des cent-suisses »  i urpavillonen gennem flere saloner strakte sig 

lige til dianagalleriet , som også hørte med til den , og stødte op til florapavillonen , og som alle — modsat hans privatbolig — havde vinduer til gården . 
I constants værelse kastede hun sin våde kappe og sløret og gik derpå uden betænkning hurtigt alene ind i første-konsulens sovekammer . Her behøvede hun aldrig at frygte for at blive overrasket ; ti efter klokken elleve om aftenen turde ingen , uden efter udtrykkelig ordre sætte sin fod dér . Efter den tid var værelset til mademoiselle de la feuillades disposition ; det kunne nemlig hænde , at hun måtte vente på ham i timevis , når han var optaget af arbejde . 
Lysene var tændte som sædvanligt , og ilden brændte i kaminen . Bonaparte stod ofte op midt om natten , og han holdt af at have det varmt , når han vågnede . Edmée gik hen til kaminen og lagde brændestykkerne til rette , medens hun samtidig lyttede for at høre , om han skulle være i biblioteket , som han anvendte til arbejdsværelse . Da hun imidlertid ikke kunne høre nogen lyd , vovede hun forsigtigt at åbne døren . Der var ikke et menneske dér ; men inde fra  « kongens store kabinet »  , hvor hun vidste , at man plejede at holde ministerråd , lød der derimod stemmer i livlig samtale . Hun stod stille et øjeblik — sukkede — og gik hen til et spejl for at rette på sin dragt . Hun havde spist til middag i håtei de périgord , og straks da hun var kommet hjem derfra og var skiltes fra sin tante , var hun gået lige igennem sine værelser og ned ad den hemmelige trappe uden at give sig tid til at forandre det mindste ved sin dragt , uden engang at tage overstøvler på . Det toilette , hun bar , var et sådant , der mindst af alle egnede sig til promenader en vinteraften — en kjole af valencienneskniplinger ovenpå en lysegrøn underkjole og over panden et diadem af smaragder og Perler . 

hun samlede sin kjole op fortil og så ned på sine sko , de vare gennemblødte og tilsølede . Endnu lød stemmerne lige ivrigt derinde — det kunne vare længe ! Hun gav sig til at gå op og ned ad gulvet og forsøgte at stampe lidt varme i sine stakkels våde og forfrosne fødder . Til sidst kunne hun næppe holde sig oprejst længer , klokken var ikke mere end tre kvarter på tolv , hun krøb sammen i den store stol ved kaminen , tog sine sko og strømper af og trak fødderne op under sine skørter . Medens hun sad således , overvældede dagens træthed hende , og inddysset af den utydelige summen af stemmerne , der steg og sank derinde , faldt hun efter et par minutters forløb i søvn . 
Hun sov allerede så fast , at hun intet mærkede , da døren kort efter blev åbnet og første-konsulen fulgt af Duroc hurtigt trådte ind . 
I samme øjeblik Bonaparte trådte over dørtærskelen , opdagede han hende . Han vendte sig hurtigt om , som for at smække døren i for næsen af Duroc ; men det var for sent — han havde allerede både set og kendt hende . 
Som et træt barn med hånden under kinden sad hun dér sammenkrøben i stolen — den ene blottede fod stak ud under sømmen af kjolen . I sin tynde , fine dragt med det takkede , kronlignende diadem om panden , hvis ene side belystes af det røde udskær , lignede hun en æventyr-prinsesse , der i vinternatten havde forvildet sig herhen . 
De to mænd blev stående et øjeblik tavse foran hende . Så vendte Bonaparte hovedet lidt om og så fra siden på sin adjudant . Hans ansigt havde på én gang et udtryk af selvtilfreds , triumferende stolthed og af sky , forlegen undseelse . Duroc forstod øjeblikkelig det hele — han bøjede sig ned og tog sagte en af de små , gennemblødte silkesko op . 

— stakkels , lille prinsesse , sagde han næsten ømt , i en tone , hvori der ikke lå spor af ringeagt eller spot . Hun har måttet døje ondt for at komme til sin ven ! 
Første-konsulens øjne fyldtes pludseligt med tårer , han omfavnede Duroc . 
— gå , min ven , min bedste ven  .  .  . Lad mig vække hende ; hun må ikke vide , at du har set hende . Det kunne let skræmme min lille , stolte veninde . 
Duroc trykkede hans hånd og løftede sit blik . Han gik tavs ud . 
Efter den 18de brumaire sov første-konsulen kun sjældent mere end en to-tre timer om natten . Lysene brændte altid i hans kabinet , ligesom ilden i hans kamin , og på et lille bord lod han hver aften hensætte en flaske vin , nogle frugter og en kold postej . 
Klokken var nu næsten fire om morgenen . Lidt bleg i skinnet af de nu næsten nedbrændte lys rejste mademoiselle de la feuillade sig fra bordet , ved hvilket hun et øjeblik havde taget plads . Første-konsulen rakte hende glasset med champagnen . 
— drik , min dronning ! Du er jo også bleg som kongens lillier ; prøv nu , om kongens vin kan oplive dig . Jeg drikker det til ære for dig og Frankrig ! Han gjorde en lille grimace , idet han tømte sit glas . Det smager godt ; men  .  .  . 
— du foretrækker dog din chambertin med vand , lo Edmée . Hun stod allerede foran spejlet i færd med at fæste sit slør . 
— ja , jeg har ikke anden régime’s traditioner i den henseende . Men du ! Drik ud  .  .  . Se , hvor dine øjne strå ler , hvor du smiler og rødmer allerede i den triste og mørke morgen af en arbejdsdag , der begynder . Tilgiv , madame , for dig er det jo en fest- og elskovsdag , som 

slutter ! Du er dog århundredets ægte barn , Edmée , som din gyldne yndlingsvin er århundredets egen vin : regentens , Louis xv’s og marie-antoinettes ! Med dig er hele det gamle Frankrig kommet til mig , i dig forstår jeg det og elsker det . 
Hun gik hen bagved hans stol , hvor han sad skødesløst tilbagelænet med armen hængende ud over stoleryggen og lagde let sin hånd på hans skulder . 
— du taler om mørke , triste morgener , om en arbejdsdag , som begynder . Hun lo glad og skælmsk under hans ømme , dvælende blik . Og første-konsulen begynder den med champagne og komplimenter ! Ligner det ham ? 
— for mig er alle døgnets timer uden forskel , véd du nok . Jeg har samme humør , når man vækker mig klokken to om morgenen , som når jeg rejser mig fra en galamiddag klokken otte . 
— altså , når jeg ser dig i aften i operaen — du lover jo at komme ? — så vil du være i samme stemning som nu ? 
— når jeg ser dig , er jeg glad . Du er selve glæden . Nej , det lyder så dybsindigt , så abstrakt , og du er alt andet end abstrakt . Men se dig selv i spejlet , som du står der ! Véd du af , at der er tusind stjerners lys i dine øjne under sløret , og al jordens varme i din knyttede hånd ? Og under din vide kåbe — hun åbnede den hurtigt i spøg som et par store , brede vinger og foldede den lige så hurtigt sammen om sig igen — har du skønhed , luksus , dårskab , lykke og herlig hvile til den , der elsker dig . 
— lad mig gå , min ven . Det begynder at gry , der begynder at komme folk på gaden  .  .  . Og — det lød lidet blufærdigt , men usigelig ømt — du trænger vist til ro . 
Ro ! Han smilede . Tror du , jeg vil have ro ? Det-håber jeg til gud , at jeg ikke må få endnu i mange 

år ! Nej , bliv Edmée  .  .  . Der er noget , jeg vil sige dig . . . Han smilede , trykkede hendes hånd , så ned og søgte efter et påskud til at holde hende tilbage . 
Hun vidste , at når han var i det humør , holdt han af at passjare , og når han først en gang havde begyndt , holdt han ikke så let op igen . Af alt i verden var hun mest stolt over , at han så gerne talte med hende . Og han talte med hende om alt : sit arbejde , sine planer , sine højtflyvende , fantastiske drømme ; han lagde ikke bånd på sig , han tænkte sine tanker højt og viste , hvor glad han var ved at se ind i dette lille , alvorlige ansigt , som med sit vekslende udtryk fulgte hvert hans ord , disse strålende , skiftende øjne , som hørte . Han følte instinktmæssigt , at hver fiber i hendes sjæl sympatiserede med hans , at hun , under hans indflydelse , så med hans øjne og forstod med hans forstand . 
— har du da intet nyt at sige mig ?  .  .  . Noget om dine venner , chouanerne , som fouché så gerne underholder mig om ? Eller om dit gamle ideal ,  « vi af guds nåde . » 
— har han skrevet igen ? spurgte hun hurtigt . 
— nej , gudskelov ! Jeg svarede ham da tydeligt nok i sommer . Nu går fouché blot og venter på , at han skal svare mig ! 
Edmée havde igen sat sig ned — interesseret — og lod ham knappe sin kåbe op . Den faldt tilbage over stoleryggen , og med sit hvide silkefoder dannede den en strålende baggrund for hendes lette dragt . Sløret slog hun selv bort fra panden — det hængte løst som en spansk Mantille over håret , der sad en smule uordnet . Uden længere at ofre nogen tanke på tiden , der ilede , slog hun sig endnu en gang til ro . 
— den klejnmodige Joséphine , gentog første-konsulen efter en lille pause , uden overgang og ligesom drevet af 

en tankeforbindelse . Hun lever i angst for , at jeg skal stige for højt , for måske en gang at falde lige så dybt . Hun tror — der gled et ubeskriveligt smil over bona-partes ansigt , da han nu i godt humør gav sig til at gå frem og tilbage på gulvet , medens han drejede sin snustobaksdåse mellem fingrene — hun tror og ønsker , at jeg skal bekvemme mig til at kalde bourbonerne tilbage ! Det er ikke længe siden , at hun næsten lå på knæ for mig for at bevæge mig til det . Kan du begribe — han standsede foran Edmée — hvordan i alverden man kan falde på at forlange noget så unaturligt af mig — noget så dumt ? Det nye Frankrig , det , som jeg allerede nu ser rejse sig monumentalt og pragtfuldt af revolutionens blod og Aske — det er mit værk ! Og så forlanger man , at jeg skal bygge og smykke mit hus , for at andre skulle drive mig ud af det og komme og bo der i mit sted . Man bilder sig ind , at man kan afspise mig med en konnetabel-værdighed , et hertugdømme — mig !  « den mægtigste undersåt ! »  en undersåt er aldrig mægtig nok . Nej , råder man over en krone — han førte uvilkårligt hånden op til sin tinding — så sætter man den på sit eget hoved , og ve den , som rører den !  .  .  . Han gik et par gange frem og tilbage med hænderne på ryggen og bøjet hoved ; hun så det stolte , indadvendte smil på hans læber , og hendes hjerte skælvede på ny af glæde over at være hans intimeste fortrolige . Min bane har hidtil været ganske smuk , jeg indrømmer det ; men den er langtfra fuldendt . Imidlertid , nu er jeg da kommet så langt som til tuilerierne  .  .  . Det gælder nu at blive her ! 
Han så op og mødte Edmées ømme , stolte blik . Mod sin sædvane lo han højt . 
— nå , mademoiselle de la feuillade — kan du mærke , at du har nogen royalistiske fornemmelser , når 

du nu ligger i Louis xiv’s seng . Drømmer du nogensinde om dit legitime ideal med gigt og fløjelsstøvler . 
Edmée sad fremadbøjet med begge sine arme støttede mod bordet . Hun smilede hovedrystende og så lykkelig op til ham . 
— bliv ved at tale  .  .  . Hvor kan det være , min ven , at du værdiges at tale med mig ? Du , tilføjede hun bly , som næsten aldrig bryder dig om at tale med damer — ikke en gang med madame de staël . 
— madame de staël ! Han smilede . 
— ja  .  .  . Å , du skulle blot rigtigt ane , hvor uvidende jeg er ! Du , der holder så strengt på kundskaber , som jeg véd du gør . Hun så op , spørgende , lidt ængsteligt . 
— hos mænd . Han bøjede sig ned og kyssede flygtigt hendes skuldre . Hos kvinder — gud fri mig vel ! 
Hun rystede utålmodigt på hovedet , fremturende i sin vantro : jeg kan ingenting , bogstavelig talt ingenting ; min opdragelse blev afbrudt , før jeg var ti år . Jeg tror aldrig , jeg har læst nogen anden bog i sammenhæng end  « télémaque »  , og så en gammel dagbog fra fronde-krigen , jeg fandt hjemme på les fougères , som en af mine forfædre havde skrevet  .  .  . 
— og det interesserede dig ? 
— o — hun tog vejret dybt og lukkede øjnene , medens hun lagde hånden på hjertet . Jeg syntes , at mit liv blev helt værdiløst , fordi jeg ikke havde levet i den tid ! Som jeg har misundt den store mademoiselle udenfor Orléans og Anne de Longueville , som havde prinsen af Condé til Broder og en elsker som monsieur de la rochefoucauld ! Nu misunder jeg ingen mere . 
— ikke en gang madame Bonaparte ? 
Edmée rødmede og slog i vrede så heftigt ud med hånden , at hun stødte til glasset og vinen flød ud over 

bordet . Nej , sagde hun stolt , lige så lidt som det et øjeblik faldt madame de Longueville ind at misunde markise de la rochefoucauld . Hun havde kærlighed , eventyr , farer og ære , dertil et ædelt og fyrsteligt navn , så længe hun levede . Og dø kan man , når man selv vil . 
— du er , som jeg siger dig , en dronning , råbte han ildfuldt , henrevet af hendes flammende øjne og stolte udtryk . Jeg har en gang hørt en historie om en de la feuillade , som til løn for sin dristighed en nat blev Anne d’autriches elsker og dagen efter blev myrdet af kardinalens og kongens folk . Du har hans blod i dine årer ! Å — hans stemme blev næsten hård — et stort navn er dog en herlig ting , et prægtigt . Rygstød . 
— som om noget navn var større end dit ! 
— det bliver det måske en gang  .  .  . måske  .  .  . Han stod og stirrede med klare , sammenknebne øjne ind i lyset , der stod på bordet . Så vendte han sig om og sagde pludselig muntert : 
— apropos om navne ! I aften vil man få hele faubourg st . Germain at se i operaen — i aften udebliver der ingen . Ja selv madame royale , om hun var her , ville ikke kunne modstå fristelsen til at præsentere et toilette i en loge i aften . 
— du kommer jo sikkert ? Hun havde rejst sig , pludseligt greben af Iver efter at komme afsted . 
— ja , skønt gud må vide , hvordan jeg skal få tid til det ! 
— å , hver gang jeg ser dig offentligt , med adjudanter og eskorte , når jeg hører folket bryde ud i bifald og rejse sig på tåspidserne og råbe : leve første-konsulen , så  .  .  . Å , det er så berusende , jeg kan ikke sige dig , hvad jeg føler ! 
— jeg kan se dig . Du rødmer , du slår øjnene 

ned . Du frygter for , at nogen i dit blik skal læse din hemmelige lykke  .  .  . 
— jeg ! Nej , du kender mig ikke . Jeg rejser mig tværtimod op fra min plads , jeg smiler og nikker til alle , og jeg hvisker for mig selv : leve første-konsulen ! Og mens jeg siger det , folder jeg i al hemmelighed mine hænder fast , og jeg beder så inderligt , at gud skal tage alle disse ønsker for alvor , at du må leve  . . . 
Smilende , rørt løftede Bonaparte hendes hoved med sin ene hånd og lagde den anden over hendes strålende øjne , der pludseligt fyldtes med tårer . 
— farvel , Edmée ! Gå nu . Om seksten timer skal jeg se dig igen . Sov lige til middag , klæd dig fint på , mor dig , vær glad , tal med mange mennesker , tænk på mig . 
Hun fjernede sagte hans hånd og så ham smilende ind i hans strålende øjne . 
— godnat  .  .  . Godmorgen  . . . Å , jeg véd ikke længer , hvad der er dag , og hvad der er nat ! Jeg regner ikke mere min tid efter solen , jeg regner den efter , når jeg ser dig  .  .  . 
— om seksten timer bliver det så dag igen ?  .  .  . 
Hun gik mod døren . Men med hånden på dørgrebet vendte hun sig om , bøjede sig let tilbage , idet hun med sin ene hånd løftede sløret fra panden og så dvælende på ham med sine ømme øjne . 
— Napoléon ! hviskedee hun tyst , næsten uhørligt . Det var så sjældent , hun vovede at udtale hans døbenavn , som ingen — ikke en gang hans moder — nu længere kaldte ham ved , men hvis ejendommelige klang hun tilbad i dybet af sit hjerte . 
I næste øjeblik var hun ude af døren . Smilende satte Bonaparte sig til skrivebordet og åbnede straks sin store portefølje . 

Xiv . 
.  .  .  « ah , Sire ( a dit alors quelqu’un ) la vertu et la puissance du géant tenaient à un seul cheveu arraché , et si le cheveu vital de la France devait être Napoléon ! » 
Mémorial de ste Hélène . 
Om aftenen den 5 nivôse år Ix ( den 24de december 1800 ) havde konsulatets toneangivende krese , som kun nødtvungent og modvilligt føjede sig efter republikens institutioner , og som ved enhver given lejlighed demonstrativt reagerede mod dens traditioner , givet talrigt møde i operaen for på denne første juleaften i det nye århundrede at høre haydns  « skabelsen »  , som opførtes for første gang i Paris . Langs med logerandene sad allerede damerne , forventningsfuldt tilbagelænede i deres lænestole , med juveldiademer på græske frisurer og kashemirssjaler kunstnerisk drapperede over halvnøgne bryster . De var der alle — madame de staël , madame de contades , madame récamier , madame tallien , madame Hamelin — de , som havde givet glans til det gamle Hof , til  « Coblentz »  og til direktoriet , og som endnu forsøgte at rivalisere med første-konsulens søstre og konsulatets opgående , unge stjerner . Madame bacciocchi sad der med gylden lavrbærkrans om panden 

og guldbroderet purpursjal , der mindede om en romersk imperatorkappe . Hun holdt misfornøjet øje med  « Paulette »  , som nu , efterfulgt af flere herrer — deriblandt hendes cavaliere servante for øjeblikket , Auguste de montaigu — trådte ind i sin loge . Madame ledere var i rosa underkjole , med overkjole af sjældent point d’argentan . På håret havde hun en krans af store , lyserøde roser , og af smykker bar hun ingen uden Perler på armene og om halsen . I denne simple , pigeagtige dragt så hun fortryllende ud — alle lorgnetter vendte sig imod hende , idet hun , smilende til højre og venstre , langsomt og gratiøst sank ned på sin plads . 
Madame de chåteauneuf kom sent , ledsaget af sin niece og den gamle Markis af caulaincourt . De hilste straks over til madame permon og Laurette Junot , som havde logen over konsulernes . Mademoiselle de la feuillade , som efter deres møde om natten sikkert ventede at træffe første-konsulen i det mindste et par øjeblikke , strålede i en ny dragt af matblå silke , rigt broderet med guldblade og blomster i lyst rosa . Over panden sad et takket diadem , prydet med safirer og vinløv i guld , i sin form kom det en hertugkrone så nær , som det på nogen måde gik an . På den yppigt nøgne Hals og højt oppe på de hvide , faste arme bar hun fint forarbejdede guldsmykker , efterligninger af antike mønstre . Mere end nogensinde lignede hun nu en renæssancedronning , da hun , i samme øjeblik orkesteret intonerede ouvertyren , høj og statelig trådte frem til randen af logen . 
Man havde næppe spillet de første tredive takter , før publikum opskræmmedes ved lyden af et stærkt knald — næsten som af et kanonskud . Folk vendte sig om og rejste sig op fra deres pladser ; en voksende bølge af hvisken og råb rullede fra parkettet over hele salen op imod logerne — ingen hørte mere på garat og madame 

barbier-walbonne , som fra scenen vedblev at synge det højtidelige oratorium . 
— hvad er der på færde ? hviskedee madame de chåteauneuf , der altid var nervøs . Armand — hun vendte sig om til den unge caulaincourt , som nylig var trådt ind — hør en gang efter , hvad det kan være . 
Den unge mand rejste sig , og idet han bøjede sig frem over Edmée , der sad foran ham , hviskedee han : 
— dette minder om den 18de vendémiaire . 
Edmée følte , hvordan hendes hjerte pludselig ligesom stod stille , og hun blev kold og stiv over hele kroppen . Hun lukkede øjnene og greb krampagtigt om logeranden . 
I dette øjeblik kom Parises kommandant , general Junot , styrtende ind i logen lige overfor og råbte af sin stemmes fulde kraft ud i salen : 
— første-konsulen har været genstand for et nyt , terroristisk attentat på vejen herhen i rue st . Nicaise . Han er kun bleven frelst som ved et underværk ! 
Medens han endnu talte , åbnedes døren til konsular-logen , umiddelbart under Junots . Første-konsulen trådte ind , efterfulgt af lannes , lauriston , berthier og Duroc . 
I det øjeblik , man opdagede ham , rejste hele publikum sig som én mand , og medens kvinderne græd og lo , viftede med lommetørklæder og sjaler og strakte armene ud imod ham , udbrød der en jubel så voldsom og larmende , at væggene i den store opera rystede og musiken ganske overdøvedes . 
Bonaparte hævede hånden og hilste flygtigt ud til mængden . Han var bleg , men fuldkommen fattet ligesom alle hans ledsagere . Der var i hans ansigt et sådant udtryk af tilbagetrængt vrede , af utålmodighed og væmmelse , at end ikke husets begejstrede hyldest formåede at fordrive det . 
Edmée havde vaklende rejst sig og stod nu op støttet 

til sin stol . Hun var dødbleg , og hendes øjne , der vare vidtåbne og næsten stive , hang ved hans ansigt i bedende angst . Han havde i dette øjeblik ikke tanke for hende , huskede ikke engang , at hun var tilstede — hele hans sjæl var fyldt af en rasende forbitrelse mod morderne . Hans læber skælvede i vrede ; man kunne se , det kostede ham overvindelse ikke straks at give den luft i ord . 
Nu trådte madame Bonaparte og mademoiselle de Beauharnais ind i logen sammen med madame Murat . Det rygte fløj gennem salen , at de kun ved en tilfældig forsinkelse — madame Bonaparte havde i sidste øjeblik besluttet at skifte sjal — var blevne reddede fra eksplosionen . Hortense havde fået et let sår i halsen ; det kniplingsslør , som hun i en hast havde kastet om sig , var farvet af blod . Folk blev opmærksomme derpå , og råb og håndklap begyndte på ny . Madame Bonaparte var i et sådant sindsoprør , at hun straks næsten segnede om i lænestolen ; hulkede højt , idet hun mat viftede med hænderne ud mod salen . 
Første-konsulen blev kun et øjeblik . Idet han gik , vendte han sig endnu en gang om i baggrunden af logen og mødte et kort sekund Edmées bedende og angstfulde blik . Med en hurtig bevægelse , hurtig som tanken og kun bemærket af hende , førte han hånden op til munden og trykkede fingeren let til sine læber . Hans blik opklaredes et kort nu . Hun bøjede sig fremad , taknemlig , betagen og bredte uvilkårligt sine arme ud . Ingen så på hende ; alle mennesker var som betagne af en svimmelhed ; højrøstede bifaldsråb fulgte første-konsulen , da han nu , ledsaget af sine adjudanter , forlod sin loge . 
De to herrer caulaincourt , fader og søn , var straks , så snart de havde hørt general Junots ord , ilede ud for at skaffe nærmere oplysninger . Nu kom markis’en ind igen . 
— mine damer , sagde han skyndsomt , undskyld , at 

jeg må lade Armand alene ledsage dem tilbage til rue du bak . Jeg har fået en anmodning om at køre med til tuilerierne i aften . Den arme Joséphine , nu kan hun nok trænge til at være omgivet af sine venner ! 
Edmée lagde hånden på hans arm : 
— å hør , gudfa’er !  .  .  . kan det ikke gå an , at jeg følger med ?  .  .  . 
— men , kæreste barn dog  . . . Ja , hvad siger de , madame ? Han vendte sig til madame chåteauneuf . 
— jeg véd ikke , om det ville være passende  .  .  . Hun tænkte sig et øjeblik om : men måske ville det være klogt . Jeg må tilstå , at jeg nu er frygtelig mat , ellers skulle jeg selv . . . Ja , ja , så tag hende da med ( Armand de caulaincourt kom ind og fortalte , at madame Junot også agtede sig til tuilerierne ) . Men de svarer vel for , at hun er velkommen ! Og bliv ikke for længe borte , min kære Markis — jeg går i én feber , så længe til jeg får rede på , hvordan det alt sammen hænger sammen . Glem endelig ikke at lykønske første-konsulen og madame Bonaparte fra mig . Sig dem  . . . 
Hun vedblev at meddele sine instrukser til markis’en og sin nièce . Edmée hørte hende ikke . Idet Armand de caulaincourt hjalp hende pelskrave og sjal på , kom han til at røre ved hendes hænder ; de rystede og vare som is . 
— men , mademoiselle de la feuillade , befinder de dem ikke vel ?  .  .  . 
— jeg — jo vist ! Edmée tvang sig til at smile . Det er kun følgerne af forskrækkelsen . Det går over , så snart jeg blot kommer udenfor . 
Udenfor tuilerierne holdt der allerede en hel række vogne , og da de gennem trappen i flora-pavillonen var bleven indførte i madame Bonapartes lejlighed , fandt de den stuvende fuld af mennesker . Der var konsulerne , ministrene med deres damer , Junots , Mortiers og flere af 

husets personlige venner . Der var bleven budt te omkring — som på en almindelig aften efter operaforestillingen — og selskabet , som havde samlet sig i grupper omkring madame Bonaparte og første-konsulen , diskuterede livligt den forfærdelige begivenhed . 
Madame Bonaparte var fuldstændig forkommet , næsten tilintetgjort . Omgivet af flakoner og lugtesalte sad hun sammenkrøben i sit sofahjørne , nedbøjet , afkræftet , med et udseende så håbløst , at hun så ti år ældre ud end hun plejede . Hendes venner havde dannet en Kres om hende , og der var ingen mangel på Jammer og beklagelse . Hun så næppe på mademoiselle de la feuillade , da denne hilste på hende og overbragte hende sin fasters hilsen . Hun sad stille gysende med halvlukkede øjne og vuggede sig frem og tilbage i sædet . Af og til fik hun små anfald af nervøs gråd . 
Straks idet Edmée trådte ind i værelset , søgte hendes blik første-konsulens . Dér stod han henne ved kaminen med hænderne på ryggen , som han plejede , i livlig samtale med en herre , som hun ikke kendte . Så snart hun kunne , nærmede hun sig det sted , hvor han stod . Hun ventede beskeden på en lejlighed til at hilse på ham . Nu var hun nået næsten helt hen bagved ham , så at hun kunne høre hvert ord , de talte . 
— ja , jeg , sagde den herre , hun ikke kendte — en mager , næsten skeletagtig person med intelligente , skarpe øjne — jeg går ikke fra min mening , at det er folk , der er betalte af Pitt og prætendenten . 
— se så , fouché ! Hold nu op med den passiar om jeres royalister , udbrød Bonaparte heftigt . Hvis de endelig vil gøre attentater , kan de stole på , at de gør det først af med dem , der har så mange synder mod dem på deres samvittighed ! Nej , jeg véd , hvor disse slyngler skal søges — det er blandt deres egne gamle stalbrødre , i jakobiner 

nes generalstab . Disse uslinger — snigmorderne fra 2den september , de , der have været mestre for den 51 . Maj og prairial — jeg har altid hadet dem , nu skal jeg vide at straffe dem  .  .  . Det skal ikke lykkes , fouché , at lede mig på vildspor ; her er hverken tale om chouaner , emigranter , præster eller adelsmænd — jeg kender skurkene , jeg har altid holdt øje med dem . Tænk blot på den 18 . Vendé-miaire ! Tænk på Chevaliers krudttønde og historierne i brumaire ! Behøves der yderligere bevis ?  .  .  . Ingen må tro , at jeg er bange for at tage ansvaret på mig , nu da det gælder at dømme dem ! Vil repræsentanterne for den nation , som jeg daglig vover liv og lemmer for , ikke stå mig bi , skal jeg vide at hjælpe mig selv . Så længe jeg lever , frygter jeg ikke for at nogen skal vove at drage mig til ansvar for mine handlinger . Falder jeg — så er de om en Hals alle sammen ! For deres egen skyld burde de søge støtte i en lov  .  .  . 
Han vendte sig om og så pludseligt Edmée bagved sig . Deres øjne mødtes . Hun syntes bleg som marmor i sin blå dragt ; men hendes øjne vare klare , og hun skælvede ikke . 
— de her , mademoiselle de la feuillade ! Han tog hendes hånd , og idet han på ny vendte sig til politiministeren og de andre , sagde han : 
— se her , mine herrer , et bevis for rigtigheden af mine udtalelser ! Mademoiselle de la feuillade er , som de alle véd , i højeste grad aristokrat , chouan til fingerspidserne — han smilede hen til hende — og hun er kommet her for at bevidne mig sin troskab mod republiken . Ikke sandt  ? 
Edmée rødmede dybt i følelsen af , at alle disse mænd betragtede hende . Men hun hævede tappert sit hoved og mødte første-konsulens blik . 
— jo , medborger-konsul . Denne republikanske til 

taleform faldt hende nu med ét ganske naturligt . Min faster madame de chåteauneuf har sendt mig tilligemed monsieur de caulaincourt for at udtrykke hendes deltagelse og lykønskning . De véd  .  .  . 
Hun kunne ikke fortsætte . Hendes øjne fyldtes pludseligt med tårer , og hendes hånd , som endnu hvilede i Bonapartes , trykkede krampagtigt hans . Hvad havde hun ikke villet give for i dette øjeblik at kunne kaste sig i hans arme , at kunne sige ham , hvilken lidelse hun havde ud-stået for hans skyld ! 
Første-konsulen gættede hendes sindsbevægelse . Han bøjede sig hurtigt ned og kyssede beroligende hendes hånd . 
— tak ! sagde han med sin dybe , alvorlige stemme . Jeg skal aldrig glemme , hvad de har gjort for mig i aften . De , en ung pige , alene fra hele faubourg st . Germain  .  .  . 
— de glemmer min gudfader , general , markis’en af caulaincourt , og jeg tror nok , at her også er flere , som venter på at komme til at hilse på dem . De var nylig så retfærdig mod os , og nu bliver de på en gang uretfærdig  .  .  . 
Første-konsulen drog hendes arm ind under sin og førte hende hen til den side , hvor han så , at madame Junot stod . De talte ikke sammen ; men deres blikke hvilede i hverandre . Han trykkede hendes arm hårdt ind til sig : du er modig , Edmée , modig  .  .  . 
Han så ikke hen til den side , hvor Joséphine sad , sammensunken mellem sine puder og flakoner . Med et buk skiltes han fra mademoiselle de la feuillade og fortsatte derpå sin samtale med ministrene . 

Xv . 
.  .  . Mais la règle et le kompas , étaient-ils bien faits pour lui ? 
Le comte de las cases ( de Napoléon ) . 
« je suis le maître . » 
Mot réitéré de Napoléon . 
Så stærk Edmée end var , havde hun dog ikke kunnet tåle at tilbringe en hel nat barfodet eller med gennem vådt fodtøj uden at pådrage sig en dygtig forkølelse , som i forbindelse med hendes sindsbevægelser og strabadser den følgende dag udviklede sig til en alvorlig sygdom . Da hun sent om natten den 3 . Nivôse omsider vendte hjem fra tuilerierne med markis’en af caulaincourt , var hun hæs og utilpas , og op ad formiddagen vågnede hun med stærk feber . 
Forholdet mellem Edmée og madame de châteaunenf var efter louis’ afrejse blevet mere og mere køligt . Madame de chåteauneuf , der nu for det meste var fængslet til sine værelser ved sit alvorlige og dårligt helbredte benbrud , og som ikke gik ud undtagen ved særlig højtidelige lejligheder , fandt , at Edmée alt for egoistisk benyttede sig af den frihed , hun selv fra begyndelsen havde tilstået 

hende . Sjælden eller aldrig satte hun sig nu mere ned til den syge og tilbragte sin tid hos hende ; hver dag var hun optaget af selskabelige adspredelser , af teaterbesøg , koncerter , middage , baller og teselskaber , og kun for en forms skyld meddelte hun tanten , hvad hun havde for . 1 reglen var det den unge madame Junot , hun var sammen med , sjældnere og sjældnere med caseaux’ og madame de con-tades . Nu og da tilbragte hun — naturligvis altid med fasterens formelle billigelse — flere dage og nætter i kommandantboligen . Men , hvad madame de chåteauneuf især misbilligede , uden dog at vove at ytre det højt , da det altid havde været hendes egen politik , var Edmées åbne og fortrolige tilnærmelse til det nye  « Hof »  i tuilerierne og den bestandig køligere holdning , hun som følge deraf indtog overfor de gamle venner i faubourg st . Germain . Louis’ moder og talleyrands veninde havde ganske vist ønsket at bibringe sin nièce respekt for den bestående magt ; men det havde langtfra været hendes mening , at hun så oprigtigt med hud og hår skulle slutte sig til den lejr , som hun dog i sit hjerte anså for fjendtlig . Imidlertid holdt hun efter sin sædvane gode miner dertil og behandlede altid Edmée overfor fremmede , som om hun af hjertet sanktionerede al hendes gøren og laden . Men i den daglige omgang , under fire øjne var hun kold imod hende og viste hende mere ligegyldighed , end hun egentlig følte . 
Størst bekymring voldte det dog madame de chåteauneuf , at Louis så godt som aldrig i sine breve nævnte kusinen og aldrig skrev til hende . Dette ulykkelige giftermål , som hun selv i begyndelsen , da det endnu var usikkert , om mademoiselle de la feuillade ville få sine godser tilbage , havde gjort alt for at få opsat , og som hun siden forgæves havde bestræbt sig for at fremskynde , anså hun nu i sit inderste for så godt som opgivet . Louis havde 

ikke siden sin afrejse udtalt sig derom ; men fra tonen og stemningen i hans breve kunne hun slutte sig til , at han ikke mere tænkte på sin kusine som sin tilkommende hustru . Edmée på sin side var altid på vagt , når moderen havde fået brev fra sin søn , og med en forsigtig , næsten ydmyg interesse forsøgte hun ad omveje at få det mest mulige at vide ham angående uden dog ligefrem at vove at føre samtalen hen på ham . 
Medens Edmée var syg , lod madame de chåteauneuf hver dag sine lakajer bære sig op ad trappen til hendes værelse , hvor hun da tilbragte en halv times tid ved sin nièces seng . Under et af disse besøg , der vare til stort besvær for Edmée , som ikke godt tålte andre om sig end Valentine , fortalte hun uopfordret , at Louis i sit sidste brev havde skrevet , at han ville komme hjem et par dage i anledning af det nye år , en nyhed , som straks forøgede Edmées feber . 
Selve nytårsdag var mademoiselle de la feuillade meget syg . Hun hørte , hvordan den ene ekvipage efter den anden rullede ind i gården og standsede udenfor den store trappe , og den uophørlige støj af nytårsgratulanter-nes skridt og stemmer nede i forsalen . En og anden af deres intimere bekendte aflagde hende en kort visit på hendes værelse og medbragte en lille gave . Hvergang en vogn kørte ind i gården , blev hun urolig og bad Valentine hurtigt at se efter , om det skulle være monsieur de chåteauneuf der kom . Hun ventede ham som i feber . 
Først sent hen på aftenen kom Louis endelig . Hendes hørelse var så unaturligt skærpet , at hun hørte hans stemme allerede på trappen og i angst bad Valentine om at låse døren af . Syg og svag som hun var , havde hun en næsten panisk skræk for at mødes med bebrejdelsen og dommen i hans blik . 
Men næste dag kunne mødet ikke længere undgås . 

monsieur de chåteauneuf lod spørge , om mademoiselle de la feuillade følte sig vel nok til at modtage ham . 
I sin fortvivlelse svarede Edmée straks ja . Lige fra hun vågnede om morgenen havde hun overtænkt sin stilling : hvad skulle det nytte at blive ved at opsætte , at gå af vejen for det uundgåelige ? 
Madame de chåteauneuf havde villet følge sin søn ovenpå ; men han havde afværget det . Da han trådte ind i værelset og så Edmées lille ansigt og store , hede , på engang ængstelige og trodsige øjne under den mægtige , tætsluttende kniplingskappe , følte han pludseligt ligesom et stik i hjertet , den stærkeste vrede og den ømmeste medlidenhed , han nogensinde havde kendt . Hans bevægelse overvældede ham , så at han kom til at ryste , og han måtte støtte sig et øjeblik til dørstolpen , før han gik hen til hende . 
Hun lå tilbagelænet mod sengens puder , og i frostdagens klare solskin så han , hvor blegt og magert hendes ansigt var blevet . Deres blik mødtes med et udtryk så ejendommeligt , at selv Valentine blev greben deraf og taktfuld og stilfærdigt trak sig tilbage til en vinduesfordybning . 
Han fattede sig og gik hen til hende . 
— det gør mig ondt , kusine , at gense dig i denne tilstand , sagde han stift uden at tage plads på den stol , som Valentine havde skudt frem til ham . 
Edmée lå med nedslagne øjne og pillede ved sit lagen . Pludseligt så hun op , og der var et smil på hendes læber , som forvirrede Louis . 
— du beklager mig . Det er der ingen grund til . Siden jeg så dig sidst , har livet givet mig det bedste , nogen kvinde nogensinde har ejet eller vil komme til at eje . Fordi du nu tilfældigvis ser mig syg og en smule afkræftet af feber , tror du  .  .  . Å , Louis , se mig ind i øjnene , 

før du går , og se , om du der kan finde spor af det , du har ventet at finde — af undseelse og sorg . 
Han hævede sit blik langsomt , ligesom modstræbende , og mødte hendes . Det var klart og strålende , og hendes smil var stolt , næsten hovmodigt . 
— du har et stift sind , kusine , var alt , hvad han sagde . 
— du vil ikke tro mig ? Gør , som du vil ; men det siger jeg dig — hun rejste sig halvt op i sengen og løftede hånden ligesom til en ed — intet af det , jeg har oplevet i disse to måneder , ville jeg have undværet . Intet , hører du , ikke engang denne feber . 
— Edmée ! hans ansigt blev strengt . Du taler et sprog , som mindst af alt sømmer sig for en ædelbåren kvinde . 
— det ville formodentlig enhver sige i dit sted — ja måske alle mænd uden undtagelse . Hun talte nu roligt med mild og sagte stemme , som om hans ord ikke angik hende . Men jeg er en ædelbåren kvinde , og aldrig synes jeg , at jeg har bedre forstået , hvad der sømmer sig for en sådan . Jeg véd , at mit liv er bleven en undtagelse fra reglen — men er da reglen det højeste , du kan tænke dig ? 
Louis rejste sig . Jeg vil ikke indlade mig i diskussion med en feberpatient . Jeg har bedt om lov til at hilse på dig , fordi jeg vidste , det ville givet anledning til sladder og kommentarer , hvis det spurgtes , at jeg havde undladt det . Nu har jeg gjort min pligt . 
— Louis ! Hun rejste sig halvt op i sengen for at holde ham tilbage . Sig mig  . . . Du finder det urigtigt af mig , at jeg bliver i din moders hus ? 
Han betænkte sig lidt . Ja . Og dog ønsker jeg det , tilføjede han med eftertryk . 
Hun smilede op til ham — et blidt og ømt smil . Åh , Louis  .  .  . Hun rakte ham begge sine hænder , som 

han tøvende tog i sine . Du er streng imod mig , og du har vel ret deri ; men stundom forekommer det mig , som om du — og kun du alene — i dybet af din sjæl forstod mig  .  .  . 
Han slap hendes hænder og vendte sig halvt om . Måske forstår jeg mere , end du tror , sagde han hårdt . Mit hjerte bløder for dig , Edmée . Jeg har prøvet på at fordømme dig ; men , når jeg vil være ærlig mod det bedste hos mig selv — jeg kan ikke . Ikke dig , gentog han heftigt , som fortrød han allerede sine egne ord ; men ham ! Forstår du da ikke din egen forblindelse ? Du elsker — men han !  .  .  . Hvad er du for ham ? Han så , at han pinte og ængstede hende , og han havde , før han trådte ind i dette værelse , fast foresat sig ikke at tale mere om , hvad der ikke kunne gøres godt igen ; men nu , da han så hende , blev han pludselig overvældet af sin skinsyge , sin medynk , sit had til ham — han kunne ikke mere holde sine ord tilbage . 
— og tror du så måske , at han vil føle nogen som helst forpligtelse over for dig længer , når han en gang ophører at elske dig ? Tror du , at han vil skåne din ømhed , din finfølelse , dit rygte ? — jeg , som kender ham , fordi mit had gennemskuer ham bedre end de andres beundring — jeg véd , at menneskelige hensyn og menneskelige pligter spille ingen rolle for ham . Frankrig betyder lige så lidt for ham som du . Han arbejder , fordi han elsker arbejdet , han kæmper , fordi han elsker kampen , og hans umættelige sjæl hungrer efter ære . Hvad er du i virkeligheden for ham ?  .  .  . Din race , din stamme , din ejendommelighed er ham fremmede . Han kender ikke , han aner ikke den Edmée de la feuillade , som er mig så kær , fordi hun — således som hun nu en gang er — har vokset sig ind i min sjæl . Hvad han elsker , det er kun dit skønne legeme . Han elsker dig som en Medici , en 

Borgia elskede kvinderne — korsikaner eller italiener som han er , fremmed for dig og for os alle ! 
Edmée rettede sig op , indtil hun sad oprejst i sin fulde højde , og lagde sin knyttede hånd på sengekanten . Gå ! sagde hun bydende og betragtede sin fætter med et truende blik . Du trænger dig ind hos mig , når jeg ligger syg under din moders tag , og jeg tror , du vil mig vel , og modtager dig som en søster modtager sin Broder . Gå  ! Før jeg vil høre på dine onde ord mod min elskede , før vil jeg rejse mig af min seng og forlade dette hus . Gå . . . 
Hun faldt tilbage i sengen og skiftede farve så pludseligt , at Valentine forskrækket kom ilende til . 
— min gud , monsieur Louis , de tager jo livet af hende . Hent doktoren  . . . hun må årelades igen , straks . . . Og den stærke pige puffede ham næsten med magt ud af døren . 
Doktoren erklærede , at Edmée havde nervefeber . I et par dage frygtede de for hendes liv ; så blev det bedre . I denne tid sendte madame Bonaparte hyppigt bud for officielt at spørge til hendes befindende . Fra første-konsulen kom der næsten hver nat bud og brev ad den hemmelige trappe . 
Monsieur de chåteauneuf havde avdiens hos første-konsulen førend han rejste . Bonaparte modtog ham høfligt og lyttede med levende opmærksomhed til hans fremstilling af underhandlingernes gang og Ottos opfattelse af det engelske kabinets stilling til de nevtrale magter . Han var så fuldstændig optagen af disse anliggender og gjorde så mange interesserede spørgsmål , at Louis et øjeblik troede , han havde glemt , hvem han talte med . 
Da avdiensen var til ende og monsieur de chåteauneuf skulle gå , tøvede han , og et øjeblik stod de to mænd 

ansigt til ansigt lige over for hinanden . Bonaparte gik et par skridt frem imod ham . 
— tal , monsieur de chåteauneuf , sagde han skarpt . De vil sige noget . 
— ja , medborger-konsul . Nu er mit officielle ærinde endt . Vi er begge franske adelsmænd , begge republikens tjenere — i den ene henseende står jeg et skridt over dem — i den anden står de et godt stykke over mig . Lad os tale med hinanden som to mænd . 
— tal , sagde Bonaparte endnu en gang kort med samme hårde udtryk . Hans blik borede sig som en stål-klinge ind i louis’ , der mødte det fast . 
— general Bonaparte , hvad har de gjort mod min kusine , mademoiselle de la feuillade ? 
— grev chåteauneuf , har de nogen ret til at spørge ? — ja . 
— og , hvis jeg nu ikke godkender deres ret ? Hvis jeg ikke ønsker , at dette navn skal nævnes imellem os ? . . . 
Louis trådte ham så nær , at hans hånd , der dirrende hvilede på kårdens fæste , rørte ved Bonapartes klæder . Så kalder jeg dem en — en  .  .  . 
— holdt , monsieur de chåteauneuf ! Betænk , hvem der er den stærkeste her . 
— jeg har kun alt for længe betænkt det . Og de har heller ikke været bange for at minde mig derom . 
— jeg gør det endnu en gang , og for deres egen fremtids skyld , sagde Bonaparte flegmatisk , med eftertryk . De gjorde ved begyndelsen af denne samtale et tilløb til at ligestille os . Tror de virkeligt på det ? Nej , de véd lige så godt som jeg , at jeg er herre her . Jeg kan ikke drages til ansvar af nogen i dette land . 
— vi stå her mand overfor mand  .  .  . Bleg af vrede trak Louis sin kårde halvt ud af skeden . 
— vrøvl ! sagde Bonaparte hovmodigt , og hans faste , 

kølige blik sænkede sig ringeagtende mod louis’ hånd . Deres liv så vel som mit tilhører staten ; min kærlighed er en privatsag , som ikke angår nogen uden mig og den kvinde , jeg elsker . Vi har en gang , som de siger , stået mand mod mand i kampen om denne kvinde og — med den stærkeres ret — har jeg vundet hende . 
— de nægter mig altså satisfaktion ?  .  .  . 
— jeg indrømmer ikke en gang , at de har nogen som helst ret til at forlange en sådan . For det første : mademoiselle de la feuillade er fri , hun er sin egen herre . For det andet : jeg er — den , jeg er . Farvel monsieur de chåteauneuf . 
Louis så ham fast ind i øjnene — hans hånd hvilede endnu på kården . 
— jeg ser , jeg har intet mere her at gøre . Republikens chef pukker ikke for intet på sin ukrænkelighed . Hans stemme dirrede af såret stolthed . Vi ses altså først ved Philippi — som vel en gang skal komme ! 
— ved Philippi , monsieur de chåteauneuf — han smilede — skal jeg ikke glemme dem . De er en modig og ærlig fjende — man véd i det mindste , hvor man har dem . Men husk vel : Frankrig trænger til os begge . 
— det har de ingen årsag til at minde mig om , general . Mine ord gælder dem — ikke deres regering . Endnu er der vel forskel på dem og staten ! 
Bonaparte lo . Endnu ! Ja , tror de det ? 
Med en hovedbøjning og en håndbevægelse afskedigede første-konsulen sekretæren hos republikens kommissær i London . 

Xvi . 
On croit généralement , dans le monde que les premières années de l’empereur ont été taciturnes , sombres , moroses ; au contraire — il était fort gai . 
Mémorial de ste Hélène . 
J’ai foi dans mon étoile !  . . . . 
Mot de Napoléon . 
Første gang Edmée igen viste sig i selskabslivet efter sin sygdom , var ved den store fest , berthier gav i anledning af freden i lunéville . På et vink af første-konsulen var den arrangeret som et kostymebal . 
Mademoiselle de la feuillade havde valgt en dragt , som næppe nogen anden på den tid ville være faldet på eller have anset det for rådeligt at bære . Hun var klædt som Anna af Østrig . Mellem alle disse græske gudinder og romerske dyder var hun en strålende , stolt anakronisme i sølvbrokade og brabantske kniplinger . Over hendes skikkelse og holdning lå der , i det øjeblik , da hun trådte ind i salen , på én gang al det gamle Hofs stive fornemhed og frondens letsindige kækhed . 
Det var straks ved begyndelsen af ballet . Edmée dansede med Duroc , forklædt som arabisk sheik , da pludselig en mørk domino , lille og slank , trængte sig ind mellem 

hende og hendes kavalér , som — til hendes store forbavselse — øjeblikkeligt uden indvending gik til side og trak sig tilbage uden at sige et ord . Dominoen greb hende hurtigt om livet og hviskedee med en stemme , som hun aldrig kunne tage fejl af . 
— sheiken har højere ordre fra profetens egen mund . Lad os danse og være glade , dronning Anna ! 
De Dansede . Det var  « le Monaco »  — den Dans , første-konsulen Dansede bedst , og som han havde ønsket skulle findes på programmet . 
Der var ligefrem trængsel omkring dronning Anna . -hun var en af de masker , der vakte mest opmærksomhed . Den sorte domino veg imidlertid ikke fra hendes side — han holdt hendes arm som i en skruestik og konverserede hende højrøstet . 
— hvorledes befinder deres majestæt sig egentlig i dette blandede selskab ? De er ikke alle hoffæhige — véd deres majestæt nok . Ja , jeg kender endda dem iblandt dem , der har vist sig ikke så lidt uhøflige mod kongelige personer . Kom , lad os gå ! En dronning skylder sig selv at holde sig i passende afstand fra slige folk . Ikke sandt ? Han gjorde en håndbevægelse , der bragte nogle af de nærmeststående til at vige til side . 
Dronningen morede sig kongeligt ved denne leg ; kun gik hun i en uafbrudt forundring over , at der ikke var nogen , der genkendte hans ejendommelige , sonore stemme og lidt afvigende accent . Hun sluttede sig nærmere til ham , og idet de forsøgte at bane sig vej gennem trængselen , svarede hun højt : 
— Louis xiii’s dronning og Louis xiv’s moder har aldrig været bange for rebeller . Jeg er frondens dronning så vel som hoffets , og de stive engelskmænd har jeg gjort bløde som honningkagedejg . Spørg kun Buckingham , min gode domino , om ikke England har bøjet sig for Frankrig . 

der begyndte en ny Dans , og de kom temmelig ubemærkede ind i et mindre kabinet . De satte sig på en nymodens lavrygget kanapé , der bares af tvende forgyldte sfinkser , som dannede høje sidestykker . 
— lad os være glade , min dronning , hviskedee han overgivent under den sorte hætte . I dag er jeg i et strålende humør , og du taler som en gudinde eller som et 
orakel . England har bøjet sig for Frankrig , siger du — 
og dog véd du ikke , hvad jeg véd : Pitt er endelig gået 
af ! Også han begynder at forstå , at det er håbløst at kæmpe mod mig . Nu er det egentlig kun lutter idioter , jeg har at gøre med — han smilede overmodigt med glædestrålende øjne — dem skal jeg nok holde stangen ! Georg Iii har ikke én fornuftig tanke i sit hoved , Carl Iv ikke heller , fredsfyrsten er en dum ræv , prinsen af Brasilien en hare . Czaren , Gustav Adolf , kronprinsen af Danmark — de er alle sammen fordummede og forblindede i en grad , som kun absolute fyrster have prIvilegium på . Dronningen af Neapel er så rasende , at hun altid ser rødt for øjnene og stormer afsted som en gal mær . Kejseren og kongen af Prøjsen er vel en smule klogere end de andre , men — kun en smule ! Jeg skal nok skræmme dem også fra Sans og samling en dag . 
Han strakte sin hvide hånd frem — den var lille og blød som en kvindes — og trykkede Edmées fast . 
— vi har endnu ikke drukket på freden i lunéville , min dronning . Kom ! 
Edmée havde ikke lyst til atter at vove sig ind mellem gæsterne , hvor han hvert øjeblik kunne blive genkendt . Hun blev siddende , hvor hun sad , og bøjede sig tilbage med hagen opad . 
— dronningen af Frankrig og Navarra drikker ikke på sine staters vel med den første den bedste ubekendte 

domino , sagde hun ; hun venter til første-konsulen kommer . Ingen uden han er værdig at støde sit glas mod hendes . 
— deres majestæt gør første-konsulen alt for megen ære . Betænk dog , hvilken parveny han er ! 
Dronning Anna trak sig endnu en gang tilbage i sit hjørne og stirrede op i lysekronen , medens hun langsomt svarede : 
— dronningen af Frankrig og Navarra har set bona-partes stjerne stige . Efter Marengo og lunéville forstår hun , at han er den , som skal løfte den store konges arv . 
— åh , Edmée . Han brast i en dæmpet latter , bøjede sig ned og kyssede hendes hænder , som hvilede i hendes skød . Det klæder dig at optræde som historisk ånd — du bliver ganske højtidelig af det , og over dine orakelsprog glemmer man al dronningens unge skønhed , hendes sølvbrokade og juveler ! Det glæder mig , at deres majestæt ser stjernen stige — jeg synes næsten , jeg ser det selv ! 
De blev begge siddende tavse nogle minutter . De hørte valsen gå derinde i salen , akkompagneret af passiar , latter og hvisken fra de spredte grupper , der omgav dem . 
Han klappede hendes hånd tankefuldt og kærtegnende og sagde pludselig alvorligt med sagte stemme : 
— ser du , Edmée — hvis jeg ikke havde haft min stjerne på himlen og dertil forstået at regne bedre end de andre , så at det var lykkedes mig at kæmpe mig frem til den første plads , så ville alle de mennesker , som nu stå derinde og vente på første-konsulens ankomst som festens glanspunkt , have hadet mig som en skabet hund . Stor medgang er det eneste , der kan bevæge menneskene til at tilgive overlegenheden . Og selv nu ! Tro blot aldrig , at jeg sidder fast i sadelen , så duelig en rytter jeg end selv mener , at jeg er . Taber jeg blot én gang et afgørende slag — som det ved Marengo for eksempel — så skal 

du se , hvor de falde over mig som en sværm skorpioner over en løve . Men , hvorfor skulle jeg tabe ? Når man spiller vingt-et-un med Evropa på den anden side af bordet og sin skæbne som indsats , så må man have forstand til at blive stående ved tyve . 
Araberen Duroc viste sig i døren . Han kastede et hurtigt sideblik på de to i sofaen og kom hen til dem . 
— deres majestæt tillader vel ? Han bøjede sig dybt ned og hviskedee til dominoen : det er vist på tide at forberede den officielle entrée . Berthier går som på nåle . 
Dominoen hilsede på dronningen og gik . Araberen slog sig ned på hans plads . 
— jeg kan se på deres majestæts øjne , at de er forbavset over deres tjeners dristighed . Han sænkede sin stemme til en hvisken og lagde hånden på hjertet : forstå mig vel og tilgiv mig — han har skænket mig sin fortrolighed ! 
Dronning Anna rødmede dybt under masken . Hun gjorde en afværgende håndbevægelse . Jeg begynder at forstå , mumlede hun forvirret . 
— jeg er den eneste , der véd det , vedblev han , og at jeg véd det , skyldes kun en tilfældighed , ikke nogen indiskretion hverken fra hans eller min side — det sværger jeg dem ved min ære . Jeg håber , de forstår , mademoiselle , hvilke følelser de kan påregne at finde hos hans bedste ven . 
Edmée de la feuillade rejste sig , og , idet hun gav sin kavaler hånden , sagde hun klart og tydeligt : 
— monsieur — jeg hverken kan eller vil forklare noget . Men jeg takker dem , og jeg stoler på dem . 
En halv time efter ankom første-konsulen i galadragt og med ridende eskorte . I sin sædvanlige uniform — hest-gardens oberstuniform — uden maske eller forklædning — 

trådte han ind i salen ved værtens hånd . Han så fornøjet ud , hans pande var klar , hans øjne lo , og han hilsede artigt med elskværdig ligefremhed på de masker , han kendte , eller troede at kende . Dronning Anna dansede med en romersk prætorian , da han på sin vej kom forbi hende . 
— en henrivende dragt , sagde han højt , vendt mod berthier . Det er da et stykke ægte lyonersilke , det glæder mig at se noget fransk i dette kosmopolitiske selskab . Med et buk for dronningen sagde han smilende : madame , vi to er vist ene om at repræsentere Frankrig her i salen . 
Hendes majestæt svarede kun med en reverens , o første-konsulen gik videre . 
De fleste havde allerede genkendt mademoiselle de la feuillade under hendes maske . Efter første-konsulens pointerede kompliment blev hun endnu mere bemærket end før . Prætorianen havde megen vanskelighed ved at bane vej for hende hen til deres plads , da den påtrængende sheik pludselig dukkede op på ny . 
— souper’en begynder . Hans majestæt kalifen ( berthier bar denne dragt ) befaler mig at føre deres majestæt til hædersgæsternes bord . Plads ! — plads for Frankrigs dronning ! 
Bonaparte gik forrest — alene , og uden borddame — ind i spisesalen , der var arrangeret som et orientalsk telt . Berthier sad ved hans højre side ; men på den venstre stod pladsen tom . Han rettede sit blik skarpt hen mod indgangen til balsalen ; ingen var bemyndiget til at sætte sig på den tomme stol og ingen vovede at gøre det af sig selv . 
Nu kom Duroc med mademoiselle de la feuillade . Første-konsulen gjorde tegn til ham ; men Edmée havde allerede med sikker takt valgt sin plads ved den modsatte side af bordet skrås over for ham . 
Et øjeblik fikserede han hende skarpt . Så hævede han øjenbrynene og smilede . 

Duroc bøjede sig hen imod Edmée og hviskedee : 
— tillad , at jeg komplimenterer dem , mademoiselle . Det var klogt — i næste øjeblik ville han have fortrudt det . General Bonaparte holder ikke af at se en dame kompromittere sig . 
Første-konsulen rejste sig , og over bordet , der i skæret af de hundreder af lys funklede af guld og sølv og rubinrødt glas fra Venedig — alt sammen krigens bytte — søgte hans øjne mademoiselle de la feuillade . Han hævede cham-pagn eglasset : 
— medborgere og venner ! En skål for traktaten i lunéville , sagde han højt med sin stærke stemme . Leve æren , friheden og freden ! Leve Frankrig ! 

Xvii . 
« Tous mes vertueux républicains , je n’a qu’à dorer leurs habits , et ce sont des gens à moi . » 
Mot de Bonaparte . 
La betle saison de 1801 était bien l’apogée de la malmaison . C’était plus qu’un château , ce n’était pas un palais . 
St . Amand . 
I midten af prairial ( år Ix ) kom kongen og dronningen af Etrurien til Paris for at takke for deres krone og modtage den af første-konsulens hånd . De rejste under navn af  « greven og grevinden af livorno »  , men blev modtagne som suveræner . 
— kan du se , sagde Bonaparte til Edmée de la feuillade , aftenen efter at han i malmaison havde ladet den spanske minister præsentere majestæterne for sig — kan du se , at pariserne ikke er bange for at lade en bourbon gå over place de la revolution . Læg blot mærke til kongemorderne og spartanerne , hvordan de smiler og bukker for disse lilleputmajestæter , som vi selv har skabt . Ha — hal alle mine dydige republikanere — jeg behøver blot at stikke dem i et forgyldt livrée , og straks holder jeg deres samvittighed i min hånd ! 

gennem sin stilling både i faubourg st . Germain og i tuilerierne var mademoiselle de la feuillade en selvskreven gæst ved alle de fester , som nu fulgte slag i slag til ære for infanterne . Ved talleyrands store italienske fest havde hun den ære at danse en kontradans med marie-antoinettes søstersøn , som , efter hendes senere udtryk ,  « destoværre var en karrikatur af en konge »  — og på markisen af montessons bal havde den unge dronning nådigt taget hende afsides og bedt hende hjælpe sig med at ordne sit hår , der var bleven en smule derangeret af dansen . Da første-konsulen hørte det — han ville have rede på alt — rynkede han panden : jeg tror , hun har indbildninger , den lille suveræn . Han lagde sin hånd på Edmées hoved . Se  . der har du en krone , som giver mere magt end Etruriens ! 
Berthier gav i krigsministerhotellet en stor fest på årsdagen for slaget ved Marengo . Haven var arrangeret som en lejr , dansesalene var prydede med våben , faner og trofæer , man indtog souperen i telte , og bag damernes stole stod de unge officerer stive som skildvagter i republikens pragtfulde , fantastiske uniformer . 
Om aftenen var der fyrværkeri . I den rolige nat så man navnet Marengo lyse i flammer mod den klare , mørkt blånende junihimmel . Edmées blik søgte første-konsulen ; hun mindedes , da hun for et år siden — en sommernat ligesom nu — for første gang havde hørt dette navn og fundet hans brev på bordet inde i sit Kammer . Bonaparte så hende ikke . Med armene korslagte over brystet så han frem for sig med blottet hoved ; han vendte ikke sine øjne imod hendes , hun så kun i det flammende , usikre skin hans blege ansigt under det mørke pandehår og hans faste , tætsluttede mund . 
Efter infanternes afrejse i midten af messidor ( man ville ikke beholde dem til 14 . Juli-festen ) tog også den 

fine verden væk fra Paris . Madame de chåteauneuf og Edmée vare begge indbudne til at tilbringe nogle uger på landet hos familien de caseaux ; men i sidste øjeblik fik mademoiselle de la feuillade en formel indbydelse til at gæste malmaison på samme tid . En indbydelse til første-konsulens'hus var i og for sig ensbetydende med en suveræn befaling — der kunne ikke være tale om at afslå den . Madame de chåteauneuf tog altså alene ud til sine venner , og Edmée ankom i selskab med sin veninde , madame Junot , til malmaison i begyndelsen af thermidor . 
Malmaison , som altid havde tilhørt en rig familie , var , allerede da madame Bonaparte for  .tre år siden havde købt det , en komfortabel og næsten pragtfuld bolig ; senere havde både hun og første-konsulen gjort meget for at udvide og forskønne det . Den forhenværende ejer havde , på det tidspunkt da anglomanien under direktoriet var på sit højeste , indrettet huset med solid , engelsk bekvemmelighed og navnlig indrettet det på at kunne modtage mange gæster — ligesom et rigtigt engelsk countryhouse . Gæsteværelserne lå alle i første etage ud til en lang stenlagt korridor , som med sine vinduer vendte ud til gården . Hver lejlighed bestod af et soveværelse , et kabinet og et lille Kammer bestemt for Kammerjomfruen eller tjeneren . De var alle meget tarveligt møblerede og gulvene var stenlagte i felter ligesom korridorens . Ved enden af denne — til højre for vestibylen — førte et par trappetrin op til den lille salon , hvor man indtog frokosten om morgenen . Denne udgjorde en del af madame Bonapartes private lejlighed . Hendes kabinet indenfor soveKammeret stod ved en trappe i forbindelse med den store salon og galleriet i stueetagen . På den modsatte side af vestibylen — altså lige under gæsteværelserne — lå første-konsulens værelse i underste etage . Hans arbejdskabinet stødte umiddelbart op til hans egen lille , 

private have og stod i forbindelse med den ved en lille bro over voldgraven . Denne bro var om sommeren overdækket med lærred , så at den dannede ligesom et telt . I almindelighed lod han sit skrivebord flytte ud på broen og arbejdede timevis i den frie luft . 
Frokosten spistes altid klokken halv elleve ; i den deltog kun damer , ligesom i tuilerierne . For resten var det ganske overvejende damer , der opholdt sig på malmaison som liggende gæster . Herrerne kom i reglen kun derud til middag — ridende eller kørende fra Paris — og vendte i reglen ved midnatstid hver især tilbage til sin post eller sit arbejde . Første-konsulen selv viste sig sjældent før klokken seks , da man spiste til middag . Middagen og de efterfølgende aftentimer var den del af døgnet , da man egentlig levede på malmaison . I almindelighed kedede de unge damer sig jævnt om formiddagen ; madame Bonaparte havde ofte migræne , Hortense malede eller spillede , de øvrige passede deres korrespondance , deres broderi , lærte deres roller til dilettantkomedien , konfererede med deres kammerjomfruer og modehandlere eller drev omkring i parken med en roman af madame cottin eller madame de genlis for at få tiden til at glide til klokken blev seks . Men da fik man også rig erstatning ! Gennem den lange platanallé , der førte fra landevejen op til slotsgården , så man gæsterne nærme sig i deres små , hurtige kabrioletter eller de kom ridende i selskab to og to — alle de unge ægtemænd , beundrerne og vennerne . Og midt foran den store trappe , hvor de unge damer ( de var alle unge på malmaison med undtagelse af værtinden ) havde samlet sig — hvidklædte , smilende , missende i solskinnet , med hånden for øjnene — sprang de unge mænd af hestene , og glemmende dagens arbejde , bekymringer og pligter søgte enhver med henrykt blik den af de hvidklædte sylfeskikkelser , som stod hans hjerte nærmest . Ti på denne tid — 1800—1801 — grasserede 

der en ren forelskelses- og giftermålsepidemi indenfor familien Bonapartes nærmeste omgangskreds ; huset var fyldt af nygifte og hemmeligt forlovede par , og parkens gamle kastaniealleer måtte i disse sommeraftener fra seks til tolv tjene som skjul for mange ømme scener , mange Kys , mange små ægteskabelige rivninger . Luften var som fyldt med ømhed — hvedebrødsdagenes smilende , trygge , konventionelt beskyttede og udæskende demonstrative ømhed . 
Blandt dem , der i denne sommer opholdt sig på mal-maison eller plejede at tage derud til middag , var først og fremmest den tapre , statelige general lannes ,  « armeens Roland »  , og hans unge hustru , der i sin rene , lydeløse skønhed mest af alt lignede en correggiosk Madonna , der var steget ud af sin ramme , havde antaget sig en skikkelse af kød og blod og anlagt konsulatets kokette dragt . Der var første-konsulens yngste søster , den næppe nittenårige Caroline Murat , frisk som en lige udsprungen rose , efter sin nylig overstandne første barselseng , rød og hvid , fast i linierne , ligesom mejslet i marmor . Der var den smukke , nygifte madame Savary , den hjertensgode og heltemodige Emilie de la valette , født Beauharnais , og husets datter , hendes kusine Hortense — blond , fin og let rødmende som en sèvres-figur , med et par ildfulde , blå øjne , der strålede dobbelt varme , når hun tænkte på sin ven Duroc , eller når første-konsulens sekretær i al hemmelighed stak et lille brev til hende , som var kommet fra st . Petersborg . Der var de to fine brunetter , der på denne tid lignede hinanden næsten som søstre : den gratiøse , pikante Laurette Junot , lidenskabeligt forelsket i sin mand , det blonde brushoved  « la tempête »  ( som kammeraterne kaldte ham ) , og den elskelige , sværmerisk sentimentale Désirée Bernadette — altid barnligt skinsyg , altid længselsfuld , altid romanagtig fortvivlet og med tårefyldte øjne , når hun ikke havde sin  « béarneser »  ved sin side eller havde haft brev fra ham . Der 

var Hortenses unge veninder og pensionskammerater fra madame campans institut ; den livlige , ejendommelige amerikanerinde , Elisa monroë , den søde Adèle auguier og hendes glade søster eglée , som allerede var begyndt at sværme for helten Ney ; der var den statelige general lauriston ,  « malmaisons almaviva »  , den begavede maler isabey , den joviale Rapp , den fiffige Figaro bourrienne , den ridderlige og dristige Eugène de Beauharnais , som tilbragte sin tid med håbløs sukken for mademoiselle de la feuillade , og mademoiselle de la feuillade , som  .  .  . 
I denne luft , der var mættet af sommervarme , af ungdommelig forelskelse , af sejersjubel og triumfer , ved dette første-konsulens unge Hof , hvor ingen fremtidsdrøm var for højtflyvende til at kunne vente opfyldelse , intet frem-tidshåb for djærvt til at have berettigelse ; hvor man hver dag under en evigt blånende himmel i overmodig selvtillid tømte sit glas på nye sejre ; hvor disse næppe trediveårige helte , hvis navne hele Evropa kendte , i trodsig utålmodighed allerede rakte hænderne ud efter de lukkede og takkede kroner , hvormed de snart skulle have ret til at pryde alle disse skønne kvindehoveder ; — i denne luft , i disse omgivelser udviklede Edmée de la feuillade sig virkelig til den stolte , lidenskabeligt bevidste , suverænt skønne  « konsulatets afrodite »  , som man til trods for Pauline ledere havde vovet at kalde hende . 
Hun vidste , at hun var elsket og værd at elske . Når hun om morgenen endnu iført den opknappede batisttrøje over kniplingschemisen , varm og med håret bølgende over skuldrene under den store natkappe , satte sine fødder på stengulvet og kom til at kaste et blik i det fordringsløse spejl på væggen , mødte hun sit eget sejersstolte smil . De unge mænds øjne sagde hende det , når hun om middagen med den gyldne hårknude højt over den hvide nakke , gratiøst løftende kjolens lette silkeslæb mellem to fingre — 

i den anden hånd en sort , spansk vifte til at skygge for kind og Hals med — langsomt og dronningeagtigt steg ned ad den brede , solbelyste trappe . Og endelig sagde hans øjne hende det , når han om aftenen efter en hel dags anstrengende og uafbrudt arbejde mødte hende ved den muntre middag i det fri , hvor hun smykket som til fest med de lyse la france-roser , som han elskede , skønnest blandt alle disse skønne kvinder , stoltest i lader , ligesom hun var fornemmest af byrd , sejerssalig , i hemmelig jubel og hemmelig længsel , hævede sit skummende glas mod hans . Hun vidste , at natten og lykken hørte hende til . 
Edmée de la feuillade var som forvandlet . Hun var ikke mere den ømtålige , letskræmte , i sin holdning altid halvt fjendtlige adelsfrøken , der for atten måneder siden var kommet fra vendée til Paris ; hun var nu første-konsulens fylgie , Frankrigs legemliggjorte sejersbevidsthed , den stolte betvingers stolte brud . Tidt hængte mændenes blik som fasttryllede ved hendes , og kvinderne sænkede i ubevidst forvirring , næsten undseelse , deres øjne , når hun gik forbi dem . Og alligevel var der ingen , der vidste noget . Junot havde nok en hel del formodninger , men afviste dem som alt for dristige og fantastiske . Hvis Joséphine havde nogen anelse , og det havde hun sikkert , vovede hun i hvert fald ikke at lade sig mærke dermed . Hun kendte sin mands hensynsløshed , når det gjaldt en passion , og desuden havde hun selv alt for meget på sin samvittighed til med føje at kunne optræde som den indignerede . 
Hortense frygtede en ny fare for sin moder , som hun elskede — hun vidste jo , at skilsmissen lige siden brumaire havde hængt over hendes hoved — men hun så kun , hvad alle kunne se , at første-konsulen var en stor beundrer af mademoiselle de la feuillades skønhed og ikke gjorde nogen hemmelighed deraf . Mademoiselle de Beauharnais var for resten i denne tid så optagen af sine egne hjerteanlig 

gender , af sin ømhed og sin uro for den fraværende Duroc , at hun ikke havde stunder til at ofre andres mange tanker . Eugène var selv meget forelsket i mademoiselle de la feuillade , der behandlede ham med en drillende overlegenhed og et snart spøgende , snart sentimentalt koketteri , der uagtet sin uskyldighed — eller måske netop på grund af den —• var vel egnet til at betage ham hans mistanke , hvis han dristede sig til at have nogen sådan . Første-konsulen havde med sin sædvanlige praktiske Sans her — ligesom i Paris — indrettet alt så bekvemt for deres møder , at de kunne foregå fuldstændigt uforstyrrede . Hans arbejdsværelse lå umiddelbart under den gæstelejlighed i venstre gavl , der beboedes af Edmée , og ved en lille trappe , han i hemmelighed havde ladet indrette i løbet af vintermånederne , stod de i direkte forbindelse med hinanden . Madame Bonaparte boede , som sagt , i den anden ende af huset . Hendes mand behøvede ikke en gang at tænke på monsieur Charles og sommeren år vil for at slippe for at gøre sig betænkeligheder her på malmaison — det faldt ham ganske simpelt aldrig ind at gøre sig skrupler , når der var noget , han for alvor ville . Og hvad Edmée angik , så var hun nu en gang sådan , at hun tog sin stilling med alle dens konsekvenser med muntert og hensynsløst mod og fatalistisk ro , når hun selv havde valgt den . I sammenligning med hendes store kærlighed , hendes livs eneste tanke og alt opslugende interesse , svandt alt ind til ubetydeligheder , til småting , som hendes kække , stolte sind bar hende let over . 

Xviii . 
L’empereur a parlé de ses premières années ;  . . . il -se reportait à et heureux âge , où tout est gaîté , désir , jouissance  ; à ces heureuses époques de l’espérance , de l’ambition naissante , où le monde tout entier s’ouvre devant vous , où tous les romans sont permis . 
Mémorial de ste Hélène . 
« mes projets komme mes songes , tout , oui , l’angleterre a tout détruit ! » 
Bonaparte 
( sur la perte de l’egypte ) . 
Det var ved middagstid en dag i begyndelsen af Avgust måned . Som man plejede , når vejret var smukt , var bordet dækket på den store græsplæne midt for slottet ved begyndelsen af kastaniealleen . Solen sank allerede ned bag st . Cucufaskoven — kastaniernes skygger blev længere og længere . Men der var i aften mange , glade gæster , og de følte ingen lyst til at rejse sig så tidligt fra bordet . Joseph og madame Julie Bonaparte var komne fra mortefon-taine sammen med madame Bernadotte . Anden-konsulen cambacérès var også blandt de inviterede , og den ildfulde champagne og den tørre Madeira havde sat ham i udmærket humør og lokket ham ind på at fortælle historier fra sin ungdom i provinsen , fra konventet og direktorietiden , og 

da han først en gang havde begyndt , kunne han ikke holde op igen . Første-konsulen sad med begge armene på dugen og smilede fornøjet på sin tavse måde ; de andre lo af fuld Hals . Til sidst rejste værten sig op og rettede på sig . 
— det bliver for sent til at lege i aften , sagde han med et blik på himlen . Lad os få en smule musik — hvad siger du , Hortense ? 
Mademoiselle de Beauharnais gav en lakaj et vink , at han skulle hente hendes harpe fra galleriet . Med kaffekopperne i hånden lejrede selskabet sig omkring hende på havestole og i græsset , der for resten begyndte at blive fugtigt . Det mørknedes nu også mere og mere . 
Edmée nærede en dyb beundring for Hortenses talent — hun , der selv var fuldstændig blottet for den slags fuldkommenheder . Hun satte sig under et træ i nogen afstand fra de andre og hørte andægtigt til . Ved middagsbordet havde hun lét som den gladeste af de glade , med sin sorgløse , lidt frivole , men altid friske og intelligente latter , hvorom første-konsulen med en af sine ejendommelige , hasarderede vendinger plejede at sige , at  « hele Frankrig lå i dens klang »  . Nu , medens romancens toner , ledsagede af de spæde harpeakkorder , klang blødt i den dæmrende , milde aften , vuggedes også hun lidt efter lidt ind i den sentimentale stemning , der efterhånden overlistede hele selskabet . Da Hortense endelig tav og satte harpen fra sig , begyndte gæsterne , der kort i forvejen havde været nærved at dø af latter over den gamle ungkarls languedoc-historier , med dæmpet stemme at samtale to og to om os-sians poesi og cimarosas musik . Madame Bernadette , som var den mest romantiske af dem alle , tiggede halvt hviskende om  « en smule mystik »  , hvormed hun mente en spøgelsehistorie . 
Første-konsulen spadserede frem og tilbage foran facaden af slottet med hænderne på ryggen og hagen sænket 

mod brystet . Af og til standsede han og lyttede et øjeblik i tavshed efter de andres samtale . Det var især oberst Rapp , der førte ordet . Han havde en kolossal fantasi og generede sig ikke for at  « brodere »  , når det gik an . 
.  . Det var altså om natten før slaget ved pyramiderne . Generalen havde ladet os arbejde som slaver om dagen , og jeg var ganske udmattet , jeg lå i mit telt og kunne ikke sove af træthed  .  .  . 
— det hænder aldrig en god soldat , afbrød dannes overlegen på sin bratte måde . Du havde formodentlig lidt hjertebanken før affæren , kan jeg tænke . 
Rapp stak hånden indenfor sin vest og forsøgte at se imponerende ud- over sit stive halsbind . Han var stødt , og damerne måtte plage ham længe , før han ville gå videre . Godmodig som han var , gav han dog omsider køb . 
— jeg lå altså i mit telt . Det var midt om natten , en meget mørk nat , og jeg hørte ingen lyd uden hestene , der gned sig imod hverandre og vrinskede . Så pludseligt slog klokken tolv — tolv  .  .  . 
— o gud ! Madame Bernadette var allerede en besvimelse nær . Hun greb Eugène om armen og trykkede sig tæt ind til ham — han tog hende fast om livet . 
Rapp gjorde et højtideligt ophold ; så fortsatte han med mørk , ildevarslende stemme : 
— og næppe har klokken hørt op at slå , før jeg opdager en lille , hvid trekant , så stor  . . . så stor  .  .  . som første-konsulens hat . Bonaparte passerede i det samme forbi . Og inde i den trekant kan de tænke dem — et øje , et ildrødt øje  .  .  . 
Rapp så sig højtideligt , triumferende omkring . Damerne skreg op og gøs . 
— og hele tiden vedblev det at flytte sig på væggen — bestandigt op og ned — det formeligt dansede for mig  .  .  . 

nu kunne Junot ikke dy sig længere . Han brast i en skoggerlatter . Eugène og de andre stemte i med . 
— herregud — han havde naturligvis drukket for meget af den hede , orientalske vin ! Hvem har ikke set røde prikker flytte sig på en teltvæg ? 
— ja , jeg har endogså set væggene selv flytte sig ! En ny lattersalve . 
Nu blev det Rapp for meget af det gode — han nægtede højtideligt at fortsætte sin historie . Damerne tog hans parti ; de var indignerede på det overnaturliges vegne . Junot , som altid var en af de mest vantro , foreslog — med en hentydning til en for ikke længe siden udkommen parodi på de moderne spøgelseromaner — at de alle sammen skulle gå op i det  « vestre tårn »  og se at få fat i nogle spøgelser . Slottet hed vel ikke for ingenting malmaison — mala mansio . For at være nogenlunde respektabelt måtte det virkeligt have et husspøgelse . Madame Bonaparte , der forstod at indrette alt så fortræffeligt og tidssvarende , havde formodentlig heller ikke undladt at anskaffe dette for et slot uundværlige inventarium osv . osv . 
Medens de således blev ved at holde sig lystige over Rapps tarvelige og mislykkede spøgelsehistorie , der ikke en gang havde fået nogen slutning , var Edmée den eneste , der — fordi hun uophørligt havde fulgt første-konsulen med øjnene — havde bemærket , at han ganske stille havde forladt deres selskab og var gået ind i sin egen private have og derfra formodentlig ind i sit arbejdsværelse ; ti han viste sig ikke mere igen . Det var nu ganske mørkt , og madame Bonaparte foreslog på sin sædvanlige forekommende og elskværdige måde , at man skulle gå ind i salonen og høre på lidt muntrere musik og danse spøgelsehistorierne væk . 
Parrene stillede sig op på det lange , glatte gulv , der fik en lysende blankhed i skæret fra lysekroner og lam 

petter — herrer og damer på hver sin side . Caroline Murat stod øverst oppe , så fulgte Hortense og de andre damer — hånd i hånd , alle nedringede , med bare arme , med rosenkranse eller guldbandeletter på håret , med de højvristede fødder strakte i silkeskoene , med armene løftede og med gratiøst bøjede håndled . Lige over for dem stod kavalererne opstillede i en lignende række . De blanke støvler , som var udstyrede med dinglende , forgyldte kvaster og gik op i en spids over knæet eller var ombøjede med en bred , gul krave , der nåde næsten helt ned til ankelen , var taktfast fremstrakte lige over for silkeskoene ; de funklende epauletter strålede i en lang lige række ovenover uniformernes livlige røde , blå og hvide farver . Dansen tog fart , den ene tur afløste den anden ; parrene mødtes og skiltes ; der var en summen af latter og konversation , en krydsild af blik fra leende blå og brune øjne , da første-konsulen — stille , som han var gået — kom ind i salen igen . 
Mademoiselle de la feuillade Dansede med Eugène de Beauharnais . De havde nyligt stillet sig op til en ny Dans , og hun stod med ryggen mod døren , så at hun hverken så eller hørte Bonaparte komme . Hun blev opmærksom på hans nærværelse ved at Junot , som stod på den modsatte side af hende , pludseligt bøjede sig frem mod hendes kavaler : 
— men gud , Eugène — se en gang ! Hvad kan der dog være kommet til generalen ?  .  .  . 
Hun vendte sig hurtigt om og mødte hans blik . Kun de , der kendte ham meget nøje , kunne dømme om , hvilken forandring hans sindstilstand måtte have undergået i løbet af den time , han havde været borte fra selskabet . Hele hans ansigt var som formørket , øjenbrynene rynkede og sammentrukne som af en heftig , fysisk smerte , og hans blik 

var brændende og hårdt . Mundens fine , bevægelige linier vare som forstenede af en behersket og trodsig smerte . 
Han gik om bagved rækken af de dansende — de fleste lagde næppe mærke til ham — og hen til sin sædvanlige plads ved kaminen . Han satte sig ned og henvendte nogle ord til madame Bonaparte og sin svigerinde Julie . Så skød han utålmodigt sin stol tilbage og befalede i en kort tone en lakaj , som netop passerede forbi , at bringe ham en ny kop kaffe . 
— å , hviskedee Joséphine ængsteligt til madame Joseph : nu er der igen hændt noget . Jeg kender Bonaparte ! 
Lidt efter lidt bredte der sig ligesom en misstemning ud over salen . Første-konsulen stod henne ved et af vinduerne , der var åbent , og så ud — han havde endnu ikke talt til nogen . Pludseligt vendte han sig om og sagde med forceret munterhed : jeg synes dansen går i stå . Lad os en gang få  « les deux coqs »  . Madame Loulou — han greb hende om livet — de husker nok , den har vi danset så ofte ! 
Edmée fulgte ham hele tiden med sit blik . Hvorfor kom han ikke til hende ? 
Hun trak sig ubemærket tilbage , ind i madame bona-partes boudoir , som stødte op til den store salon . Det var kun sparsomt oplyst fra et par lampetter på kaminen . Pludselig følte hun en hånd på sin skulder : 
— Edmée ! 
Hun vendte sig hurtigt om og greb hans hånd . Hendes øjne var fugtige . 
— hvorfor danser du ikke ? 
— fordi  . . . O , min ven , hvad er der sket ?  .  .  . 
Han rystede på hovedet . Plag mig ikke med spørgsmål — ikke her , ikke nu . Og lidt efter : 
— kan du virkelig se det på mig ? 

— om fe g kan se det på dig ? Når selv general Junot og Eugène straks kunne mærke det ! 
— det var som fanden ! udbrød ban . Skulle jeg ikke bedre kunne beherske mig ! 
Madame Bonaparte kom stilfærdigt ind i værelset . Første-konsulen sendte hende et koldt , lidt ironisk blik ; så sagde ban højt : 
— nå , mademoiselle de la feuillade , vil de så spille det parti skak med mig , som jeg bad dem om ? 
Han stillede elfenbensbrikkerne i orden på felterne , og , idet han bøjede sig frem over bordet , sagde han dæmpet : 
— jeg véd , du kan tie — ikke råbe op og skrige , som damer pleje ? 
Hun bøjede hovedet til et næsten umærkeligt nik . Hun sad med albuen mod bordet og panden hvilende i hånden og flyttede en Bonde . 
— Kairo har kapituleret . Ægypten  .  .  . 
Han sagde ikke mere . Hun så op og forfærdedes over den pludselige forvandling , hans ansigt havde under-gået . Det var grønblegt og munden fortrak sig ligesom krampagtigt . Uden at sige et ord rejste hun sig og åbnede det vindue , ved hvilket de sad . Natteluften strømmede ind med fugtig kølighed . 
Han havde bøjet hovedet imod hånden — nu så han op . Der var nu intet påfaldende ved hans udseende uden en stærk bleghed . 
— å , du forstår ikke , hvad dette betyder , mumlede han utålmodigt , som om han fortrød , at han havde talt . 
Jo , hun forstod ham , hun begreb og delte al hans smerte . Ikke fordi besiddelsen eller tabet af Ægypten i og for sig spillede nogen overordentlig rolle for hende ; men hendes kærlighed havde udrustet hende med en sådan ejendommelig evne til at gennemskue hans tanker og anskuelser , at hun straks og ligesom instinktmæssigt opfattede , 

hvilket slag dette måtte være for ham . Det var vejen til orienten , som nu var stænget , til det heftigt attråede , længe drømte land , til Indien , Englands rige hjerte . Det var en hel livsplan , udtænkt i alle detaljer allerede i de første tunge og unavnkundige år i Paris længe før vendémiaire , som han , da den gunstige lejlighed endelig meldte sig , sindrigt og energisk havde taget op og gennemført , begunstiget af et fabelagtigt held . I første-konsulens frodige og iltre fantasi havde drømmen om Ægyptens fuldstændige erobring og alle konsekvenserne af denne : Syriens og Persiens underkastelse og Englands uddrivelse af Asien allerede været så godt som realiserede . Trods underhandlingerne om konkordatet , trods arbejdet med code civil , med ordningen af finans- og forvaltningsvæsenet , det italienske og tyske felttog , havde han ikke et øjeblik sluppet sine planer angående Ægypten og forsøgene på at undsætte det . Nu var alle hans energiske anstrengelser håbløst tilintetgjorte . 
Første-konsulen rejste sig for at tage afsked med sine gæster . Edmée så , at flere af herrerne , Junot , Eugène , Rapp ængsteligt spørgende betragtede ham ; men ingen sagde noget , ingen vovede at spørge . Han talte med dem om ligegyldige ting , han skæmtede endog med et par af damerne ; men hans blik vedblev at være lige mørkt . 
Han lod Edmée gå med de andre uden at have givet hende noget vink om en senere sammenkomst . Fortvivlet og modløs kom hun op på sit værelse . 
Hun åbnede døren til den lille , mørke trappe i muren og kunne da høre , hvordan han vedblev at gå frem og tilbage nedenunder i biblioteket — ud på den lille bro og videre helt ud i haven og ind igen . Nej , hun kunne ikke holde det længere ud ! Han måtte blive så vred , han ville ; men se ham måtte hun . 
Endnu havde hun ikke engang begyndt at klæde sig af . I hast gav hun Valentine ordre til at aflåse dørene ud til 

korridoren , hvorpå hun med bankende hjerte famlede sig nedad den stejle , ubekvemme trappe . Ellers vovede hun aldrig at forstyrre ham ved hans arbejde •— det var ham , som altid kom til hende — men nu i aften ville hun tage mod til sig . 
Hun blev stående udenfor hans dør og lyttede — hun hørte ham ikke . Så åbnede hun døren sagte og trådte ind . 
Han stod bøjet over arbejdsbordet midt i værelset med begge albuerne hvilende på bordet og hovedet støttet mod hænderne . Foran ham lå der udbredt et stort kort , som han ivrigt studerede . Døren ud til haven stod åben , og til trods for avgustaftenens mildhed brændte der et stort bål i kaminen . Edmée så sig om ; pludselig faldt det hende ind , hvor dumdristigt hun havde båret sig ad . Hun vidste , at bourrienne som oftest arbejdede sammen med ham om natten ; det skyldtes en ren tilfældighed , at han ikke var her i aften . Sagte , med bankende hjerte nærmede hun sig til bordet ; hun , der ellers var så hensynsløst modig , blev fej under et bebrejdende blik fra hans øjne . 
— du her . Hans stemme lød åndsfraværende . Pludselig så han sig om og gik hen og aflåsede alle dørene . Men , Edmée , hvad er det for et indfald ? sagde han misfornøjet . 
Hun tog undseelig hans hånd , og idet hun førte den til sine læber , mumlede hun bønfaldende som et forskræmt barn : 
— å , jeg beder dig , lad mig få lov til at være hos dig i nat . Ellers får jeg ikke ro . Jeg skal sidde så stille som en mus derhenne i krogen , ikke sige et ord , om du ønsker det ; men lad mig blot få lov at være i din nærhed . 
Han lagde begge sine arme på hendes skuldre , så 

prøvende på hende med sit skarpe , faste blik , og , idet han holdt hende ud fra sig , sagde han : 
— du er dog en ægte kvinde ! 
— som elsker , hviskedee hun . Og med en bøjning til siden strøg hun kærtegnende sin kind mod hans hånd , som endnu hvilede på hendes nøgne skulder . Hun støttede begge sine hænder mod hans bryst og så op på ham : 
— vil du så tillade mig at blive her i nat ? .  .  . 
Han smilede . For første gang i flere timer så hun igen dette lyse , ømme smil , som ellers altid plejede at byde hende velkommen , og med et halvt undertrykt glædesudbrud kastede hun sig til hans bryst . 
— kvinderne er dog lykkelige ! Han strøg hende over håret og talte sagte ligesom med sig selv . De véd ikke , hvad dådstrang og ærgerrighed og arbejdskval vil sige . Når du blot har mig , er du tilfreds . 
— tilfreds ?  .  .  . Hun bøjede hovedet tilbage , og med lukkede øjne og et smil så hemmelighedsfuldt strålende , så sublimt i sin fanatiske hengivelse , at han uvilkårligt drog et suk ved synet deraf , hviskedee hun : når jeg har dig , er jeg lykkelig . 
Han sluttede hende varmt i sine arme . Jeg tror , at det , som gør dig så bedårende , Edmée , er din mærkværdige evne til at leve blot i nuet . For dig eksisterer ikke fortid , ikke fremtid — dit liv koncentrerer sig altid i det nærværende minut . 
— ja . Hun så glad op . Er det da ikke godt ? 
•— jo , det er godt ; ti derfor er der hvile hos dig , som hos ingen anden . 
Hun hørte næppe , hvad han sagde . Tæt trykket ind til ham hviskedee hun lidenskabeligt : 
— om jorden styrtede sammen under mine fødder , om himlen brast over mit hoved — når blot jeg havde dig , ville jeg ikke føle det ! 

— og , hvis du ikke havde mig længere ?  .  .  . 
Hun smilede op til ham med et ejendommeligt klart og fast smil , som han siden ofte mindedes : 
— døden ligger i vor højre hånd , véd du vel . 
— og du , som er livet selv , du skulle ikke frygte for døden ?  .  .  . 
Hun så stift frem for sig — forbi hans ansigt — øjnene var en smule sammenknebne . Jeg synes ofte — nej , ikke ofte ; ti jeg tænker ikke lidt derpå ; men af og til tænker jeg , at det dog må være vor største sorg , at vi alle skal dø , du og jeg . 
Han så opmærksomt , forskende på hende , så tog han lempeligt hendes bløde , varme hånd og førte den til sine læber . 
— kom Edmée . Du har ret . Så længe livet med dets arbejde og dets vanskeligheder endnu ligger for os , har det egentlig ingen nød . 
De gik et par gange i tavshed op og ned i det store værelse — han havde lagt armen om hendes skuldre . Og på udtrykket i hans ansigt kunne hun se , hvordan han lidt efter lidt gled tilbage i sine tidligere tanker . 
Pludseligt begyndte han at tale — i begyndelsen dæmpet og langsomt , som om tankerne havde vanskeligt ved at klare sig til ord , derpå hurtigere og højere , indtil hans tale blev en brusende , lidenskabelig strøm af ord , og hans ungdoms mægtige luftslot — aleksandertoget til Indien — steg endnu en gang frem for deres sjæle : pragtfuldt , skinnende farverigt , logisk fast i sin indre bygning , vidtstrakt som en himmelhvælving , uendeligt i sine perspektiver . Han talte længe ; til sidst tav han igen , pludseligt som han havde begyndt . 
— hvorfor skal nu denne modgang times mig — nu , da verden begynder at brede sig ud for mit blik , da livet 

gennem dig har antaget andre og rigere farver ? Det er et dårligt varsel for min manddom , dette uheld i Ægypten . 
Og ligesom greben af en tanke gjorde han hurtigt , uvilkårligt korsets tegn for sig . 
Et par gange gik han uroligt op og ned med bøjet hoved og hagen sænket mod brystet . Så rettede han sig , stampede heftigt med foden et par gange i gulvet og blev stående foran den dør , der førte ind til konsejlssalen . I et af dørens felter var der malet to hjelme og nedenunder stod som indskrift : grec — chevaleresque . 
Han blev stående et -øjeblik foran den , drejede sig så hurtigt om på hælen og gik hen til Edmée , der var sunket ned på sofaen ved væggen , hvorfra hun fulgte ham med øjnene . 
—  « græsk — ridderlig ! »  ikke sandt Edmée — han talte med sin almindelige , let ironiske hverdagsstemme — jeg er alt andet ? Lad os nu indvinde det tabte ! Du er jo skøn som en dag , min dronning . Han bøjede sig ned og kyssede hende på halsen under øret . 
Edmée sad med nedslagne øjne og rørte sig ikke . Hun , som ellers glædede sig over hans kærtegn , som levede af dem , som en blomst af solskin , hun følte nu pludselig et smerteligt stik ved dette lette , hede Kys . 
— du er herlig , herlig er du ! Hvor har jeg dog haft mine øjne i aften ? Han holdt hende ud fra sig og lod sine hænder glide ned ad hendes blottede Hals og de let skælvende arme : på én gang fyrstelig og berusende ! Han bøjede det ene knæ og lagde sit hoved ind til hendes barm — det korte liv var næsten kun tommehøjt og holdtes sammen af et smalt , gyldent belte i form af en snog , hvis smaragdgnistrende hoved hævede sig imellem de runde , hvide bryster og bed sig fast i det smalle smaragdHalsbånd , der hang om hendes Hals . En dronning , en afrodite , og hun er min ! 

han lukkede øjnene og smilede med hovedet mod hendes hjerte . 
Han så op og sagde endnu bestandig med et smil : 
— har jeg fortalt dig , hvad jeg hørte for nogle dage siden ? Det var ved den store revy på marsmarken den 25de messidor . Du kørte forbi i en vogn med nogle damer . Da pegede soldaterne på dig , og jeg hørte dem sige :  « det er første-konsulens dronning ! »  de forvekslede dig med Joséphine . De vidste ikke , hvor rigtigt de traf . 
Hun svarede ikke , trykkede kun hans hoved , ind til sig . Hun mærkede , at han dvælede ved alle disse bagateller , blot fordi han ville tale og glemme . 
— véd du , hvornår jeg elsker dig mest , Edmée ? Det gør jeg , når jeg vågner om morgenen , og dit hoved ligger på mit bryst , og jeg kysser dine perlemorsblå øjenlåg , dit hår , der lyser i morgensolen som flammer og dine halv åbne , søde læber . Jeg føler det , som om du var den eneste kvinde i verden — den , der fra skabelsens morgen var mig bestemt — min , min  .  .  . Når jeg ellers har været forelsket , har jeg gerne på en gang skælvet og raset ved tanken om , at nogen anden havde ejet eller kunne eje min elskerinde . Men dig ! Den tanke har aldrig for alvor kunnet falde mig ind ! Du er min — lige så sikkert som mit hoved sidder på mine skuldre og min hånd på min arm , ingen og intet kan skille os ad . Du tror undertiden , at jeg er skinsyg . Nej ! Jeg kan kun ikke fordrage , at nogen rører ved dig , at andre soler sig i dit blik , i dit lysende smil . Men tanken om , at du skulle lade nogen anden elske dig , favne dig .  .  . Å fy , nej ! Kunne den tanke indsnige sig i min hjerne , jeg ville tilintetgøre den og med den mit eget liv . 
Han havde lidt efter lidt talt sig varm , ja i heftig ekstase ved beskuelse af sin elskedes skønhed . For nogle øjeblikke havde han glemt sin ærgerrighed , sin sorg , 

Ægypten . Edmée så ham ind i øjnene , og hun læste der , at nu — i dette hellige nu — elskede han hende fuldt og helt . Hun forstod ham så godt , hver omskiftelse i hans sjæl , hvert Spring i hans tanke . Aldrig havde hun været ham så nær som i denne nat . 
Lysene i armstagerne på bordet flammede pludseligt op og brændte så langsomt og osende ned i deres piber . De sad tavse og ventede , indtil det blev ganske mørkt . 
Så gik han hen til vinduet og drog gardinet en smule til side . En klar , bred månestråle faldt skråt ind over gulvet og oplyste værelset halvt . De hvide papirer på hans skrivebord sugede den til sig i lyseblå fortoninger . 
Han blev stående et øjeblik ved vinduet og så ud . Og idet hans tanke , der et kort minut havde fundet glemselens hvile , atter ved hvert nyt indtryk vendte sig mod dette fjerne , stolte rige , som han havde ejet og tabt , sagde han med dæmpet stemme : 
— i dette øjeblik skinner månen på ørkenen og på Kairos minareter , med samme ligegyldighed og med samme klarhed , som den gang vi plantede den trefarvede fane i sandet . Sand , måneskin og drømme — således har det været i tusinde år , således vil det vedblive at være i tusinde år endnu 1 er det ikke til at fortvivle over , hvor afmægtig man er , når man kun er menneske ! 
Om morgenen kom oberst Rapp og general Junot ridende til malmaison ; ingen af dem havde kunnet finde ro , før de havde erfaret grunden til generalens misstemning i går . I platanalléen , der førte op til slots-gården , mødte de første-konsulen til hest , kun fulgt af sin staldmester Jardin . 

— jeg er lige redet ud , sagde Bonaparte , og har mest lyst til at ride mig en tur . Har de lyst til at følge med , mine herrer ? 
Han vendte sin hest , og , uden at afvente deres svar , gav han Jardin ordre til at blive hjemme . Så red de den modsatte vej — gennem parken — og slog ind på den bakkede , stenede vej til bougival . 
Så længe de vare indenfor synsvidde fra slottet , red de i skridtgang , dog uden at tale sammen . Junot og Rapp vidste , at når deres general så ud , som han gjorde nu , var det bedst ikke at åbne sin mund . Så mørk som i dag havde de sjælden set hans pande , og hans mund var fast sammenpresset med dette udtryk af kold , ubøjelig bestemthed , der altid virkede skræmmende og forstenende på hans omgivelser . 
Men næppe havde de passeret parkleddene , førend første-konsulen huggede sporerne i siden på sin hest ; de andre fulgte efter , og i den klare sommermorgen satte de alle tre afsted i strakt karriére , med solen på ryggen . Hestenes hovslag lød muntert og taktfast mod den tørre , stenede jord . 
I over en time red de i fuldstændig tavshed . Solen steg højere op på himlen , hestene var badede i sved , og både Junot og Rapp , der var komne direkte fra Paris , begyndte at føle sult og træthed . 
De var nåde ind i skoven under træernes skygge . Hestene slog atter over i skridt , deres hovslag hørtes næppe mod den fugtige mosbund . Da tog Junot mod til sig : nå , general , hvad er der i vejen ? Fortæl det kun til os , deres venner ! De véd , at enten det gælder landet eller dem personligt — Rapp og jeg er altid rede til at gå i ilden . 
Bonaparte standsede sin hest med et ryk . De holdt oppe på en høj , jævntskrånende banke , hvorfra man gen 

nem en lysning i skoven havde en vidtstrakt udsigt . Han så ikke på sine tvende ledsagere ; med et mørkt , forgræmmet udtryk under de sammentrukne bryn kastede han et blik ud over landskabet . Pludselig vendte han langsomt hovedet om mod kammeraterne og sagde tøvende med lav , ligesom udslukt stemme : 
— vi har tabt Ægypten . 
Med et udråb jog Junot sin hest ind på hans og greb efter hans hånd . 
— Ægypten ! Å , min gud , min gud ! — det lød næsten som en hulken . 
Rapp holdt også stille . Han havde ladet hovedet synke , overvældet af sin egen og de andres første modløse smerte . Ægypten — deres drømmes , deres minders , deres farers og sejres underfulde land ! Han vidste , at Bonaparte måtte føle tabet af Ægypten , som om han havde tabt et stykke af sin egen sjæl . 
— jeg har egentlig aldrig troet , at vi ville beholde det , siden vi mistede kléber , sagde han nedslået . 
— at også desaix og davoust skulle forlade det efter den forbandede konvention i el-arisch , udbrød Bonaparte . Havde jeg blot haft dem der — det skulle aldrig være hændt ! Men menou er en kryster , et gammelt fåre-hoved , en  .  .  . Han drev sin ridepisk igennem luften med en sådan kraft , at hans hest forskrækket gjorde et Spring til siden . Å , mine venner , råbte han bittert — i véd , hvad Ægypten var for mig ! For republiken , tilføjede han langsommere . 
Han begyndte på en detaljeret fremstilling af , hvad der var sket siden englændernes landgang i marts . Han dvælede ved uenigheden mellem generalerne , ved menous ubesluttethed og misgreb og endte med at fortælle dem nyheden om Belliards kapitulation i Kairo . Menou sidder nu indesluttet i aleksandria — han holder sig endnu og 

forsøger på ved sit stivsind at bøde på sin dumhed . Som om det kunne hjælpe ! Det er besynderligt — de er alle så fandens tapre og dygtige , når det gælder at føre en Brigade eller , hvis det kommer højt , en division ; men bære ansvaret for en hel armé er der ingen af dem , der kan ! Bare jeg vender ryggen til , så går det hele Pokker i vold . 
De andre svarede ikke . Junot bøjede sig ned og klappede sin hest på halsen . 
— nu er altså den vej til England lukket ! sukkede han . Det bliver deres sag , general , at finde en anden . 
— ja , det bliver min sag at finde en anden , gentog Bonaparte heftigt , på en gang stolt og bittert . Det var min sag at erobre Ægypten for at kléber skulle spille effen og ueffen om det og menou sætte det overstyr . 
De begyndte sagte at ride gennem skoven i retning af landevejen , hver især optaget af sine egne tanker . 
— å , når jeg tænker på vort hovedkvarter i ezbe-kyeh ! sukkede Rapp henvendt til Junot . Vi havde dog mange glade timer der nede i Kairo ! 
De havde nu nået enden af skoven . Nede fra landevejen hørtes en ung piges latter — den lød skarpt og skingert gennem stilheden , og officererne så mekanisk efter hende , idet hun forsvandt ridende på sit æsel mellem to uhyre kurve nede ved en omdrejning af vejen . Så udbrød Bonaparte pludselig højt og med rasende bitterhed , idet han afbrød en lang tankerække : 
— jeg skulle aldrig have opgivet st . Jean d’acre , aldrig ! 
Med et kast af hovedet , som om han endelig med magt ville afryste disse pinlige tanker , tvang han sin hest tilbage og satte i et vældigt Spring over det brede dige , der skilte skoven fra landevejen . Junot og Rapp gjorde det samme og fulgte i langsommere ridt bagefter . De vidste , 

at deres udmattede dyr ikke længere kunne følge trop med hans . Det var en af de andalusiske racehingste , som Carl Iv for et år siden egenhændigt havde udvalgt til ham i stutterierne i aranjuez . Første-konsulen havde i sin tid været stolt af bourbonens kongelige gave — nu red han det ædle dyr , som det kunne været en ganske almindelig krikke , uden tanke eller Sans for den glæde , det en gang havde voldt ham . 

Xix . 
« on regarde toutes choses au travers d’un voile doré qui les rend brillantes et légères . Peu à peu , ce voile s’épaissit en avançant jusqu’à ce qu’il devienne à peu près noir »  . 
Napoléon . 
Il est si facile de se faire avec ses propres réflexions un mal irréparable . 
Mme de staël . 
Nogle dage efter nationalfesten den i . Vendémiaire år X ( allerede et par uger før var de vendte tilbage fra malmaison ) bad madame Junot , som befandt sig i sit første svangerskab og gerne ville have selskab , da hun i disse sidste måneder ikke mere færdedes så meget ude i den store verden , mademoiselle de la feuillade om at blive en hel dag hos dem i hotel de montesquiou og følges med dem om aftenen i théâtre de la république ( comédie française ) for at se Talma i hans berømte rolle som orestes i  « andro-maque »  . Generalen havde ikke haft tid til at følge med dem derhen , og hele første akt var omtrent forbi , da han endelig kom . Junots hustru bemærkede straks , at han med påfaldende venlighed og fortrolighed hilste en ung dame , hvis ejendommelige , vindende ydre Edmée og hun allerede 

havde beundret , og som sad i den loge , der stødte op til deres . 
— kender du hende ? Hvem er hun ? Madame Junot trak sin mand let i armen . 
— det er Pauline —  « bellilote »  ! Du véd nok , vor lille suveræn i orienten . Han lo . 
Edmée havde hørt både spørgsmålet og svaret ; hun forstod straks , hvem talen var om . Hun følte , at hun blev rød , og for at skjule det satte hun hurtigt lorgnetten for øjnene og vendte sig til en anden side . Så meget bevandret i de sidste Års skandalehistorier var hun naturligvis , at hun ofte nok havde hørt tale om madame Pauline fourés — Bonaparte selv havde endog et par gange løseligt hentydet til hende og deres forhold i Ægypten : den eneste liaison , han nogensinde havde vedkendt sig offentlig . Men for resten havde hun ikke tænkt videre på hende ; hun havde dannet sig den forestilling , at hun nærmest måtte have været en smuk , koket , men meget tarvelig lille dame , der ved sin franske munterhed og sin smule evro-pæisk elegance havde gjort furore i Kairo og derigennem trukket Bonaparte ligesom flere andre unge officerer til sig . Nu så hun pludseligt for sine øjne en bedårende , frisk blondine med et godmodigt , koket smil og et par ikke meget sjælfulde , men store og strålende blå øjne , gratiøst draperet i et prægtigt , hvidt kachemirssjal . 
Under den øvrige del af forestillingen glemte hun både orestes og  « andromaque »  for at iagttage damen i logen ved siden af . Hvorfor er hun i Paris ? spurgte hun sig selv med en ubehagelig , nervøs fornemmelse , som hun aldrig før havde kendt . Véd han det ? Har de mødtes ?  .  .  . Det ene spørgsmål dukkede op efter det andet . 
Efter skuespillets slutning skulle Junot køre til tuilerierne , hvorhen første-konsulen havde ladet ham kalde . Damerne lovede at vente på ham med te — trods den 

korte afstand mellem rue de verneuil og rue du bak havde Laure af madame de chåteauneuf udbedt sig , at Edmée måtte blive natten over . 
Kammerjomfruen serverede dem forfriskninger og frugter inde i madame Junots kabinet . Der var ingen gæster , som der ellers plejede at være efter teatertid , og de to veninder satte sig mageligt til rette i lænestolene , hver på sin side af kaminen . De kom godt ud af det sammen , og havde altid på damers overfladisk fortrolige måde en hel mængde ting at tale om ; madame Junots satiriske , kvikke , og dog som oftest godmodige udfald morede altid den af naturen så glade Edmée . 
Efter at de en passende tid havde opholdt sig over madame Hamelins toilette og madame lederes tjenstgørende kavaler , over Talmas spil og mademoiselle mars’ kustyme , over kardinal consalvi og udsigterne til konkordatet , gik værtinden endelig løs på aftenens begivenhed :  « Pauline »  . 
Madame Junot havde naturligvis ligesom de fleste af deres Kres både om foråret — de få gange , man havde haft lejlighed til at se første-konsulen sammen med damer i selskabslivet — og navnlig nu i sommer på malmaison , lagt mærke til , at han åbenlyst foretrak mademoiselle de la feuillade for andre damer i sin omgivelse . Men netop det , at han gjorde det så åbent , forvirrede og vildledte både hende og alle de andre , der ikke kunne lade være med at interessere sig for noget så statsvigtigt som general Bonapartes hjerteanliggender . Hendes takt og virkelige finfølelse forbød hende at tale med Edmée derom ; men hun havde adskillige gange bragt sagen på bane overfor andre og nu og da prøvet på at udfritte sin mand , der kendte Bonaparte så godt , og om hvem hun desuden vidste , at han var en god iagttager . Men , hvad enten nu generalen i virkeligheden ikke vidste , hvordan det hængte sammen , eller han måske ikke havde lyst til eller anså det for 

rådeligt at udtale sig derom — han undveg systematisk alle hendes spørgsmål og forsikrede leende , at hun altid gjorde bedst i kun at lide på sine egne skarpe øjne . Nu opdagede Laurette pludseligt — takket være det uventede møde med madame fourés — en udmærket lejlighed til at  « sondere »  veninden og samtidig benyttede hun den til med sin større verdenserfaring indirekte at advare hende , for så vidt hun skulle have lagt mere i første-konsulens galanterier , end de efter hendes mening var værd . 
— lagde du rigtigt mærke til hende , Edmée ? Nogen egentlig dame er hun nu ikke — men det har jeg for resten heller aldrig hørt nogen påstå ! Hun smilede overlegent . Man kan straks se på hende , at hun ikke har begreb om det gode selskab — hvad synes du ? 
•— jeg synes , at hun er meget smuk , svarede Edmée ukunstlet . Hun var på samme tid ængstelig og glad over , at Laure begyndte at tale om hende . Selv havde hun ikke kunnet formå sig til at gøre noget spørgsmål hende angående — dels fandt hun , at det var under hendes værdighed , dels havde hun en bestemt fornemmelse af , at han ikke ville synes om det . 
— smuk ! Ja naturligvis er hun smuk . Hvorfor troede du ellers , han havde brudt sig om hende ? Laurette lo muntert — Edmées rolige tone og smil havde fuldstændig helbredet hende for enhver mistanke . Å , det er nøjagtig historien om David og bathseba om igen ! Han sendte manden , den skikkelige , sølle fourés ud i ørkenen eller i gabet på de engelske korsarer — jeg husker ikke rigtigt hvilket , og det kan jo også være det samme . Og så kan du selv tænke dig til resten ! 
Mademoiselle de la feuillade trak sig langt tilbage i skyggen bag kaminen , ved hvilken hun sad . Hun lo også ligesom veninden , men klangen i hendes latter var ikke 

naturlig . Uvilkårligt kom hun til at tænke på hans ord : chåteauneuf — å ham skaffer vi vel af vejen ! 
— Junot påståer , at generalen var aldeles forgabet i hende , så længe det varede . Gud véd — madame Junot stak sin guldbroderede tåspids frem og betragtede den eftertænksomt med hovedet på siden — gud véd , hvad det betyder , at hun nu er her ? 
Edmée rejste sig hurtigt . Laurette , du må undskylde mig ; men jeg er virkelig så træt i aften  .  .  . 
Å , passiar ! Laurette trak hende ned i stolen igen . Om jeg var træt — hun kastede et blik på sin figur — det lod sig høre — men en ung pige som du ! Og nu sidder vi jo så hyggeligt — klokken er ikke mere end lidt over tolv . Lad os nu vente , til Junot kommer hjem , som vi lovede , så kan han måske fortælle os noget nyt . 
— hvilket nyt ? Du er da skrækkelig nysgerrig , sagde Edmée med et forsøg på at være spøgefuld . 
— om Pauline mener jeg —- hun er jo øjeblikkets samtaleæmne ! Men du interesserer dig ikke rigtigt for første-konsulen sådan som vi andre , det har jeg altid sagt , tilføjede hun en smule maliciøst . 
Edmée blev siddende . Efter dette kunne hun naturligvis ikke komme afsted med at gå . 
Henimod klokken et kom generalen hjem . Han så lidt forlegen ud , da hans kone straks som den naturligste ting af verden i Edmées nærværelse begyndte at spørge ham ud om madame fourés og han sendte hende et betydende sideblik , før han bestemte sig til at svare . Hun sad imidlertid ganske rolig med nedslagne øjne og legede med frynserne på dugen . 
— nå , min ven ? Å , du har betænkeligheder , fordi her er en ung pige tilstede ! Men gud , det er da en ganske almindelig intrige — sådan en historie har Edmée såmænd hørt før ! Hverken hun eller jeg forlanger jo , at du skal 

gå i detaljer — Vorherre bevare os ! Og hun slog muntert og koket ud med begge hænderne . 
— ja , hvad vil du , jeg skal fortælle ? Jeg har jo fortalt dig alt , hvad jeg véd om sagen . Det ser ud , som om hun har haft det hårdt , den stakkels lille  « bellilote »  , og gennemgået mange viderværdigheder , inden hun endelig er havnet her . Duroc har fortalt mig , at det er lykkedes hende at få sendt et brev til første-konsulen , og nu håber jeg , han sørger godt for hende på en eller anden måde . 
Edmée led forfærdeligt under denne samtale . Hun kunne høre det på Junots stemme og se det på de stjålne , halvt medlidende blik han tilkastede hende , at han ikke ville sige alt , hvad han vidste , at han måske ikke vovede det . Å , hun ville jo intet vide om denne kvinde ! Om ingen af dem , hvis navne en gang havde været knyttede til general Bonapartes . Hun vidste nok , at de fleste af dem endnu levede , det voldte hende slet ingen bekymring ; hvad kunne de stakkels væsner vel gøre hende ,  « dronningen »  , som han selv havde kaldt hende ? Men noget andet var det , at man viste hende dem , at man påtvang hende detaljer angående deres liv og opskræmmede hendes indbildningskraft , hendes skinsyge ! Å , denne smålige , lurende skinsyge , der må findes i enhver kvindes hjerte , der en gang uigenkaldelig har givet sig selv bort — hun havde aldrig før kendt den , hun ville ikke besudles af den ! Hun vidste jo , at ingen , ikke Joséphine engang , nogensinde havde stået ham så nær , som hun ; men alene det at sammenligne sig selv med andre , at veje hans kærlighed til hende mod den , han havde skænket andre , kunne skænke andre — det føltes allerede som en ulidelig ydmygelse . Hun havde ikke forlangt noget kendskab til hans fortid , hvorfor påtvang man hende da brutalt et sådant ? Og desuden alle disse tanker , som hun ydmygede sig ved at tænke . Hun følte instinktmæssigt , at hvis der i forholdet mellem hende og den mand , hun elskede , 

blev indført en tredje — en rival — hvis hun blev tvungen til at føle skinsyge , så var hun derigennem og fra den stund fortabt ; da ville hun ikke mere føle sig selv som  « dronningen »  , den enestående , den uerstattelige , den eneste ; men som mætressen — en af de mange , efterfølgersken , som selv var dømt til at have efterfølgersker . Ifald den ubegrænsede tillid til hendes egen magt og hans kærlighed — til dette , som fra begyndelsen af havde været hjørnestenen i deres forhold : den følelse , de begge havde haft af at være undtagelsesmennesker og at stå i et undtagelsesforhold — hvis den rokkedes , så var alt forbi . Derfor værgede hun for sig til det yderste , derfor ville hun tilstoppe sine øren og øjne ; ti hun ville , hun måtte bevare sin selvsikre , overmodige tro i fred ; den var efterhånden bleven hendes religion og hendes hele væsens raison d’être . Uden den ville hun være rodløs . 
Hendes stolthed hjalp hende til overfor disse fremmede mennesker at skjule den nervøse , nagende smerte , som søndersled hendes sjæl i disse minutter , mens hun hørte deres ord , læste deres blikke og snarere følte end tænkte sine egne tanker . Hun rejste sig langsomt , bleg og stille , og gik værdigt — ja hun havde endda åndsnærværelse nok til at lade , som hun undertrykte en gaben — hen i den anden ende af værelset , hvor hun rent mekanisk gav sig til at blade i modejournalerne på bordet . Da påtrængte den tanke sig hende med et : men hvorfor nu ? Hvorfor netop nu — for denne kvindes skyld ? Er ikke Joséphine farligere , og hun har aldrig fremkaldt denne tanke hos mig ? Har jeg ikke set paris’ skønneste kvinder flokkes om ham og trygle ham om et smil , om et blik ? Hvorfor ? Edmée vidste ikke , at det sker i enhver kvindes liv , når hun i sin elskov har nået det skæbnesvangre stadium , at hele hendes sjæls optagethed , alle hendes tilværelses tråde lidt  . efter lidt har samlet sig i én — et menneske med 

vekslende stemninger og uberegneligt blod , at der da en dag tidligere eller senere uundgåeligt må komme en krise , da tvivlen rokker troen , da den , der i sin stolte sejers-glæde ikke har vidst , hvad kamp vil sige , får stillet valget imellem at kæmpe med alle våben — fine og grove — eller helt at nedlægge dem ; da hun ikke engang i sit eget indre finder fred for den stolte kærlighed , der nylig trodsede alt og var sig selv nok . Da det gælder om enten klogt at indregistrere den under en eller anden af samfundets givne rubriker , skaffe sin kærlighed et udvortes rygstød , da den indre nerve ikke længere er stærk nok til alene at holde den oppe — eller at resignere , tage livet , som det føjer sig , og således som andres villie former det for en . Og i begge disse tilfælde bliver den store , stolte Eros sig selv utro , fortryllelsen er forsvundet , den kommer ikke mere igen . Denne krise var nu kommet for Edmée . En ubetydelig ydre årsag , måske en blot indbildning , som for et par måneder siden ikke i ringeste måde ville have ængstet hende , havde fremkaldt den . Hun havde tabt sit eget selv , var gået op i ham som personlighed og åndeligt væsen , hendes sjæl havde kun fodfæste i ham — nu var krisen der , tvivlen var vakt , hjørnestenen rokket ! 
Madame Junot havde ikke set hendes gaben eller lod i hvert fald , som om hun ikke havde bemærket den . Hendes nysgerrighed var vakt , det var længe siden , hendes letbevægelige fantasi havde haft noget så interessant at tumle med . Da Edmée gik hen i den anden ende af værelset , benyttede hun straks lejligheden til at optage et rigtig skarpt og detaljeret krydsforhør over sin mand . 
Edmée , hvis hørelse i dette øjeblik var pinligt skærpet , hørte tiltrods for afstanden , og uagtet de talte dæmpet , næsten hvert ord af deres samtale . Nu kunne hun ikke udholde denne tortur længere — hun måtte have en ende derpå , hun ville gå hen og sige dem godnat , hun be 

høvede ikke længere af høflighed at tvinge sig til at høre på alle disse ulidelige , intime historier . Og dog blev hun stående som fastnaglet , hvor hun stod — lyttede og hørte ! 
Da hun langt om længe vendte sig og gik et par skridt over gulvet , hviskedee Laure med komisk forfærdelse i sine store øjne : 
— hun har altså allerede fået adgang til tuilerierne , siger du ? Så tør man vel vente et formeligt drama ! Du skal se , tilføjede hun med undertrykt latter , det betyder noget ! Han har ikke helt glemt  « bellilotes »  små yndigheder . 
Junot strøg sig om hagen uden at svare . Edmée så , idet hun nærmede sig til dem , hans undertrykte , meget sigende smil .  . 
— å , Edmée , du må virkelig undskylde  . . . Du ser frygtelig søvnig ud , din lille stakkel ! Det er også rigtig tankeløst af mig ; men overfor så gode venner behøver man jo ikke at genere sig , og når jeg kan spørge nyt fra tuilerierne , så glemmer jeg alt andet . Og dette er virkelig vigtigt — statsvigtigt endogså ! tilføjede hun spøgende på sin lette , indtagende måde . 
— alle damer er dog af ét stykke , sagde Junot leende . Blot de tror at have færten af en intrige !  .  .  . 
Endelig slap Edmée da ind på sit soveværelse , og nu overvældedes hun af den pinlige spænding , hun flere timer havde levet i . Hun vinkede til kammerpigen , at hun skulle gå , og med hænderne for øjnene kastede hun sig ned på sengen i et voldsomt , krampagtigt anfald af gråd . 
Men det varede ikke længe . Hun rejste sig op , badede sine øjne og sit ansigt , og lidt efter lidt følte hun sin besindelse vende tilbage . Hun trøstede sig med alle de fornuftgrunde , hun kunne finde . Hun sagde sig selv , at han for sin æres skyld ikke helt kunne forlade den stakkels kvinde , som han en gang havde tvunget til at ofre rygte 

og fremtid for hans skyld , at han ville blive nødt til at tale personligt med hende , at han ikke kunne overlade denne sag i fremmede hænder osv . osv . Men , hvad hun så end tænkte , atter og atter vendte denne skæbnesvangre , ydmygende sammenligning tilbage og påtvang sig hendes bevidsthed . Hun , der så stolt havde båret sin ejendommelige særstilling blandt kvinder ; hun , som i sine egne øjne — og derfor vel også i hans — så længe havde været den eneste : den jomfruelige , altid nye elskerinde , den høj-bårne , jævnbyrdige brud , der i sit guddommelige overmod stolt som en dronning var gået samfundsordenen i forkøbet og havde foregrebet livets ret — hun følte sig pludselig fornedret , sænket i skarnet gennem de berøringspunkter , som hun , ved at ræsonnere over hans stilling til denne anden kvinde , uvilkårligt fandt mellem sig og hende . 
— jeg er syg , sagde hun utålmodigt til sig selv . Hvis jeg var sund og rask , som jeg plejer at være , ville jeg ikke ofre denne begivenhed en tanke  .  .  . Hvis hun blot havde været så gammel som madame Bonaparte , hvis jeg blot havde set dem sammen — jeg ville ikke have brudt mig om det . 
Hun gav sig til at gå op og ned ad gulvet med hænderne trykkede mod tindingerne . På vejen forbi spejlet kom hun til at kaste et blik i dette og blev selv forfærdet over det brændende , forvirrede blik i sine ellers så klare øjne . 
— å , hvorfor er jeg ikke hos ham i nat ! mumlede hun og vred sine hænder . Hun stødte vinduet op og bøjede sig langt ud over karmen . Natten var kølig og mørk . 
Den friske luft gjorde hende godt . Med anspændelse af al sin villiekraft forsøgte hun endelig at samle sig . Hun lukkede vinduet og begyndte at klæde sig af . 
— j morgen skal jeg se ham , sagde hun til sig selv . 

han skal ikke ane noget om dette . Han ville foragte mig . Hun studsede ved dette ord — det havde hun aldrig før anvendt på sig selv . 
Udmattet sov hun ind hen på morgenen . Da hun vågnede , skinnede solen ind i værelset . Madame Junot stod ved hendes seng og trak hende i håret . 
— men , Edmée — det er jo snart middag ; hvad tænker du på ? Her er bud fra madame Germon , som forgæves har søgt dig hjemme hos dig selv . Det er noget om din dragt til middagen i dag  . . . Og glem ikke , at vi har lovet Duroc at se revyen i dag fra hans vindue  .  .  . 
Edmée klædte sig på med Valentines hjælp — solen og den friske luft gjorde hende godt , hun følte sig næsten rask igen . Derpå tog hun med madame Junot og et par andre damer hen til revyen i tuilerigården . Bonaparte så hende , da hun — ikke mange alen fra ham — bøjede sig ud ad vinduet i stueetagen ; han førte hånden op til hatten og hilste hende med det smil , som hun vidste var hendes . 
Da hun endelig , efter at revyen var endt , kom hjem i rue du bak , ventede der hende en stor overraskelse : Louis de chåteauneuf var pludselig kommet hjem fra England . Det var Otto , der havde sendt ham med vigtige depecher angående fredsunderhandlingerne , der nu skred frem med raske skridt — ja , efter hvad han i diplomatisk svævende antydninger lod forstå , næsten kunne anses for afsluttede . Straks efter sin ankomst havde han i forening med talleyrand haft avdiens hos første-konsulen . Efter privat indbydelse agtede han også at deltage i middagen i tuilerierne — det var en quintidi . 
Edmée fik kun flygtig hilst på ham nede i salonen , hvor hun også traf markis’en af caulaincourt , der havde lovet at ledsage sin guddatter til middagen i tuilerierne . Han skændte spøgende på hende , fordi hun så længe havde 

ladet sig opholde af madame Junot , og bad hende nu skynde sig at gøre toilette . 
Da mademoiselle de la feuillade denne eftermiddag stod foran spejlet og lod sig klæde på , blev selv Valentine , som dog var så vant til at se hende , slået af hendes store og ejendommelige skønhed . Hun var en smule blegere end sædvanligt og havde mørke ringe under øjnene ; men selve disse øjne vare så bedårende , og der var i deres blik en ukendt tragisk glans , så at kammerjomfruen på sin tvære , ligefremme måde pludseligt udbrød : 
— se dog ikke sådan på mig , mademoiselle ! Made-moiselles øjne ligner jo Madonnas derhjemme i kapellet på les fougères . 
Edmée lo og bøjede sig frem mod spejlet for at betragte sig selv . Ja , der var virkelig noget i hendes ansigt , som hun ikke kendte igen . 
Kan en ny tanke forandre et menneske så meget ? tænkte hun bittert . 
Da hun endelig — temmelig sent — mellem Markis’en af caulaincourt og Louis de chåteauneuf trådte ind i tuile-riernes saloner , vendte gæsterne sig ved lyden af hendes navn . Som en dronning skred hun over gulvet , den snehvide dragt slæbte efter hende , for første gang i sit liv bar hun diamanter — i håret , på halsen og på armene . Da hun bøjede sig og hilste første-konsulen og madame Bonaparte , sagde den spanske gesandt , azara til Prøjsens udsending , Markis lucchesini : 
— hvem vover at påstå , at Frankrigs adel er uddød ? Mademoiselle de la feuillade bærer jo alene det hele versailles’ traditioner på sine unge skuldre . 
Første-konsulen så på hende . Med sit skarpe blik opdagede han straks , at der var noget forandret i hendes udseende — men hvad ? Han vendte hovedet og så Louis 

de chåteauneuf ved hendes side . Der gled en skygge over hans ansigt . 
Den aften var Edmée de la feuillade strålende , hun overtraf sig selv — hun var pikant , koket og førte sig med en fyrstindes værdighed . Hun mærkede , at både Bonaparte og Louis iagttog hende , og stærkere , mere bevidst end nogensinde før følte hun det æggende i at være elsket af to mænd , spændingen ved at stå foran en overhængende fare og en trodsig tilfredsstillelse ved at udfordre den . 
Senere på aftenen talte hun længe med sin fætter . Selskabet , som var bekendt med det projekterede ægteskab , respekterede deres téte-d-téte og lod dem diskret i fred . 
— nå , det ser jo ud , som om der alligevel skulle blive noget af partiet , hviskedee talleyrand til den gamle caulaincourt . En tid troede jeg , at der skulle komme kurrer på tråden , han så med en hurtig , næsten umærkelig blinken hen i den retning , hvor første-konsulen stod . Nu tjener han sine sporer ved freden med England , og siden gør vi ham til ambassadør — en stoltere ambassa-drice kan Frankrig ikke ønske sig . 
Edmée vendte sig til sin fætter og så ham frit i øjnene , idet hun spurgte : 
— hvad tænker du om mig , nu da du ser mig igen ? 
— det svarer jeg ikke på . At jeg i aften er fulgt herhen med dig som hans gæst , er en svaghed , som mangen mand af ære ville foragte mig for . Men  .  .  . ja , det er jo min egen sag , og jeg må selv dømme i den . Men ét vil jeg sige dig , kusine : når jeg , som du ser , gør alt for at omgås dig blot som en slægtning , ja næsten kun som en bekendt , når jeg af hensyn til vort navn og dit rygte bringer større ofre , end du kan veje eller måle , så må du i det mindste skåne mig for disse oprivende , pinagtige forklaringer , som du hvert øjeblik synes at søge . 
O 

ligger der dig da virkelig så megen magt på , hvad jeg tænker om dig ? 
Hun rystede på hovedet og stirrede stift frem for sig . Af og til har det forekommet mig . Men ikke nu — nu er intet af vægt for mig . 
— hvad mener du ? sagde han skarpt . 
— å , ingenting . Eller jeg mente måske — hun talte meget langsomt , at mit liv lidt efter lidt har koncentreret sig således i én eneste følelse , at alt andet  .  .  . Hun standsede og gjorde en ubestemt , afværgende håndbevægelse : å , det er mig alt sammen så ligegyldigt ! Du vil måske forstå mig , når jeg siger , at det af og til synes mig , som om livet trak sig sammen og mørknede omkring mig , jeg holdes fast som af en skruestik , jeg kan kun se fremad — i én retning — og der ser jeg et lys så blændende stærkt  .  .  . Hun smilede og lagde hånden på sin pande . Hun havde mødt Bonapartes blik . 
Udtrykket i hendes stemme var ham påfaldende . Den lød som en angstfuld klage , som han ikke forstod , og som ikke lignede hende . Han greb hendes hånd og bøjede sig hen imod hende : 
— men , Edmée — du er syg ! Du har jo feber igen . 
— nej , nej ! Hun rejste sig , og idet hun flygtigt bøjede sig ned mod ham , hviskedee hun dæmpet , næsten kærligt : 
— se ikke sådan på mig , Louis . Man lægger mærke til det , man taler om os  .  .  . 
Louis rødmede af vrede og undseelse . Han rejste sig heftigt . Hun havde ret : det var mere end uværdigt , at han her i dette hus og for alle disse fremmede menneskers øjne ikke bedre forstod at skjule sin følelse for første-konsulens elskerinde . 
Edmée havde ikke gået mange skridt , da Bonaparte nærmede sig hende . Under foregivende af at ville vise 

hende et maleri i galleriet bød han hende armen og førte hende bort med sig . 
— hvad skal jeg tro om dig i aften ? hviskedee han med slet dulgt heftighed . Du undgår at se på mig , du skænker din fætter al din opmærksomhed . Han tav og betragtede hende med et ejendommeligt blik , hvori der lå noget som : jeg véd nok , at det er umuligt , du er min , han hverken kan eller vil tage dig , men  .  .  . 
Edmée kom pludseligt til at le . Hun lo så stærkt , at hun måtte sætte sig . Han betragtede hende med et mørkt , misbilligende blik . 
— du er ikke dig selv i aften . Du véd , jeg kan ikke tåle fruentimmernykker . 
Edmée holdt viften op for ansigtet og vedblev at le . Hun vidste ikke selv hvorfor — der var ligesom et stænk af selvforagt i denne latter ; men den lettede hende . Denne hans urimelige skinsyge , hans brutale letfornærmelighed gjorde hende i hvert fald godt ; det var , som hendes sjæl udvidede sig efter et tryk . 
— jeg må tale med dig i aften , Edmée . Han bøjede sig ned over hende . Kan du ikke finde en udvej til at blive i tuilerierne ? 
Hun rystede på hovedet : umuligt ! Jeger her jo med min gudfader og min fætter . 
— ah , din fætter — det havde jeg glemt . 
Han vendte sig koldt fra hende og tog Rapp , som netop passerede forbi , under armen og gav sig til at passiare med ham . 
Edmée fortrød i næste øjeblik , hvad hun havde sagt — hun ville tage sine ord tilbage , hellere udsætte sig for hvad som helst end trodse ham ; men hun fandt ikke mere lejlighed til at tale med ham . Øjeblikket var tabt . En gang mødte hun hans blik fra en anden kant af salen ; men det sagde hende intet . 

Laure Junot kom hen til hende . Tillad , at jeg siger dig en kompliment , Edmée — du er nydelig ! Madame Germon har gjort et mesterstykke . Og diamanterne klæder dig ! En lille smule for tidligt efter vore gammeldags begreber , ikke sandt ?  .  .  . Man skulle ikke se på dig nu , at du var så søvnig i går aftes . Apropos — hun bøjede sig muntert frem og hviskedee — kan du tænke dig , at jeg har så godt som lokket ud af Duroc , at hun kommer her i aften — Pauline ! Det er ganske vist en lidt besynderlig tid at modtage supplikanter på ; men første-konsulen er jo så optaget  .  .  . Hun smilede . 
Edmée følte , hvordan det sortnede for hendes øjne , hendes hjerte ophørte næsten at slå . Det varede kun et par sekunder . 1 næste øjeblik rejste hun sig , bleg , men fuldstændig fattet . 
— jeg befinder mig ikke vel , Laurette  .  .  . Det begyndte , som du véd , allerede i går aftes . Må jeg bede dig gøre mig den tjeneste at opsøge monsieur de caulain-court og sige ham , at jeg helst vil hjem . Det er også på tiden — jeg ser , der er allerede flere , der går  .  .  . 
Hun vovede sig ikke til at gå over gulvet , så syg følte hun sig , hun blev siddende i vinduesfordybningen , medens madame Junot forskrækket gik . Alle disse mennesker , hvis stemmer summede hende om ørerne — det forekom hende , som om de alle gjorde hende fortræd ; i vild angst , i en ulidelig , brændende smerte bøjede hun sig fremad , som for at gemme sig for dem . Og hele tiden havde hun dog en bestemt følelse af , at hun måtte rejse sig , samle sin energi , råbe om hjælp , holde fast på tiden , der flygtede , men hun kunne ikke , hun var pludselig bleven som lammet . 
Jeg er syg , tænkte hun på en gang med fuld klarhed midt i sin angst . Louis har vist ret . 
I dette øjeblik passerede første-konsulen atter forbi hende . Hun rejste sig , og — uden at tænke på de 

mennesker , der omgav dem — greb hun lynsnart hans hånd . Hun hævede sine øjne , disse næsten sorte øjne under pandens lysfunklende diamanter , op imod ham med et udtryk så ejendommelig ydmygt og smerteligt , at han standsede . 
— jeg kommer , mumlede hun sagte . Jeg skal komme . 
Han åbnede munden som for at svare , da i det samme Armand de caulaincourt bestyrtet kom hen imod dem . 
— min fader lader dem hilse , mademoiselle . Han er allerede færdig , han venter dem . 
Edmée hævede endnu en gang sit blik op mod første-konsulen . De så et øjeblik fast og ømt på hverandre . Så tog hun Armands arm og gik langsomt gennem salen . Bonaparte fulgte hende længe med øjnene . 
Edmée kom hjem i rue du bak og gik efter at have modtaget mange bekymrede formaninger af markis’en og madame de chåteauneuf , straks op i sin egen lejlighed . Hun lod Valentine tage diamanterne af ; men da hun ville løse hendes kjole op , standsede hun hende hurtigt . Hun rejste sig fra stolen foran spejlet . 
— jeg kan ikke blive her , Valentine , sagde hun bestemt . Bring mig min kåbe — min store kåbe — jeg må afsted igen . 
Pigen greb hende forskrækket i armen . Men mademoiselle ! Det går jo ikke an . Mademoiselle er syg — det er feberen . 
— passiar ! Giv mig min kåbe . Jeg må gå , hører du jo . 
Det var allerede over midnat . 
— det går ikke an . Jeg må lade madame eller monsieur Louis kalde  .  .  . 
Edmée stampede i gulvet . Giv mig min kåbe , råbte hun i fortvivlet raseri . Å , min gud , nu står hun der og spilder min dyrebare tid ! 

hun fik sin villie . Hun næsten løb over broen til tuilerierne . Hun havde ingen vanskelighed ved at slippe igennem gitterporten — vagten kendte tilfældigvis fra tidligere lejligheder  « den tilslørede dame . »  uantastet lykkedes det hende at nå helt hen til duroes indgang . 
— jeg ønsker at tale med medborger Duroc . Det drejer sig om noget vigtigt . 
Duroc havde nyligt forladt første-konsulen . Han blev højst forbavset , da han genkendte mademoiselle de la feuillade og førte hende straks ind i sit kabinet . Da hun slog sløret tilbage , forfærdedes han over hendes bleghed og hendes øjnes sælsomme glans . 
— hvad skal det betyde , at man ikke straks fører mig ovenpå som sædvanligt ? sagde hun utålmodigt , feberagtigt , befalende . Jeg må tale med generalen . 
Duroc blev forvirret . Det er umuligt , mademoiselle . Første-konsulen er ikke ene . Han arbejder og ønsker ikke at forstyrres . 
Edmée lænede sig tungt op mod væggen med lukkede øjne . Han er ikke alene  .  .  . Hvem er da hos ham ? Han arbejder i biblioteket — jeg plejer altid at gå ind i hans sovekammer . 
— ikke i aften , mademoiselle . Han talte bestemt , men han sænkede sit blik . 
— har han befalet , at jeg ikke må komme ind ? 
— han har påbudt , at han under ingen omstændigheder må forstyrres . 
Edmée gik hen til Duroc . Hun lagde begge sine hænder på hans skuldre og så ham fast ind i ansigtet med store , feberglinsende øjne . 
— svar mig — ærligt . De véd , at for mig gælder det liv eller død , jeg kan ikke bedrages nu . Er det hende , madame fourés ? 
Duroc veg et skridt tilbage . Han løsnede lempelig 

hendes hænder uden at løfte sit blik . General Bonaparte har ønsket at tale med hende , sagde han . 
Edmée havde vendt sig om . Hun var pludseligt bleven stille , glansen i hendes øjne var som udslukt . Duroc syntes , han så hende vakle , da hun gik hen mod døren . Han ilede efter hende . 
— mademoiselle de la feuillade . De gør ham uret i deres tanker ! sagde han alvorligt . 
Hun smilede . I mine tanker ?  .  .  . Jeg véd det ikke . Jeg kan ikke tænke mere . I fire og tyve timer har én tanke hærget min hjerne — alt sammensværger sig for at gøre den til virkelighed . Hun førte hånden op til hovedet . Jeg er syg — jeg har uret . Hun blev stående lidt og så med stift stirrende blik ind i lyset , som så hun igennem det ; så sagde hun stille , så sagte , at han næppe kunne høre det : 
— jeg har aldrig vidst , hvad tvivl vil sige . Jeg har kun været vant til at leve i lys . Nu — nu er mørket over mig ! 
Et øjeblik tænkte han på at trodse forbudet og underrette Bonaparte om , at hun var der . Men , skønt han i sit inderste troede , hun gjorde hans ven uret , hindredes han dog i sit forsæt , dels ved visse erindringer , der vare knyttede til Pauline , dels fordi han så , hvor legemlig afkræftet hun var , og tænkte , at hun , når alt kom til alt , dog havde bedst af at komme hjem og i ro . 
— mademoiselle de la feuillade , sagde han beroligende med broderlig deltagelse . Lad mig ledsage dem hjem . De er syg , her er ikke godt for dem at være . 
Hun rystede på hovedet . Jeg går . Men de behøver ikke at følge mig , monsieur Duroc . Jeg er så vant til at gå alene . 
Den letbevægelige Duroc fik pludseligt tårer i øjnene . Hun var så barnligt hjælpeløs i dette øjeblik , hun sagde 

det så simpelt , så ganske uden tanke om at ville beklage sig over sin sælsomme stilling . Han mindedes pludseligt den lille , vildfarne prinsesse foran kaminbålet med de bare fødder og de gennemblødte silkesko . 
Han drog hendes arm ind under sin , og hun lod sig villieløst føre ud . 
På hele vejen hjem til rue du bak sagde hun ikke et ord . Da han havde hjulpet hende ind gennem havelågen , hviskedee han venligt : 
— sov vel , mademoiselle , de trænger frem for alt til ro . 
Hun så op i hans ansigt , og endnu en gang forfærdedes han over det stive , udslukte blik i hendes øjne . 
— sig ham , at jeg kom , som jeg havde lovet . 
I haven mødte hun Valentine , som hele den sidste halve time havde siddet på hug på trappen og ventet , ganske ude af sig selv af angst . 
Hun fik Edmée i seng , og straks efter faldt hun selv i søvn , udmattet som hun var af den lange vagt og den udstandne angst . 

Xx . 
« l’adversité manquait à ma carrière »   .  .  . 
Mot de Napoléon . 
« Une âme dont aucUne affection était faible ou médiocre . » 
Un contemporain sur Napoléon . 
Le premier consul ordonne : 
qu’un soldat doit vaincre la douleur et la mélancholie des passions . 
Ordre du jour , floréal an X . 
Da Louis de châteauneuf efter en gennemvåget nat tidligt den næste morgen kom ned i parken , så han noget hvidt flyde på dammen — det var Edmées hvide kjole . Han kaldte på Valentine , og de trak hende op af vandet . De bar hende opad den gamle , brede marmortrappe og lagde hende på den forgyldte seng i hendes eget værelse . 
Hun lå på siden med det lange , våde hår udslået over skuldrene og ryggen . Solen faldt ind gennem vinduet og skinnede på hendes hvide dragt og på de lueforgyldte rokokoengie , der løftede deres basuner mod alle fire verdenshjørner . 
Da Louis havde erfaret alt , hvad Valentine vidste , sagde 

han skarpt og bydende uden at rejse sig fra sin plads ved sengens hovedgærde : 
— lad første-konsulen kalde . Men vær stille , gør ingen larm i huset . Endnu må ingen vide det , og ingen får lov at komme herind . Siden skal du sige , at min kusine i søvne er gået ud af huset og ved et ulykkestilfælde er faldet i dammen . Han blev siddende stille foroverbøjet . Pludseligt hævede han hovedet og gentog langsomt : lad første-konsulen kalde — sig ham , at mademoiselle de la feuillade er død . 
Vandet dryppede langsomt ned på det indlagte gulv . Han aftørrede med et håndklæde hendes ansigt og de blottede arme . Hun havde ikke været død længe , måske kun et kvarter ; hendes ansigt var friskt , men blegt , øjnene vare lukkede , og det så ud , som om hun sov . 
Da hørtes der hurtige trin opad den lille trappe , døren blev slået op , og Bonaparte kom styrtende ind . Louis løftede hånden ligesom for at påbyde tavshed : denne voldsomhed krænkede den døde . 
— hvad er det for et bud , de har vovet at sende mig , monsieur de chåteauneuf , råbte han opbragt allerede i døren . Bag ham skimtedes duroes blege ansigt , der straks trak sig tilbage . Hvad har de gjort med mademoiselle de la feuillade ? 
Louis rejste sig og pegede tavs med hånden på sengen . Første-konsulen løftede begge sine hænder til sin pande og tumlede et par skridt tilbage . Louis gik sagte hen og aflåsede alle værelsets døre . 
— når ? sagde Bonaparte klangløst . Og i nat , endnu efter midnat  .  .  . 
Overvældet af smerte kastede han sig med et dumpt fortvivlelseskrig over den døde og med ansigtet mod hendes kolde hænder brast han i en voldsom hulken . 
— det må være sket i Morges tidligt — Louis talte 

med en unaturlig ro , hans stemme lød barsk og hård i det stille værelse . Hun er gået ud gennem Valentines værelse ad den hemmelige trappe , som ingen her i huset har anet eller tænkt på . Valentine var overtræt og sov tungt . — ja , de kender jo nattens tildragelser bedre end jeg , medborger-konsul . Vi véd kun , at min kusine var borte en times tid lige efter midnat , og at hun syntes at være syg af feber allerede da hun gik . Så kom hun hjem , og pigen fik hende i seng — hun troede , at hun sov  . . . 
Louis tav . Han støttede sin hånd mod sengestolpen og trak vejret dybt . Et øjeblik var hans ansigt fortrukket af smerte , og hans stemme skjalv , da han igen begyndte at tale . 
— men hun må ubemærket være stået op og have iført sig sine klæder — dem , hun fandt nærmest for hånden — sin hvide festdragt . Stolt og stille , som hendes væsen altid var , har hun søgt døden — måske i et feberanfald , skønt jeg , som kendte hende , tror det ikke — uden at efterlade sig et skrevet ord , uden med en hentydning at røbe sin hensigt . Jeg behøver ikke at forklare dem , medborger-konsul , — hans stemme voksede i styrke — hvorfor jeg har ladet dem kalde og har stillet dem ansigt til ansigt med den døde . 
Bonaparte hørte ham ikke ; hans lidenskabelige sorg havde for nogle øjeblikke fuldstændigt overvældet ham . 
Men Louis de chåteauneuf havde ingen medlidenhed med ham . Han gik tæt hen til ham og lagde sin hånd på hans skulder . 
— vi er nu alene her — ingen hører os , ingen kan forstyrre os . Vi er her to mænd , som begge have elsket denne kvinde . En gang har de i selvsikkert overmod nægtet mig at stå mig til ansvar — nu skal de svare 

mig : hvad var det , der drev hende til fortvivlelse og død ? 
Bonaparte rejste sig rasende og vendte sig vildt mod ham — Louis veg tilbage for blikket i hans øjne . Gå ! råbte han . Gå og lad mig være alene med hende , som jeg elskede , og som var min , som er min . Gå ! Han vinkede bydende . 
Louis de chåteauneuf lagde armene over kors på brystet : 
— de véd ikke , hvad de siger , general Bonaparte . Jeg er her i mit eget hus . Min plads er hos min døde brud . Nu er hun min ! Gennem anger og død blev hun min . 
— anger ! Og de tror , at hendes stolte sjæl kendte til anger ? Å , de , som gør dem til af deres slægtskab med hende , de forstod hende ikke . Nej , i tvivl og fortvivlelse søgte hun døden . 
Louis gjorde et skridt hen imod ham og sagde truende : de bedrog hende ?  .  .  . 
Bonaparte løftede sine tunge øjenlåg , og hans faste , stålblå blik mødte louis’ . Han rystede på hovedet . 
— nej . Jeg elskede hende — mere end jeg nogensinde har elsket noget andet menneske . Han talte sørgmodigt , men fattet , og uden at behøve at gøre vold på sig . Jeg kan forstå , at hun , siden jeg sidst talte med hende , har gennemgået en slags krise — hun har troet , efter hvad jeg kan skønne , at hun stod foran et vendepunkt i vort forhold — og hun var for stolt til at gå på akkord med livet  .  .  . 
Han tav og lod hovedet synke , og atter faldt han ned ved hendes seng med hovedet mod hendes ansigt . Store , tunge tårer fyldte hans øjne . 
Louis tav . Han stod på den anden side af sengen og holdt endnu krampagtigt sin kusines ene hånd i sin . 

det var , som om de to mænd endnu i døden stredes om denne kvinde . 
— Edmée — lille Edmée , sagde han uvilkårligt halvhøjt for sig selv . Han kom pludseligt til at tænke på hende således som han havde set hende som barn for mange , mange år siden . Og dæmpet , næsten fortroligt vedblev han : 
— jeg kan se hende , som hun må have set ud i Morges . Stille , uden en minut at have lukket sine store , vidtåbne øjne , er hun stået op af sengen og er gået her igennem sit værelse ud af huset , og medens den dag gryede , som hun ikke ville se , er hun sprunget ud i dammen . Ingen anklage har fundet vej over hendes læber , ingen klage , ingen bebrejdelse , ingen bøn om tilgivelse til dem , der elskede hende  .  .  . Her i dette hus sagde hun for ikke længe siden til mig :  « døden kan man altid nå . »  og nu , da livet blev hende for tungt , har hun uden tøven søgt den død , som lå nærmest for hånden . Å , Edmée — han kastede sig på knæ — jeg takker gud , at du havde mod til at dø ! 
Bonaparte stod bøjet over sengen : han havde løftet hendes hoved op mellem begge sine hænder og stirrede ind i det marmorblege , livløse ansigt . Lidt efter lidt kom der i hans øjne et nyt udtryk ligesom af henrykkelse — og idet han med den ene hånd varsomt strøg det våde hår bort fra hendes pande , sagde han inderligt med en stemme , hvis klang var fast og klar : 
— hun var en sjæl så helstøbt som ingen anden . I nat sagde hun til Duroc , at  « mørket kom over hende . »  han forstod det ikke — jeg forstår hende . Hun , der havde levet i blændende lys — hun kunne ikke finde sig til rette i den grå skumring , som hun nu troede skulle komme , hun kunne ikke slå af på sine fordringer , ikke resignere — hun , der havde været vant til at øse med fulde 

hænder af lykkens rigeste skatte . Da hun følte mørket komme , og for hendes stolte sjæl var den første tvivl ensbetydende med mørket , da lukkede hun straks , frivilligt sine øjne til for bestandigt . Hun ville ikke med ussel forsigtighed , med mistænksom frygt famle sig frem ad de livets og lykkens veje , hun en gang havde gået i strålende solskin , selvsikker og overmodig som en gudinde . 
Han rettede sig op og vinkede bydende med hånden til Louis : 
— gå  .  .  . gå  .  .  . Lad mig være alene med hende . 
Louis de chåteauneuf stod et øjeblik ubesluttet uden at bevæge sig , og deres øjne mødtes . Så vendte han sig langsomt bort , og slået af udtrykket i dette ansigt , som han hadede , forlod han tøvende , ligesom nødtvungent værelset . 
Et kort sekund havde han forstået , at denne mand , som så bydende og brutalt havde knyttet hende til sig , som med sin skånselsløse magt over menneskene havde vundet hendes unge sjæl , som måske ikke havde taget i betænkning at bedrage og forråde hende , dog havde elsket hende mere end han med al sin finfølelse og alle sine skrupler . Disse to — de havde tilhørt hinanden . Om kort eller længe , deres væsen havde formået at øve en sådan gensidig tiltrækning , at alt andet omkring dem var bleven intet . Han havde ret : Edmée var hans , i døden som i livet . Ingen kunne nu skille dem ad . 
Solen steg højere og højere på himlen , og lidt efter lidt samlede der sig nedenfor på gaden en sammenstimlen af mennesker . Det rygte havde udbredt sig over Paris , at monsieur de chåteauneuf havde bragt de undertegnede fredspræliminarier med sig fra London , og folket , der jublede vildt af henrykkelse over denne i årevis så længselsfuldt ønskede fred , kunne nu næppe tro på den 

store lykke , men forlangte højrøstet at få sendebudet i tale . Nu slog uret på tuilerierne ni : rundt omkring i Paris begyndte kanonerne at tordne — det var for borgerne et tegn på , at rygtet talte sandt . Jubelen ville ingen ende tage . Louis de chåteauneuf måtte frem på trappeafsatsen og tale til de folkeskarer , der kom stormende ind i gården . 
Mellem tuilerierne og rue du bak var der sort af mennesker . Overalt lød råbene : leve første-konsulen ! Leve Otto og medborger chåteauneuf ! Leve freden ! 
Bonaparte var endelig alene med sin døde elskerinde . Han holdt hende i sine arme og så for sidste gang ind i hendes ansigt . 
— hvorfor ? Hvorfor ? mumlede han i bitter fortvivlelse . Hvorfor netop nu ? 
Men Edmée de la feuillade lå stumt-ubevægelig i sin lydeløse skønhed , hvid i oktobermorgenens sol på sin gyldne seng . Hun havde for bestandigt unddraget sig livets mange tunge hvorfor . Hendes stolte , unge liv skulle ikke formørkes af tvivl og skuffelser , af smerter , ælde og savn . På det tidspunkt , da hun stod højest , da hendes sjæl uden at svimle havde nået lykkens højeste Tind , havde hun en gang leende sagt :  « jeg bærer døden i min højre hånd . »  hun havde ikke sveget sig selv . 
Det tænkte første-konsulen på nu , her ved sin døde dronnings sidste leje , medens det franske folk jublede hans navn og frydedes over , at han nu så lykkeligt havde nået opfyldelsen af sit kæreste mål : en ærefuld fred med England og med verden . 


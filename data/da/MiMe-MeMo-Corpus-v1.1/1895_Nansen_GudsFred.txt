I . 
5 . Juni . 
Så skal jeg da bort fra hovedstaden . I femten år holdt den mig fast , den listige skøge , bildte mig ind , at jeg ikke kunne undvære dens giftigt parfumerede luft , dens støjende lader , dens hidsende anspændthed , dens forfinede magelighed . Jeg sad i et spind af tusind fangetråde , jeg troede , den havde fanget mig for tid og evighed . Jeg troede vel også så småt , at den ikke kunne undvære mig . Var jeg ikke i årenes løb bleven et fast led i det store maskineri ? Ansås af alle for at høre med . Var selvskreven deltager i byens broget vekslende liv , snart festklædt , snart sørgeklædt ; gav min stemme med i de afgørende ordskifter , blev spurgt 

og søgt , var rådgiver og hjælper , en pålidelig ven , en fjende , der måtte regnes med . 
Hvor træt jeg ofte har været . Udslidt som en gammel droskehest , der må drives afsted med piskeslag og som gerne lagde sig plat ned på stenbroen og blev liggende , til døden og hvilen kom . 
Dødsenstræt er jeg , af fornøjelser og arbejde , af altid at være til rede , tage parti , forsvare og angribe ; dødsenstræt og i mit hjerte så ligegyldig , mens ingen slaphed tør røbes i ord og væsen . 
Allermest træt af den evige kamp for penge . Penge , der måtte og skulle skaffes , slides til veje , lånes frem , forrentes , tilbagebetales , altid flere , altid besværligere — en stedse voksende lavine , mere og mere truende , tungere for hver time at stemme ryg imod , hæmmende arbejdsevnen om dagen , skræmmende søvnen som en mare . 
Hvorfor undre sig over den mere eller mindre åbenbare støtte , socialismen i stigende grad 

vinder hos folk , der ikke hører til de legemlige arbejdere ? Forklaringen ligger lige for hånden . Hvad har de ni af ti blandt os , der rangerer i de øvre klasser , at tabe ved en samfundsomvæltning , en forandring af de herskende økonomiske regler og love ? Vi er , mindst de ni af ti , proletarer , der kæmper en håbløs kamp for at få de indtægter , samfundet under os , til at holde mål med de udgifter , det samme samfund kræver af os , om vi ikke vil sættes udenfor numer . På få undtagelser nær lever vi alle over evne , embedsmænd og kunstnere , videnskabsmænd og handlende , præster , skuespillere , oberster , journalister , borgmestre og poeter . Hvad tabte vi vel , om pludselig den store eksplosion kom , eksplosionen , som sprængte samfundet løs af alle Fuger og lavede fidibusser af gældsbreve , Veksler og forskrivninger ? De har det måske endda forholdsvis bedst , som lever fra hånden i munden . Deres fordringer til livet er små og der stilles ingen fordringer til dem . Hellerikke 

er det dem , der satte gang i den bevægelse , som fører til omvæltningen . Det er mænd fra vor midte , der lærte dem at blive socialister , det er fortvivlelsen i de højere klasser , der har avlet kravene nede fra . 
— — forleden brød jeg overtvært . Overgav mit Bo til en velsindet sagfører , ordnede mig med en forlægger , der nærede en venlig tillid til mine evner og erklærede sig villig til at udbetale mig for et år eller to en beskeden månedlig understøttelse , har nu pakket min kuffert og indskiber mig i eftermiddag —• uden farvel til nogen •— for at drage til den gamle provinsby , hvor jeg har levet min første barndom ; som jeg ikke i tyve år har set , men som jeg stadig , når trætheden kom op i mig , har længtes tilbage til . 
Jeg har ikke vaklet . I samme nu , mit opbrud fra hovedstaden besluttedes , i samme nu vidste jeg , hvor jeg ville hen . Den gamle by kalder mig som en moder , der trofast har siddet og ventet på sit vidt om 

strejfende barn . I den gamle by er der intet , som kan minde mig om det , jeg vil glemme og bort fra . Den og jeg kender hinanden kun fra de gode år , da den var det skønneste og dejligste , jeg vidste , genstanden for min stolthed og beundring , og da jeg var et af dens mest forkælede børn . Den kalder på mig som en moder . Thi dér ligger min moder begravet . Den rummer al den moderkærlighed , jeg i hine dage nød mere end nogen anden og som jeg mistede så tidligt . Hvori verden tage hen uden netop til den gamle by ? Jeg søger den jo for at blive barn igen . 

i . 
Ombord . 
Ikke har jeg sovet og ikke våget på overfarten . Jeg sidder i den lune lyse sommernat på dækket og lader drømmende tankerne følge den gyldne kølvandsstribe , vugget blidt til ro af maskinens tunge regelmæssige slag og de hoppende småbølgers klukkende skvulp mod skibet . 
Tankerne følger striben tilbage — til det liv , den verden , hvor jeg nys færdedes . Så underlig langt jeg allerede føler mig fra det alt sammen , så fremmed og overlegen over-for det . Hvor ligegyldigt , tomt og intetsigende det nu synes mig . Og det har jeg ofret femten af mine bedste år . Ingen har været ivrigere end jeg , ingen mere fanatisk 

troende . Pur ung meldte jeg mig til mit partis fane , sloges bravt og blindt i de meniges rækker , forfremmedes og nåde vel noget nær de udmærkelser , min ærgærrighed kunne begære . Midt i kampbulderet har jeg været , har hadet og tilbedt , aldrig svigtet min fane-ed , aldrig følt mig fristet til det , har vundet venner og fjender , gjort godt og ondt efter evne og bedste skøn . 
Og hvad er så resultatet blevet ? Lykke for mig ? Lykke for nogen anden ? Næppe det sidste ; det første afgjort ikke . Når jeg nu godvilligt opgiver min tilkæmpede stilling — den , vistnok mange misunder mig som atråværdig — , er det i en inderlig følelse af dens håbløse uudholdelighed . 
Hvad i Herrens navn slås man for ? Hvorfor forfølger man hinanden , mistænker og mishandler hinanden , altid væbnet til tænderne , altid parat til at hugge løs ? Måske er der , langt ude i det fjærne , et mål at nå . En højere retfærdighed , en bedre fordeling af tilværelsens goder . Måske oplever 

vore børnebørn en ny social omvæltning . Men for øvrigt : vil menneskene føle sig lykkeligere , om målet virkelig nås , eller vil de ikke blot skynde sig , med uro i hjær-terne , i unøjsom higen , at kæmpe og hade sig frem mod nye mål ? Sikkert . Nej , det er en tom indbildning , at lykken vindes gennem kamp . Kun i fred , fred med sig selv og verden , findes lykken . 
At tænke sig , at de stadig slås derinde . Endnu har den store by ikke lagt sig til hvile , endnu summer ondskaben og vreden i elektrisk belysning gennem gaderne , stimer sammen på kaféerne , drikker sig ør og sløv , vågner så i morgen , efter en angstfuld søvn , i hede hjærner og bitre hjerter . At de gider ! At de ikke alle en dejlig sommermorgenstund springer op med den beslutning , at nu vil de ikke længer ! Smider våbnene fra sig , svaler den hede hjerne i den friske morgen , fylder det bitre hjerte med naturens søde vellyst , renser sig ud for al ondskab og alt had , slutter fred over hele linjen på 

det simple , letfattelige grundlag : vi er mennesker alle , vi vil hinanden intet ondt . Og fuldbyrder , uden blodsudgydelse , den revolution , som gør enhver ny revolution overflødig . 
— —• sådan sidder jeg og drømmer , mens skibet den skønne juninat bærer mig over den stille sø til min gamle by . Og som var det et billede , skabt af min drøm , ser jeg i solopgangen , just som vi har passeret fjordens indløb , en ung kvinde stå ved min side , stor og stolt , med et ansigt , der lyser af mild fred . Som et syn kom hun , som et syn forsvandt hun . Men var hun et varselbud , jeg modtager det med tak . Et varsel om , at jeg er styret den rette kurs for at finde freden . 

Iii . 
Vejrbakken , 6 . Juni . Aften . 
Vi ankom i den årle morgenstund . Bagagen lod jeg foreløbig stå ombord — jeg vidste endnu ikke , hvor jeg ville bo . Og jeg drev op gennem den slumrende by . Straks var jeg lidt vildsom til mode . Den gade , jeg gik i , havde et navn , jeg ikke mindedes , og mange nye huse med flove glatte alle-mands-facader og hjerteløse spejlglas-butiksruder . 
Men da jeg kom ud på torvet , kendte jeg min gamle by . 
Jeg satte mig på den fritstående stentrappe foran det hus , hvor jeg som barn havde boet ; jeg lukkede øjnene over det 

hastigt gensete billede , og så livagtigt , som havde jeg nys forladt det , opstod torvet i min erindring , sådant som det var i mine barndomsdage . 
For enden af torvet løber østerå . Den er ikke overdækket — som nu — , den flyder åben gennem byen , med broer over og med knudrede løvrige træer på begge sider . Og den er fuld af både og små skuder , hvor der sælges fisk og jydepotter og træsko og , om efteråret , frugt . Så dufter hele torvet , ja gaderne udenom med , af krydrede berga-motter og gravensteners rosen-em . 
Den anden ende af torvet beherskes af det gulstrøgne kongehus med den takkede gavl . Her er det , at byens gamle storke-fædre holder forsamling sommereftermiddage . De står én på hver af gavlens afsatser , øverst oppe præsidenten , der åbner mødet med en høj knebren . Derefter knebrer de på rad , alle de ærværdige storke , og de , der lytter til , står undertiden på ét ben af lutter Iver . Men det hænder , at råds- 

forsamlingen opløses i almindeligt klammeri , mens alle storkene basker med vingerne og knebrer forbitret i munden på hinanden . Også hænder det , at en nidkær storkemadam eller en næsvis storkepode forsøger at trænge sig ind i forsamlingen og bliver sat på porten under drøje knubs , så fjerene ryger om den . 
Det gamle kongehus , hvilken sorg den dag det dømmes til døden af et pietetsløst borgervels krav på en ny tidssvarende bankbygning . De skændige rænker , de giftige løgne , der føres i Marken for at fælde det . 
Det insinueres , at alle de historiske overleveringer , som giver kongehuset ry og glans gennem århundreder , er tyvstjålen pynt . Det påstås ydermere , at huset er så medtaget af ælde , at det næppe kan holde sig oprejst og at det er en stadig truende fare for de omliggende bygninger . En rasende kamp føres i byråd og i den stedlige presse mellem ideens talsmand — latinskolens historielærer — og borgervellets materialister . Men disse sidste sejrer , efter at et velfærds 

udvalg af bankforhippede håndværkere har givet sagkyndigt skøn for kongehusets affældighed . Og nedbrydningen begynder . Vi børn , hvis fædrelandske fantasi er vokset op i skyggen af det gamle hus , følger med forbitret sorg hvert slag af hakken , og vi nyder en smerteblandet triumf , da håndværkerne midt under arbejdet må erklære sig magtesløse og tage krudtet til hjælp for at sprænge kongehusets favntykke mure . Så falder omsider den gamle kæmpe , men ej for menneskehånd . Døende spotter den sine voldsmænd . 
Midt på torvet ligger det røde rådhus med byens våben i guld og farver over den svære brune egetræsdør . Om rådhuset samler sig alle barnestue-historiernes uhygge . Foran det stod i gamle dage gabestokken og pælen , hvortil forbryderne bandtes , når de offenligt piskedes . Her udsonede bi . a . de berygtede røvere fra de store skove nord for fjorden begyndelsen af deres straf , da de langt om længe , efter talløse skændselsgær 

winger , fangedes af militæret og omegnens bønder . Banden bestod af en gammel kælling , hendes syv ryggesløse sønner og en vidunderskøn ung pige , kæreste til den ældste af brødrene , Erik krumfinger . Plyndring , voldtægt og ildebrand var de mindste af deres forbrydelser . Også adskillige mord havde de på deres samvittighed og grusomheder af den skrækkeligste Art . Således — fortalte i al fald min barnepige — morede de sig med at binde små børn til gloende ovne , når de forlod en bonde-gård efter at have plyndret den og myrdet de voksne beboere . Det var en fest for hele byen og omegnen , da de , nøgne til bæltestedet , piskedes foran rådhuset og morgenen efter førtes til galgebakken og henrettedes . Kun Erik krumfingers kæreste vakte en vis medlidenhed . Hun var så dejlig af skikkelse og åsyn , hun var så ung og hun jamrede sig så bitterligt , da hun blev pisket . Men om skånsel kunne der ikke være tale . Hun 

havde været den allergrummeste til at stege de små børn . 
Rundt om torvet ligger så alle de gamle købmands- og beværtningsgårde , hvor bønderne tager ind torvedagene og hvor der er den herligste tumleplads for børnenes lege . Bindingværks-gårde , der er et sandt vildnis af svalegange med tørrede sild på udspændte snore , af vaklende trapper og møre ud- og tilbygninger , der raver mellem hinanden som fulde mænd . Her på lofterne i de store korndynger leges der skjul , og om lørdagen sidder jeg bag disken i den holstenske madams værtshuskælder og skænker hvidt øl og dram for bønderne og min ven droskekusken , som bor i et hul bag stalden i porten og dér , i en altid frisk atmosfære af hestegødning , med et spritkogeapparat , en rugbrødshumpel , en krukke svinefedt og en billing kommensost fører den lykkeligste ungkarle-husholdning , jeg kan tænke mig . Men når stemningen bliver høj i den lave kælder , morer man sig med at give den aldrende 

droskehest brød , dyppet i brændevin , og som en vild araber farer øget rundt om torvet , bredende skræk og forfærdelse mellem bønderkonerne , der sidder med udbredte skørter foran rådhustrappen og i landlig ugenérthed besørger deres privatanliggender . 
— — — jeg åbner øjnene og ser ud over det sollyse torv . Rådhuset ligger der endnu , de gamle gårde også , jeg ser værtshuskælderens små grønne ruder , jeg øjner en stump af åen , der bugter sig mellem hældende huse og over hvis lemlæstede poesi et enkelt syrentræ i en tilstødende have breder et ungt blomstrende smil----------jeg kender min gamle by og jeg rejser mig , let og glad i sindet , med en dirrende lykkefornemmelse af at være hjemme . 
Jeg er hjemme , og jeg vil til min moders grav . 
Endnu er byen ikke vågnet . Mens jeg vandrer gennem dens tomme gader , fornemmer jeg det , som om jeg er kommen og 

har overrasket den , og jeg sender vækkende gensynshilsener til alle de kendte ting , jeg mødtr . Herregud , her hænger det endnu nedad kirketårnet , det tykke tov , som var den gamle bys ukunstlede brandsignal-apparat . Den , der opdagede en brand , havde at trække i tovet , så klokken i tårnet klemtede . Mellem os børn hed det sig , at den lykkelige , der således meldte en brand , fik udbetalt en blank rigsdaler . Hvor flittigt — men forgæves — spejdede jeg ikke på hver spadseretur efter at se luerne slå ud af et hus . Jeg vandt aldrig daleren . Monstro det gamle tov endnu gør tjeneste , eller hænger det mon blot som en forglemt levning fra svundne dage ? 
Jeg standser og ser ned ad en skrånende Side-gade . I det fremspringende hjørne-hus dernede var det jo , vi boede i krigens år . Jeg var ikke mere end et par år den gang , og dog præntede hine dages begivenheder uudslettelige indtryk i min sjæl . Den tyske indkvartering — soldaterne , der skændtes 

med moder om den danske mad , og den gemytlige hvidskæggede Major brumbasse , der forelskede sig i os børn , men som ’ jeg ikke ville lade kysse mig , fordi han var en tysker . Allermest dog disse billeder : min moder og mine halvvoksne søstre samt et par andre af byens småpiger sidder og piller charpi . Pludselig lyder der hestetramp i gaden , jeg skynder mig til vinduet , men i det samme går døren til faders studereværelse op , og med et kraftigt ryk rives jeg bort fra vinduet .  » Rul gardinerne ned , ingen må se ud , «  — siger fader , bleg og bevæget .  » Tyskerne kommer 1 «  en uhyggesvanger stilhed hersker i den mørke stue , og bange kryber jeg sammen i moders skørter , mens den klaprende larm af mange heste kommer nærmere . Så standser støjen lige nedenfor vore vinduer , vi hører kun nogle hastige høje ord , der lyder som skældsord , en klynken , nye eder , forbandelser , raslen af sabler , urolig stampen af heste og , til sidst , et angstfuldt skrig på dansk . Sit eget forbud 

til trods iler fader til vinduet , moder og vi børn bag ham , og fra en stol ser jeg en mand , i hvem jeg kender vor skomager , blive slæbt af en officer i skinnende hvid kappe hen ad stenbroen , langs den stejlende hest . Og jeg ser gaden fuld af fint uniformerede ryttere , der nu alle igen sætter sig i bevægelse , efter officeren , der , med skomageren som tvungen vejviser , fører an ned mod fjorden , over hvilken de danske soldater er flygtede . 
Og så billedet af de sårede danske soldater , der køres gennem gaderne , efter den ulykkelige træfning ved bakkerne vest for byen . Så sikkert var sejren ventet , thi for en gangs skyld var danskerne de fleste . Desværre havde obersten , der førte vor afdeling , også været for tillidsfuld . I stormløb lod han sine folk tage terrænet ned ad bakkerne , ved hvis fod tyskerne ventede i ly bag grøftehegn . Og fra den dækkede stilling strakte tyskernes geværkugler de fremstormende danskere til jorden som værge 

løst vildt . Herom havde vi børn hørt , også om oberstens fortvivlelse — han var indkvarteret hos en embedsmandsfamilie , som stod os nær , og det var fortalt fader , hvordan obersten , der om morgenen red sejrssikker ud for at oplede tyskerne , sent om aftenen var vendt tilbage og havde lukket sig inde på sine værelser , uden at ville spise og uden at ville tale med nogen . Nu , den næste morgen , kom de såredes træn . Langsomt og tungt , som et ligtog , ruller vognene gennem gaden , og på spredte halmneg hviler de sårede . Nogle har bind om hovedet , andre om arme eller ben . Bindene er plettede af blod og ansigterne er hvidere end bindene . Ikke en af de sårede ser til vinduerne , alle stirrer de frem for sig med udslukte , håbløse blikke . Jeg havde vel næppe nogen sådan tanke den gang : det har siden stået for mig , som om disse sårede danske soldater mindre vakte medlidenhed ved deres legemlige smerter end ved den 

fortvivlelse — ja , skamfølelse — over nederlaget , der stod at læse i deres forpinte ansigter . 
-----------jeg går uden at tænke på den vej , jeg følger . Det er tyve år siden , jeg trådte disse gader , deres navne har jeg i tyve år ikke haft i mine tanker : som ved en usynlig hånd , uden eftertanke , uden fanden , føres jeg nøjagtigt derhen , jeg vil . Jeg er i mit barndomshjem , jeg er i min faders flus ; min fod farer ikke vild på den hjemlige grund . 
Så står jeg , just som hanen galer tredje gang sin morgenhilsen over byen , i den lille gade , som leder ned til kirkegården . De lave stråtækte gule huse , hvor de gamle kransebindersker boede , indrammer endnu gaden , og som for tyve år siden hænger endnu — som var det de samme — tarvelige vedbendkranse og moskranse med evighedsblomster udenom de små døre med klinke-låse . I et af flusene står et vindue åbent , og , 

hidkaldt ved lyden af den tidlige morgenvandrer , stikker en morlille hovedet ud . Jeg køber hendes kranse , lægger den beskedne betaling i hendes rynkede hånd , og , fulgt af hendes velsignelse , går jeg gennem lågen ind på kirkegården , hvor fuglekvidder og Duft af cypresser og morgenfriske blomster modtager mig . 
Min moders grav ligger borte fra den alfare vej , i en stille fjern krog blandt hundreder af andre grave . Den usynlige hånd leder mig ad de halvtilvoksede stier , der snor sig mellem græsTuerne , og så står jeg med ét foran den lille indhegnede plet , hvor moder hviler , med et barn ved hver side : en større Tue mellem to ganske små . Frisk vedbend dækker alle gravene og snor sig op om det simple marmorkors på moders grav . Bag den , bøjende deres tunge lilla og gyldne blomsterklaser ned over den , står en guldregn og et syrentræ , og i hvert af det lille kirkegårdsbeds fire hjørner folder rosentræer deres lyserøde og hvide knopper ud 

med morgensolens smil gennem regntårerne fra natten . 
Jeg sætter mig på den grønne tremmebænk , jeg kærtegner med blikket navnet på korset lige overfor og jeg taler med-min moder . 
» Jeg er kommen til dig , moder , for at finde fred . I tyve år har jeg været borte fra dig , langt , langt borte blandt fremmede mennesker . Da jeg sidst sad her og tog afsked med dig , vidste jeg ikke , hvad jeg mistede . Jeg var et barn og du en ung hustru . Nu er du en klog gammel kone , og jeg en dagtræt mand med hår , der begynder at gråne . Skænk mig den fred , du for længst har vundet , og jeg bliver hos dig . « 
Jeg synes min moder sidder overfor mig , en gammel kone med hvidt hår og milde brune øjne . Jeg glemmer tiden , mens jeg ser ind i de øjne , til jeg vækkes ved , at kirkeklokken sender syv skingre slag ind over kirkegården . Jeg tager kransene , dem jeg stadig bærer på armen , og lægger dem , 

knælende , på graven  » Tak , moder . Tak for alt — i gamle dage og nu . « 
Men mit hjerte rummer også en anden tak , mens jeg langsomt , omsust af fuglekvidder og vindens leg i trækronerne , forlader den stille , sødt duftende dødens have . En tak til den gamle bys trofasthed , der ikke har ladet min moders grav ligge øde , men har fredet og hæget om den . Findes vel sådan lang hukommelse og bestandig troskab i de store stæder , hvor hver dags nyt jager støjende frem og puffer alt forbigangent til side ? Dér mindes man kun døden i pralende opråb i avisernes avertissementsspalter . Dér er kirkegårdene alt for store og alt for langt borte . De døde får skøtte sig selv . Den gamle by har de døde i sin midte , altid nærværende , levende i en kærlig hukommelse . Jeg takker jer , min moders venner i den gamle by , jeg kender jer ikke længer , jeg bringer jer mit hjertes stille tak . 
----------jeg ender min morgenvandring på vejrbakken , og dér bliver jeg . 

vejrbakken ligger lige udenfor den gamle by , er dens lystanlæg , dens stolthed . Sjældent fandt også en by så herlig en plet til en offenlig park . En gavmild borger  » anlagde «  og beplantede for et århundred siden vejrbakken , delte den ved trapper og vindel-alléer i terrasser , skærmede den med gran og fyr og lod i ly deraf bøge og sirbuske vokse op , tog magten fra vestenvinden og lod solen herske , skabte således af den golde vejr-bakke en frugtbar have . Herop drager den gamle bys beboere sommer-eftermiddage med madkurve og flaskefoder , får vand på maskine fra pavillonen på den første terrasse og gør sig det hyggeligt i lysthusene . Men på terrasserne ovenfor , i  » Skoven «  , går drengenes røverleg . 
Jeg kommer til vejrbakken med en hemmelig angst for at blive skuffet . For min erindring fra barneårene står den som noget rent æventyragtig stort og skønt . Bakken et bjærg , skoven en urskov . 
Jeg ser med et smil storagtigheden for 

svunden . Både bakke og træer synes mig at være voksede nedad . Der er intet æven-tyrligt , intet fantastisk ved vejrbakken . Men dens skønhed er pålidelig nok . En yndigt smilende idyl . Alligevel mangler vejrbakken ikke storhed . Den har sin udsigt . 
Jeg er nået op til  » Pavillonen «  , en gul trævilla , udenfor hvilken en opvarter og en hærskare af spurve er i færd med at rense de små beværtningsborde for madkurvenes affald . Jeg vender mig om og blændes . For min fod har jeg hele byen og bag den fjorden , der bugter sig som en spejlklar flod mellem bakker og Enge . Milevidt når blikket til begge sider . En uendelighed af himmel , vand og sommerfrodigt dansk land . Og byen , hvis røde Tage synes som rutschede ned ad vejrbakkens grønne skråninger . 
Her har jeg hele min gamle by . Og i samme nu føler jeg , at her må jeg bo . Jeg lader opvarteren kalde på værten , og fem minutter efter er jeg indkvarteret i pavillonens to kvistværelser , som ellers ikke udlejes , — 

pavillonen har overhovedet ikke liggende gæster — men som overlades mig , da jeg tilbyder at leje dem for vinteren med . 
Og nu har jeg mit fremtidige hjem i orden . Her er ingen luksus , men alt hvad jeg behøver : en god seng i soveværelset og i min dagligstue et arbejdsbord , nogle stole — ja ovenikøbet en sofa . 
Mine bøger er pakkede ud , mine piber stoppede . Siden jeg var ung student , har jeg ikke smagt pibe . 
Gud være med jer , havannacigarer og cigaretter — hvad er i dog mod de drag af uforfalsket hollandsk knaster , som jeg i dette øjeblik ryger , mens jeg sidder ved mit kvistvindue og skuer ud over min gamle by ! 

Iv . 
12 . Juni . 
Øverst oppe på vejrbakken , ovenover skoven , på den åbne bakkekam knejser møllen , hvid med sorte vinger , på sin grønne jordvold . Det er den bedste mølle i egnen , thi den har altid vind nok . Den tjener tillige som sømærke for skibene på fjorden . Den ses i flere Miles afstand . 
Mølleren ejer jorden oppe på bakken så langt ned , til anlægget begynder . Skrænten mod nord , mod fjorden , ligger øde og udyrket . Men på skråningen mod syd er et stort stykke indhegnet og opdyrket til have . Mølleren har taget lære af den mand , der anlagde lystanlægget . Han har trodset vind og vejr , har rejst en skærmende hæk mod 

vest , har blandet bakkens sandede jord med møjsommelig tilkørt fed muld fra agerlandet , har gødet og vandet , grøftet og gravet , indtil han så’ sin hængende have trives og blomstre . 
Jeg mindes den halvt uvillige respekt , hvormed mølleren omtaltes af byens folk . Man beundrede hans dygtighed , men frastødtes af hans bryske særlinge-væsen . Det stod i hans kontrakt med byen , af hvem han købte sin grund , at den til enhver tid skulle stå åben for folk , der ville nyde udsigten . Men skønt han ikke gjorde noget forsøg på at omgå denne kontrakt , følte byens beboere sig ikke vel på hans enemærker . I hvert fald holdt man sig i ærbødig afstand fra hans hus og hans have . Selv vi drenge , der nødigt gik af vejen for et vikingetogt ind i en frugthave , lod om efteråret møllerens berømte pærer og æbler modnes i fred . Der gik også ganske ondartede rygter om mølleren . Det fortaltes således , at han behandlede sin unge smukke kone , en proprietærdatter fra en egn sydpå , 

med tyrannisk hårdhed . Måske rygterne blot kom af , at møllerens kone levede lige så afsondret og indesluttet som han selv — noget , den gæstevenlige og selskabelige befolkning vanskeligt opfattede som frivilligt — ; blidere blev i al fald rygterne ikke , da den unge kone døde få måneder efter sin første barselseng , efterladende sin mand en lille datter , som hverken fik amme eller barnepige , men passedes af mølleren selv og hans svend . Den lille pige , genstand for hele byens beklagelse , var vel en 2—3 år , da vi rejste bort . Med sky nysgærrighed havde jeg ofte betragtet hende , når hun i sin barnevogn — en simpel trækasse på fire hjul — blev rullet af den gamle skut-ryggede svend rundt på møllevolden . 
----------jeg har hver dag været en tur oppe ved møllen . Vi har haft vestenstorm . Jeg har nydt det storartede skue af fjorden i oprør , og jeg har , da stormen løjede af , 

lyttet til det fjerne tordendrøn fra vest : dønningerne fra havet fem mil borte . 
Jeg fandt møllen på sin plads ; men til min forbavselse stod vingerne stille . Jeg tænkte :  » Mølleren må have forandret sig meget på sine gamle dage . Han kan nok ikke længer lide at lade møllen gå i storm . «  men også i dag , da det er magsvejr og kun blæser en almindelig skikkelig vind oppe over skoven , hvilede møllen i urokkelig ligegyldighed . Vinden ruskede i de rebede sejl , den muntre bygesol legede gennem vingernes ribber . Men møllen lod sig ikke vække . Og det allervidunderligste : støttet op mod en af vingerne , så trygt dvælende som kunne der slet ingen fare tænkes , stod en ung kvinde i en tætsluttende blå lærreds kjole , med armene korslagte over det høje bryst , og stirrede ud over det vide land . Hun hørte mig ikke , så’ mig ikke . Hun syntes , lig en tornerose , at drømme ved foden af den sovende mølle . 

skulle mølleren være død ? Og ingen efterfølger have taget møllen og arbejdet i arv ? 
Da jeg for lidt siden kom hjem , spurgte jeg i forbigående min vært , om den gamle Møller endnu boede deroppe . Jo , det gjorde han . 

v . 
19 . Juni . 
Hver dag går jeg lange ture i byen og gennemstrejfer den på kryds og tværs . For hvert skridt vågner en erindring . Jeg føler mig som en opdagelsesrejsende i min egen sjæl : der bygger sig , sten på sten , op i mig et kongerige af gode minder , jeg i mange år har ladet falde i ruiner . Den gamle by med barndommens søndagsstemning bliver levende i mig , og den be-folkes med et Mylr af kære skikkelser . Nogle af dem træffer jeg endnu spadserende om i gaderne . Gamle adjunkter , allerede gamle den gang , jeg var blandt deres elever , vandrende samme sindige eller skyndsomt trippende gang til skolen ; ærværdige borger- 

mænd , hvis smilende gæstfri ansigter jeg mindes fra deres sønners børneselskaber , og unge travle forretningsfolk , af hvis alvorsfulde familjeforsørger-miner jeg pludselig ser en gammel forglemt legekammerats barnetræk kigge frem . Jeg går som harun al raschid i Bagdads gader . Iagttagende , genkendende uden selv at blive hverken kendt eller iagttaget . Kun en gang imellem møder jeg et skottende , prøvende blik , der siger : nå , der er nok kommen en fremmed til byen . 
Der er andre skikkelser , som stiger frem for mig , mens jeg studerer butikskiltenes navne . Det forekommer mig , når jeg finder de samme butiker og samme købmands- , bager- og håndværker-navne på samme plads , jeg sidst så’ dem , som om den gamle by havde standset sit liv og sin udvikling den dag , vi  . forlod den . Jeg må ræsonnere for mig selv :  » det er jo dog kun tyve år siden . «  thi jeg føler mig som en gammel , gammel mand , der efter at have 

levet mange menneskealdre i troldenes høj , vender tilbage til min hjemstavn . Jeg kan egentlig slet ikke forstå , at ikke alt er forandret og at ikke alle de mennesker , jeg kendte , er døde . 
Mange af dem er det dog . Om nogle véd jeg det af beretning , om andre slutter jeg det , fordi jeg ikke finder dem i deres vante krog . Også disse skikkelser lever op for mig af den stenbro , de før trådte og som jeg nu træder uden at møde dem . 
Allertydeligst ser jeg for mig den frøken , som holdt skole for bedre folks smådrenge i den gamle by . Det tykke rare gamle menneske , til hvem mødrene så trygt betroede deres poder , thi hun tog sig dem an ikke blot som skolemesterinde , men nok så meget som en barnepige og kæletante . Hende var det , der med sine buttede fingre hjalp os af med vore mælketænder , når de begyndte at rokke ; til hende blev vi sendt de dage , hvor vore forældre formedelst et storkebesøg eller andre forstyrrende familjeanliggender ville 

være af med os . Hun forærede os de første komediebilletter , og , når vi betalte vore fire mark i skolepenge hver månedsdag , gav hun dem af os , hvis forældre sad i små kår , de to tilbage som en foræring til at købe  » noget nyttigt «  for . Hende endelig var det , der til fornøjelse for os drenge lå og svedte i sengen fastelavns-mandag til langt op på dagen , for at vi alle kunne nå at rise hende op og blive belønnede med de boller , hun i en stor torvekurv havde stående under sengen . 
Du gode , gamle pige , i dit store hjerte bankede al den gamle bys barnlige troskyldighed . Jeg rejser dig et æres-minde , det , dine drenge alt for længe har skyldt dig . 

vi . 
20 . Juni . 
Naturligvis er den unge kvinde , jeg så' oppe på møllen forleden , møllerens datter . Jeg dumrian , som ikke straks begreb det . Hun må jo nu være en for længst voksen pige . 
Jeg kan ikke få hende ud af mine tanker . Så stolt hun stod dér , højtsvævende , vidtskuende , ovenover byen og skoven , ja ovenover selve vejrbakken . Hvilke drømme svulmede mon i hendes barm , hvilke længsler var det mon , som hendes korslagte arme knugede tilbage ? Så’ hun fra sit høje Bo med foragt ned på menneskenes jordbundne 

stræben , eller gik hendes hu mod at stige ned og være med i den travle færden ? 
Helst tænker jeg mig hende som den store freds gudinde , den gudinde , jeg dyrker . Her på vejrbakken er hendes tempel rejst , og af møllen bygger jeg hende et højalter . Herop kalder hun til livsalig fred i naturens ubesmittede rige den , som mødig søger bort fra hverdagslivets støv og møje . Hendes skød har engens duftende kløverhvile folden trætte vandrers hoved , hendes øje spejler himlens blå og hendes stemme synger vindens hviskende vuggesang i træernes kroner . 
Er jeg en nar , du smukke møllerdatter , at jeg fæster digtningens glorie om din pande , kårer dig til min lykkedrøms gudinde ? Er du måske en ganske jævn lille borgerpige , der skikkeligt længes mod kæreste , lysning og brudeseng ? Har du måske allerede fundet din møllersvend ? Var det ham , du spejdede efter , da du stod på højalteret ? 

ligemeget : jeg lader dig stå , som min drøm har stillet dig . Jeg kender dig ikke og vil ikke lære dig at kende . Ingen brutal virkelighed skal skænde dit hellige billede . 

vi . 
25 . Juni . 
Jeg fik i dag gennem min forlægger post fra hovedstaden . En bunke ligegyldige breve , et brev også fra min elskerinde . 
Hun spørger forundret , krænket og bedrøvet , om jeg er sunken i jorden . Hun har forgæves ventet og søgt mig . Af en fælles bekendt har hun så hørt rygtet om , at jeg skulle være rejst til udlandet med en dame . Og hun sender mig nu sit brev på må og få , efter min gamle adresse :  » Jeg véd jo ikke , om det når dig . Dog syntes jeg , jeg på en eller anden måde måtte spørge dig , hvorvidt rygtet taler sandt . Jeg må jo næsten tro det . Men har jeg da fortjent , at du handler sådan mod mig ? Har jeg nogen 

sinde forbrudt mig ? Har jeg ikke altid tværtimod føjet dig i ét og alt , gjort mig umage for at være netop sådan som du ville have mig ; ikke plaget dig hverken med overhæng eller skinsyge ? Nu , du har tilføjet mig så bitter en sorg , ville jeg ønske , jeg kunne hade dig . Jeg kan det ikke . Skriv blot to ord , at du vil komme snart tilbage til mig , og jeg elsker dig nu som altid . « 
Hun kan ikke hade mig , hun bilder sig ind , hun elsker mig . Jeg tror ikke på , at kærlighed og had er hinandens nødvendige supplementer . Jeg føler mig tværtimod overbevist om , at den største kærlighed aldrig , hvor forsmædeligt den end martres , slår om i hadets modsætning . Men hun , der sender mig dette turteldue-brev , er kun due , for så vidt som hun forstår at kurre elskovssygt , kan ingensinde blive en høg , thi hun mangler den følelsens fanatisme , der hvæsser klør og næb . Hun valgte mig til elsker , fordi det behagede hendes forfængelighed at blive foretrukken af mig . Hun føler en vis tom 

hed nu , jeg er borte . Hun ønsker at få mig tilbage ; thi det krænker hende , at jeg af egen drift er gået fra hende . Men om føje tid vil den lykke , hun begærer , atter blomstre for hende . Den tomme plads vil blive optagen af en ny elsker , der har om end andre så ligeså store fortrin som jeg . Hendes nag imod mig vil svinde , og når vi ad åre atter ses , vil vi hilse fornøjet på hinanden som to venner , der aldrig har haft noget livsens alvor sammen , næppe nok nogen minde- eller glemselværdig oplevelse . 
Det er sagen . Og det er forklaringen af , at jeg kunne rejse bort uden at føle det som en nødvendighed at tage afsked med hende . Her var ikke tale om et brud . Hvad skulle jeg sagt hende andet end et valent  » Tak for denne gang «   ? Her var end ingen knude at hugge over , kun en løst sammenhæftet kotillonssløjfe at skille i sine to bånd , det hvide og det røde . Jeg kunne ikke overvinde mig til at sige de behørige sløve trøstens-og takkeord ved denne skin-grav . Jeg skam 

mede mig ved at spille med i en scene af så åbenlys uvederhæftighed , at give repliken til hende , der sikkert ikke havde nægtet sig den fornøjelse at forsøge sig i det store drama efter de bedste mønstre . ' 
når jeg besluttede at bryde op fra hovedstaden , var måske også , dybest inde , det den stærkeste bevæggrund , at jeg ville bort ikke just fra hende , min sidste elskerinde , men fra hele den elskovs-sport , som leges i den store bys overflade-selskab og som jeg med så megen Iver havde dyrket . Havde dyrket mest fordi jeg derved tilfredsstillede en lyst til at håne kærligheden , til at rive den ned fra det svimlende høje fodstykke , som min ungdoms blinde tro byggede den med det resultat , at jeg selv en skønne dag lå værkbruden på jorden . 
Jeg havde elsket og var blevet skuffet . Jeg tvang min sorg i mig , jeg svor en stille ed , at for første og sidste gang havde jeg været kærlighedens nar . Var jeg bleven erobret , ville jeg nu erobre . Havde man 

leget med mig , ville jeg nu lege med andre . Ikke havde jeg nogen lyst til at gøre ondt , som der var gjort mig ondt . Jeg ville blot tage kærligheden ovenfra , sådan som den en gang havde taget mig i nakken . Og jeg ville lære andre at gøre det . Lære dem , at kærlighed ikke er værd at regnes for andet end en spas . Mindst af alt noget at sætte livet ind på . Jeg lærte , at i kærlighed sætter man altid livet ind , også når man netop ikke vil det . Jeg følte mit liv forspildes , mens jeg troede mig i færd med at gøre mig til kærlighedens herre . Jeg vågnede en morgen i angst : se , årene svinder . Hvor er de henne alle de , du legede med ? Hvad har du samlet i lade af de følelser , du såede ud for vejr og vind ? Dråbevis lod du dit hjerte forbløde og lægge sig øde , gav lidet og fik intet , gav så ofte , at du snart intet vil have tilbage . 
Jeg vil svare min fortørnede elskerinde : jeg ønsker dig , der var min alt for lærvillige 

elev , at du en gang må træffe en , der lærer dig at elske . 
Måske vil jeg da i al fald lære hende at hade . 
Thi dum er hun ikke . 

Viii . 
Sidste dage i juni . 
Jeg vil skrive en bog om den gamle by . Ikke som den er — jeg bryder mig sletikke om med en moderne kunsts kritiskpsykologiske metode , der også står til min rådighed , at bore sonden i den og krænge dens indvolde ud — , hellerikke som den var , men sådan som jeg ser og genser den under barndomsmindets blå glas  . . . i en soldis af stille glæde og vemod uden bitterhed . Det skal være en bog for alle dem , der , ligesom jeg , trænger til at sætte sig hen i en lun og god krog , hvor der er stængt af for omverdenen og hvor sjælen for en stund kan leve sit blomsterliv i en klosterhave . 

det bliver en bog uden pirrende nyt , uden blændende farver , der bliver ingen spænding , næppe nok handling i den . Mit mål vil være nået , om de , der læser den , fornemmer det , som om jeg havde bragt en buket af enkelt farvede , enkelt duftende markblomster ind i deres stue . 
Tre gange om ugen er stiftsbiblioteket åbent . Da sidder jeg i læsestuen og blader i de gulnede folianter , hvor i sirlig snørklet skrift den gamle bys liv og begivenheder er optegnede . Jeg får vel næppe brug for de studier , jeg gør . Men jeg indsuger gennem fordybelsen i de henfarne tider den stemning af sagtmodig fjærnhed , hvormed jeg gerne vil fylde min bog . Det er heller-ikke alene for de gamle folianters skyld , jeg søger biblioteket . Selve stedet drager mig . Ofte glemmer jeg rent bøgerne , der ligger foran mig , læner mig tilbage i den brede slidte svinelæders armstol og fortaber mig i drømmende beskuelse . Biblioteket er indrettet i det gamle brødrehus , hvor i den 

katolske tid munkene boede og hvor i de første århundreder efter reformationen latinskolen holdtes . Den stue , hvor jeg sidder , var klosterets refektorium . Et temmelig langt rum med hvidkalkede mure og tre lave spidse loftsbuer . I den ene langvæg er dørbuen — så lav , at en voksen mand må bukke sig for at gå igennem . Den åbner udsigt ind til biblioteks-stuerne med deres reoler fulde af falmede gule og blå bogrygge . På den anden langvæg er der tre vinduer , et for hver af loftsbuerne . Vinduer , der sidder i dybe buede udskæringer og med småbitte blyindfattede ruder , som solen har brændt grønne og røggule . Vinduerne når næsten ned til jorden , og udenfor er bibliotekarens have , et hjørne af den gamle klosterhave og kirkegård . Det er en frugtbar jord med svulmende buskadser og et prangende blomsterflor i fede skinnende græsplæner . Mellem en klynge af bugnende tunge frugttræer står en høj , flad , halvt forvitret gravsten med en næsten udvisket indskrift . Oftest 

dvæler dog mit blik ved den høje gule mur , som omslutter haven og vender ud til en smal gyde , der er et sted , hvor denne mur bliver dobbelt , dannende et lille indelukke . På indermuren ses spor af råt tilhugne trin , og i indelukket vantrives et ældgammelt træ , der nu kun løves i enkelte grene . 
Jeg ser på trinene i muren , på træet i indelukket og jeg drømmer om den unge munk , der har siddet her , hvor jeg nu sidder , og lyttet til de gamle brødres pludren efter nadveren . Men hans tanker er andetsteds , han følger solnedgangens gyldne spil i løvet udenfor de lave vinduer og hans hjerte banker uroligt . Så er brødrene gået til hvile , natten har sænket sig over klosterhaven . Men forsigtigt åbnes døren til refektoriet , den unge munk lister sig hen til et af vinduerne , løsner dets hængsler og svinger sig ud i haven , famler sig i den mørke nat frem til muren , står nu på det øverste af trinene , bøjer en af træets grene ned til sig , 
guds fred , a 

lader den vippe tilbage og er i indelukket , hvor hans elskede , formummet i mandsklæder , venter ham og bliver hos ham , mens nattergalene slår i klosterhavens buske . 
Jeg vil skrive en bog om den gamle by og dens klosterfred . Jeg ville også gerne lade nattergalene synge over den unge munk og hans forborgne kærligheds-lykke . 

Ix . 
1 . juli . 
Der er hændet mig en stump af et eventyr . 
Jeg sidder i Morges , som sædvanlig , udenfor pavillonen og fodrer mine spurve . Mange spurve var der på vejrbakken , da jeg kom hertil . De er blevne flere dag for dag , og de forfremmes stadig i dristighed . Efterhånden kommer de bogstavelig ind i min stue for at se , om jeg ikke har noget til dem , og når jeg en morgen lader vente på mig med affodringen , melder de sig med at pikke på mine vinduer og med utålmodige skrig i vindueskarmen . 
Vi er netop nåde til afslutningsnumret : et stort stykke hvedebrød , som jeg lægger midt 

på bordet og som hele banden styrter sig over , hakker og river og slider i , indtil et dristigt par ved forenede kræfter , efter et behændigt indhug , slæber af med den sidste kæmpebid . 
I det samme får jeg øje på en ung lysklædt pige , der står på trappen op til den øvre bakkeafsats og som åbenbart har overværet min leg med spurvene . Hun rødmer , da mit blik møder hendes ; hun synes forvirret ved at blive overrasket i at have beluret mig , hun gør en bevægelse som for at vende om og flygte , så betænker hun sig , går med rolige skridt ned ad trappen og styrer lige hen til mig . 
Jeg rejser mig og hilser , hun gør en svag bøjning med hovedet , siger så med en sikkerhed , der måske er tilkæmpet , men synes naturlig :  » Jeg har noget til dem . «  og hun tager op af lommen et sammenlagt blad og giver mig det . Jeg ser forbavset på hende og åbner papiret .  » Ikke sandt «  — spørger hun —  » det er deres ? Jeg kendte dem , da jeg før så’ dem . «  det , hun giver 

mig , er et blad , som fløj fra mig under overrejsen på skibet og hvorpå jeg har skrevet nogle meget åbenhjærtige linjer .  » Ja , det er mit , «  svarer jeg .  » Men hvorfra kender de mig og hvorledes vidste de , at det papir tilhørte mig ? « 
Hun smiler fornøjet :  » Kender de slet ikke mig ?  . . . Å nej , naturligvis ; det var dumt af mig at spørge ; de så’ mig vist næppe nok . « 
Nu har jeg det . Og jeg udbryder triumferende :  » Det var dem , der ombord pludselig i solopgangen stod ved siden af mig ! «   » Rigtigt . På det nær , at jeg ikke  » pludselig «  stod der . Jeg er ingen heks eller anden slags troldtøj , selv om jeg bor på en høj . « 
At jeg ikke straks så’ det : det er jo møllerens datter . Pigen oppe fra højalteret . 
Så rækker hun mig hånden .  » Farvel og tilgiv , at jeg forstyrrede dem . Men jeg tænkte «  — og hun så’ alvorligt på mig —  » at de måske gerne ville have det papir 

igen . Og da jeg fandt det på skibet ved landgangen , var de borte . « 
Jeg stod og så’ efter hende , mens hun , med sin faste rolige gang , gik fra mig hen til trappen , let og hastigt løb op og var borte som et hvidt syn mellem de mørke graner . 
Jeg havde på læben et råb for at kalde hende tilbage , jeg var på springet til at ile efter hende . Jeg syntes , der var så meget endnu jeg skulle spurgt hende om , talt med hende om , forklaret hende . Dog i det samme tænkte jeg :  » Nej , det er smukkest , som det er . De ord , der faldt mellem os , bryder ingen stemning . Min gudinde er stegen ned fra bjærget , har åbenbarer sig for mig et flygtigt nu og er atter forsvunden . « 
Men jeg står længe og stirrer med store øjne på den plet , hvor hun forsvandt . 

X . 
2 . Juli . 
Er hun smuk ? Hvordan ser hun egentlig ud ? — jeg vil prøve på at klare mig det indtryk , hun har gjort på mig . 
Luften bliver høj og ren dér , hvor hun træder . Hun er så nyskabt i sin fuldmodenhed , strålende af ung sundhed og uvilkårlig godhed . Hendes øjne er dybe og ømme , men klare og åbenhjærtige som et barns . Enten de smiler eller mørknes i alvor , siger de deres mening lige ret ud , der er ingen fordulgthed i krogene . Hendes barm er høj og rund , hendes midie slank , hendes hofter yppige . Men hun bærer sin rankvoksne fro 

dighed så ubekymret som et træ sin sommerpragts fylde . Skred hun igennem en lejr af berusede krigsfolk , de ville , uden selv at vide hvorfor , åbne hende en bred vej . Så unærmelig synes hun . Og dog så dragende . Fra håret , der , skilt i midten , falder i to brune bølger om hendes hvide pande , til fødderne , der i taktfast lethed fører hende hen over jorden , danner hendes person og væsen indbegrebet af retlinjet sikkerhed . Hun kender sin vej og sit mål som den lyse dag . Hos hende ville man føle sig tryg . Hun er uden svig og svinkeærinder , hun bringer med sig den luft , som er ovenover by og skov . Hun drager som et alter . Knælende må man nærme sig hende . Hun er kvinden , som hun udgik af naturens hånd : på samme tid jomfru og moder . 
Sådant er det indtryk , jeg ubevidst modtog af hende allerede , da hun stod i solopgangen på skibet , og siden da jeg så’ 

hende oppe på møllen , lænet til de hvilende vinger . Og sådan åbenbarede hun sig forgangen dag for mig . 
På det papir , hun bragte mig tilbage , havde jeg skrevet :  » Min sjæl råber i vånde på en moder . «  formodenlig har hun læst det . Jeg føler ingen undseelse derover . Hun må gerne kende mit hjertes hemmeligheder . Hun vil ikke spotte mig , ikke forråde mig . 
Måske viser hun sig ikke mere for mig . Ialfald får jeg næppe lejlighed til oftere at tale med hende . Jeg synes dog , jeg nu har i min nærhed en forstående ven og medvider , en , hvis sympati mildt omsvæver mig , en , jeg ikke ville frygte at søge hjælp hos , om jeg var i nød . Når jeg ensom vandrer i skoven , ser jeg hendes ansigt smile mig i møde mellem træerne , jeg går så let og trygt , som holdt jeg hendes faste varme hånd i min . Og gribes jeg stundom af tilbagefaldets forvirrende tanker og hede begær , 

maner jeg hendes billede frem som værn . Og et svalende åndepust køler mit sind til ro . 
Hun er altid hos mig som min skyts-ånd . 

Xi . 
4 . Juli . 
Jeg har en veninde i stiftelsen . Stiftelsen er et alderdomshjem for gamle jomfruer og enker . Min veninde , en jomfru på henimod 70 somre , er en af stiftelsens yngste beboere , hun anses af de andre for et rent barn . Alligevel er hun anstaltens veteran . Hun har nemlig været der , fra hun virkelig var barn , slap derind , mod al skik og brug , sammen med sin moder , fordi hun var så svagelig , at hun , ifølge lægernes mening , kun havde en stakket stund at leve . Så lå hun til sengs i mange år , og da hun begyndte at komme sig , var moderen død , og man beholdt den nu 30—40 årige 

pige , der ikke havde andre pårørende end stiftelsen . 
I hendes celle , den hun beboede sammen med tre andre damer , — stiftelsens beboere kaldte altid hinanden ceremonielt for  » Damerne «  — , tilbragte jeg mange af min barndoms lykkeligste dage . Hun havde utallige talenter . Ingen fortalte så dejlige eventyr som hun , hendes forråd var uudtømmeligt , thi hun digtede dem selv ; og ingen kunne så mange kortkunster . Desuden var hun en sand kunstnerinde med sine hænder : klippede alle slags figurer af papir , lavede den vidunderligste juletræspynt og flettede af strå de nydeligste kurve og æsker . Den sidste færdighed , som hun drev til virkelig kunst , havde hun lært sig i de mange år , hun lå til sengs . Madratsen leverede strået , resten besørgede hendes fantasi og snille . 
At besøge hende var for et barn at komme til æventyrets land . Altid var her sælsomme ting at høre og se . Og så fik man til på købet den dejligste kop kaffe , 

kaffe med brun Kandis , som ikke kom i koppen , men suttedes og knasedes , mens man nød nektaren . 
Jeg var hos hende i dag . I den lange sandstrøede gang stod nu , som før , gamle koner , der nejede og nysgerrigt stak hovederne sammen , og den kendte Duft af indelukkethed , lavendler og sippet renlevned slog mig i møde . Jeg bankede på døren til den stue , som min veninde har beboet i et halvt århundred , mens hold på hold af kontubernaler er lagte i kisten og bårne bort . I det smalle lange rum med et vindue , vendende ud mod stiftelsens grønnehave , dybest inde sad fire gamle kvinder , hver på sit territorium , en fjerdedel af stuen , hvor der akkurat er plads til en seng ved den ene væg , en kommode og et servantebord ved den anden væg og to stole imellem . Min indtræden vakte betuttet nyfigenhed hos stuens beboere . Strikketøjet sank ned i skødet på dem , og med spørgende miner afventede de , hvem besøget af den fremmede herre kunne 

gælde . Jeg havde straks opdaget min veninde på primadonna-pladsen ved vinduet , grånet og rynket , endnu mere mager end før , men med de samme kloge og fiffige øjne . Og det liv , der kom over hende , da hun omsider genkendte mig . Hun blev helt rød i kinderne af sindsbevægelse , åbnede armene og trykkede mig til sit indfaldne bryst .  » Ja , så sandelig er det ikke ham ! Og han kommer her til mig ! « 
Såmegen lykke har jeg aldrig drømt om at gøre . Jeg blev fejret som en prins . Min veninde var ganske fortumlet . Ikke blot stuens damer blev præsenterede for mig , hun hentede rundt fra Stuer og gange alle de gamle , der havde kendt mine forældre og set mig som barn . De stimede ind , rokkende morliller og strunke gammeljomfruer , de trykkede mine hænder , de puffedes om mig og pludrede i munden på hinanden for at fortælle mig , hvor godt de mindedes mig , hvor nøje de havde kendt 

mine forældre , og for at spørge til hele familjens befindende . 
Kaffe fik jeg i guds velsignelse , men med kandisen kneb det . De gamle damer kunne ikke forsone sig med , at jeg ikke ville have hvidt sukker . 
Da jeg omsider gik , blev jeg fulgt til dørs af den halve stiftelse . Men med min veninde aftalte jeg , at vi , når jeg kom igen , skulle have det lidt mere for os selv . 

Xii . 
9 . Juli . 
Jeg fandt forleden i biblioteket nogle familjeoptegnelser , som jeg fik lyst til at kontrollere . Jeg var derfor i dag oppe hos præsten for at få lov til at slå efter i de gamle kirkebøger . 
Det var en ung høj mand med et skarpt ansigt og stærke , lyse øjne . Med største forekommenhed gik han mig til hånde og lagde i det hele et behageligt verdensmands-væsen for dagen . Men vi havde ikke samtalet i mange minutter , før han røbede sig som en af den strenge kristendoms ivrigste forkæmpere . Han førte ordet ; jeg sad og lyttede halvt åndsfraværende til . Jeg forstod dog så meget , at han var i færd med at rydde 

op i den gamle slendrian , hvori hans forgængere havde efterladt byens kirkelige forhold . Han skildrede den gamle by som et Sodoma af ugudelighed og ryggesløshed . Alle laster gik i svang : drik , usædelighed , kortspil og foreningsballer . De , som roste den gamle by , kendte den ikke eller lod sig bedrage af dens tilsyneladende bravhed og elskværdighed . Med guds hjælp skulle piben dog snart få en anden lyd . Allerede nu sporede han frugter af sit vækkelses-arbejde , og han var endda kun lige begyndt . 
Det var så længe siden , jeg havde hørt fanatismens ord . De buldrede som en tom torden over mit hoved . Så grim han så’ ud i sin harmfulde vrede , så vanvittigt det lød , at denne unge rasende mand ville lære skikkelige borgerfolk gudsfrygt . Jeg tænkte et par gange på at modsige ham , men opgav det . Jeg følte mig så udenfor striden , og ingensinde har jeg dybere fornummet lykken ved ikke at være med længer . At tænke sig , at her går en mand , som ind 

bilder sig at arbejde i en algod guds tjeneste , og fråder af vrede , mens verden trænger til mildhed og fred . I sandhed , ulvene rives om lammene . 
Da jeg rejser mig for at gå , bliver præsten pludselig atter den belevne verdensmand . Trykker mig varmt i hånden , smiler venligt og siger en spøg om sin egen hidsighed . 
Men mens jeg vandrer hjemefter , ynker jeg min gamle by . Den har haft sin gode tid med de gamle præster . De forstod den , de læmpede deres forkyndelse efter dens behov . De sad gerne selv ved l’hombre-bordet , de kimsede ikke af et godt glas , de glædede sig , når de unge svingede sig i dansen , og de græd ikke , når de så’ en lidt for trivelig mø myrtesmykket træde frem for brudeskamlen . 
Jeg synes , luften er bleven trykkende ; der er ingen rigtig fryd i solskinnet , blæsten er kold og grå . Du gamle , sunde , livslystne by , nu kommer din onde besøgeisens stund . 

.  .  . Først i vejrbakkens sol ryster jeg misstemningen af mig . Og dér venter mig en glæde , som fylder mig med de tåbeligste fantasier og får mit hjerte til at slå en ganske ungdommelig stormmarscli . 
På mit arbejdsbord stod en buket roser . Et bud havde bragt den uden anden besked end at den skulle stilles på den fremmede herres bord . 
Fra hvem skulle den være , om ikke fra hende ? Hun har altså ikke glemt mig ; hun tænker på mig ; hun sender ovenikøbet en hilsen . Et øjeblik formørkes min henrykkelse ved tanken om , at buketten måske kunne være fra min veninde i stiftelsen . Nej , umuligt . Så fine blomster gror ikke i den gamle by . De plukkes kun på vejrbakken , i møllerens have . 

Xiii . 
20 . Juli . 
Nattergalene synger i vejrbakkens buske . Jeg har i aften vandret i skoven med min møllerdatter , som hedder Grethe . 
Så lidt det i grunden er , så lidt mærkværdigt . Og dog synes jeg , at der ingensinde er hændet mig noget større . 
Jeg går i skoven og jeg møder hende . Vi er naboer , så deri er intet underligt . Vi kender hinanden , altså havde det været den rimeligste ting i verden , om jeg havde standset hende og talt til hende . Det var imidlertid hende , som standsede mig , hvori héllerintet naturstridigt var . 

hun spurgte : hvordan lever de ? Omgås de mange mennesker ? Savner de ikke hovedstaden  ? 
Jeg svarede : jeg bliver for hver dag lykkeligere . Jeg omgås ingen , savner intet , i forgårs fik jeg ovenikøbet en buket roser . 
Hun siger nu , at roserne var fra hende , og jeg frydes over , at hun ingen hemmelighed gør deraf . Flun siger , at hun havde fået sådan lyst til at sende mig nogle af sine blomster .  » Jeg tænkte , det ville glæde dem , fordi de er så skønne og sjældne . Og jeg ville gerne glæde dem . « 
Jeg spurgte hende , hvorfor hun nærede så venlige følelser overfor mig , en næsten fremmed . Hun svarede :  » Fordi jeg forstod , at de ikke har været lykkelig . Og jeg , jeg har altid haft det så godt . « 
Jeg beder hende fortælle noget om sit liv deroppe med faderen i ensomheden ved møllen . Flun ryster på flovedet :  » Der er 

ikke stort at fortælle . Jeg røgter mine blomster , mine bier og mine frugter , og jeg læser for min fader . Vil de vide mere , så kom selv op og se . Vi , ligesom de , omgås ingen . Derfor vil vi passe sammen . «  og hun tilføjer :  » De behøver ikke at svare ja eller nej . Er de lykkelig ved at være ene , ville det være meningsløst , om de søgte selskab . Men synes de en dag , at de har brug for os , er de velkommen . « 
Så står vi og skal byde farvel . Men pludselig kommer jeg i tanker om , at der er noget , jeg har glemt at få rede på , og jeg siger :  » Jeg så’ dem en dag oppe på møllen . De lænede dem mod den ene vinge . Sæt nu , møllen var begyndt at gå ! « 
» Å nej , «  svarer hun ,  » der var ingen fare . Møllen har i de sidste par år ikke gået . Fader er gammel og næsten blind , han er hørt op med at drive møllen . « 
Hun nikker farvel og går . Men jeg bliver stående og hvisker tusind velsignelser 

efter hende , al den takkens og lykkens stille musik , som hun har fyldt mit hjerte med . 
Elsker jeg hende ? Jeg tror det ikke ; thi jeg begærer hende ikke . Der er intet mellem os , som jeg ønsker andet og mere . Mine sanser ligger som lykkeligt smilende vuggebørn og lytter til hendes stemmes kærtegn . Hendes øjnes store milde varme svøber mig . Hendes håndtryk er aftenbønnens englevagt . Kunne det umulige tænkes , at hun i nat kom til min dør og bad om at blive indladt , jeg ville flygte som fra en vanhelligelse , jeg ville føle mig som en forbandet på jorden . Som en , der har stået ved renselsens kilde og set den grumses af at spejle hans billede . 
Da jeg atter sidder i min stue med hendes roser foran mig , gribes jeg af en trang til at tilkendegive hende , hvor meget hendes venskab betyder for mig . I et hvidt papir fæster jeg en af roserne og skriver nedenunder :  » Fra en , den har gjort karsk «  , haster op gennem skoven til møllerhuset og 

fastgør rosen over døren . Jeg véd jo , at den vil falde i de rette hænder , da hendes fader er blind . 
Og jeg vandrer langsomt hjemad , mens nattergalene synger i mit bryst . 

Xiv . 
29 . Juli . 
Jeg sidder i Morges nede på bolværket ved havnen for at se dampskibet fra hovedstaden komme . For at undgå mulige bekendte blandt passagererne har jeg sat mig lidt afsides , ved oplagspladsen for ankommende varer . Jeg morer mig med at se ned i vandet på de grønslimede bolværks pæle , hvor krabber kravler mellem fastgroede muslinger , og jeg tænker på gamle dage , da det var en fest , når dampskibet , den eneste daværende kommunikation med hovedstaden , bragte gæster i besøg . Festen begyndte ved årie gry . Den gang , som nu , var ankomsttiden meget skiftende . Under normale for 

hold skulle skibet lægge i havn kl . 5 , og fra det klokkeslet gjaldt det om at være parat ; men faldt det i med en af de tåger , der udmærker fjorden og som i løbet af få sekunder overtrækker den med et uigennemsigtigt bomulds-slør fra bred til bred , kan ventetiden blive flere timer lang . Ofte løb vi børn fem , seks gange frem og tilbage for at melde vore forældre tilstanden . Endelig hejses kurven på fjordbakkens signalstang , tågen letter , nu kommer det , skibet , det længselsfuldt ventede , som bringer tanter og gaver samt megen fin mad og en række af fornøjelser i udsigt . 
Og det hænder , mens jeg i dag sidder og opfrisker disse minder , at tågen sænker sig over fjorden , ligesom skibet dukker frem om den sidste pynt . En grå mur glider ned foran mig , jeg må sunde mig lidt , før jeg forstår , hvad der er sket . Langt ude fra lyder dampskibets tågehorn , jammerfuldt klagende , ængsteligt varskoende . Men det er 

klart , at kaptejnen , så nær sit mål , forsøger at læmpe sig frem . Langsomt nærmer tåge-hornets tuden sig , nu ses mastetoppene ragende op over skyen . Da , ligeså pludselig som den er kommen , forsvinder tågen . Et blændværk : i glitrende morgensol ligger skibet et par hundred alen fra land og , forude på overdækket , står en ung høj kvinde i et langt , mørkt regnstykke . Bedrager mit syn mig ? Er det hende ? — uden at bryde mig om Per eller Poul styrter jeg hen til landgangen . Nu har den unge dame fået øje på mig , hun vifter med sit lommetørklæde . Det er hende ! 
Gud være lovet for det smil , der lyser mig i møde . Hun er altså glad ved at se mig , glad ved så uventet at træffe mig her . 
Vi følges op gennem byen . Jeg er så betagen af lykke , at jeg ikke kan tale . Jeg går gennem min by ved hendes side , og jeg hører hende fortælle , hvordan det hænger sammen med hendes rejse . Hun kommer 

sammesteds fra som hin morgen , jeg så’ hende på skibet , fra en lille handelsplads ved fjordens munding . Derud tager hun hver fjortende dag for at sælge havens produkter : frugt , honning , syltetøjer og henkogte grøntsager . Hendes fader har der en forretningsven , som han foretrækker at handle med frem for med den gamle bys købmænd . 
Da hun har fortalt mig alt dette og jeg stadig tier , spørger hun :  » Men hvad ville de egentlig ved skibet ? Ventede de nogen ? «   » Ja , «  svarer jeg ,  » det gjorde jeg vist . Fra min barndom af har skibet altid bragt mig nogen , jeg holder af . Og skibet narrede mig heller ikke i dag . «  og da jeg ser , at mine ord ikke skræmmer eller forstemmer hende , fortsætter jeg :  » Men nu de ? Tænkte de , da de stirrede mod land , at blive modtagen af nogen ? «  hun siger :  » Jeg stod inde i tågen og tænkte på dem , sådan som de var den første gang , jeg mødte dem . Og så så’ jeg dem på den anden side tågen . «  uvilkårligt griber jeg hendes 

hånd , og hun trækker den ikke tilbage :  » Ja , nu er jeg på den anden side tågen . « 
Men lidt efter , da vi skilles , siger hun :  » Kommer de så op til møllen ? Vi venter dem . « 

Xv . 
Natten mellem 1ste og 2den August . 
I to dage tøvede jeg med at følge indbydelsen . Jeg tænkte : hun har sagtens ikke ment , du skulle komme ligestraks . Men i aften måtte jeg derop . Da jeg kom , stod Grethe i døren :  » Nå , endelig i «  sagde hun .  » Fader begyndte allerede at drille mig med , at de nok helst var fri for vort selskab . «  så vidste jeg , at jeg var velkommen og kunne straks føle mig tryg og vel til mode . 
Møllerens dagligstue , gennem hvis vinduer man har udsigt over fjorden , ligner en kahyt , lavloftet og dyb , med en lang gul-poleret hestehårssofa , et stort klapbord , læderbetrukne stole , søkort og billeder af 

skibe på væggen , i et hjørne en skibsmodel , i et andet hjørne et gammeldags klaver , på hylder og skabe konkylier og udstoppede tropiske fiske , over bordet en svinglampe . 
Herind blev jeg ført til mølleren , hvis brede ranke kæmpeskikkelse jeg straks genkendte , men hvis blik under de buskede grå bryn var blegt og udslukt . Han sad i sofahjørnet i en blå pjækkert og dampede på en svær merskumspibe . Grethe førte mig hen til ham og sagde :  » Her er han , den fremmede herre , kan du se , han kom alligevel . «  hans hårede brune hånd trykkede hjerteligt min , og dermed var jeg hjemme i møllerens stue . 
Aldrig har jeg nogetsteds følt mig så hjemme . Jeg sad og tænkte : har jeg set alt dette før i en drøm , eller er det en drøm , som min sjæls længsler fremtryller ? Jeg syntes , jeg havde levet mange år i disse ejendommelige omgivelser , i denne kahyt , der som et vrag var kastet i land på et gæstevenligt bjærg , sammen med denne blinde 

olding , der talte vise ord , og denne unge pige , der stille hyggede og smykkede eneboerlivet for os . 
Jeg lyttede til den gamles fortællinger og havde sjælen jublende fuld af Grethes billede . Iført en tarvelig grå hjemmekjole og et broget bondeforklæde syslede hun ud og ind , bragte os skåret smørrebrød og frugtmost af egen tilvirkning , stoppede os bagefter piber og bryggede os en toddy af gammel vestindisk rom . Hver gang , hun vendte tilbage , strømmede solskin ind i stuen . At den gamle også fornemmede det , så’ jeg på de glimt af liv , hendes indtræden altid tændte i hans øjne . 
Da Grethe var ude at tilberede aftensmaden , fortalte mølleren : 
» Før jeg faldt til ro heroppe , for jeg vidt omkring . Jeg førte skibe på de store have , både for egen og andres regning . Men en skønne dag syntes jeg , det kunne være nok . Jeg havde set mere end jeg brød mig om , tiderne blev dårlige for sejlskibene , 

jeg mente ikke , sejladsen førte til ret meget mere . Så byggede jeg møllen her . En mølle er dog et slags skib , den bruger både vind og sejl for at male i posen , og tillige maler den langt sikrere . De andre Møllere på egnen korsede sig over den ny Møller , der førte sin mølle som en skude og lod stå til selv i den stærkeste storm . Efterhånden havde min mølle malet så meget , som jeg og min datter behøvede . Jeg var gammel , mit syn ødelagt af den skarpe blæst og det hvirvlende melstøv . Og så bliver man så træt af sådan en mølle , der evigt støjer og altid svinger rundt på samme plet . Jeg var træt , trængte til at lade møllen hvile og få stilhed omkring mig . Deri er jo intet underligt . De , der dog ikke er nogen gammel mand , har nok haft noget af samme fornemmelse , efter hvad Grethe har fortalt mig . 
Mærkeligere er det med Grethe . Hun er ligesom barn af stilheden heroppe , hun kan ikke slippe den , så ung hun er . Hvis 

de tror , det er mig , som øver pres på hende for at få hende til at sidde og kukkelure sammen med mig , tager de fejl . Jeg har ofte nok foreslået hende , at hun skulle se sig om i verden . Jeg har endogså tilbudt hende at flytte med hende et årstid til hovedstaden . Hun vil ikke bort herfra . Her synes hun , hun har alt det , der gør hende glad . For det derude føler hun kun frygt og uvilje . Det er ikke kommet med alderen , gennem læsning af alle de utilfredse moderne bøger , som man kunne formode . Hun er født med det . Da hun var en lille pige , tænkte jeg at skulle gøre hende en fornøjelse ved at skikke hende på et besøg over til hendes moders slægtninge i hovedstaden . Hun blev artigt sin tid ud ; men da hun kom tilbage , tog hun det løfte af mig , at jeg aldrig mere måtte sende hende bort . Familjen havde været god nok imod hende og gjort alt for at adsprede hende . Men hun længtes kun efter vejrbakken , hun var bleven bleg af at længes og føle sig ene . « 

den gamle standsede og sad en stund fordybet i tanker . Så tilføjede han :  » Nå , en gang må hun vel bort herfra — når jeg er død . Medmindre hun får en mand , der kan finde sig i at blive her hos hende . Men vejrbakken er just ikke frodig på unge mænd , og , så vidt jeg kan skønne , har Grethe hellerikke været videre befængt med giftetanker . Også i det stykke er hun anderledes end unge piger flest , endda hun har læst nok af romaner om elskov og sværmeri . « 
---------jeg blev længe siddende i møllerens stue . Da mørket faldt på , tændte Grethe lampen og satte sig til klaveret . I det åbne vindue tegnede sig omridset af den hvilende mølle på baggrund af den blege sommerhimmel . Og ud i stilheden bares til klaverets spinkle , sprøde toner Grethes simple , rørende sang . 
Men i sofahjørnet slumrede den gamle Møller , med lampelysets bløde skær over det mildt smilende ansigt . 

Xvi . 
15 . August . 
Hvad mon verden for tiden foretager sig  ? Var den store krig eller den store revolution brudt løs , havde rygtet vel været så højrøstet , at det var nået mig . Nu da ingen rygter forstyrrer min avisløse tilværelse , tør jeg sikkert slutte , at begivenhederne ikke er overvældende . Fra det hjemlige marked indskrænker noteringerne sig formodentlig til det sædvanlige antal forlovelser og skandaler , den sædvanlige politiske suppe på en pølsepind , der næppe en gang har lugten af kødmad tilbage , en smule teatervrøvl i anledning af den tilstundende sæson og forkyndelsen af et par snese nye bøger , hvoraf de tre fjerdedele vil være glemte 

samme dag , de udkommer — fordi de handler om alt muligt andet end det , der ligger både forfatteren og hans læsere på sinde , eller fordi forfatteren ikke har noget på sinde , der kan interessere andre end ham selv og hans nærmeste pårørende . 
Det er betænkeligheder af den sidste Art , der får mig til at tøve med min bog om den gamle by . Den ene dag finder jeg emnet alt for ringe og ubetydende , frygter , at folk med foragt skal vende sig fra min bog , sigende : hvad vedkommer dette os ? Men næste dag , når jeg vågner i svulmende lykke over al den skønhed af gamle minder og nye indtryk , hvori jeg lever , genfødes forvisningen om , at min bog også må kunne bringe bud til andre hjerter , der har følt og drømt de samme længsler som mit . 
Således går arbejdet langsomt og rykvis under de skiftende stemninger . Eller tøver jeg af den grund , at de nye oplevelser væver ind i de gamle minder en roman , 

som endnu kun er i sin vorden ; hvis afslutning jeg i al fald ikke kender ? 
Hæmmes jeg måske også af en vis fej angst for de venner og veninder , jeg har forladt ? Får de skeptiske smil , hvormed jeg forudser , at de vil læse om min pilgrimsfærd til barndommens hellige land , undertiden min hånd til at standse ? Er jeg selv her i min sikre ensomhed , borte fra alle rygter og alle randgloser , under selskabets trældomsfrygt ? 
Jeg betroede mig i aften til Grethe , mens vi gik vor aftentur på møllebakken . Da jeg havde endt mit skriftemål , sagde hun , varsomt og med sænket hoved , ligesom hun ville undskylde , at hun udtalte sin mening :  » Efter hvad jeg kender til literatur — jeg har før læst ikke så lidt — og så vidt jeg kan dømme , er frygt for at tale rent ud , frygt for at give sig helt hen , mangelen hos næsten alle forfattere . Jeg har den fornemmelse , når jeg læser en bog , at forfatteren , selv hvor han foregiver åbenhjærtighed , altid 

skeler til læsernes domstol , altid er betænkt på sin værdighed , altid pynter og pudser sig lidt , for at ingen skal tage anledning til forargelse eller spot . Bryder de dem om mit råd , der måske lyder anmassende , så skriv , som om de ikke havde andet publikum end mig , der er en uvidende pige og ikke klog nok til hverken at spotte eller forarges . « 
Vi var standsede , vi så’ fjorden og byen dybt under os : 
» Eller skriv , «  sagde hun ,  » som den , der boer på vejrbakken . « 

Xvii . 
23 . August . 
Jeg har opdaget , at Grethe i grunden slet ikke kender den gamle by , og jeg har bedt hende , om jeg måtte vise hende den . Jeg ville så gerne , at hun skulle lære at holde af den , sådan som jeg gør . Fordi hun forstod , at det ville glæde mig , modtog hun mit tilbud . Hun synes også at interessere sig for , hvad jeg viser og fortæller hende , men mest morer det hende vist at se min Iver som den gamle bys fremfører . 
I dag viste jeg hende slottet . 
Slottet , der ligger nede ved fjorden og gør tjeneste som amtmandsbolig , er en lang grå pakhuslignende bygning med et utal af smårudede vinduer i to etager . Kun den 

række af gamle poppeltræer , der paraderer foran det , og den rødkappede skildvagt , der vandrer frem og tilbage mellem poplerne , kendetegner det som et fremragende hus . Som det nu fremtræder , er slottet hverken særlig gammelt eller på nogen måde mærkeligt . Det har kun sparsomme rester fra den tid , det var et virkeligt slot og sæde for kongens lensmand . 
Det er henimod skumring , da jeg med Grethe vandrer gennem den dybe skumle port i forhuset ind i den store firkantede slotsgård , der omsluttes af lave hvide længer . Græsset gror frodigt mellem gårdens brøstene , langs længerne står på fornem herre-gårdsvis små kuppelklippede Linde . Ved foden af træerne løber , hele gården rundt , en rendesten så dyb og bred som en lille bæk , med talrige gangbrædter over . 
Vi sidder på en bænk under lindene ved længen lige over for porten , hvor vandet fra rendestenene samler sig og forsvinder i en underjordisk afløbskanal ned til fjorden . 

og mens solen daler i bakkerne nordvest for byen og sender sine sidste stråler på skrå gennem porten ind over gårdens græs , fortæller jeg Grethe om den strenge hr . Esben , der for mange århundreder siden rådede her på slottet , navnkundig ikke mindre som kvindebedårer end som kriger . Til sikkerhed i ufredstider var af hans forgængere bygget en løngang fra slottets kælder til volden på den anden side fjorden . Hr . Esben benyttede dog løngangen mest til sine galante eventyr . Han havde et vennesælt , nedladende væsen , samme herre . Ofte bød han en borger med hans unge kone eller fæstemø til gilde på slottet . Men når borgermanden var drukken ganske sanseløs , lokkede han den unge kone ud af salen , lod hende , om hun gjorde modstand , kneble og førte hende gennem løngangen under fjorden til et lidet hus med vellystige kammerser , hvor gildet så fortsattes , den bortførte oftest ej til ubehag , såsom hr . Esben var såre skøn og gavmild ; den narrede mand eller elsker til 

megen fortrædelighed , når han vågnede af sin rus og fandt fuglen fløjet . Dog så’ han sin fordel i at tie , holde gode miner til slet spil og bide skammen i sig . For hr . Esben var kendt som en nidkær-herre med en hård hånd . Desuden var der jo ingen anledning til at udbasunere over den ganske stad den tort , der var bleven ens kæreste til del , især når man ikke kunne være så sikker på , hvor god eller hvor dårlig hendes vilje havde været . Et og andet sivede dog ud gennem forblommede ord , et og andet kunne anes ved pludseligt brudte trolovelser og ufred mellem ægtefæller , der før havde levet i god enighed . En sky af hemmelig angst og hviskende had lagde sig efterhånden mellem byen og slottet . 
Så hændte det , at hr . Esben kastede sine øjne på borgmesterens dejlige 17 Års datter , nygift med en af byens raskeste og dygtigste unge håndværkere , Klaus Bryde . Hr . Esben smægtede og smiskede en stund med dristige blik og lønlige tegn , når han 

red forbi den unge kones vindve . Og da han havde forstået , at hun ikke tog ham hans hyldest ilde op , greb han den først mulige anledning til at byde Klaus Bryde og kone være gæster på slottet . Klaus Bryde havde imidlertid lugtet lunten . Han drak sig fuld kun på skrømt . Alt mens hans hoved sank dybere på brystet , iagttog han de ømme blikke , der veksledes mellem hans kone og lensmanden . Og ikke så snart var de to forsvundne ud af salen , hvor de troede ægtemanden hvilende i en salig rus , før Klaus Bryde rejste sig , gik hen til et af slottets vinduer og gav en lille skare udenfor ventende venner et aftalt tegn . Med våben i hånd trængte de sig ind i slottet , overmandede og kneblede den intet anende vagt , fandt , anførte af Klaus Bryde , den åbne dør til løngangen , så’ i det fjærne det blege lys af døende fakler og ilede ind i mørket .  .  . — om det drama , der er udspillet på fjordens dyb , beretter sagnet følgende : da slottets folk den næste morgen , opskræmte af den 

omsider befriede vagts fortælling , kom til , var løngangens dør smækket i lås . Det varede en rum stund , inden den svære jærn-dør sprængtes , og i det samme , den åbnedes , så' man de uskadte lig af tre af k-laus Brydes venner . Efter en håbløs kamp for at sprænge døren var de kvalte . Længere inde i gangen fandtes flere lig af kvalte , midtvejs lensmanden , den unge kone , Klaus Bryde , de to fakkelsvende og et par andre , alle skrækkeligt lemlæstede . — siden hed det sig , at en fisker , der hin nat havde stanget ål på fjorden ligeover løngangen , mente at have hørt våbenraslen nede fra dybet . 
.  .  . Solen er gået ned . Den grå skumring er falden over den stille slotsgård . Da lyder en dumpt pjask i vandet lige bag os og Grethe griber mig i armen .  » Hvad var det ? «  spørger hun .  » Se selv , «  svarer jeg og peger på gangbrædtet : 
» De gamle slots-rotters time er inde . De drager deres spøgelse-færd fra slottet ned 

til fjorden . Se , snart svømmer de og snart entrer de over brædtet . Sid bare roligt , de følger deres vante vej , herop kommer de ikke . Det er en hel karavane , de skal ned at se til den gamle løngang , våge over , at ingen forstyrrer dens hemmelighedsfulde hvile i sagnets mørke . « 
» Hvad har rotterne med løngangen at bestille ? «  spørger Grethe . 
» Kom , så skal de høre ! « 
Jeg fører hende hen til en kælderluge i et hjørne af gården . Gennem lugen , som jeg åbner , ser vi ned i nogle mørke murede hvælvinger , hvorfra en klam indelukket grav-kammer-luft slår os i møde . 
Og jeg fortæller :  » Da disse krypt-hvælvinger — vi går ikke derned ; thi på dette tidspunkt er der næppe ganske hyggeligt — udgravedes i forrige århundrede , påstår man , at løngangen , som man troede for længst forsvunden , om den overhovedet nogensinde havde eksisteret , genfandtes . En af arbejderne tilbød at gå derind ; spændt af 

ventede man resultatet : man hørte hans skridt og hans muntre sang fjerne sig , det var tydeligt , at han nåde frem . Så blev alt stille . Man ventede og ventede , men han kom aldrig tilbage . Byens øvrighed lovede da en straffefange friheden , om han ville forny forsøget . Det var en forsoren galgenfugl , der frygtede hverken gud eller fanden . Han slog til . En tov blev bundet ham om livet : så snart der var fare på færde , skulle han trække til . Karlen gik rask ned og forsvandt . På tovet , der droges efter ham , kunne man skønne , at han fandt åben vej adskillige favne . Pludselig standsede tovet , uden at der dog rykkedes i det . Man tænkte , han var stødt på en eller anden hindring , som han var i færd med at rydde . Standsningen blev imidlertid uhyggelig langvarig . Måske manden var besvimet . Og man halede ind  .i tovet : det kom tilbage uden byrde ; det var gnavet over — af rotterne , som havde beholdt karlen  .  .  . Men endnu ses 

i hvælvingen en rusten jærndør og indenfor den et par murede trin , som fører nedad . « 
---------vi stod atter udenfor , hvor de gamle popler og skildvagten i sin røde kappe paraderer . Smilende så’ Grethe på slottet og sagde :  » Hvem skulle nu tro , at den grimme , kedelige bygning kunne forskrække nogen ! Og dog var jeg ikke rigtig hyggelig til mode før . « 
» Ja , «  svarede jeg ,  » sådan går det med hele den gamle by . For den , der haster den ligegyldig igennem , er den kun en almindelig , hverdagsagtig provinsby . Men for den , der oplader den sit hjerte , åbenbarer den en skat af fin poesi og sære sagn . « 

Xviii . 
3 . September . 
Vi har i nat haft den første efterårs-storm . Jeg lå i sengen og lyttede til den . 
Oppe fra skoven kommer et vindstød susende , rusker i pavillonens træværk , så det knager i alle Fuger , og bulrer videre ned over bakken til byen . Stød følger på stød , om og om igen den samme leg , stadig vildere , stadig voldsommere . Træerne sukker , gisper og stønner . Stormen giver ikke pardon . Hvad der ikke har kraft at stå , får falde . 
Stormen , den store opriver og forskrækker , raser udenom mig . Jeg kender ingen angst , jeg ler den op i ansigtet : du skræmmer mig ikke , du når mig ikke , du havde din klo i mig , men jeg undslap dig . 

og i lykkeligt overmod velsigner jeg stormen . Den blæser efteråret ind , den dejlige tid , hvor der bliver endnu mere stille på vejrbakken ; den tid , hvor vejrbakken vil tilhøre kun Grethe og mig . 
Iaftes , da jeg forlod møllerhuset og hun fulgte mig til dørs , sagde hun :  » Ser de , nu er himlen fuld af efterår . Nu drager syden trækfuglene , nu længes hovedstadsfolk bort fra de stille steder . Begynder ikke også de at længes ? « 
» Og hvis jeg rejste , «  spurgte jeg ,  » ville de føle det som et savn ? « 
Hendes øjne duggedes , mens de så’ ind i mine og hun svarede :  » Jeg synes , det må være så forfærdeligt at skulle sige farvel . Hvis de rejser , så lov mig , at de gør det uden afsked . « 
» Jeg rejser ikke , .før de siger farvel . « 
Og jeg skyndte mig bort i , det frem-brydende uvejr , men da jeg , henne ved skoven , vendte mig , stod hun endnu i døren og så’ efter mig . 

hvorfor siger jeg hende ikke , at jeg elsker hende ? Er det af frygt for , at det skulle bedrøve eller mishage hende ? Visselig ikke . Af tusind småting har hun forstået , hvor kær og dyrebar hun er mig ; for hver dag ser hun , uden at jeg behøver at sige det , hvordan min kærlighed tager vækst . Hun sér det , med smil i sit blik , med fagre roser på kind . 
Jeg taler ikke , fordi jeg ikke nænner at forstyrre vore sjæles møde i den trygge ventens tysthed . Fordi jeg føler mig til mode , som sad vi hånd i hånd og lyttede til en dæmpet sang ude over vandet en yndig skærsommernat . 

Xix . 
Slutningen af september . 
Det er frugthøstens tid . I møllerens have går arbejdet muntert og travlt . 
På den lille plæne mellem alle de bugnende træer , midt i travlheden , sidder mølleren i en lænestol og leder , trods sin blindhed , arbejdet . Han kender alle træer i haven og udpeger dem i den rækkefølge , de skal høstes ; han giver ordre om , hvordan plukningen for hvert enkelt træs vedkommende skal foregå , og han modtager kurvene , efterhånden som de fyldes , til kyndig undersøgelse og prøvelse . 
Grethe fører tilsyn med plukningen , hvortil er lejede et par piger og karle ; hun 

tager selv del i arbejdet og hun sætter også mig i beskæftigelse . Hun og jeg besørger de fine frugter , der vokser på glasdækkede espalierer og som må behandles med særlig varsomhed . Jeg står på en stige’ og plukker dem , hun nedenfor med udbredt forklæde . Men ofte må hun skænde på mig for min dovenskab ; thi det hænder hvert øjeblik , når jeg skal række hende frugten , at jeg fortaber mig i beskuelsen af hendes ivrigt blussende ansigt , der er skønnere end nogen frugt . Og hvad hjælper det , hun skænder ? Hun bliver kun dobbelt sød i sin skrømtede utålmodighed . 
--------------når duggen begynder at falde , standses plukningen og kurvene bæres ind i frugtkamrene , der har hylder fra gulv til loft , og hvor Grethe forestår sorteringens vigtige og vanskelige arbejde : hvad der tør sendes til hovedstadens kræsne , men højt-betalende frugthandlere , hvad prangerne kan få overladt til en billig penge , hvad der egner sig til syltning og henkogning og hvad 

endelig der skal forbeholdes husets vinterforbrug . 
Som der dufter her i disse frugtkamre . Alle de syrlige og søde ånde fra kurve og hylder fortættes i de indelukkede rum og blander sig til en berusende Essens , der længe hænger i ens klæder . 
Og så prægtig Grethe ser ud , som hun , med kjoleærmerne smøgede op om de hvide stærke arme , tager i de solbrændte hænder frugt på frugt og med hastig kendermine tildeler hver sin plads og rang . 
Helst tænker jeg dog på hende , som jeg så’ hende nedenfor stigen ved espalieret . Hvis jeg skrev Vers , ville jeg sætte billedet i digt : 
» Det er frugthøstens tid . I møllerens have på den golde vejrbakke modnes den ædleste frugt i landet . I møllerens have står hans datter , den højbarmede mø , med favnen fuld af svulmende druer . « 

Xx . 
Oktober . 
I kildehaven , der ligger mellem byen og vejrbakken , har de små børn deres park . Når vejret er godt , føres de , kørende i deres vugge-kareter eller trippende på deres stumpede ben , herud af mødre , Ammer og barnepiger . En stor runddel , skærmet af store træer og omgiven af lange bænke , er samlingsstedet . Her findes en træbod , hvorfra sælges mælk og småkager , lakris , johannesbrød og fristende rødstribede brystsukkerstænger . Men midt på pladsen står en broncebarsk statue af en fædrelandsk helt og ser med uanfægtet krigeriskhed på børnenes leg . 
På vor vej til byen går Grethe og jeg gerne gennem kildehaven . For mig er det 

en opfriskelse af mine spædeste minder , fra den gang jeg var et så bevægeligt gemyt , at jeg i arrigskab rakte tunge ad blæsten og græd af angst , når min barnepige , efter den almindelige respektløse sædvane i kildehaven , lod mig forrette mine nødtørftige småærinder ved foden af den strenge general . Først og fremmest nyder jeg dog Grethes henrykkelse over de små . Med strålende øjne følger hun deres yndefuldt-kejtede tumlen og finder dem lige bedårende , enten de leende pludrer eller pludselig stikker i en fortvivlet brølen . Men allermest elsker hun de ganske små , dem , der ligger i vognene og kigger ud i verden med store forundrede øjne . Det hændte i dag , at vi så’ en ung moder tage sådan en op af puderne og lægge den til sit store hvide bryst , som den sugede sig fast til med grådig mund og greb om med små ivrige hænder . Med øm , andagtsfuld tilbedelse fortabte Grethes blik sig i dette billede , og da hun endelig rev sig løs og vi 

gik bort , så’ jeg , at hun havde tårer i øjnene . 
----------vi talte siden om hendes kærlighed til børn . Hun sagde : 
» Mit højeste ønske er at blive moder til mange børn og bo på vejrbakken , hvor der er plads til at tumle med dem . Jeg kunne ikke forestille mig at være gift , selv om jeg elskede min mand aldrig så højt , uden at have børn . Kan noget tænkes skønnere for en kvinde end at give den mand , hun elsker , børn ? Kan noget tænkes dejligere end at blive kaldt moder ? Vide og føle , ja høre på den klang , hvormed ordet bliver sagt , at man ikke lever forgæves , men at der er nogen , som så nødvendigt trænger til en ? Min mand skulle intet tabe ved den ømhed , jeg ofrede vore børn . Jeg ville elske ham dobbelt som deres fader . Men fordi jeg føler det sådan , forstår jeg ikke , ja forskrækkes af de unge kvinder , hvorom jeg læser i moderne bøger . Det er jo næsten , som de frygtede børn som en fare for deres lykke . 

og ikke nok med det . De klynker og jamrer ovenikøbet over den naturens grusomhed , der lader dem føde i smerte . Som om ikke de fik tifold vederlag for selv den pinefuldeste kvide , når de holder barnet i deres arme . Som om overhovedet det at blive moder var noget værd , når det ikke kostede smerte ! — jeg tænkte først : det er mændene , der i blødagtig medynk skriver så tåbeligt om noget , de ikke forstår . Men jeg læste siden det samme i langt stærkere ord i bøger , skrevne af kvinder , som hævder at tale kvindernes sag . Disse kvindelige forfattere , hustruer og mødre ofte , er ligefrem fornærmede over , at alene kvinden skal være moder og at moderpligterne afholder dem fra deltagelse i vigtigere samfundsopgaver . Jeg forstår ikke de kvinder , jeg forfærdes over dem . Jeg ser dem for mig med ansigter fortrukne af oprør mod naturen . Jeg bliver syg af at læse deres bøger . Jeg føler det , som om der blev myrdet små børn inde i mig . « 

men , efter en pause , tilføjede Grethe :  » Ser de , jeg tror nok , det har gjort meget , at jeg mistede min moder så tidligt . Al den utilfredsstillede trang , jeg havde til moder-ømhed , har givet min moder-trang vækst . Jeg , der ikke mindes , hvordan det er at sidde på mo’rs skød , kunne alt som lille pige ikke se et barn , uden at mine arme længtes efter at favne det og lægge det op til mig . « 
Således talte den moderløse til den moderløse . Og mens jeg så’ på hendes frodige legeme , dér hun gik stolt og ren i sin frimodige bekendelse , tænkte jeg , at bedre lykke kunne jeg ikke give min søn end at lade ham fødes af denne kvinde . 

Xxi . 
Oktober . 
Standser foran et langt lavt skidden-gult hus i en snæver sidegyde . I hvert af vinduerne , der ligger nær jorden , sidder bag geranier og gyldenlakker en gammel kvinde med et kulørt strikket tørklæde om skuldrene . 
» I dette hus — fortæller jeg Grethe — bor sådanne gamle fattige kvinder , der ikke er fine nok til at komme i stiftelsen . Huset består af en eneste lang stue , afdelt ved sirtses-forhæng i tyve rum , ti på hver side . I hver bås bor en gammel kvinde . I min barndom hed en af dem Ane Marie . Hun er den eneste , hvem jeg har arvet . 
Ane Marie var en brystsvag sypige . Hvor gammel hun var , véd jeg ikke ; uden tvivl 

dog temmelig til Års , siden hun havde fået plads i de veldædige båse . Hun bevarede imidlertid så sent , jeg husker hende , et fuldstændigt barneansigt , glat og fint med to troskyldige , altid smilende brune øjne . Af person var hun det klejneste , jeg har sét . Hun listede som en lille beskeden skygge ned ad gaden med sin bondehue på hovedet og det grønne uldne sjal viklet om de spinkle skuldre . Her i huset havde hun frit logis , men forresten måtte hun ernære sig selv . Det gjorde hun ved at sy hos folk i byen , hun havde sin dag hver uge hos seks familjer . Nogen vidtdreven færdighed i sykunsten besad Ane Marie ikke . Men at lappe og stoppe forstod hun som ingen anden ; der var aldrig et stykke linned eller uldtøj så laset , at hun ikke fandt det for godt til at kasseres . De barnrige familjer , der ydede hende hendes underhold , var da ikke narrede med hende , navnlig da hun ikke kunne beskyldes for at trække dem op . Hendes gage , den hun bestemt afslog at få forhøjet 

— hun fandt den i alle måder rundelig — var seks skilling pr . Dag . Men så havde hun jo rigtignok tillige det meste af kosten . Og med hensyn til kosten blev der kræset for Ane Marie , hvor hun kom . Familjerne sørgede altid for at have hendes livretter til hende , hvad der ejheller var økonomisk uoverkommeligt for husmoderen og gjorde hendes besøg dobbelt kært for os børn ; thi Ane Marie havde også i sin smag bevaret en afgjort barnlighed . Skulle hun have nævnet den diner , der mest fristede hende , ville hun uden betænkning have svaret : sødsuppe og pandekager . Fra min tidligste barndom , til vi rejste fra byen , kom Ane Marie hver torsdag hjemme hos os . Lignede hun på gaden en skygge , blev hun i stuen en mild lille solstråle . Hun var altid fornøjet , altid opfyldt af , hvor godt hun havde det og hvor gode folk var imod hende , smilede altid taknemmeligt ud af sine brune barneøjne . Men meddelsom blev hun først , når hun var alene med os børn . De voksne skræmmede hende 

en smule med deres fornuft og alvor . Sammen med børn følte hun sig i sit es . Deres små sorger og glæder forstod hun , som det var hendes egne . Deres forestillinger og interesser var også hendes . Hele eftermiddagen , når vi var komne fra skole , sad vi inde hos hende i den lille strygestue og passiarede lunt og godt som med en jævnaldrende kammerat . — men da afskedens stund oprandt og vi rejste fra byen , stod hun ved skibet og græd , som skulle hendes hjerte briste . 
Hun glemte ikke sine små venner . 
Årene gik , jeg var allerede en stor dreng med første del af artium , da der , just som eksamen var overstået , kom brev om , at Ane Marie , hvem jeg i barndommens letsindighed ikke ofte havde skænket nogen mindende tanke , var død og havde indsat mig og en Broder samt to børn i en anden familje til sine arvinger . Den efterladte kapital var 50 rigsdaler til lige deling , i2'/2 daler til hver arving . 50 rigsdaler , det 

ville for Ane Marie sige 800 arbejdsdages fortjeneste samlet sammen , seksskilling på 
seksskilling . 
Jeg rejste min arv op . For Ane Maries seksskillinger gjorde jeg en dejlig fjorten dages fodtur efter den overstandne eksamen . 
-----------og‘derfor , Grethe , kommer tårer mig i øjnene , når jeg ser på dette fattige hus , hvor der sidder gamle kvinder i vinduerne bag geranier og gyldenlakker . « 

Xxii . 
November . 
Jviin veninde i stiftelsen er Grethes og min eneste omgang . Vi havde hende for nogen tid siden til chokoladegilde på min vejrbakke-kvist . Hun blev hentet i drosche , fik flødeskum på chokoladen og , da hun atter steg ind i sin ekvipage , en kurv med æbler og pærer samt nogle små glas syltetøj , som Grethe havde bragt med til hende . Hun blev kort sagt , som hun selv sagde , behandlet akkurat som en prinsesse i et af de eventyr , hun digtede til mig , da jeg var barn . 
Men også vi har besøgt hende og været hendes fejrede gæster . 

Grethe har ganske erobret min veninde , der vist ville have vanskelighed ved at afgøre , for hvem af os , Grethe eller mig , hendes gamle hjerte banker stærkest . Det forvirrer og ærgrer hende lidt , at vi ikke er forlovede ; men hun har åbenbart ikke opgivet håbet om , at det kan komme . Når vi besøger hende , trækker hun snart mig , snart Grethe afsides og fortaber sig i blomstrende lovprisninger : af Grethe overfor mig og omvendt . Til mig er det stadige omkvæd :  » Er hun nu ikke yndig ? Har han nogensinde set mage til gudvelsignet pigebarn ? Blusser hun ikke af lutterste hjærtensgodhed ? Og sikke øjnene skinner , når hun ser på haml ja , det kan da enhver opdage med et vindt øje , at hun har en klat tilovers for ham . « 
----------igår var vi til stor kaffestads hos hende . Til hendes sorg fik hun ikke lov at invitere præsten , hun måtte indskrænke sig til at hædre os med nogle af stiftelsens fornemste damer ; men for øvrigt forløb festen på bedste måde . Beværtningen var konge 

lig : kaffekedlen gik ikke af kog og tallerkenen med wienerbrød tømtes aldrig så snart , før den fyldtes igen . Og samtalen kunne ikke være livligere . I samme nu , den ene dame afsluttede beretningen om sine skrøbeligheder og genvordigheder , tog den næste fat . Til sidst ville min veninde absolut lægge kabaler for mig og Grethe , de andre gamle damer brændte af Iver efter at overvære den spændende forestilling ; men Grethe , der kendte kabalens hensigt og af tidligere erfaring vidste , at min veninde altid lod den  » pusle i hjærtersiden «  med  » lønlige bud «  og en  » sukkende ven «  og alt andet til faget henhørende , ønskede , tydeligt nok , at blive forskånet i dette større selskab af Kirsten gifteknive . 
Med et taknemmeligt blik modtog hun derfor mit forslag om , at vi skulle lade kabalen hvile til en anden dag og at hun i stedet for skulle ende festen med at synge nogle af sine småsange nede i spindestuen for alle de gamle . 

----------i spindestuen har de gamle deres rokke , og mens rokkehjulene snurrer , går passiaren rapt om stiftelsens anliggender . Men spindestuen gør tillige tjeneste som bedesal . Som følge deraf er den udstyret med et harmonium . 
Der er gået bud ud om den forestående begivenhed , og da vi træder ind i spindestuen , anførte af min veninde , der føler sig mindst som direktrice for det store operateater , er salen fuld . Med hastigt anlagte søndagskapper sidder de gamle kvinder og virrer så benauet og andægtigt , som om de skulle til alters . Rank og frodig , i lys og fager ungdom står Grethe midt blandt dem : et skinnende birketræ , der er skudt op i et udgående krats forvitrede og forkrøblede rester . Men alle de rynkede og indfaldne gamle fornemmer , da de ser hende , et genskin af vår i deres hjerter , og i beundrende mumlen bølger de virrende kappe-hoveder sammen . 

der bliver atter dødsensstille : Grethe har sat sig ved harmoniet , slår en Melodi an  .  .  . så synger hun . Luften i den lave overfyldte sal er tyk og tung . Tonerne risler duggklare gennem den , stiger som kvidrende fugle , blinker i muntre solstråler , spreder sig med Duft af skov og mark , hvælver et blånende højenloft over det fattige rum og de gamle kvinder . Det er de sødt smægtende , fromt skælmske sange fra vore mødres og bedstemødres unge dage , Grethe synger . De gamle lytter , disse toner får længe hvilende strænge i dem til at bæve , forsigtigt prøver de sig frem , efterhånden mimrer alle de gamle munde og nikker alle de krusede kapper i takt med Grethes sang . Viserne om elskovs fryd og elskovs smerte er dog dem , der finder den modtageligste sangbund . For hvert Kys i lunden på pigemunden glider der et lykkeligt smil over de rynkede ansigter ; men når tåren rinder på blege kinder , står et halvthundred par gamle rød-randede øjne i vand . 

jeg sidder længst tilbage i stuen sammen med min veninde . Hun , der ellers ikke fattes ord , er så bevæget , at hun ikke kan tale . Men hun klapper ustandseligt min hånd . Og da Grethe omsider rejser sig fra instrumentet og omringes af takkende og hånd-kyssende og nejende og velsignende gamle , siger min veninde de ord , som jeg kunne have kysset hende for :  » Å nej da . Så lyslevende som hun ligner hans salig mo'r . « 

Xxiii . 
December . 
J eg går med Grethe til min moders grav . 
Der er vintermørkt på kirkegården . I den sorte dødens have lysner kun de nøgne hvide kors . Det har nylig regnet og vi træder lydløst på det faldne løv . 
Døden bliver større og mægtigere i sin vinterdragt . Ved sommertid dækkes dens sælsomme gru af brogede blomster og smilende løv . Vi søger at gøre døden mild og god med sommerens rige offergaver . Men om vinteren rejser den sig i sin strenge majestæt , breder ud sin kappe så sort og fæster sit benrads-mærke på hvert kirke-gårdens træ . 

jeg går med Grethe over den vintermørke kirkegård , og dødens gru forskrækker mig ikke . Jeg går i pagt med livets gode herre ; jeg synes , døden viger , dér vi skrider frem . 
Vi sidder ved graven , og Grethe siger :  » Så ofte de har talt til mig om deres moder , har de aldrig fortalt mig , hvordan hun så’ ud . De var dog den gang , hun døde , ikke mindre end at de må have modtaget et bestemt indtryk af hende . « 
» Det billede af min moder , jeg tydeligst bevarer i min erindring , er ikke fra hendes allersidste leveår . Det er fra tiden , før sygdom blegnede hende ; fra den tid , hun endnu var ung og smuk eller syntes mig at være det . Jeg ser hende stå midt på en plæne i en have en dejlig sommerdag . Hun stod mellem os børn , der legede om hende , med et let sjal yndefuldt draperet om skuldrene . Jeg mindes aldrig at have set en kvinde , der forstod at bære et sjal så smukt . En stor havehat indrammede hendes ansigts 

fine oval , og det mørke hår lå glat ned over hendes pande , en pande så klar og hvid . Med strålende øjne stod hun i sin legende børneflok . Da pludselig sad der en kanariefugl på hendes skulder . En flygtende fugl , der søgte hvile hos hende . Tyssende løftede hun hånden . En stund blev fuglen siddende , strøg så kælent sit næb mod hendes kind og fløj . « 
Jeg tager Grethes hånd , der hviler i hendes skød :  » Ja , Grethe , sådan mindes jeg min moder . Men vil de vide mere , da spørg vor gamle veninde i stiftelsen . Hun siger , og jeg kan ikke tvivle om , at hun har ret , at de er hendes lyslevende billede . « 
Grethe ser op på mig med store , kærlige øjne . Og jeg føler hendes arme om min Hals og hendes læber mod mine . Så står vi længe , arm i arm , i stille andagt foran moders grav . 
-----------men da vi går hjemad til vejrbakken , spørger jeg :  » Fortæl mig , hvordan det gik til , at du kom til at holde af mig ? «  hun 

svarer :  » Jeg forstod , at du trængte til mig , og fra samme stund havde du mit hjerte . « 
Siden siger hun :  » Lov mig , at du , når jeg dør , vil begrave mig tæt ved din moder . Min egen moders grav er på et fremmed sted , og jeg vil ikke langt bort fra vejrbakken . Jeg vil også , at du skal finde din moder og mig sammen . «  men da hun ser , at hendes ord gør mig sørgmodig , tilføjet-hun smilende :  » Du tåbelige mand , tror du , jeg tænker på at dø ? Jeg har ingensinde velsignet livet højere end nu . « 

Xxiv . 
December . 
Altid tilforn , når jeg opnåede noget , jeg kaldte en lykke , og jeg ransagede mit hjerte , om lykken nu også virkelig boede i det , fandt jeg i en eller anden krog det såre punkt , hvor tvivlens orm gnavede fordulgt bag blomsterdækket . Og jeg har vidst , at der ville komme det øjeblik , før eller senere , hvor pragten falmede . 
Tvivlen er nøjsom . Et uroligt blik , et uoverlagt ord giver den næring . Du sidder en aftenstund med din elskede . Da pludselig ser du hendes øje sløres af en fremmed tanke , et fremmed minde . Du spørger , og hun svarer med et åndsfraværende smil et 

ligegyldigt ord . Det er kun et nu . Hun glemmer det ; og du glemmer det , mens hun holder dig i sine arme . Men når den ensomme nat kommer , stiger frem i din sjæl billedet af din elskede med øjne som kolde løgne og med et smil , hvis spot stivner dit hjerte . Hvad hjælper det så , at hun den næste dag møder dig mere øm end nogensinde ? Du kan tro dig frelst en dag , en uge , måneder . Ormen har sat sin giftige tunge i din lykke . Du er dens bytte . 
Der er dem , som i arm blindhed slår sig tiltåls med den kranke lykke . Der er andre , som i indbildsk trods siger : tryghed dræber lykken . 
Der er kun én lykke : at hvile i lykken . At vide , at dagen , der kommer , rinder op med den samme sol , der svandt i går . Intet mere at begære , intet mere at frygte . Ingen dag at ønske om igen , ingen dag at ønske anderledes , fordi hver dag er éns lykkelig . 
Den lykke , den eneste , er min . 

sågodt som nogen har jeg jaget den . Har søgt den ude i den verden , hvor man gør sin lykke . Været tidlig oppe og silde ude for at finde  . den , har hidset mig op og trættet mig ud i dens forfølgelse . 
Og så dalede den nedover mig som en stille sang på et fjernt og stille' sted . Jeg hørte den klinge dæmpet ude fra vandet en dejlig skærsommernat . Jeg turde ikke kalde på den , jeg frygtede at skræmme den bort . Jeg åbnede den blot i ydmyg tro mit hjerte . Og se , en dag sang lykken derinde . 
----------- jeg har ransaget mit hjerte , der skjuler sig ingen tvivl i det . Jeg har våget ensomme nætter , ingen skygge forvanskede Grethes hulde billede . 
Jeg glider i en hvid båd nedad en sol-beskinnet flod , og jeg holder en gylden frugt , hel og rund , i min hånd . 

Xxv . 
Julenat . 
Da jeg i eftermiddag kommer op til møllen , ser jeg , at der er to jule-gæster foruden mig . Det er Grethes guddatter , den fireårige Asta , og hendes toårige Broder Carl , børn af en fisker nede ved fjorden , der i sin tid var dreng på møllen . De skal for første gang til juletræ . I den anledning skinner de af nyvasket pyntethed og betuttet artighed . Og da de ser mig , den fremmede mand , søger de en forsigtig dækstilling bag Grethe , der må hale dem frem og ruske dem op for at få dem foreviste i al deres dejlighed . Dejlige er de : Asta en livagtig englebarnsmodel , lige til at sætte i Toppen af et juletræ , kælen og indsmig- 

rende , med gul krøllet top og store lyseblå øjne ; Carl en tæt prop , sømands-mut og mandfolkevigtig og med brune øjne , der blinker af lunt humør . 
Julenadveren er endt og vi går ind i havestuen , hvor træet er tændt . Grethe har purken på armen og Asta holder hende i hånden . Bagefter kommer mølleren og jeg med vore piber . Børnene er straks helt stumme af forbavselse ; med opspilede øjne stirrer de frem for sig , mens Grethe dansende fører dem rundt om træet . Jeg hvisker til hende :  » Jeg tror , du er den gladeste af jer tre . «   » Ja , «  svarer hun ,  » tænk at holde jul med dig og sådanne to . « 
Det varer dog ikke længe , før børnene frimodigt giver sig hen i fryd . Og da de opdager , at herlighederne på træet er frugter , som tør plukkes , bliver de rent ellevilde . Til sidst ruller de rundt på gulvet som to kattekillinger mellem alle deres skatte og fylder den ellers så stille stue med klukkende latter og ivrig pludren . Indtil de bliver trætte og 

søvnige og med bittesmå glippende øjne bæres om til godnat . Men da Grethe har lagt dem til sengs , kommer hun ind og sætter sig i sofaen mellem sin fader og mig . 
Endnu brænder lysene på træet , og den gamle siger :  » Der må være flere lys i år . Sidst var der mørkt foran mig , men i år synes jeg , jeg skimter et lysskær . « 
» Ja , lille far «  , svarer Grethe og bøjer sit hoved op til hans skulder ,  » der er også flere lys i år . Sidst var du og jeg ene . Jeg ville ikke for min skyld tænde de mange lys . Men denne juleaften har vejrbakken haft børn og rigtig julefest . Og sådan vil det være hver juleaften herefter , for han her «  — hun tager min hånd og lægger den i den gamles —  » han bliver hos os  .  .  . hvis du giver ham og mig lov til det . « 
Den gamle kysser Grethe , trykker fast min hånd , og , mens to store tårer pibler frem af hans blinde øjne , siger han :  » Gud velsigne jer , børn , og give jer lyse dage på vejrbakken . Dem , min søn , har jeg jo aldrig 

set , får dem aldrig at se . Men på deres stemme , når vi talte om Grethe , har jeg hørt , at de holdt af hende . « 
----------før jeg går , fører Grethe mig ind i sit sovekammer , hvor Asta og Carl hviler i hendes gamle barneseng , slumrende trygt i hinandens arme , mens Asta moderligt har lagt den lille Broder op til sit bryst . Forsigtigt lister vi os hen og kysser dem . De vågner ikke , men smiler , som de i søvne følte den kærlighed , der står ved deres leje . Så kysser Grethe mig og siger :  » Tænk , hvor vidunderlig dejligt , om det var vore egne ! « 
Grethe følger mig ud på bakken . Det er den skønneste stjerneklare frostnat . Vi står på bakkekammen ud mod fjorden . Til højre for os skråner den hvide skov ; det er så stille , at vi hører det , når en kvist knækker i frosten . Foran , dybt under os , ligger den isdækkede fjord og byen , hvor der skinner julelys i alle huse . 

» Nu er der fred på jorden , «  hvisker Grethe .  » Ja , og fred i menneskenes hjerter , «  svarer jeg . 
Men da vi vender os om , står møllen med sine store sorte vinger lige for os . Jeg mærker en gysen gennemfare Grethe og jeg spørger :  » Blev du bange for møllen ? « 
» Nej , «  siger hun ,  » jeg var blot kommen til at fryse af at stå så længe . « 

Xxvi . 
Nytårstid . 
Frost og sne har lukket af for den gamle by . I mange dage er intet bud fra omverdenen trængt ind til den . Men da proviant forefindes i rigelig mængde og det tilmed er ferietid , føler byen ingen uhygge som indespærret fæstning . Den lever blot så meget stærkere sit eget liv , den samler som en høne kyllingerne under sine lune vinger ; den glemmer , at den er i færd med at udvikle sig til en udadstræbende fremtidsby med bank og eksportforeninger ; den bliver atter helt og ganske den gamle by . 
Når jeg møder de ringlende kanetog med lystige pelsindhyllede unge herrer og damer ; når jeg hører den skingrende jubel 

og den leende hvinen fra børnene , der kælker ned ad vejrbakkens sneskråninger ; når jeg ser fjorden sort af farende skøjteløbere og når om aftenen sang og dansemusik toner bag de festligt oplyste vinduer — da mindes jeg hin strenge vinter for mange år siden , da byen , efter møjsommeligt at have gravet sig op af sneen , drog ud på fjorden og holdt karneval uger igennem . 
Så fantastisk det står for min erindring : 
gennem en granport kommer man ind i en lang Isgade , der ligger lunt mellem høje snemure . Så pludselig er man på en stor åben plads , der stråler i fakkellys og indhegnes af telte , illuminerede med kulørte lamper . Telte , hvor der spises og drikkes , synges og danses . Og fra pladsen skærer nye gader sig ind i snebjærgene . Man kommer forbi huler i magisk blålysskær , snemænd med funklende ildøjne , småboder , hvor gamle kællinger i tranlampe-belysning braser ål og pandekager , et varmeskur , der benævnes den gloende ovn , og man når ind i en 

lund af grantræer , hvor der er trængsel om en karrusel med slæder , der har den oplivende egenskab , at den i hver omgang lader en slæde vende koldbøtte i en drive . Snebyen forgrener og breder sig endnu videre . Vi børn når aldrig til dens ende , thi der går rygter om megen vildskab -og uhyggelige slagsmål i dens fjerne mørke forstæder , dér den gamle bys svende og lærlinge mødes med de fjendlig sindede folk fra den anden side fjorden . Vi bliver , hvor lyset hersker og uskylden boer . Hvor vore søstre og deres veninder farer os forbi i susende fart med deres kavallerer eller opfører en ikke altid så vellykket , men des muntrere skøjte-lanciers . Henad aftensmad-tid er hele byen på fjorden . Så kommer mødre og fædre for at hente de unge døtre og børnene , eller de bringer maden med i kurve . Inde i den gloende ovn slår man sig da sammen , venner og bekendte , og dækker et fællesbord med de forskellige madkurves herligheder . Og når man bagefter vandrer hjemad , stiger 

raketter op over fjorden , hvor den summende karnevalstummel først forstummer sent på natten . 
Grethe og jeg var i formiddags en kanetur . Nede ved fjorden gjorde vi holdt og gik ud på isen mellem skøjteløberne . Der var liv og glæde , men ikke det æventyr-sceneri som i gamle dage . Jeg følte mig måske en kende skuffet over den glatte velfejede bane og hele det ordnede sportsmæssige præg , forlystelsen havde fået ; så meget ivrigere fortabte jeg mig i genopfriskelsen af de gamle minder . Først sent opdagede jeg , at Grethe , den ellers så ligelige , gik ganske tavs og med et forpint udtryk i øjnene af fjærnt-skuende sørgmod . Bekymret spurgte jeg , hvad hende fattedes . 
» Min egen ven «  , sagde hun ,  » tilgiv mig . Det er slet intet uden barnagtighed . Mens vi gik her blandt alle disse mennesker , der ligesom jager hæsblæsende efter glæden , overfaldt der mig en angst for at miste dig . Jeg 

syntes , de ville rive dig fra mig . Jeg syntes , din tale hastede bort med dem , så langt , langt bort . Tilgiv mig . Husk , hvor lidet jeg er vant at færdes blandt mange . Husk , det er første gang , vi har forladt de stille steder . « 
Hun smiler atter til mig , hun trykker ømt min arm . Men jeg fører hende  .hastigt bort fra skøjteløbernes bane ; vi stiger op i den ventende kane , og vi vender tilbage til de stille steder . 

Xxvii . 
7 . Januar . 
I dag kom der slædepost . Den bragte mig et brev fra min forlægger , der drilsk spørger , om jeg ikke snart er ked af mit eneboerliv og om det ikke kunne friste mig til en tilbagevenden at blive leder af et stort literært foretagende , som han påtænker . De vilkår , han kunne byde , er så gode , at jeg foreløbig ikke behøvede at frygte økonomiske vanskeligheder . 
For nogle måneder siden ville jeg måske have vaklet . Nu behøver mit svar ingen overvejelse . Jeg dypper straks min pen og skriver : at jeg ikke kan modtage hans venlige tilbud , fordi jeg heroppe er bleven det lykkeligste menneske i verden og fordi min lykke er 

bunden til denne plet jord . At jeg således uigenkaldelig har opgivet enhver tanke om at vende tilbage og at min deltagelse i det literære og offenlige liv må indskrænke sig til de bøger , jeg skriver . At den bog , han venter , snart kommer og at den vil efterfølges af andre , der ligner mine tidligere ligeså lidt . At jeg har taget stade på vejrbakken , hvor luften er klar og ren ; hvor livets mening bliver lettere at fatte , lidenskaben mere usammensat , følelsen dybere . Endelig , at min lykke er så sikker , at den trænger hverken til anger eller anklage ; at den tværtimod har råd til tak for alt forbigangent , fordi den uden det ikke ville været så stor . 
Inden jeg afsender mit svar , viser jeg Grethe brevet fra forlæggeren . Da hun har læst det , siger hun , efter et øjebliks tavshed : 
» Jeg får nu anledning til at sige dig noget , jeg har tænkt på stadig siden hin dag på isen . Jeg tør ikke holde dig tilbage . Du kan for en kort stund trives her ; før eller senere vil alt det , du kom fra , atter kalde 

dig . Jeg finder det kun rigtigt og naturligt . Og derfor skal du vide , at jeg intet bånd lægger på dig . Gør , som du vil og må . Gør med mig , hvad du vil . Lad mig blive her , om du måske frygter mig som en hæmsko , hvad du har grund til efter min dumme adfærd forleden . Eller tag mig med , om du mener at have nogen brug for mig og om du tør tro mig på mit ord , at jeg er grundig kureret for min dumhed . Jeg følger dig , hvorhen du vil . Vejrbakken var hidtil mit hjem . Uden dig vil jeg være hjemløs på vejrbakken . Livet og verden derude skræmmede mig . Sammen med dig vil jeg ingen frygt føle . Og siger du , at jeg må blive her for faders skyld , så svarer jeg : det er ikke fader mest , som ikke har villet herfra . Til tider tror jeg endog , han gerne rejste . Måske var det også bedre for ham . Han er gammel , hans sind plages ofte i den sidste tid af sære tanker deroppe i stilheden . Han ligesom frygter møllen , han tror , den kalder på ham ; at den bebrejder 

ham , at han har standset den . Mod min fader gør vi ingen uret ved at rejse . — men vil du , at jeg skal blive her og vente på dig , da er også det godt . Måske synes du , at du helst en tid må være ene og prøve dit hjerte : om det nu ikke blot var her i ensomheden , at du trængte til- mig . Alt , hvad du bestemmer , alt , hvad du gør med mig , er godt . Thi jeg elsker dig . « 
Jeg lader Grethe tale til ende . Var det hårdt og stygt af mig , min søde veninde ? Var det egenkærlig grusomt , at min sjæl intet ville spilde af de velsignede ord , som dit angstfulde hjerte udblødte ? Jeg tror , du tilgiver mig , for den dobbelte fryd , mit svar nu voldte . 
Mit svar , som du fik sort på hvidt i svaret til forlæggeren . 

Xxviii . 
Slutningen af januar . 
G rethe havde aldriG spurGt miG om min fortid , det spørGsmål , som plejer at være det første , en mand hører af sin elskede . jeG tænkte : skulle det skyldes uvidenhed  ? Utvivlsomt ikke . Grethes viden om livet var tydeliG oG klar . Hun talte uden omsvøb om det , som unGe piGer ellers anser det for et uskyldiGhedsbevis at rødme over . Skulle det da måske skyldes en alt for God tro til miG ? 
Jeg ville ingen tvivl , intet bedrag i det punkt . Og jeg spurgte hende i dag . 
Aldrig har jeg set Grethe så overvættes lystig . Hun lo så hjerteligt , så overgivent , at hun næsten ikke kunne holde op . Omsider sagde hun :  » Nej , du er virkelig for morsom . 

du spørger , halvt fornærmet , om jeg anser dig for at have levet , som de gamle damer i stiftelsen lever . Nej , min ven , du kan berolige dig . Du har for tydeligt indskærpet offenligheden dine letsindigheder , til at nogen skulle tvivle om , hvilken forfærdelig person du er . « 
Og hun lo atter , så jeg blev ganske forvirret . Efterhånden genvandt hun sin alvor og sagde — vi gik i skoven — :  » Lad os sætte os her på bænken , så skal jeg forklare dig grunden til , at din slemme fortid aldrig har foruroliget mig , ja , at den tværtimod , efter hvad jeg véd om den , yder mig sikkerhed for , at du nu først føler det , jeg forstår ved kærlighed . Du kan bagefter sige mig , om jeg har ret eller uret . 
Først må jeg tilstå , at min sikkerhed intet har at gøre med den — vistnok af mændene — udbredte mening , at en mand bør anvende en del af sin ungdom til at rase ud . Jeg tror ikke på , at jert raseri er så stort , at i behøver det . 

nej , min sikkerhed har en grund , jeg selv har udspekuleret og som jeg bilder mig ind er nok så solid . Jeg har i alle dine bekendelser forgæves ledt efter barnet . Mange begejstrede ord har du ødslet på at lovprise dine elskerinders dejlighed . Du har udstyret dem med alle fortrin . Kun ét nægtede du dem : berettigelsen til at føde dine børn . Måske har det ikke været dig bevidst . Ialfald synes det mig , at du ligefrem med flid går udenom børnespørgsmålet , hvori jeg ser al virkelig kærligheds både begyndelse og ende . Hvad kan den kvinde være en mand værd , hvem han ikke ønsker at skænke frugten af sit favntag ? Det er dog det store under , den lykke over al lykke i favntaget mellem mand og kvinde , at dér mødes deres kærligheds evighedstrang , trangen til at vide sig forenede ud i de fjerne tider gennem børnene og atter disses børn og så fremdeles , til dagenes ophør . Hvis jeg hvilede i dine arme og jeg fornemmede din vilje kølnes af frygten for barnet , jeg ville føle den dybeste beskæmmelse . 

jeg ville tænke : til en flygtig lyst , et sansernes hensigtsløse behag er jeg ham god . Men han værdiger ikke at lade mit skød bære hans evighedstanke . — nu er jeg stolt og sikker , fordi jeg tror at vide , at jeg er den første , hvem du har ønsket at se som dine børns moder . Og jeg nærer ingen misundelse til din fortid og de kvinder , der fylder den . Stakler , om de elskede dig ; thi deres hjerter vil da , selv under dine mest glødende kærtegn og smigerord , have følt tomhed og skuffelse . I modsat fald er de end ingen beklagelse værd . De fandt , hvad de søgte . De tog , ingen af dem , noget af den lykke , din kærlighed forjætter mig . « 
» Har jeg så «  — spurgte Grethe —  » haft uret i ikke at foruroliges af din fortid ? « 
Men uden ord knælede jeg ned og lagde mit hoved i hendes skød . 

Xxix . 
Februar . 
Det er , som Grethe siger . Det står ikke vel til med hendes fader . 
Vi er komne under vejr med , at han i den senere tid flere gange , mens vi var ude , har listet sig over i møllen . Vi fik mistanke ved hans forblommede ord , og nu forleden så’ vi ham , da han gik derfra . Han sneg sig bort som en , der er bange for at blive overrasket . Drejede sagte nøglen om og lyttede for hvert skridt . 
Vi har været inde i møllen for at se , om vi kunne opdage , hvad han foretog sig . Alt stod tilsyneladende urørt . 
I virkeligheden er der jo intet underligt i , om den gamle mand kunne føle lyst til 

en gang imellem at færdes i sin mølle , der rummer så mange erindringer for ham . Det ængstende er kun den fordulgte måde , hvorpå han aflægger sine besøg , og den omhu , hvormed han søger at skjule dem for os . Samtidig kan han ikke lade være at sige ting , som røber ham . 
En dag , Grethe var gået ud af stuen og han og jeg sad sammen i sofaen , rykkede han tæt hen til mig og hviskedee :  » De har nok lagt mærke til , at Grethe ikke holder af , at jeg kommer over til møllen ? Har hun aldrig fortalt dem grunden ? Nå ikke . Skal jeg sige dem , hvad jeg tror ? Hun er bange , fordi jeg er gammel og blind . Hun mener , at jeg ikke kan klare mig selv længer og at der kunne ske mig en ulykke . Grethe er så omhyggelig for mig , hun er en god datter og jeg nænner ikke at gøre hende imod . Men havde jeg ellers noget ærind , fandt jeg vel vej på vejrbakken og i møllen så godt som nogen ung med to karske øjne . « 

i det hele taget kredser hans tanker sygeligt om møllen . Det er ikke blot i nattens drømme — som Grethe , bekymret lyttende ved hans dør , har hørt — , at han fantaserer om den . Også ved højlys dag spøger den i hans sind . Han taler om den som om et levende væsen , der bærer nag til ham og som han frygter hævn af . 
Forgangen aften sagde han til mig : 
» Synes de ikke , at sådan en mølle , der altid står , er en underlig ting ? Ja naturligvis , var den gammel og aflægs , blev det jo en anden sag . Men møllen fejler ikke noget , den har sine sager iorden både indvendig og udvendig . Og dens bestemmelse her i verden er dog at gå , så længe dens kræfter slår til . Ser de , der er jo også noget ydmygende i det , at folk , som ikke véd bedre besked og som ikke har kendt den i de tider , den var den raskeste mølle på egnen , kunne falde på at tro , at den overhovedet ikke kan gå . Nej , jeg har ikke handlet ret mod møllen . Enten burde jeg afstået den 

til en yngre , da jeg selv blev gammel og træt , eller jeg burde have skudt den som en jagthund , hvis herre ikke længer duer til at føre den på mark og i skov og ikke vil se den i nogen andens eje . « 
Grethe , der var kommen ind og havde hørt de sidste ord , gjorde et tegn til mig , og jeg sagde : 
» Ja , Møller , jeg synes også , det er synd for møllen . De ville gøre vel imod den ved at rive den ned . Så er den død og borte og får fred , og de med . « 
» Det bliver vel også dertil , «  svarede mølleren .  » Ja , naturligvis , det må sagtens så være . Men man går ikke til det med let sind . Man véd dog aldrig , om der ikke kunne være gærning for den endnu en gang . Om ikke i min tid , så når den nye mand tager min plads . « 
» Jamen fader , «  indskød Grethe .  » Den nye mand er jo kommen , og han har helleringen brug for møllen . « 

» Nej , det er nok også sandt , «  smilede den gamle .  » Den nye mand har selv ladet sin mølle stå . « 
-----------men siden har Grethe og jeg talt om , at vi for enhver pris må have hendes fader til at tillade møllens nedrivning . 

Xxx . 
Sidst i februar . 
Har besluttet at gifte os til maj . Hvad har vi at vente på ? I møllerhuset er der plads og mad nok . Det lidet , vi mere behøver , kan jeg vel digte mig til . Foreløbig skal resthonoraret for min nye bog anvendes til Grethes brudekjole . Hun skænder på mig for min letsindighed , men jeg vil , at hun skal være den smukkeste og fineste brud , som den gamle by har sét . Bryllupet skal stå i stiftelsens lille landsbyagtige kirke , og der må ingen få adgang uden de gamle damer . Men vor veninde og tre andre gode jomfruer fra stiftelsen skal som brudepiger følge Grethe til alteret . Efter vielsen drikker 

vi et glas champagne med brudefølget , men der skal også være sød fransk vin for dem , der foretrækker det . Når vi så kører hjem , lader vi vognen holde udenfor kirkegården ; thi Grethe vil lægge sin brudekrans på moders grav , den , der forenede os . Og så holder vi vort indtog på vejrbakken som mand og kone og flytter ind i møllerhusets øvre etage , der har stået tom og ubenyttet , lige siden Grethes moder døde . Det er maj , bøgen nys udsprungen , luften fuld af blomsterduft , og i vejrbakkens skov synger nattergalen sine elskovsmelodier . 
Dagene rinder hastigt , mens Grethe og jeg lever vor store lykke og drømmer om den end større lykke , der venter os , når foråret kommer . 
Om morgenen går vi som regel en lang tur . Enten i byens afsides gyder og stræder , hvis navne alene henflytter en til en fjern fortid og hvoraf enkelte , fornemmeligst den ældgamle peblingegyde , der i trappeafsatser bugter sig mellem faldefærdige rønner og forvitret mur 

værk , er så snæver , at den må passeres i gåsegang . Eller vi søger ud på de høje , åbne landeveje , hvor blikket skuer vidt og tankerne drager på rejse ud i fremtiden . Forfriskede af den kolde luft , varme og rødmussede af den gode bevægelse vender vi så hjem til vort arbejde . Jeg- til min bog , som nu skrider hastigt og sikkert fremad . Grethe til sit udstyr . 
Der ligger fra moderens tid fuldt op i kister og skabe af linned og dækketøj , stærke hjemmevævede sager . Men Grethe vil ikke gå som en doven brud til brudesengen . Den skal klædes med lagener , sømmede , stukne og navnede af hende selv . Og som den skal hele brudehuset være . Symaskinen snurrer dagen lang , og om aftenen trædes tråden , mens jeg sidder hos og ofte bringer forstyrrelse i arbejdet ved at kysse de kære travle hænder . 
En aften finder jeg Grethe ilag med at klippe fint lærred ud i bittesmå stykker . Jeg sidder og bryder mit hoved med , hvad 

det vel ”skal blive til , og Grethe , der ser min forundring , smiler underfundigt . Endelig brister min nysgerrighed , og jeg spørger :  » Er det dig eller mig , der skal pyntes med det dukketøj ? « 
» Nej , «  svarer hun .  » Det er vor førstefødtes skjorter . « 
Halvt spøgende , halvt alvorligt siger jeg :  » Pas på , barn , at ikke dit alt for sikre håb skuffes . Der blev vel også tid nok siden at ordne sønnens udstyr . « 
Hun ser på mig med tårer i øjnene :  » Det må du ikke sige . Jeg vil ikke tænke noget så sørgeligt . Hvad mening var der så i al min kærlighed , om jeg ikke engang skulle kunne føde dig en søn ? Og din søn skal ikke komme til et fattigt og uforberedt hjem . Han skal hellerikke bære klæder , købte i boder , fremmede klæder , hvori ingen tanke om ham gemmes . Derfor syer jeg hans tøj nu , mens jeg er rask og har kræfter til det . Hvordan det bliver siden , kan man aldrig vide . Skulle det så 

end hændes , at jeg døde fra ham , vil du dog , når han bliver stor nok til at fatte det , kunne fortælle ham , at hans moder havde sørget for ham , så vidt hun formåede . Og han vil aldrig føle sig ganske moderløs . « 
----------- » Så er du ikke vred på mig og synes ikke , jeg er overspændt , ejheller alt for tillidsfuld ? Hvilken gud skulle misunde en kvinde den lykke at drage omsorg for det barn , hun gerne ofrer livet for at føde ? « 
Dette sagde hun , da hun i den mørke aften stod ude på vejrbakken og rakte mig hånden til godnat . Jeg drog hende ind til mig og hviskedee :  » Du bedste af alle mødre . « 

xxxi . 
8 . Marts . 
Det er nu bestemt , at møllen skal rives ned . Den gamle har givet sit samtykke , om fjorten dage tages der fat på arbejdet . Efter først endelig at have fattet sin beslutning synes mølleren beroliget . Såvidt vi kan skønne , har han i den sidste tid end ikke aflagt smugbesøg i møllen . 
Beslutningen om møllens nedrivning har bragt ro over os alle . Uden at ville tilstå det for hinanden gik Grethe og jeg begge i ængstelse for , at en ulykke skulle ske . Hvor let kunne det ikke hænde , når den gamle blinde mand færdedes alene i møllen , at han snublede på en af de stejle trapper , styrtede igennem en luge eller kom 

galt afsted med hjulværket ? Grethe har nu tilstået det : ofte når hun afslog en spadseretur under foregivende af travlhed med udstyret , var det frygt for at forlade faderen , der holdt hende hjemme . 
Nu er alt trygt og godt som før . Og om aftenen sidder vi og drøfter , alle tre , hvad volden skal bruges til , når møllen er borte . Den gamle mener , at , da møllen hidtil har tjent mange skippere som sømærke , bør han tilbyde grunden til oprejselse af et andet let iøjnefaldende mærke . Men Grethe hævder , at mange andre punkter på vejrbakken egner sig ligeså godt dertil ; at volden er deres egen og at ingen kan fortænke dem i , at de indretter den til deres behag . Hun og jeg har en plan , som vi håber at få hendes fader til at bifalde . 
På volden vil vi bygge et lysthus i antik tempelstil . Rundt om det , på voldgangen , planter vi en krans af skærmende graner , men op om templet og dets søjler skal i tidens løb vild vin og ville roser 

og kaprifolier slynge sig . Og på dets fronte-spice fæster vi i gylden skrift indvielsens ord : til vejrbdklcens gud . 
Vejrbakkens gud , fredens gud , vor lykkes gud vil vi bygge vort blomster-tempel , vort olymps idylliske parnas . Her vil vi sidde og skue vidt over land , lade verden støje under os , høre stormen suse og uvejret knitre om os og alle dage , i storm som i stille , skærmes af fredens milde paulun . Her vil vi sidde , mens vi er unge og roser og vin og kaprifolier ranker sig om vore hjerter ; her vil vi også sidde , når de gamle år kommer og mindernes Duft ombølger os . Herop vil vi føre vore børn , mens de er små , og lære dem at bøje knæ for vor gud , og her vil vi vente dem , når de , prøvede i livets kamp , søger hvile i barndomshjemmets tempel . Men allerdejligst synes vi , det vil være — vi smiler ad vore drømmes ufortrødne flugt — , når den dag kommer , da vor søn og hans brud tager vor plads mellem roser og kaprifolier . 

i fællesskab bygger vi vort tempel . Men den dag , templet er rejst og vi står sammen deroppe , vil jeg fortælle Grethe , hvordan jeg , alt før jeg kendte hende , og længe før jeg vidste , jeg elskede hende , tilbad hende som fredens gudinde og af møllen byggede hende et højalter . 

xxxii . 
19 . Marts . 
Foråret kommer tidligt i år . De sidste otte dages lune regn og bagende sol har allerede bragt skovbundens blomster til at pible frem af det brune løvdække , har allerede vakt fuglesangen foroven . 
Det er lige efter solopgang , da jeg i morges henter Grethe til vor spadseretur . Morgensolen har kaldt på mig , jeg nænnede ikke at sove de dejlige timer bort . Og jeg står fløjtende udenfor møllerhuset , hvor alt endnu er lukket . Et gardin rulles op , og Grethe kommer til syne i hvid natdragt , med det rige brune hår frit nedhængende og glimtende gyldent i solen . Hun nikker smilende til mig og sender mig et godmorgen så fornøjet , at 

hele luften fyldes med glæde . Men da jeg tænker på , at denne livstrålende ungdom er min og at om en føje stund dette frodige hvide legeme skal hvile i mine arme og være min hu til vilje , svimler det for mig . 
Vi går i skoven og drikker forårets stærke vin , som solen perser af tusind gærende safte . Jeg ser blodet stige i Grethes kinder , jeg hører det banke i hendes hånd , som jeg holder i min . Forårets rus er i os , dens liflige døsighed gyder sig gennem vore årer . Grethe bøjer sig ind til mig , træt søger hun , med hovedet lænet mod min skulder , støtte ved min arm , og hun siger sagte : 
» Hører du den samme sang som jeg ? « 
» Hvilken sang hører du ? « 
» Der er stemmer , som higende kalder , og der er stemmer , som vigende lokker . De leger med hinanden , snart klagende fjernt , snart sukkende nær ; snart spørgende og svarende , snart flydende sammen i et jublende møde af alle toner  .  .  . Jeg synes , det er 

naturens bryllupssang , der lyder om os . Hører du den ikke også ? « 
» Jeg hører naturen kalde til fest : frem alle blomster , syng alle fugle , spring ud alle træer . Stat tidligt op , smyk jer og øv jer . Våren er kommen alt nu , at i kan være rede . Thi når majdag rinder , står vejrbakkens prinsesse brud . — jeg hører naturen synge dit bryllup ind . « 
Vor vej standses af en bæk , der ellers risler med sparsomt vand mellem store stene , men som vårbruddet har ladet svulme over alle bredder . Kun hist og her rager en sten op . 
» Vi må vel vende om ? «  spørger jeg . 
Grethe læner sig ømt til mig :  » Jeg er så forårsdoven , «  siger hun .  » Jeg vil nødig gå en omvej . Tror du ikke nok , du kan bære mig ? « 
Hun slår sine arme om min nakke , jeg løfter den store pige , og jeg står med hende ude i bækken . Jeg føler hendes bløde 

legeme tæt mod mit , hendes varme ånde i mit ansigt . Jeg mærker ingen byrde , men atter svimler det for mig . Jeg må tage al min vilje sammen for ikke at styrte med hende . 
.  .  . Så sidder vi , begge lidt forpustede , på bænken hinsides bækken . Men Grethe lægger sit hoved til mit og hvisker i mit øre : 
» Du , min stærke brudgom . Så dejligt jeg havde det i dine arme . « 
Foråret- kommer tidligt i år . Der kimer bryllupsklokker i naturen . Brudefolkene længes mod bryllupets dag . 
21 . marts . 
Jeg har fået mine papirer fra hovedstaden , de attester , uden hvilke man ikke bliver gift , selv ikke på vejrbakken . Jeg ser , at jeg i min alders første år blev kokoppeindpodet og at podningen  » slog an «  . Himlen være lovet . Ellers havde jeg for 

modenlig ikke fået tilladelse at indtræde i ægtestanden . 
Imorgen eller i overmorgen begynder nedrivningen af møllen . Den gamle var i helt godt humør i aften . 

xxxiii . 
22 . Marts . 
Grethe er i morges kommen til skade oppe ved møllen . Lægen giver ganske godt håb . 
Samme dags aften . 
Der var nok blæst en stærk storm op i nat . Jeg synes forresten ikke , det blæste noget videre , da jeg gik op til møllen , men jeg tænkte jo hellerikke så meget på vejret . 
Da jeg fra skoven nåde ud til bakkekammen , ser jeg Grethe stå oppe på møllevolden mellem vingerne , akkurat som første gang , jeg så’ hende på vejrbakken . Så er arbejderne altså ikke komne endnu , tænkte jeg . Det var måske også for tidligt . Og jeg tænkte videre , at Grethe sagtens var 

gået derop for at , tage afsked med møllen . Hun så’ mig ikke , hun stirrede ud over fjorden . Jeg svingede med hatten , jeg kaldte på hende . Hun hørte mig ikke , hun stod i dybe tanker . Og blæsten har vel også båret imod . 
Pludselig gav det et ryk i vingerne . Jeg tror nok , jeg udstødte et skrig . Enten har hun hørt mit skrig , eller hun har selv mærket faren . Hun drejede hovedet , vore blikke mødtes , hun gjorde en bevægelse som for at styrte frem , i det samme sekund faldt hun lydløst til jorden , ramt af den ene vinge . Og den næste vinge fulgte efter , hen over hendes legeme , og den næste . Rundt og rundt , i stigende fart , gik vingerne , hen over Grethe . Jeg tænkte , mens jeg løb : du er bleven forstyrret i hovedet , det er svimmelhed , alt går rundt for dig . Men så så' jeg jo , at Grethes legeme ikke skiftede plads . 
På den anden side af møllen , ligefor voldtrappen , fandt jeg Grethes fader . Han stod og gjorde et tov fast . Han smilede så 

underligt . Den tanke fo’r mig gennem hovedet : han har i sindssyge dræbt sin datter . En vanvittig tanke . Jeg anede i det samme alt . Jeg sagde i forbifarten roligt :  » Grethe er bleven ramt af vingerne . «  da jeg nåde hen til hende , stod møllen atter . Hendes fader havde vej standset den . Jeg lå bøjet over hende , hun rørte sig ikke . Hun var helt hvid i ansigtet , men jeg så’ ikke sår eller blod . Jeg kaldte på hende , jeg blev ved at nævne hendes navn . Så åbnede hun sine øjne og smilede , lukkede straks øjnene igen , men smilet blev om hendes mund . Flun havde sét mig og hun smilede ! Å gud , å gud ! hun var ikke død . 
En hulken lød bag mig og en rystende hånd famlede på min skulder . Det var den gamle .  » Hun lever ! «  sagde jeg .  » Men vi må have hende båret ind . «  —jeg så’ op ; lidt borte stod tre , fire arbejdere i en klynge med brave medlidende øjne . De trængte sig stille frem for at hjælpe . Og en af dem sagde :  » Der er gået bud efter læge . « 

vi bar hende ind , og lægen kom . 
Hendes tilstand er i aften uforandret . Hun ligger bevidstløs hen . Slaget har ramt hende på den højre side af hovedet . Deler kun en skramme og nogen hævelse at se . Men lægen frygter enten en hjærne-rystelse eller et brud . 
Min anelse om ulykkens årsag bekræfter sig . Grethes fader ville en sidste gang , inden den blev revet ned og bragtes til evig ro , lade møllen gå . Ved sine hemmelige besøg derovre havde han forvisset sig om , at maskineriet var i orden . Han er i morges gået tidligt op til møllen , har rimeligvis været inde i den , da Grethe kom . Under larmen af den stærke blæst har hun ikke hørt hans puslen hverken derinde eller da han gik ud på den modsatte side . Så har han trukket persen fra , i samme nu satte stormen møllen i gang og ulykken skete . 

såmeget har jeg kunnet slutte af de få ord , han har sagt . Han sidder mest hen i stum fortvivlelse . Det er en ynk at se . Pinefuldere næsten end at dvæle ved Grethes stille sygeleje . Men da arbejderne kom og spurgte , om de så skulle begynde nedbrydnings-arbejdet , sagde han , at de kunne gå . Han ville sende bud efter dem , når han behøvede dem . 

xxxiv . 
24 . Marts . 
Hun er død . Min Grethe , min kære pige er død . 
Vi vidste jo hele dagen i går , at der intet håb var . Feberen og vildelsen begyndte om natten , og lægen gik om morgenen uden at sige noget . Jeg kunne ikke spørge . Jeg forstod , det var overflødigt . 
Jeg har siddet hos hende og måttet tvinge smil og glæde frem i mit ansigt . Hun troede , hun lå til sengs , fordi hun havde født vort barn . Hun var så lykkelig , men en gang imellem græd hun , fordi hun ikke måtte have barnet hos sig . Og når jeg ikke smilede , blev hun ganske fortvivlet , jamrede sig og sagde , at vi løj for hende : at 

barnet var død eller røvet fra hende . I de øjeblikke blandede også møllen uhyggelige forestillinger ind i hendes fantasier . Hun troede , at hendes fader havde bragt barnet op til møllen , og bad mig så bønligt hente det tilbage . 
Ud på aftenen tog feberen til . Lægen kom , men gik hurtigt igen . Jeg talte ikke med ham . Jeg sad atter ved Grethes seng , hun kendte mig ikke . Hun lå mest med lukkede øjne , mumlede uhørlige , forvirrede ord og fortrak ansigtet i smerter . Jeg syntes næsten , det var bedre sådan . Jeg behøvede jo ikke at skjule min sorg , jeg kunne holde hendes stakkels hede hånd i min og græde . 
Pludselig slog hun øjnene , store og klare , op . 
» Græder du , fordi jeg skal dø ? «  spurgte hun . 
Jeg sank ned på gulvet og lagde mit hoved i hendes puder . Hun strøg sin hånd nedover det , mildt og længe . Så sagde hun : 
» Du må ikke græde for min skyld . 

jeg har det så godt . Det er ikke slemt at dø . Både din og min moder kalder på mig : de smiler så kærligt til mig ; de viser mig , at der er plads til mig imellem dem . « 
En mørk skygge gled over hendes blik . Hun rejste sig op i sengen :  » Barnet ! Hvor er barnet ? Det er synd af dig at lade mig vente så forfærdelig længe ! « 
Så faldt hun tilbage , hendes øjne var atter klare , men store tårer trængte sig frem . 
» Min egen ven , «  sagde hun ,  » læg dit hoved tæt til mit . Der er noget , jeg vil sige dig , nu mens jeg véd rigtig besked med alt og inden jeg dør . « 
Jeg gjorde , som hun bad , og hun hviskedee : 
» Jeg er ikke bange for at dø , men jeg synes , det er så sørgeligt , at jeg skal herfra , før jeg har født dig den søn , jeg havde lovet dig . Nu er det så lidt , du har som minde om mig , sålidt at takke mig for . Jeg gav dig jo kun mig selv en stakket stund . Og knap nok det gjorde jeg . Nej , du må 

ikke afbryde mig og ikke sige mig imod ; jeg må have lov at sige det alt sammen , som jeg føler det . Jeg bebrejder mig , at jeg lod dig vente . Jeg syntes vel , det var dig , der skulle bede . Du skal vide , at alt , hvad du havde bedt om , havde jeg givet dig . Du skal vide , at hin formiddag -i skoven , da vi hørte bryllupssangen tone om os , var jeg af mit ganske hjerte , af hele min længsel din brud . Og det vil jeg , uden at rødme , sige gud på hans trone , at jeg gik grædende fra jorden , fordi jeg ikke nåde at hvile som brud i dine arme . « 
» Nu er det tid , «  sagde hun lidt efter ,  » at du henter fader herind . « 
Men da hun havde kysset den gamle , bad hun om at måtte sove , smilede til mig , lukkede sine øjne og slog dem ikke mere op . 

xxxv . 
Løst blad . 
Foråret går sin sejrsgang op over vejrbakken , med stort følge af glade mennesker nede fra byen . Unge og gamle , børn og kærestefolk , værdige mænd og matroner , ja selv værkbrudne stakler — alle skal de med at se våren på vejrbakken . 
Strøende gylden sol for alle vinde fører foråret an , og de glade mennesker fra byen udpeger beundrende for hinanden dets stolte bedrifter . 
» Alt står hækken i knop , og i vejkanten blomstrer violer . Pluk mig et par , jeg vil fæste dem ved mit bryst . « 

» Nej , kære , pas dog på , at du ikke træder på sneglen . Og se sommerfuglene dér , den ganske gule og den røde med de sorte pletter . Herregud , lad dem flagre i fred , lad dem nyde foråret ligesom vi . « 
» Hørte i stæren , børn . Og pipfuglen hist . Den flyver med strå til sin rede . « 
Toget standser ved pavillonen , som foråret har vakt af sin dvale ; hvor , vinteren igennem , kun en enlig fremmed har været gæst . 
» Lad os drikke et glas for våren . For våren og livet . For livet og glæden . « 
» Hvad i ikke spiser , børn , strø det for spurvene . Vi må ikke glemme vinterens fugle , fordi foråret er kommet . « 
De glade mennesker fra byen følger foråret videre , op gennem skoven . 
» Så lifligt her dufter af muld og gran . Men gå ikke i græsset , det har regnet i nat . « 

» Jo , i græsset må jeg . Jeg har fundet en blå Anemone . Og de hvide dér . Hvormange der er , når man ret ser efter . « 
» Og tænk bøgen . Så store knopper den alt har . Tro mig , den springer ud før maj , hvis dette forår varer ved . « 
» Vist varer det ved . Spørg blot fuglene , der jubler . De véd besked . « 
Foråret står triumferende på vejrbakkens kam , og de glade mennesker udbryder i høje fryderåb : 
» Helt herop er våren nået . Møllevolden er klædt med nyt græs , og vingerne skinner som guld i solen . I møllerens have knoppes frugtblomsterne , i en stue ville de hastigt udfolde sig . Hvem der turde bryde en gren i « 
Da åbnes døren til møllerhuset , en klam luftning går hen over de glade mennesker : på sit hvide leje hviler en ung kvinde , kold og bleg . Og ved hendes side står 

en mand , den fremmede på vejrbakken . Hans øjne græder ikke , de har ingen tårer fler . Han siger , bøjet over sin kolde , blege brud :  » Våren er død . « 

xxxvi . 
30 . marts . 
I dag er Grethe bragt til hvile på kirkegården . 
I stiftelsens kirke forrettedes andagten . Dér sad alle de gamle kvinder og græd uhyk-lede tårer over Grethe , fordi hun , der havde bragt ungdom og skønhed ind i deres falmede hjerter , var gået bort midt i sin unge glæde . På hendes kiste havde de lagt kranse , bundne med deres egne rystende hænder , kranse af vedbend og Mos , prydede med evighedsblomster og troskyldige farvel-indskrifter i sorte og hvide Perler . Og så sang de nu for hende , der havde sunget for dem , sang med deres spinkle , brustne stemmer :  » Tænk , når en 

gang den tåge er forsvunden . «  å gud , å gud . Her var det , hun havde glædet sig så inderligt til at skulle stå brud , her , hvor hun nu lå i sin kiste , en dødens brud , klædt i det lin , hun selv havde sømmet og syet til sin fest . — mit trætte , forpinte hoved sank ned ved min gamle venindes bryst . Hun klappede mig og talte til mig som til et bedrøvet barn , sådan som hun så mange gange i svundne dage havde trøstet mig og kælet for mig . Både hun og jeg glemte nok , at jeg nu var en stor og klog mand . Jeg syntes , jeg havde det godt ved hendes enfoldige bryst ; jeg syntes , sorgen mildnedes , mens hun hviskedee :  » Så må det da være så skønt for ham at tænke på , at hun ikke skal ligge alene , men skal ud til hans mor . De to vil tale så meget godt og kærligt om ham , det kan han være forvisset om , og hænder der ham nogen stor fortræd eller modgang , så vil han fornemme , hvordan de trøstende omsvæver ham . « 

— præsten , den stærke kirkens svøbe over den gamle bys vankundighed , trådte frem ved Grethes kiste . Han så’ prøvende strengt ud mod forsamlingen , men , som om han uvilkårligt forstod , at her ved denne unge piges kiste , overfor disse grædende gamle kvinder og denne hårdt ramte fremmede , her var strænghed helligbrøde , så gød sig et skær af bevæget menneskelighed over hans skarpe træk , og da han begyndte at tale , skælvede hans stemme : 
» Jeg kendte ikke den unge kvinde , hvem gud tog bort , just som hun troede at stå ved den største jordelykkes indgang . Men der er mig om hende intet fortalt uden godt og skønt . Hun synes ad egne veje på det høje ensomme sted , hun boede , at have fundet fred med gud og verden . Hun synes også at have haft evne til at meddele andre fred . Jeg kender ikke dem , der er hendes nærmeste og hvem hendes død blev så tungt et slag . Jeg véd ikke , om deres sorg har 

søgt den trøst , jeg kalder den ene rette . Men mit hjerte krymper sig i deltagende forståelse af deres smerte . Jeg beder gud skænke hende og dem sin fred . Amen . « 
Alene med præsten vandrer jeg hen over kirkegården bag Grethes kiste . Jeg ser , hvordan foråret har begyndt at brede sin pynt over døden . Jeg ser forårets blomster og jeg hører i mit øre genlyde præstens ord om guds fred . Og min sjæl skriger i kval :  » Du lyver præst , ligesom foråret på gravene lyver . Alverdens blomster kan ikke dække den dødens gru , at hun , jeg elskede , skal ædes af ormene . Alverdens præster kan ikke lade opstige til mig af graven den guds fred , som for evigt jordedes med hende . « 
Kisten er sænket i graven , jordpå-kastelsen til ende , præsten har trykket min hånd — jeg er ene . 
Men først rigtig ene dog , da jeg , kold og rystende af at sidde stille så længe i den 

skarpe forårsluft , forlader mine grave og går op på vejrbakken , der nu end ikke huser Grethes tomme ler . 
Så ene , så ene . 

xxxvii . 
April . 
J eg flygtede jo hertil for at søge ensomheden . Jeg fandt den . Og om Grethe ikke var kommen på min vej , havde sikkert ensomheden ikke skræmmet mig . Thi jeg havde da ikke kendt det savn , der nu jager mig som en fredløs . 
En fredløs er jeg i min ensomhed . Hvor finder jeg den krog , som kan yde mig fristed ? Enten jeg flakker om i den gamle bys øde gader eller jeg løber min fod træt på vejrbakkens stejle veje , overalt følger savnet mig som en grådig ravn , skrigende hæst i mit øre , parat til at hugge sit næb i mit hjerte . Der er ikke den plet , ikke det hus , det træ , der ikke råber mig mit savn 

imøde .  » Husk , sidst du var her , kom du med hendel nu er du alene , hun følger dig aldrig mere . «   » Her sad du med hende . I talte om eders lykke , i drømte jer ud i fremtiden ; alt , hvad i talte , tænkte og drømte , var sommer og sol , idet liv og lyst . Nu ligger hun i jorden , drømmen har dødens kolde pust splittet . « 
Jeg har søgt freden i bibliotekets klostersal , hvis højtidsfulde stilhed før dulmede mit sind til god hvile i gamle minder . Men ravnen sad på min skulder :  » Du unge munk , hvi dvæler dit blik så længselssygt ved træet derude bag muren ? Bliv kun , hvor du er . Dig venter ingen længer , når mørket falder over klosteret . I klosterhaven er nattergalene forstummede . Og i det gamle træ bygger ravnen rede . « 
I kildehaven har jeg været , jeg tør ikke komme der mere . Jeg syntes børnene blev stille , da de så’ mig . Jeg læste i deres øjne bedrøvede spørgsmål :  » Hvor er hun henne , hun , som altid før var med dig og som holdt 

så meget af os ? Du må ikke komme alene , du skal hente hende . « 
Min veninde i stiftelsen sørger over min troløshed . Netop nu ville hun så gerne vise mig sin hengivenhed . Hun forstår det ikke og jeg nænner ikke at sige hende det : mit sårede hjerte tåler ikke de . medlidende blikke , som det må løbe spidsrod igennem , så snart jeg er indenfor stiftelsens porte ; som forfølger mig på trapper og i gange , helt op til hendes dør , og som modtager mig i hendes egen stue , fra hendes egne trofaste øjne . 
Men mest hjerteskærende er det dog at besøge Grethes fader . At færdes i de Stuer , som hun fyldte med sin fred og sin ynde ; hvor savnet klager som et forpint dyr under hvert skridt , man træder ; hvor luften endnu skælver af hendes dødssuk ; hvor endelig han sidder , den gamle mand , og stirrer med den blinde skæbnes tomme øjne på det frygtelige , han har fuldbragt . Hvad har han og jeg at sige hinanden , som kan bringe trøst ? 

han hører næppe nok de fornuftbetragtninger , hvormed jeg forsøger at møde hans selvanklage og hans forvirrede udtalelser om Grethes ulykke som den forurettede og vrede mølles hævn . Er jeg derimod selv ganske upåvirket af hans sære grublerier ? Eller er det alene mindet om hin forfærdelige morgen , der vækker uhygge i mit sind og får mig til at skælve , når jeg passerer møllen ? Endnu ligger den der , endnu har dens herre ikke villet fælde dommen over den . 
----------men når savnet har jaget mig fredløs fra sted til sted , søger jeg hvile i mit arbejde , i min bog . Mens jeg skriver på den , glemmer jeg , at Grethe er død . I den lever hun , i den genopstår hun med den guds fred , som hun skænkede mig , da jeg kom som en træt flygtning til vejrbakkens ensomhed . 

xxxviii . 
Sidste dage i April . 
Jeg havde lyst at skrive en fortale til min bog , som nu er færdig . Rigtignok banlyser den moderne literære katekismus fortaler såvel som de gamle fortrolige henvendelser midt i bogen fra forfatteren til hans kære læser . Et af de første bud lyder : forfatteren må aldrig stikke sin person frem og ikke give sin private mening til kende . Forfatteren objektiverer sig i værket , der har at tale for sig . 
At vise humbugen heri skulle bi . a . være hensigten med min fortale . Har en forfatter noget på sinde overfor sine læsere , skal han nok få dem det sagt trods katekismens 

forbud . Han lader bare en af personerne holde et lille foredrag . Og hvad nytter det , man forbyder ham personlig at optræde i sine bøger ? De allerfleste bøger skrives om forfatterne selv . Følgen af forbudet mod de umaskerede sorte dominoer bliver da blot , at forfatterne kostymerer sig mere eller mindre smagfuldt , mere eller mindre gennemskueligt . Tag en af vore forfatteres samlede produkter for dem , og de vil se ham paradere forbi i en række skiftende forklædninger : som præst og som læge , som ingeniør og som adelsmand ; snart det overlegne fornuftmenneske , snart en dybsindig grubler ; snart en barnlig fantast og snart en fortvivlet oprører mod samfundsordenen . Den naive mand bilder sig ind , at han er vel forvaret i sin sindrige forklædning . Men ikke blot hans kaldsfæller , der kender fiffene , skriver ham straks leende i hånden . Også læserne , dresserede af den moderne kritiske metode , hvis stolthed det netop etat  » finde katten «  , udpeger ham med lethed 

og siger henrykte til hinanden : har i set den skævbenede hr . A . . .  . nu optræder han min salighed som en uimodståelig ingeniør ? Hvad mener i om den evigglade hr . B . , er han ikke grinagtig , når han giver partiet som den verdensforagtende naturforsker ? 
Forklædningen narrer ingen anden end — forfatteren . Han tænker : siden jeg nu en gang skal i kostyme , vil jeg dog gøre mig akkurat så prægtig , som jeg dog nok egentlig er . Hvilket latterlig glimrende galleri af selvportræter udviser ikke den moderne literatur . Hvor har forfatterne ikke svælget i at afmale sig som ynglinge med dejlige åsyn , med slanke , elegante skikkelser , med ildfulde blå eller brune øjne eller øjne , der betagende skifter i alle farver . Eller de har set sig selv i moden manddom , med alvor og myndighed i det viljestærke blik , med grånende , men endnu fyldige lokker . I kærlig overbærenhed retoucherer de bort alle maver og måner , alle latterligheder og grimheder . Og hænder det en sjælden gang , at 

de , ved at se sig i spejlet , får en anelse om , at en vis beskedenhed måske ville være passende , slår det ikke fejl , at de svagheder eller mangler , de med ædel oprigtighed vedkender sig , stilles i en flatterende belysning af en ejendommelighed , der overgår al sædvanemæssig skønhed . Eller de tager yderligere oprejsning for de koket tilståede legemlige skavanker ved at gøre de åndelige fortrin , der aldrig fattes en forfatters selvfremstilling , end mere overvældende . 
Således ser vi da vore forfattere , som ofre for forklædnings-humbugen , udlevere sig til spot for en lattermild samtid . 
Det fik endda være . Værre er det , at forklædningen hæmmer forfatteren i at sige sit hjertes usminkede mening . Maskeradebøgerne fordrer en pinagtig hensyntagen til æstetisk vedtægt , der føles som humbug , fordi forfatteren véd , hvad den er  » gjort af «  . Vi kender alle den moderne romanformel : et første kapitel , hvor vi springer badus ud i handlingen , og et andet kapitel , hvor vi 

hales i land af en lang og kedsommelig forhistorie , som forfatteren møjsommeligt har sammenstillet til baggrund for sin maskerade . Alle disse udenomssysler med garderobe , maskineri , dekorationer og med personer , der skal agere imod hinanden efter en steorotyp kapitel-regie , suger marven af den energi , som skulle gøre bogen til et helt og ægte udtryk for de oplevelser , stemninger og følelser , der har født den i forfatterens sjæl . Kunstletheden og kunstfærdigheden kvæler den hjærtets simple , enfoldige tilståelse , som det var bogens mening at gøre andre hjerter , der har levet og følt noget lignende . 
Derfor har jeg fortalt min bog så lige ud , som jeg har levet den . Derfor er det  » jeg «  , der selv henvender mig til læserne .  » Jeg «  er hverken smuk eller grim , hverken en velskabt trubadur eller en dæmonisk pukkelryg .  » Jeg «  er kun et hjerte med trang til at synge sin fryd og sin kvide . 

» Kosty met «  passer sagtens til de store bøger , der skildrer samfundets maskerade . Hjærtets små bøger skrives bedst af den , der ikke forsøger at være andet end  » jeg «  . 

xxxix . 
30 . April . 
Jeg har sluttet min bog ; jeg har sluttet alt , hvad her var for mig at virke . 
Iaftes , da jeg på det sidste blad havde lukket Grethes øjne med et afskedskys og det tomme hvide papir lå foran mig , da forstod jeg , at nu kom først ret de ensomme dage på vejrbakken . Og jeg stod op , samlede alle ting sammen , pakkede min kuffert og lod min vært vide , at jeg rejser med skibet i morgen . 
Hvad jeg vil ? Først og fremmest bort herfra . Men dernæst didhen , hvor arbejdet venter mig . Træt , fordi det syntes mig at føre til intet , opgav jeg det . Jeg genoptager det , uden alt for store indbildninger , men 

følende , at det i hvert fald har sit værd i sig selv . Hvilen giver kun de lykkelige fred . For os andre dulmer arbejdet ulykken . 
Lad mig desuden tilstå det . Når jeg i disse sidste tider af og til , for at søge en smule adspredelse , har gæstet en af byens kaféer og dér fået et blad ihænde , er der vågnet i mig en kriblende lyst til atter at føre en pen for eller imod det , jeg læste . Jeg fornemmede , at min mølle ikke var standset anderledes , end at en smule vind kunne sætte den i bevægelse . Og jeg syntes , jeg begyndte at forstå Grethes fader . Ikke møllen , men ham var det , der trængte til at høre hjulene snurre og vingerne suse . I hans eget indre var det , at anklagen mod hvilen lød . Jeg syntes , jeg forstod endnu mere . Jeg hørte varselråbet : ve den , der i blinde lader møllen gå ! 
I dag har jeg været rundt at tage afsked . Med byen , med vejrbakken , med alt det , der for mig gemmer livets lyseste og bitreste minder . 

jeg har sagt min veninde i stiftelsen farvel . Hendes trofasthed overgav jeg Grethes grav i værn og varetægt . Thi jeg véd , at den gamle Møller ikke kommer der før den dag , han selv bringes derud til evig hvile . Jeg sagde til min veninde :  » Smyk ikke graven med de forgængelige blomster , dem , hvis trøst er en stakket pralende løgn ; dæk den med det altid levende mindes beskedne vækster , med vedbend og evighedsblomster . «  min veninde gav grædende sit løfte :  » Hendes grav skal stå smykket , som han vil det , så længe gud lader mig leve . Og falder jeg fra , vil de andre herinde gøre , som jeg har gjort . Den tid blot en er tilbage , der har set hendes velsignede ansigt , skal hendes grav ikke forfalde , det kan han stole på . « 
Hos Grethes fader var jeg . Jeg fandt ham mere meddelsom end ellers siden ulykken . Efterretningen om min afrejse syntes intet indtryk at gøre på ham . Hvad var jeg vel også for ham uden i forbindelse med Grethe ? Han fortalte mig , at ban havde fæstet den 

gamle kone , der før gik til hånde i huset , til at bo hos sig og passe ham . For ham var der da sørget , det , han behøvede . Om at flytte fra vejrbakken ville han ikke høre tale . Mindre nu end nogensinde . Thi nu — fortalte han mig videre — var det  » i orden «  med møllen . Istedetfor at rive den ned'havde han indrettet den til et sørgeminde over Grethe . Alt maskineriet havde han ladet hugge isønder , og , naglede fast til bygningen , stod vingerne som et oprejst kors ud mod fjorden .  » Hverken den eller jeg «  — sagde han —  » kan nu gøre mere fortræd heri livet . Vi bliver her sammen på det sted , hvor vi forbrød os . Og så er det jo min tanke , at møllen , når jeg dør , skal gives i arv og eje som sømærke og nævnes på kortet som Grethes minde . « 
Jeg gik fra møllerhuset gennem haven . Den stod i sin fejre forårspragt , men det skønnedes tydeligt , at ingen længer tænkte på at røgte den . Græsset på plænerne groede vildt og uslået , i bedene voksede 

ukrudt frodigt mellem blomsterne . Jeg for-udså den dag , hvor den ville forfalde til vildnis og dernæst atter blive et bytte for den golde vestenvind . Kærlighedens og fredens milde hånd var vegen fra vejrbakkens oase . 
Tilsidst var jeg på kirkegården . Hos hende , der var min barndoms sol og hos hende , der lod denne sol genlyse en kort , men uforglemmelig dag over min manddom . 
I to gode mødre , sov i fred ved hinandens side på min gamle bys kirkegård . 
----------min kuffert er pakket . Men øverst i den ligger en af de små skjorter , Grethe syede til vor søn . 

xl . 
1 . Maj . Ombord . 
Skibet gled ud af havnen , forbi slottet med den hverdagsagtige grå façade , udenom brohovedet , hvor min gamle veninde stod og viftede farvel . Bag mig lå nu byen , smilende rød mellem forårsgrønne marker og bakker , med munter røg fra alle skorstene og med storkeknebren over tagene . Langsomt blegnede den i aftenens dis . Skibet svingede om en pynt , forsvunden var byen . 
Jeg vågnede , som om tæppet var gået ned for et skuespil , i hvis fjerne drømmeverden jeg for en kort stund havde levet . Da fulgte skibet en ny drejning af fjorden , og et eneste øjeblik så’ jeg , ude i horisonten , 

vejrbakkens top og øverst oppe møllen som et sort kors på hvid grund . 
Så er den gamle by uigenkaldelig borte . Og jeg vender tilbage , derfra jeg kom . Til gamle venner og gamle fjender . 
Har da dette år været forgæves , er det sporløst svundet som den æventyrets drømmeverden , for hvilken teatrets tæppe ruller ned ? 
Visselig ikke . Det har bragt mig den treuga dej , hvorefter den ganske jord sukker , den guds fred , som selv vore krigeriske fædre undte hinanden , den livsalige forsoning med sig selv og andre , der lutrer sjælen og ædler viljen . Jeg drager tilbage , hvorfra jeg kom , men ikke som den samme . Jeg har , hvad jeg manglede før , et højt og sikkert mærke for min sejlads : Grethes minde . Mine venner vil måske modtage mig med et medlidende skuldertræk , mine fjender måske sende mig et hoverende smil . De vil erfare , at der er grund hverken til medynk eller glæde . Den guds fred , der har rørt min sjæl , har ikke haft brug for nogen omvendelse ; det sø 

mærke , mit liv har vundet , fører mig ikke i nogen ny retning . Blot følger jeg nu sikrere en tigere vej . 
På dit dødsleje , Grethe , bebrejdede du dig , at du døde som jomfru i mine arme . Jeg tvivlede ingensinde om din redebonne gavmildhed . Jomfru eller ikke-jomfru , du var bleven den samme . Jeg véd også , at ingen salighed ville været større end at hvile som brudgom ved din side . Men du , min jomfrubrud , har lært mig forsagelsens hidtil ukendte lykke . Du har lært mig lykken ved at være på vej til lykken , selv om man aldrig når den 
jeg sætter atter møllen i gang . Det må så være . Den kræver sin ret af min ungdom og mine evner . Og jeg tænker på , at den møllevinge , der dræbte dig , måske ikke fortjener forbandelse . Langt snarere handlede den måske mildt og godt , da den i blinde tog dig bort , inden den forfærdelige stund oprandt , da jeg , uden at ville se , satte i gang min mølle , ved hvis vinger du havde 

søgt hvile .  » Grethes minde «  har lært mig at se mig for . 
Min drøm er til ende . I forårsnatten bærer skibet mig tilbage fra min gamle by til virkeligheden og arbejdet . Drømmen er til ende , guds fred udrunden , Grethe død . 
Eller var det ingen drøm ? Eller drømmer jeg endnu ? Jeg synes at fornemme , mens jeg skriver dette , Grethes hånd på min skulder , at høre hende hviske i mit øre : 
guds fred udrinder aldrig for den , der elsker . 


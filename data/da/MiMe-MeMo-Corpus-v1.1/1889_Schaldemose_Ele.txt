I . 
InituPinit==P å deruPder==højderne syd for deruPder==Århus ligger deruPder==fabrikken  : Pt filtret deruPder==net af lave deruPder==bygninger med mange deruPder==skorstene , der deruPder==dag efter deruPder==dag sende deruPder==røgen tilvejrs , snart i fine , hvide deruPder==hvirvler , snart i tætte , tunge deruPder==skyer , der i klumPede deruPder==flager drive hen over deruPder==jorden eller ned over deruPder==byen ved deruPder==bugten . 
Den oprindelige hovedbygning med de svære mure og de spidsbuede vinduer udgør nu kun en ringe del af værkstedernes lange rækker . Fabrikken har vokset sig stor i løbet af få år . 
Yderst på brinken står direktørens bolig , bygget i en alvorlig , rolig stil . Den står som vogter over en vidtstrakt bedrift eller som skilleled mellem et travlt liv og en frodig natur . Thi fra bygningens grund snoer haven sig ned ad den skrånende skrænt , der er skilt fra søen ved kørevejen til godset marselisborg ; haven med de bugtede gange , buskede træer og de små kælne grotter , hvor man glemmer sig selv og fabrikens støj  ; hvorhen vindpustet af og 

til fører vandets sagte hvisken ude fra bugten , eller en enlig måges skrig , når den i kredsende sving stryger ind over land . 
Der er stille dernede bag det tætte bladhang , dyssende for sind og tanker . Men fra altanen har man en vid og prægtig udsigt over søen og de omliggende egne . Helt ude i horisonten skimtes Djurslands spidse næsetip med hels , sletterhage og Tunø , der i dæmrende lysbrydninger synes at hæve sig over vandet op i den dirrende luft . Den krummede kyst breder sig for ens fod ; og inde i hjørnet ligger byen , kantet af skibenes master , af skoven og af markerne ude mod nord ; byen , der trives , der arbejder taktfast og støt . — 
på den modsatteside af bakkestrøget have arbejdernes små huse rejst sig . Alle er de anlagte ens : lave , med en lille kvist , hvor familierne sove , og med en stump have foran , hvor børnene tumle sig og rode i den sandede jord . De strække sig fremad som lange stive arme helt op til jærnbanelinien , der Borer sig ind gennem bakkerne  ; de vokse stadig , led efter led  ; og dog er mange arbejdere allerede nu af mangel på lejligheder tvungne ind til byen , hvor de have sluttet sig sammen i de gamle usunde Bo tiger langs åen , der som en skidden , slimet ål bugter sig gennem Århus . 
Fabriken er altid i virksomhed . 

drivremmene løbe , hjulene snurre , og maskinerne rasle deres ensformige Melodi , mens dampen i små afrevne stumper slipper bort fra de krummede rør på murens yderside , for at pible som vanddråber mod jorden , eller svinde hen som små lette skyer i luften . Allerede ved bakkens fod hører man de underlige klangløse toner , som larmede man med brudte klokker ; eller de regelmæssige , dybe slag , der bringe ruderne til at klirre . Det er damphammeren , der går sin ensformige gang , op og ned , op og ned , med samme korte mellemrum og med samme kraft , rettet mod det glødende jærn . 
Det er , som synger livet sin daglige Melodi gennem disse skurrende lyde , så ens , så fulde af slid ; som hører man sig selv ånde i takt med maskinerne  ; ingen muntre strofer , ingen stigen eller falden , ingen rytme og flugt . 
Derinde arbejder man , derinde formes de hårde metaller . 
På fyrstederne i den knitrende ild med de små hoppende blålige flammer ligge de rå , afhugne stænger  ; men flammerne slikke og varme , stivheden svinder bort , og jærnet bliver bøjeligt som voks . 
Som tekst til maskinernes ensformige brummen står arbejdernes ensformige liv . 
I den tidlige morgen kalder portklokken og fabriksfløjten folkene sammen . Man begynder , 

hvor man standsede sidst ; man filer og lodder og støber , til aftenen falder på  ; da høres atter den samme lyd , der fortæller rundt til de små hjem ,  » at nu har fader fri «  . Og man går tilbage ad samme vej , standser ved samme dør ; måske griber et par børn om de kulsværtede hænder , måske slår man en passiar af med genboen en stund ; kort efter sover man derinde , de trættes dybe søvn  ; man hviler ud — til næste dag . 
Og tiden løber , år efter år uden forandring . Skægget bliver gråt , kulstøvet bider sig fastere ind i pandens rynker ; ryggen bøjes , kræfterne brydes og svinde  ; men kræfterne er satte til på maskinerne , overførte til disses kunstige legemer . Og disse maskiner rulle efter fuldendelsen gennem den brede port , for at arbejde i menneskets tjeneste , som hjælpere , ude i livet . 
Hver dag på et bestemt klokkeslet , kan man se ham vandre med hurtige , faste skridt langs kysten ud til marselisborg skov . 
Kroppen er oprejst , ryggen rank  ; men hovedet er bøjet en smule fremover , og øjet følger hjulsporenes lige linie , det ser intet — vil intet se ! Og de enkelte fodgængere , der møde ham , ved besked : direktør brun holder ikke af at 

blive standset ! de smutte listende forbi ham , de holde sig tæt op til grøftekanten , bøje kun af for træerne eller de ophugne stendysser ; men når han er borte , løbe de midt ud på vejen og kige efter ham , ryste på hovedet og tænke :  » Han arbejder for meget , stakkel ! han er ikke lykkelig , trods sin smukke stilling . « 
En halv time senere vil man atter træffe ham  » hjemme «  på fabrikken og kontoret ; og man vil knap genkende ham . 
Det er det samme store firskårne legeme , det samme markerede , skægløse ansigt , den samme alvorlige , tunge grundtone over trækkene  ; men øjnene , der ude i den friske , muntre natur vare halvt lukkede og døde , stråle nu af liv midt inde i fabrikens døvende tummel og os . 
Kort og bestemt lyder hans befalinger , stemmen er hård og klangløs  ; men arbejderne ved , at  » Jærnmanden «  kan smelte . De mørke glinsende øjne røbe indre varme følelser , og arbejderne lystre , mens de på samme tid føle hengivenhed over for deres underlige , indesluttede chef . 
Direktør brun var eneste søn af en velstående handelsmand , der allerede tidlig bestemte sønnen for et praktisk livserhverv . Han havde iagttaget hvilken forkrøblet og svag natur , der her 

skede blandt den studerende stand  ; set , hvor sammensunkne disse professorer og doktorer vare , som traskede de stadig i tåge eller regn uden skærm  ; og han havde selv følt , hvor lidt betydning alle disse lærde sætninger og dogmer havde for det daglige liv . Nej ! Sønnen skulle først og fremmest blive en dygtig og stærk arbejder , der med sine hænder kunne fortjene brødet  ! 
Og Georg Bruns lyst stod til maskinerne . Han kom som lærling på en fabrik ; og som tiden gik , følte han sig nærmere og nærmere knyttet til de store tunge brumbasser ; han følte sig næsten beslægtet med dem . De arbejdede som han , ligeså nøjagtig , ligeså ens  ; de fortærede kul til dampen , som han brød til blodet , og de underordnede sig efter befaling , netop som han . 
Time efter time kunne den unge maskinist sidde og betragte en maskine , der var i gang  ; han kunne følge stempelstangens bevægelse , lytte til de korte , stønnende damppust , som andre til musik . Han gik op i sin stilling . Ja ! var hele livet , hele naturen derude i de store træk ikke indordnet under maskinernes ensformige love ! Drog solen ikke den samme vej hen over himlen , dag for dag . Skiftede lys og mørke ikke på bestemte tider . Spirede blomsterne ikke frem , så ens , så ens , år efter år , med de samme farver ; og levede menneskene ikke 

som maskiner , med at vågne , at virke , at spise , drikke og sove , — han havde fundet et felt . der fyldte ham helt . 
Under det strenge arbejde udvikledes legemet ; han blev sund og stærk med et frejdigt humør . Så forlovede han sig , skønt ganske ung , med en endnu yngre pige . Han beundrede hendes fine legemsbygning , de smukt formede arme og det hvælvede bryst ; han kunne , når de sad sammen om aftenen , holde hende om håndleddet i lang tid uden at passiare ; så hørte han efter pulsens regelmæssige banken derinde , han talte i takt ,— en to , en to ; men hun lo og dukkede sig ind til ham  ; han var så grinagtig  ; men han var god , og han kyssede så varmt ! 
Fire og tyve år gammel drog han til udlandet for at sætte sig ind i de store værksteders drift . Han blev derude i lang tid , skrev sjældent hjem . Han var træt om aftenen , når han kom fra arbejde ; og han havde ikke tid til at længes . Men da han endelig ved faderens død kaldtes tilbage , traf det første hårde slag , der satte varige mærker : hun havde giftet sig med en anden , en ung radikaler med mange ideer . 
Hun sendte ham et brev ; han følte gennem linierne , hvorledes de ømme kærtegn i sin tid havde fremskyndet hendes lyst til ægteskabet ; hun havde ikke haft tålmodighed til at 

vente . Hun sagde det ikke rent ud ; men han læste mellem linierne hendes dom over ham og hans mangel på ånd . Hun skrev , hvor hurtig hun havde glemt ham , da hun ikke havde ham hos sig længere ; hvor lidt der i grunden bandt dem sammen . Nu først var hun lykkelig ; hendes mand kunne tale , udvikle tanker , fulde af vid og ånd .—det stod ham klart , han havde været for meget — slet og ret  » Arbejder «  . 
Hendes skridt gjorde ham ondt , det kom så pludselig , og han blev bitter og mistænksom . Han var vraget , skudt til side , sat udenfor , fordi kan havde været flittig og stræbsom og ikke kastet sig ind i ungdommelige fantasterier . 
En tid gik han rundt i sløv tilstand , med et mørkt , alvorligt sind ; han skyede folk . Så vågnede lysten i ham på ny ; det var , som fordrede musklerne beskæftigelse , som kunne legemet ikke holdes oppe uden slid . Og han tog ivrigere fat end før . 
Han købte grundene og den gamle fabrik oppe på bakken . Han tumlede og forbedrede , og uden at han næsten selv vidste af det , skød nye længer op , år efter år . Arbejderkolonien voksede  ; fremad gik det , stadig fremad . Det travle liv dræbte sorgen . 
Fabriken blev hurtig stor — som staden nede i dalen . Bakken forvandledes til en lille 

by , hvor hundrede hænder sled , og hvor hundrede munde fik brødet . 
I direktørboligens stueetage bag tegnesalen lå hans private kontor  ; der sad han om aftenen bøjet over pulten , ofte til langt ud på natten . Breve og papirer dyngede sig om ham , han var optagen af sine korrespondancer , navnlig da han havde begyndt at konkurrere på udlandets markeder . Og når han endelig kom i seng , faldt han straks i søvn og sov fast og hårdt uden drømme , for at vågne som første mand i den tidlige morgen og skynde sig rundt i værkstederne . 
Han blev en eneboer , man respekterede , men som ingen forstod . 
De første år gik som en lang fortsat arbejdsdag . Alle interesser samlede sig om fabrikken , alle tanker bevægede sig kun gennem de kulsværtede smedier , hvor næverne tog fat , og hvor hamrene klang . Livet derude vedkom ham ikke ; var han en simpel arbejder , ville hanikke give sig ud for mere og helst passe sig selv . Men hans hidsige arbejdsiver blev efterhånden til sygelighed . Søndagen var ham utålelig lang , alt lå så dødt hen ; han syntes skorstenene lignede lange forsultne snabler , der strakte sig op i luften ; de savnede den daglige føde — røgen ! denne røg , han selv havde fået kær , 

navnlig når den slog ned over bakken i store , sorte bølger med funker og sod . 
Og ofte skød der ængstelser frem : om fabrikken voksede ham over hovedet ! om det hele en dag ramlede sammen ! og alle de folk , der skulle leve ! .  .  . han følte sig svimmel , tabte sin vanlige ro og styrtede ud , i løb ned mod skoven . Så blev disse hurtige ture også til vane og indlemmedes som et bestemt afsnit i hans daglige liv . 
Han havde glemt sin unge alder , hvor livlig og livsglad han i sin tid havde været , hvilken barnlig karakter , han , når alt kom til alt , havde haft  ; han var bleven tungere , alvorligere og hårdere . Det var næsten , som påvirkedes han af jærnet ; som dryssede de små usynlige metal-nåle , der altid opfyldte luften i værkstederne , ned over hans legeme og lagde sig i et tæt lag om ham og stivnede ham . Selv syntes han , enkelte tanker havde mere besvær med at bane sig frem , som skulle de gå længere veje , førend de nåde ud i klarhed . Hans følelse var bleven svagere , følelsen at være glad eller bedrøvet sjældnere ; men han var tilfreds derover , man skulle ikke tænke på uvedkommende ting , ikke falde hen til drømmerier , blot arbejde . 
Alligevel dukkede der enkelte tanker op , der gjorde ham urolig , tanker , der kaldte hans ungdom tilbage , lod ham sammenligne og veje 

fortid og nutid imod hinanden . Da syntes han , der var noget tomt ved dette liv , noget håb- 
-st i hele denne herkulesvirksomhed ; men i reglen rystede han slige triste ideer af sig , eller de sank igen til bunds som mørke korn i en kredsende hvirvel . Og dog skulle de en gang bryde ud med en sådan kraft , at kun en gennemgribende forandring stod som den eneste redning . En ganske almindelig begivenhed dannede grunden hertil . 
Med den gamle fabrik gik en del ældre arbejdere over i hans eje ; blandt dem fandtes en lille krumbøjet skikkelse med ludende hoved og lange senestærke arme . Hans øjne vare udbrændte , kinderne magre og stemmen tør og pibende ; man måtte absolut standse og betragte ham , når han med krumme knæ og i slæbende gang strøg over fabrikspladsen . Dette sammensunkne knokkellegeme med de store hårde hænder , fulde af ar og rifter ; denne ryg , der bøjede sig mod jorden ; huden , grå , uden blod , spændt over seje sener ; alt fortalte om et liv , der havde kæmpet og slidt uden hvile . Men trods sin alder arbejdede Ole Christensen som de andre ; det var , som blev næverne til hårde tænger , når de greb om jærnet  ; som rystede og rettede legemet sig efter maskinernes monotone lyd og opbød sine kræfter til endnu en dyst . Stiv og 

støt stod han hele dagen derinde , belyst af fyrstedernes ild ; men henimod aften klemte øjnene sig en smule sammen ; kulstøvet sved og stak i krogene , og enkelte vandperler gled ned ad den sortsværtede kind . Ofte kneb det med at få benene i gang , når klokken ringede ; men de lystrede dog , de kendte vejen hen over bakken , ind ad den lille dør for enden af gaden  ; og så straktes de frem over gulvet en time eller to , til mutter pustede lampen ud , og sengen kaldte . Og de kendte vækkeurets lyd før dag ; straks var det galt igen med at få dem vågne ; de lå dernede så stive og kolde uden liv ; men så lidt efter drejede de ud af dynen , afsig selv skulle man tro , og stavrede frem som gamle heste uden tømme eller styr , tilbage til fabrikken . 
Direktør brun havde lagt mærke til den gamle , flittige arbejder , der altid stod på sin plads , og forfremmet ham til en slags formand for en mindre smedie . 
Ole Christensen vedblev ikke desto mindre at være den samme , måske endnu mere ivrig i tjenesten . 
En morgen var han genstand for kammeraternes opmærksomhed ; de flokkedes om ham og stak hænderne frem ; men Ole stod og rokkede med hovedet og lo så småt ; de sløvede øjne syntes pludselig fulde af liv . Kort efter spredtes man igen , enhver greb sit værktøj og 

begyndte , Ole også , skønt hele fabrikken snart efter vidste ,  » at han holdt sølvbryllup den dag . «  : 
og han arbejdede lige til aften ; men i samme øjeblik klokken lød , slængte han hammeren fra sig , greb vandspanden og skrubbede med sæben i det magre ansigt , så det blev ganske rødt ; og hurtig , i næsten ungdommelig gang , skyndte han sig hjem til sin lille festlig oplyste bolig . 
Direktør brun sad den aften som altid nede på sit kontor . Det var en stille juliaften , hvor mørket først sent gled hen over himlen . Arbejdet hvilede rundt omkring . Pladsen lå rolig og tavs i den dæmpede belysning ; man hørte kun opsynets ensformige trin frem og tilbage i gruset derude , eller en natsværmers basken mod de lukkede ruder . Han havdé lagt pennen og lænet sig tilbage i stolen . Dagens liv drog forbi hans blik ; det var , som hørte han endnu her i stilheden ekkoet fra den larmende fabrik , og til disse fjerne lyde formede sig levende billeder af folk i travlhed . Han så , hvor de bøjede sig over jærnet , hvor musklerne svulmede , hvor sveden sprang frem ; hvor de bugtede sig mellem hverandre , eller spredte sig til alle krogene i værkstedet ; han hørte deres stønnen og pusten , — og hans ansigt lyste , mens hænderne knyttede sig fast sammen , og armene strammedes , som arbejdede han selv med . Tankerne hastede 

gennem de forskellige afdelinger , de standsede ved maskinerne eller ved en arbejder med en kraftig , storlemmet krop ; de formelig gottede sig over de svære , smidige legemer i de mange uensartede stillinger , — men så pludselig brød de sky og forskræmte af , de havde mødt den gamle udlevede Ole Christensen , hørt hans tørre , slidende Hosten — så dukkede sølvbryllupet frem . 
Direktør brun havde rejst sig ; han stod og så ud på pladsen , der var opfyldt med kulog cindersdynger og de brudte maskiner , fulde af rust ; hans ansigt røbede ærgrelse .  » Ja , det var blevet ham fortalt ; men i travlheden havde han glemt det . Han burde have lykønsket , å ja ! men nu var det jo for sent  .  .  . mon i grunden , nu havde Ole jo først fri . « 
Han blev forbavset over sig selv , hvor kom den ide fra ! Det var jo tåbeligt ; men gik fødderne ikke ud gennem tegnesalen , greb hånden ikke hatten oppe fra knagen , og stod han ikke kort efter udenfor og hørte portneren låse døren bag sig ! Det forekom ham , som om legemet havde handlet uden ordre fra hjærnen . 
Men nu var han derude , og han gik langsomt hen over bakken , der begyndte at glide ind under mørkets bløde linier — hen imod den anden lejr , arbejderkvarteret . 
Det var første gang , direktør brun besøgte 

en af sine undergivne ; til daglig holdt han sig på afstand , for sig selv ; og hans ture faldt aldrig ned gennem  » de lige gader «  . 
Skønt han selv havde givet tegningerne til husene og stukket pladsen af , kendte han ikke den lille by , han nu betrådte . Han så omkring , blikket løb langs havernes lange , ensformige rækker med de små tremmede lysthuse , omsnoede af grønt . Fra alle sider slog jordens varme Dunster ham i møde , blandede med luften , der sivede ud fra stuerne . Gaderne vare tomme . Beboerne havde allerede søgt hvile  ; hist og her slukkedes et lys oppe på kvisten , og vinduerne svandt tilbage i mørkets usikre rids ; de forekom ham som trætte øjenlåg , der lukkedes ; han syntes at kunne høre mange væseners rolige , dybe åndedrag inde bag de tynde mure , høre , hvor de sov , se dem ligge tæt ind til hinanden , manden og konen sammen og børnene med de små legemer , indfiltrede som i en Klump i de små senge ved siden ; og han trådte lettere i gruset , som frygtede han for at vække den store hob , af hvis kræfter han skulle leve . 
Ingen støj afbrød denne stilhed ; kun en enkelt gang smuttede et par hviskende ord ud gennem stakittet . Han så frem og skimtede to ungdommelige skikkelser , der bøjede sig ned under de forkrøblede buske ; hun med hovedet 

lænet kælent tilbage og med slap ryg , som om hun villieløst lod sig glide ned på jorden . Så forsvandt de i mørket ; men deres hvisken blev til tavshed , da han kom forbi . Lidt senere kunne han høre en dør blive åbnet sagte og lukket igen og lyden af trin , der tabte sig til den modsatte side . 
Men denne svage hvisken opfyldte hans sind ; den lød som dragende genklang fra et liv , han en gang havde kendt , som nu lod så fremmed ; og som dog , når alt kom til alt , syntes ham naturligt . 
Endelig , nede for enden af gaden , trængte et skarpt lys ud på vejen ; han holdt sig uvilkårlig et øjeblik tilbage i skyggen ; overgangen fra mørket til det hvidblå skær , der spillede på blomsternes blade og lod stakittet tegne lange tynde striber i gruset bagved , kom så brat . Han var gået i andre tanker , som ved siden af sig selv : her vandrede direktøren med sin massive krop —  » Jærnmanden «  , som arbejderne kaldte ham ; her ved siden smuttede som en listende frister , Georg brun , fortællende i vage billeder om ungdomskærligheden i de stille , dæmrende juniaftener . 
Og da han endelig åbnede lågen , var det , som havde en usynlig kniv spaltet ham i to dele ; han forstod ikke sig selv ; han følte kun , 

det gærede i hans indre , og hans blod skød sig hurtigere end ellers gennem årerne . 
De sad derinde — nogle venner og brudeparret omkring bordet i stadsstuen . Aftensmaden var fortæret og punscheglassene stillede frem . De fleste vare ældre folk , der havde gennemlevet det samme liv som Ole ; kun et enkelt par unge , en fabriksdreng og en lille , lyshåret pige , havde sluttet sig til kredsen . Samtalen gik temmelig livlig med stødvis latter , når én havde gjort lidt kommers , sagt en vittighed eller heldt sidemandens tomme glas fuldt af punsch ; men da direktøren viste sig i døren , var det , som slog læberne sammen . Nogle gloede forbavsede frem , andre rejste sig med hængende hoveder ; men ingen sagde et ord , og hans  » Godaften «  besvaredes med en ensformig undselig brummen . 
Direktør brun gik henimod Ole , der stod for enden af bordet og så i jorden . Direktøren havde atter antaget sin vanlige stivhed med et dødt , alvorligt ansigt . Han rakte sin arbejder hånden —  » til lykke «  — så trykkede han også madam Christensens hånd . 
Tak , mange tak , «  stammede Ole uden at se op , og hans kone føjede til  » mange , mange tak ! « 
» Du har vel ikke ventet mig ? «  spurgte brun , 

og der begyndte at komme bevægelse i ansigtet . 
» Nej , «  hviskedee Ole ,  » nej , det havde jeg skam ikke . « 
Ja , ja ! — her er lidt til gildet ! «  direktøren tog en halvtredskroneseddel frem og rakte ham den . 
Hele selskabet , der havde stået som stive voksfigurer , skubbede sig sammen for at se med stirrende øjne ; men gamle Ole Christensens hånd , der plejede at gribe så fast , rystede , da den modtog pengegaven . Han kunne ikke få et ord frem . 
Der kom liv i direktør Bruns ansigt , et vekslende skær gled over hans øjne . Det skikkelige arbejderpars glæde gjorde indtryk på ham . Der lå et mildt , taknemligt udtryk over disse gamle krogede folk , som de dér stod , trykkede ind mod hinanden , som om de i forening bedre kunne komme frem med alt det , de følte i øjeblikket . 
Endelig så Ole op med et sky , fugtigt blik , så rokkede han med hovedet , og læberne mimrede et par ord . 
Madam Christensen græd . 
Direktør brun havde tid til at iagttage dem nærmere . Han så ind i dem , ind bag den rynkede , gustne hud , der i aften havde enkelte røde pletter . Det var , som fortalte de to i 

denne tavshed hele deres liv , der pludselig havde vakt hans interesse . Han syntes at komme dem nærmere , end han nogensinde havde troet . Ja , han måtte kunne tale med dem , forstå dem , lære af dem — han følte sig som deres ven . 
En stund blev han i den lille kreds , der efterhånden kom til kræfter ; han var livlig og naturlig . Stivheden var gleden af ham som en ham , og da han til slut spurgte Christensens :  » Er i virkelig lykkelige , som i nu har det , er i tilfredse ? «  og da de så nikkede til hinanden og lo og græd på samme tid , stod det ham klart  : her fandtes langt mere indhold , langt mere dybde , end oppe hvor han selv kom fral 
han gik atter ude i den lange døde gade med hovedet fuldt af mange jagende tanker . Han var pludselig kommen i strid med sig selv og sit liv . 
Alt var tomt og trist og håbløst ; bagved døde munterheden hen ; men han hørte gennem de brudte lyde , der nåde ham , et underligt skurrende råb , der syntes at fortælle om forskellen på ham og dem , om hvor lille og stakket hans lykke var imod deres . 
Ofte standsede han og så sig omkring . Nede i dalen lå den sovende by med sine rækker af Tage , trykkede ned over husene som mørke låg , der stængede  ; men foran hævede 

fabriken sig med sine tykke mure , den lignede et stort truende uhyre , der lurede på sit bytte . Ja , slugte den ikke arbejderne hver morgen for at spy dem ud om aftenen efter at have suget kræfterne af dem , slugte den ikke ham selv !  .  .  . ville den ikke til slut dræbe ham helt ! 
Blodet bankede i tindingerne , han trak vejret hurtigt og iltert . Han følte lyst til at vende det hele ryggen , styrte ud , langt bort ; men alligevel blev han på vejen , fødderne gik frem , styrende mod den brede port . 
Han sad inde i sit værelse med ludende hoved . Det var første gang , han følte sig virkelig træt  ; og mens timerne gik , virkede hjærnen , som skulle den sprænges . 
Hans liv havde kun indeholdt det store slidende ord  » Arbejde «  , intet , slet intet andet , og nu kom det så underligt snigende på ham og over ham , hvor lidt indhold , der i grunden fandtes i dette ord ; han følte det nu , — hvorfor arbejdede han ! hvorfor sled han nat og dag ! Han stod jo ene , ganske ene , — han havde ingen at arbejde for ! 
Hans store legeme hvilede med slappe muskler og sener tilbage i stolen , og øjnene så ud i værelset , hvor dagens blågrå lysning begyndte at vågne ; men de fæstnede sig ikke på noget bestemt , de så som ind i tåger 

eller ud i en endeløs tomhed . Han følte trang til at græde som et forvildet barn ; men ansigtet fortrak sig ikke , det vedblev at være stift og roligt uden liv . 
» Vraget ! simpel arbejder uden ånd og vid ! Alt lå tyngende og anklagende deroppe ! Men hvad var så dette — ånd ! Hvad fordrede den forfinede verden ! Kun lette , flygtige bobler , der strålede en stund for at briste , hule fraser , hjærnespind ; men intet reelt , intet , man kunne beføle , bøje og forme til nytte , og dog måtte han tilegne sig det for at knytte sig til andre . Forandring , nye levemåde !" trængte han til , om han ikke ville gå helt til grunde , om han ikke ville synke sammen og knuses af sin egen vægt . 
Han forandrede ikke sin stilling i stolen , rørte ikke et lem , lagde ikke mærke til , at dagen var brudt frem ; men så begyndte det at brumme omkring ham , først sagte , så stærkere . Han rettede hovedet og lyttede , hørte dampens små stakkede pust derude , hørte hamrenes slag mod jærnet ; hans legeme strakte sig , som strømmede selve dampen derigennem og fyldte det med drivkraft . 
Han forlod sin plads , kort efter gik han sin runde i den allerede arbejdende fabrik . 

hele byen talte om ham og talte kun om ham . Ingen forstod ham . Overgangen kom så pludselig ; nu skød han sin store krop op midt iblandt dem og hastede rundt til glemte venner . 
Når fabriksklokken ringede fyraften ind , forlod han bakken , søgte ind til byen , ned i  » Klubben «  , hvor han kunne sidde bag et spillebord et par timer og se på de langsomt tænkende og nøje udregnende folk . Eller han nøjedes med at gå ud imod Risskov langs kystvejen , op forbi trøjborg , eller ned til havnen med de lossende skibe , hvor spillene raslede og trak . 
Hans sind var i uro , det fordrede nyt , nye veje , nye kredse ; og hurtigt åbnedes forskellige døre for ham . Byen bad ham til sine små gemytlige selskaber , og som oftest svarede han ja . Han var da livlig og spøgende , lidt forceret , som tvang han sig selv dertil ; men man lod tilfreds over hans forvandling . 
Altid kunne han imidlertid ikke beherske sig , en gang imellem blev han pludselig ængstelig , rev uret frem midt under selskabet og brød så kort efter op for at skynde sig tilbage til bakken . Hans besøg vare og blev korte strejftog — men strejftogene skulle føre til et resultat . 
Byen spilede øjnene op , da den hørte , at jærnmanden på de 34 var smeltet , og frøknerne i frø bed læberne til blods , da han en skøn dag forestillede dem sin attenårige forlovede , 

Marie fjeldskov , den gamle trekantede overlærer fjeldskovs  » ungdommelige , forfløjne datter , «  som hun kaldtes af veninderne . 
Han havde truffet hende nogle gange og skyndt sig , som frygtede han for , at også hun skulle glide bort ; hun havde følt sig smigret over den store mands tilbud , forelsket sig i hans stadselige skikkelse og slået til , for kort tid efter at drage ind på fabrikken som — Fru brun . 
Strejftogene holdt op . Han havde fanget fuglen og stængede sig inde med sit bytte . 
Forskellen i deres alder var lige så stor som forskellen i deres karakter . I begyndelsen mærkedes det ikke , de gik begge to op i det : at leve sammen . Let sprang han op om morgenen og løb hurtigere end ellers gennem værkstederne ; og mangfoldige gange dukkede han frem nede i forhallen for at erfare , stadig det samme , at fruen havde det godt , hun sad i dagligstuen og spurgte , om hanikke snart kom . Og han kom til middagen klokken 5 , hvor de klinkede med hinanden og lo , og han blev hos hende en times tid derefter . Så toge de plads , tæt ind til hinanden , inde i den lave sofa  ; hendes lille smuktformede legeme lå fast imod hans , og han klappede hende , strøg hende med sine store hænder ned ad ryggen eller lod fingrene glide gennem hendes lyse , purrede hår . Hun var så kælen , så øm , så sart i sine kærtegn , og 

han følte sig lykkelig , barnlig glad over det lille muntre væsen , der ikke var gyst tilbage for ham , men havde slået sig ned ved hans side .  » Ja ! Doktoren derinde i byen havde haft ret , da han en af de første gange , de mødtes , havde udbrudt :  » Hør brun ! De skulle gifte dem ; men skynd dem . De skal se , de bliver et andet menneske «  — ja han var bleven en anden , det troede han selv . 
Men efterhånden som den første heftige lidenskab stillede af , skød de modstridende meninger frem . 
Fru brun havde mange interesser  ; hun fulgte med i literatur og kunst og dyrkede musik ; hun holdt af naturen , der formede sig så smukt omkring bakken , ja selv politiken vovede hun sig ind på  ; men når hun begyndte på sligt , blev han pludselig tavs eller svarede hen i vejret ; da var det , som løsnedes hans greb om hendes liv , og armen blev slap , som gled der et dække ned og skilte dem . Men alligevel beundrede hun ham , trods de små skuffelser , disse mislykkede samtaler fremkaldte , hun så op til ham , som den store mægtige mand , der ernærede så mange . 
Han fik først øjnene rigtig op lidt senere . Det var en aften , da støberiet var i virksomhed . 
De stod ude ved gangvinduet og så ned over fabrikken . Tætte mørke røgskyer væltede 

frem fra skorstenen . Gnisterne sprang til alle sider , og af og til slog slikkende og ilysende flammer flere alen i vejret . Fabrikken tog sig malerisk ud ; det rødgule skær glimtede rundt i de små ruder og kastede lange lysstriber ind over værkstederne og ned over pladsen , hvor arbejderne strøg forbi i hast , som var der brand . 
Hun lænede sig op til ham og hørte efter , han forklarede støbningsprocessen , hvorledes jærnet smeltede over cindersdyngen og løb ned til bunds , hvorledes man fra den anden side af muren borede lerproppen ud og holdt støbeskeen under ; og hvorledes man så hastede afsted med den røde , boblende væske , der borede sig ind i formene for at stivne i det billede , støbesandet havde dannet . Hans ansigt strålede , de mørke øjne stirrede ud , som kunne de på én gang suge indtryk fra alle sider , og hans stemme lød klar og frisk .  » Se røgen ! se der henne , «  udbrød han til sidst , mens han rettede sig ,  » er den ikke prægtig ! den fortæller langt bort , at vi er flittige folk «   .  .  . 
Men hun svarede ikke , krøb blot ind til ham , som følte hun sig angst og uhyggelig til mode ; og da de havde stået lidt uden at tale , drog hun ham med sig ind i dagligstuen , der vendte ud imod bugten . 
Derinde , hvorhen sodlugten ikke kunne trænge , fik hun modet tilbage . 

» Brun ! finder du ikke , her er langt smukkere og roligere ? se nu søen dernede , ikke en bevægelse i vandet — og se odden med det lave filtrede krat , — man trækker vejret friere her ! « 
» Søen ligger så dvask og doven «  , svarede han tørt . 
Hun betragtede ham forundret . 
» Ja doven du ! som om den ingen ting gad bestille .  « 
Han så et øjeblik ned over bugten , der gled ind under mørket , han syntes den spottede ham , så rolig som den lå , — dette store åbne vandøje , der stirrede op ! — så vendte han sig hurtig om mod hende . 
» Den skulle piskes , til den skreg og slog imod bakken og frådede , «  udbrød han hurtig ,  » Liv må der til . « 
Hun trak sig uvilkårlig tilbage . De store urolige blå øjne omfattede i et sky blik hans skikkelse , med de brede skuldre og fremskudt bryst . Hun syntes , han lignede den stærke smed nede fra jordens indre , et overmenneskeligt væsen med overmenneskelige kræfter ; og hun rystede på hovedet , mens hun med bange , brudt stemme hviskedee :  » Jeg forstår dig ikke brun , jeg forstår dig slet ikke . « 
» Forstår du ikke , at denne døde masse skal vækkes , «  han strakte hånden ud mod søen ; 

» at man må se den arbejde , for at blive tilfreds . « 
» Arbejde , «  svarede hun forundret . 
Han nikkede . Øjnene så langt ud over vandet , og tankerne fulgte med ; det var , som hvirvledes der stormskyer frem , som hørte han bølgernes døn , så deres duven . Han vedblev at stå i samme stilling med hovedet bort fra hende . 
» I storm Mariel «  der lå et drømmende skær over stemmen , den var blød og dæmpet ,  » i storm synes jeg , vi arbejder bedst . « 
Han holdt inde og vendte sig imod hende ; han ville drage hende til sig for at hviske , hvor meget to kunne udrette , når de gik hånd i hånd ; han strakte armen ud , som ventede han , hun ville smutte ind til ham  ; men hun kom ikke , hun stod forskræmt henne ved døren  ; han kunne i den dæmpede belysning se det lille legeme ryste . I dette øjeblik følte han , hun havde talt sandt :  » De forstode ikke hinanden . « 
Han var skuffet , og skuffelsen voksede dag for dag . De holdt af hinanden , hver på sin måde : hun med en blanding af beundren og frygt ; men alligevel blev afstanden mellem dem større og større . 
Han så klart grunden . Hun havde ingen interesse for hans virksomhed , hendes puls slog ikke i takt med maskinerne ; hun skyede fabrikken og alt hvad der vedkom den ; haven var 

hendes eneste fristed . Den blev ordenlig anlagt og smukt beplantet , grotterne dukkede frem på hendes befaling ; han skænkede kun jærn-gitret ned mod vejen . I haven sad hun i stille vejr og læste eller tænkte . Hun ville så gerne slutte sig til ham , smelte helt sammen med ham ; men hun formåede det ikke , hvor tit hun end prøvede . Denne ensformige uudholdelige suden , denne fabrik , der dræbte hver fri tanke , hvor hadede hun den ikke med dens piben fra og til arbejde ; den røvede ham fra hende , lukkede hende ude , syntes hun , så hun altid måtte sidde alene  .  .  . og hun græd . 
Direktør brun vendte tilbage til sit gamle liv . Han forsømte hende ; de havde jo så lidt at tale om . Han havde besluttet , hun skulle komme til ham , bøje sig , rette sin karakter , kaste alle disse overflødige tanker og lyster efter literatur og kunst overbord og melde sig til arbejde i sit hus ; men hun skulle gøre det uden påvirkning . 
Derfor stængede han sig atter inde på kontoret , kom først sent op , i reglen efter at hun var gået i seng , og undgik hende med villie , for at hun skulle savne ham og længes . 
Han mente at have indrettet sit liv kun med denne tanke for øje  ; men han glemte eller lod , som han glemte hovedgrunden . 
Bagved lå en dybere sorg . Den stjal sig 

over ham i ubevogtede øjeblikke , han troede for anden gang at høre ordene , der slog kløften  :  » Du er en simpel arbejder — du hører til lejren derovre med de lige gader , du mangler ånden ,  «  slige tanker øvede påvirkning på ham . 
Han blev atter indesluttet , holdt mest af at passe sig selv . Og byen , der altid fulgte livet på bakken med interesse , der aldrig kunne begribe , at de nygifte ikke førte hus , kunne nu fortælle om direktør Bruns regelmæssige ture ud mod marselisborg skov — om hvorledes han gik med letbøjet hoved og med øjnene følgende sporenes lige linie . 
I . 
Det var en novemberaften , kort før fritimen slog , at ulykken hændte . 
I værkstederne gik arbejdet den samme jævne gang . Hen langs væggene sad arbejderne bøjede over de små borde . Skikkelserne tegnede sig kun utydelig gennem den gråblå tåge , der hang tung og trykkende over hove 

derne ; og gasblussene flimrede med vaklende skin i trækvinden gennem de sprængte ruder . 
Man hørte filenes snirrende toner , ildens gnitren , hamrenes korte slag ; men ingen lyd fra mennesker , ingen hvisken , ingen fløjten eller sang ; stumme som jærnmænd arbejdede man den aften . 
Thi døden var gået igennem det lange osbefængte rum og havde slået en af folkene til jorden . 
Og døden blev altid hilst med tavshed . 
For mindre ulykker var man bleven sløv og ligegyldig ; først når den største indtraf , den , der knuste og brød værktøjet ned , følte de andre sig som strejfede deraf . 
Og man længtes bort — ud i det fri , hjem til familien for at vise , at man selv var uskadt . Man fandt luften mere trykket end ellers .  » Ja det kunne nemt ske 1 det kunne komme , før man anede det , og så stod de brødløse derhjemme . «  — og da klokken endelig lød , tav Hamre og file , ilden dæmpedes , hjulene standsede , og man vendte fabrikken ryggen med følelser , som var man gået ud af et slag , hvor det gjaldt livet . 
Pladsen lå tom og mørk . Tunge regnskyer drev hen over bakken og slog slør om fabrikken , hvor alt var slukket ; den viskedes bort af den klamme tågede luft , forsvandt for synet , 

som sank den i jorden ; kun inde på kontoret i forbygningen brændte der lys endnu . 
Ved pulten sad direktør brun . Hans ansigt var roligt og alvorligt , blikket løb hen over brevene , der skulle afsendes med sidste post . Henne ved døren ud til tegnesalen stod gamle Ole Christensen på strømpesokker og med dukket hoved . 
Ole rømmede sig flere gange , først noget efter vendte brun sig om imod ham . 
» Nå , hvad er der ? «  spurgte han . 
» Høvlemaskinen er itu , «  stammede Ole , idet han listede hen over gulvet . 
» Jeg har fået melding derom , «  svarede brun og vendte sig om mod pulten . 
Han begyndte at skrive og tilkendegav derved besøget for sluttet ; men Ole blev stående . Den lille tørre krop syntes endnu mindre end ellers , hovedet sank helt ned mellem skuldrene , mens øjnene skulede hen til chefen . 
» Hr . Direktør , «  begyndte han med sin pibende , svage stemme . 
Brun så op . 
» Der blev en mand dræbt . « 
» Jeg har hørt det , «  lød svaret  » du ved jo besked .  « 
Atter tavshed ; atter disse skulende , spørgende øjne . Brun lagde brevet til side og lænede 

sig tilbage i stolen . Ole begyndte at liste bort , bøjet sammen , som var han ramt af et slag . 
» Christensen ! «  kaldte endelig direktøren , da Ole var helt henne ved døren . Det gav et ryk i den gamle arbejder ; han rettede sig som på kommando , og der kom liv i hans sløve øjne .  » Ja ! Ja ! Hr «   .  .  . 
» Var han gift ? « 
» Hans kone døde for nogle år siden , men , «   .  .  . Ole så ængstelig i jorden ,  » han har en datter .  « 
» Hvor gammel ? « 
» Jeg tror en seksten år . « 
» Og hun hedder ? « 
» Elé . « 
» Elé  «  spurgte brun forundret over dette usædvanlige navn . 
» Ja , egentlig vist Eleonora ; men vi har nu altid kaldt hende Elé for nemheds skyld . « 
Brun noterede på et stykke papir . —  » Det er godt . « 
Og Ole listede hurtig og glad om hjertet ud gennem tegnesalen , stak i træskoene i gangen og skyndte sig hjem . Han vidste nok , hvad det ville sige , når direktøren skrev noget op . 
Der var stille overalt . Tegnerne havde standset deres arbejde inde ved de høje borde , posten var afsendt ; men direktør brun sad stadig på kontoret . Han skrev ikke , hørte kun efter 

regnens plasken hen over fabriktagene , det var , som slettedes kulstøvet og Soden bort , og udviskedes blodpølen inde på det stampede gulv , som henvejrede efterårsblæsten den tunge , plumrede luft , der syntes at have sænket sig over fabrikken . Af og til så han ud over pladsen  ; de gamle , våde , glinsende maskiner stod som sorte , massive klumper , hvis former svandt hen i mørket , og strakte de brudte hjul og jærn-stumper i vejret ; men hurtig vendte han sig atter ned mod pulten . Maskinerne derude lignede jo mordvåben , lange rækker guillotiner , der kun kunne dræbe . 
Direktør brun led hver gang , der indtraf en ulykke , og han led alene . — ingen måtte mærke noget på ham . 
Men som han sad , gled der pludselig en lysning over det tungsindige ansigt . Om han denne gang trådte hjælpende til , ikke med penge , disse fortvivlede penge , der syntes så meget , og dog vejede så lidt , men med sin egen person , som beskytter for den unge piget 
hjærnen arbejdede tungt . I tågede billeder dannede tankerne sig for ham ; det var , som skulle de ligesom jærnet stivne , førend han kunne opfatte dem samlede , i en bestemt form . 
Han så et flereårs barnløst ægteskab med en kløft , der hulede sig mere og mere , så , de forgæves forsøg på at bygge bro fra begge 

sider , hvor pillerne faldt og reves bort  ; men nu dukkede en ny og ung skikkelse frem . En fra hans parti , en allieret , hvis vej alligevel faldt derude mellem begge Lejre , og hvis vej måtte danne bindeleddet , han havde savnet . 
Han følte det nu , hun , den unge , enestillede , den tarvelige arbejderpige med arbejdertanker , men med ungdom , der lod sig bøje og lede  ; hun måtte blive føreren fra de bløde sofaer deroppe til fabrikken og fabrikens liv , — hans liv . 
Derfor var det , han kort efter brød op og gik ovenpå . Gasblussene slukkedes tidlig på kontoret den aften . 
Jærnmandens legeme var træt , men hjærnen anspændt . Han var helt forbavset over sine tanker , det var så sjældent , han gav sig af med at  » tænke «  . 
Over dagligstuen lå et hyggeligt , roligt skær fra den store porcellainslampe på bordet  ; den varme luft vibrerede under egetræsloftet for at smutte ned ad de tykke portierer og Gardiner og liste bort over de bløde tæpper på gulvet . Der var så lunt derinde , man hørte ikke stormens rusktag i træerne eller regnens plask mod ruden . Og i den linde , døsige , luft , der lagde sig kærtegnende over alt , sad Fru brun i sofahjørnet med en bog foran sig . 
Den lille frue sad magelig i det bløde 

sæde , men omkring hendes mund og under øjnene viste sig et underlig uroligt , nervøst og forjaget træk , som hvilede hun kun for en stund , som flakkede tankerne langt bort , snart vendende tilbage til det lille overlærerhjem , hvor den gamle papa sad inde i studereværelset med sine gamle grækere og latinere , og hvor den gråhårede husjomfru , der havde været som en moder for hende , rokkede om på sine knirkende sko , — snart ud , ud over bugten , ud i den fri natur , ud i den store verden med det pulserende liv . Og da var det for hende , som havde en stormbyge slået hende til jorden og brudt hendes kraft . 
Fem år , fem lange , lange år ; men kun én dag , stadig den samme — om og om igen . — 
hun hørte hans faste trin på gangen , hun så på uret og spidsede øren : —  » ikke den vanlige tid . « 
Han kom frem i døren med klæderne fyldte af fabrikens Dunster ; men han gik ikke ligegyldig forbi ind i kabinettet , hvor han for en forms skyld plejede at gribe aviserne og kigge i dem uden at læse ; han skyndte sig ikke af sted , han satte sig hos hende i det andet hjørne og lod blikket glide ud i værejset , så tungt og melankolsk , at man kunne fortvivle over blot at betragte ham , denne store , tavse Kolos , der levede som et trællende dyr . 

» Der er sket en ulykke i dag , «  begyndte han langsomt . 
» Ja så ! «  hun bladede i bogen . 
» En arbejder er bleven dræbt i en af maskinerne .  » 
Hun så op ,  » disse maskiner , — altid fortræd ! « 
» Kun når de blive slet passede , «  svarede han , medens han bevægede hovedet langsomt frem og tilbage , hans øjne fik et anstrøg af liv .  » De er som dyr , der bide , hvis man nærmer sig uforsigtig , ellers ikke . 
Hun trak på skulderen og skød læberne frem , så’ i bogen , men kunne dog ikke lade være at spejde hen til ham ; han talte så sært i aften , fandt hun . 
Et øjeblik vare de tavse ; lidt efter vendte han sig mod hende .  » Arbejderen var fader «  . 
Det ord slog ned , det blev sagt dæmpet og alvorlig , som indeholdt det langt mere , end hun ellers havde tænkt . Hun begyndte at komme med og rykkede uvilkårlig nærmere , som for at høre bedre efter . 
Og han fortalte om den unge pige , om hendes stilling , hvorledes hun nu skulle kastes ud i verden , ud i fristelserne og moradset . I begyndelsen langsomt og stødvis , søgende efter ordene  ; men senere med en Iver og følelse , der var så uvant og betagende , syntes hun . 

først lyttede hun til , halv forundret , halv forskrækket over de spillende øjne , der pludselig lyste som ingensinde . Hun forstod ham ikke ; men så var det , som brød der noget uforklarligt igennem derinde , som stod dette billede af en ulykkelig og fortvivlet skabning klart og tydeligt for hendes blik , bedende om hjælp ; og hun bøjede sig ind imod ham , lidt ængstelig , som om hun frygtede , han skulle holde hende tilbage , øjnene blev duggede , kinderne våde . —  » Å brun ! vi må hjælpe , ikke sandt «   .  .  .  . 
Han sad en stund uden at svare , hun strakte sig frem for at læse i hans ansigt , og hun blev rolig ; begge havde en følelse af , at nu , i dette øjeblik , slog hjærterne i takt , og smeltede tankerne sammen . 
» Ja du , det må vi , «  svarede han så endelig . 
» Men nu , nu med det samme , endnu i aften ! «  bad hun hurtig . 
I aften ? « 
» Ja — ja ! vil du ikke gå til hende brun ; hun sidder vel så alene ? « 
» Få hende med , «  føjede hun til , medens hun dukkede sig ind til ham , som hun havde gjort det i gamle dage . 
» Herop ? « 
Hun nikkede .  » Vi vil tage os af hende , begge to ! « 

han betragtede hende længe , men sagde ikke et ord . 
Derpå gik han ud af stuen , og hun så efter ham med store , glansfulde øjne . Det var første gang , han havde føjet hende helt . Ål det havde hun ikke fortjent , han var god — han ! den store , stærke smed , ja , hun holdt af ham , trods alt . Og hun græd som et barn , der har fået tilgivelse , men som netop derfor overvældes mere af gråden ; for det var hendes skyld alt sammen , alle sorgerne i de lange år  .  .  . 
Så holdt hun op og lyttede . Jo  ! Jærn-døren smældede i dernede  ; han gik altså til byen . 
Grå og grim var den gamle bindingsværks-gård nede ved åen ; kalken havde løsnet sig på mange steder , her var en sten smuldret hen , her en falden ud , og gennem tagrendens talrige huller sivede vandet og tegnede grønlige , slimede strimer ned ad muren ; men værre syntes bygningens indre med de stejle trapper , hvor trinene vare slidte og rækværket brøstfældigt , med de små , lave værelser , hvor luften stank , og hvor vinduerne kun sloges op for at indsuge åens ildelugtende ånde . 
Den kaldtes  » Kassen «  af nabolaget og var berygtet langs hele Fiskergade . Snart skulle 

den imidlertid forsvinde for at give plads til en større bygning , der skulle rumme endnu flere af arbejderfamilierne , stuve dem tættere sammen , så udbyttet kunne blive desto større . 
I den sludfulde novemberaften afgav  « kassen «  et endnu tristere og mørkere skue , end ellers . Man skulle tro , den pludselig var dukket op fra den mudrede å og nu stod og pustede ud efter badet ; men efterhånden , som aftenen skred frem , tændtes der lys bag de små ruder , og de røde trækgardiner droges for . Nede fra stueetagen , hvor handelen herskede , faldt skæret ud over fortovet og oplyste de enkelte skikkelser , der af og til drev forbi . Øjet fangedes hist af et par flamske sild på en gammel , klinket tallerken , der som baggrund havde en stabel pindebrænde , kul og tørv ; her af et stort parti blonder , bændler og uldtøj og små , røde underbenklæder til børn ; hvor de lokkede og hvor billige !  » 50 øre «  for parret , stod der skrevet på lapper af papir ;  » Handel en detail «  stod der på skiltet . Og her lå i et vindue aviser , illustrerede blade og sange  ; men underneden stak gulerødder , kartofler og løg frem . Åndens produkter og jordens frugter kappedes om køberens gunst . 
I kælderen fandtes en gammel , tilrøget bule . Bulens kælenavn var  » Knoen «  , og værten hed Niels Nielsen . 

her var der altid liv ; unge løsgående arbejdere samledes langs det store , ridsede bord og slog fritimerne ihjel ved  » lidt varmt «  , mens Niels med sit fede , glatragede ansigt , der be-herskedes af en bred mund med små , afstumpede tænder , med sit svedne grin og et humør , der altid tog sit udgangspunkt gennem refrainet :  » Det ka’ it’ betale sig «  , — søgte at holde stemningen oppe . 
Og den kunst forstod han tilgavns  ; ofte gik det jo rigtignok ud over arbejderne og deres svage sider , og ofte var der spektakel og knurren ; men så trak Niels sit redningsanker frem , det hjalp ham bestandig . 
Han var døv , stok døv , når de skældte , gik rundt og rystede på hovedet ,  » å deører ! så svage og dårlige «  . Ja det var en stor plage , ikke et ord kunne han forstå ; men sad et par venner henne i en krog og hviskedee :  » Skal vi ikke have Niels herhen til en omgang «  , meldte han sig straks og var yderst fortørnet , når man spottede over denne triste legemsfejl . 
Den aften var kælderen helt fuld af gæster arbejderne havde sluttet sig sammen for at gennemgå ulykkestilfældet i alle enkeltheder . 
Enhver oppe fra bakken følte en vis glans over sin person , ved at kunne fortælle så udførlig som muligt om ulykken , og dog fandtes der ingen , 

selv af de nærmest stående , der kunne forklare , hvordan det egentlig var gået til . 
Niels stod netop ved disken og skænkede øl i en lang række krus , da en yngre arbejder dukkede frem i døren . 
» God aften Knud ! «  råbte han til sin ny gæst ,  » nå , skal du ha’ din sædvanlige ? « 
» Lad mig vente , «  svarede den tiltalte og satte sig ved et tomt bord . 
Krusene blev langede til de tørstige , og Niels vendte tilbage . Et øjeblik betragtede han arbejderen , der sad sammensunken og alvorlig på stolen , så slentrede han over til ham . 
» Ja , Knud ! det ka’ it’ betale sig at hænge med hovedet for den historie , nu er han jo en gang væk . « 
» Ja ! det er han jo . « 
» Gu' er han så , gu’ er han så , maset du ! Pølse .  « 
Niels begyndte at slå ud med armene og skære ansigter . 
Knud drejede sig til siden , han havde lyst til at stikke en ud , men han var ikke i humør . Og Niels opgav at være lystig .  » Ork ja , «  sukkede han , havde jeg vidst det i Morges  ! Skylder mig penge , ser du ! og tøsen deroppe , gud hjælpe os ! «  — 
» Kan hun ikke , så kan jeg ,  «  svarede Knud rolig , idet han stak hånden i lommen . 

» He ! He  . . . He ! he ! he ! «  lo Niels .  » Det er løgn , det er sku løgn ! « 
» Du skal ikke skabe dig ! «  udbrød Knud og trak nogle penge frem . 
» Er det alvor ! «  fo’r det ud af Niels , mens hans næse snusede helt ned til hånden med pengene ,  » vil du virkelig klare det ? « 
Knud nikkede , og Niels hviskedee ham gældens størrelse i øret . Gæsternes støjen overdøvede pengenes raslen , da de blev talte op . Niels talte efter to gange , holdt dem hen til lyset for at se , om de ikke vare falske .  » Nej , de vare gode nok , kongens mønt  ! Knud var den flinkeste arbejder , han havde kendt , det skulle han aldrig glemme . « 
Knud blev tilbudt øl ; men han ville ikke drikke , han sad og så frem for sig og rokkede lidt med hovedet en gang imellem . 
» Ja , stakkels tøs ! «  klagede så Niels noget efter . 
» Er hun meget bedrøvet ? «  spurgte Knud . 
» Meget ! men det nytter jo ikke . « 
De sad og så på hinanden . Niels tørrede en sjat øl op fra bordet og tog en skrå .  » Jeg troede forresten , du havde været der ? «  ytrede han så . 
» Jeg trykker mig ved det , «  svarede Knud , 
» Ole Christensen var der nok før , jeg så han gik ud af døren . « 

» Så har han vel sat hende sådan ind i det , «  ytrede Knud lettet . 
Niels blev kaldt hen til de øvrige gæster . Krusene vare tomme . 
Kort efter forlod Knud beværtningen . 
» Kassen «  lignede ikke sig selv den aften . Dørene smældedes op og i , konerne løb over gangen eller stod ude på trappen i klynger , og børnene skreg derinde , man havde ikke haft tid at få dem i seng . Og man snakkede og pludrede , selv de gamle , rynkede ansigter vare i bevægelse  ; og man holdt fred , glemmende de dagligdags skænderier . Man følte sig knyttet mere sammen ved de usynlige bånd , en ulykke altid skaber , så længe den er ny . 
» Ja , han var nok helt knust , heltsavetover . « 
» Hvor det var underligt ) han havde talt med Stine i Morges og været så munter , ellers plejede han jo at gå stille og alvorlig til arbejde ; men nu , netop i dag . « 
» Ja , sådan går det , å ja  ! det tog ikke lang tid . « 
Og så vidste den at fortælle det træk og den det træk . Stemmerne blandede sig med træskoenes og tøflernes klapren ; men inde i værelserne sad arbejderne og strakte benene fra sig , gabede og faldt sammen , trætte efter dagens slid . 
Knud blev overvældet med spørgsmål på 

sin vej op til kvisten ; men han svarede undvigende og skyndte sig frem , og bagved hviskedee man :  » Han har nok et godt øje til tøsen «  ,  » nu skal han op at trøste — det kunne hun også trænge til «  . 
Udenfor kvistkammerdøren tøvede Knud et øjeblik . Han var ikke vant til at møde sorg og havde derfor ikke rigtig mod til at gå ind  ; helst ville han smutte bort igen , men han længtes alligevel efter Elé , og da han havde stået lidt og sundet sig , lukkede han op og skød sig langsomt inden for døren . 
Elé sad henne ved bordet midt i værelset . Lampen var tændt ; men hun havde undladt at skrue vægen heltop , så det usikre , sparsomme lys dryssede et svagt , gulblegt skær over hendes spinkle skikkelse med det fintbyggede ansigt , de store , blå , forgrædte øjne og den lille fremskudte , smuktformede mund . Hun græd ikke mere . Hun sad ubevægelig på stolen ; men af og til jog en isnen igennem hende ; fingrene pressede sig ind i hånden , og hun bøjede sig sammen ; så rettede hun sig igen og så ud i værelset med et tilintetgjort blik . Et rødt tørklæde var bundet om det lyse hår , som ville hun gå ud , søge bort til andre  ; men alligevel blev hun siddende , en gang imellem klemte læberne sig sammen , og en tåre slap løs fra de våde øjenvipper , den gled sagte og listende ned 

ad kinden og faldt på hendes blå hvergarnskjole , hvor den svandt bort . 
Hun kunne ikke klage , ikke græde mere , det var , som havde sorgen stivnet hende og standset blodet i sit kredsløb . 
Knud bød godaften og tog hendes hånd . Hun nikkede til ham , hendes øjne fortalte , hun havde ventet ham for længe siden  ; men hun kunne ikke få et ord frem . 
Han satte sig hos hende , han kunne i begyndelsen heller ikke tale . Denne stille , lydløse sorg syntes ham langt værre end skrig og gråd  ; så klappede han hende på skulderen og stammede lidt efter :  » Er du meget bedrøvet Elé , tror du ikke , det kan gå over ? « 
Hans stemme var grødet og sagte , det store , firskårne legeme drejede sig ubehjælpsomt til siden , og han svedte , som arbejdede han stærkt . 
Men da hun hørte ham tale , da hun følte hans hånd ned ad ryggen , steg blodet til hovedet , øjnene fyldtes med tårer , og hun rystede af den stærke sindsbevægelse . Et øjeblik så hun på ham , så dukkede hun sig ind mod ham og græd . Og gråden gik over til hulken , mens hun stammede  :  » Ål Knud , Knud ! Fader er død ! Fader er dræbt ! «   .  .  .  . 
Han svarede ikke , sad blot rolig uden at røre sig og lod hende græde . Han følte hendes varme , rene ånde strømme hen over sig , hendes 

blod hamre i de fintårede tindinger , og han drog vejret sagte eller holdt det tilbage , for ikke at forstyrre . 
Hvor de vare forskellige , som de der sagde . 
Han stor , kraftig , med brede skuldre og muskelstærke arme og med et djærvt , rødmusset ansigt , der glinsede af den skarpe sæbelud . Man kunne se , han havde skyndt sig fra fabrikken ; over panden bugtede sig endnu en sort stribe kulstøv helt ind i det strittende hår , og under frakken stak den blå fedtede bluse frem . Han syntes stærk nok til at udholde det anstrengende liv , til at kunne brydes med jærnet ; og dog ville det hårde metal , ved sin lumske suden på ham , dag efter dag , vel til sidst bøje ham i knæ . Og hun , spæd i hele sin bygning ; hendes legeme var endnu ikke helt udviklet , halsen tynd , ansigtet blegt , som var hun vokset op i skyggen , kun håret kraftigt og fyldigt , i en lang , tyk fletning ned ad ryggen . Hun lignede et lille , hjælpeløst kid , der i uvejret havde søgt ind til et stærkere væsen . — men Knud glemte , hvad han bar . Sanserne vare døve for det varme legeme , der hvilede op mod hans , for de store , glansfulde øjne , der af og til søgte hans , som for at hente mod . Han sad rolig og stiv som en støtte ; men tankerne gennemgik de mange aftener heroppe , hvor de begge havde moret sig over faderens fortællinger og spøg , og hvor han 

havde vænnet sig til at betragte hende som en lille søster , han skulle våge og vogte over . 
» Knud ! «  hviskedee hun en gang , da gråden havde sat sig ,  » jeg vil så gerne se p'ader , kan du ikke gå med mig derop ? « 
» Det er for sent i aften «  , svarede han urolig , idet han tænkte på det blodige lig . 
» Jeg kan alligevel ikke blive hjemme , «  fortsatte hun bedende .  » Å , her er så underligt , så koldt . « 
» Vil du ikke søge ned til de andre ? «  foreslog han . 
»  å , nej  ! nej  ! de var her før , Ole Christensen også ; men jeg kunne ikke . « 
De sad atter tavse en stund . 
Udenfor faldt der en tæt regn . Hver dråbe plaskede i tagrenden og fremkaldte en sagte lyd som et urs ensformige dikken . En gang imellem strøg et vindpust ned langs den smalle gade , og drev regnen mod ruderne i lange skrå striber , og vindpustet førte afbrudte lyde med sig nede fra byen , der endte dagens sidste arbejde ; men så blev det stille igen . Regnen tog atter fat med sin ensformige plasken derude . 
Knuds blik faldt på bordet , hvor der var dækket til to , og hvor maden stod urørt . 
» Trænger du ikke til at spise ? «  spurgte han . 

hun rystede på hovedet ,  » jeg er ikke sulten .  « 
Lidt efter rejste hun sig , løste tørklædet af hovedet og gik hen og trak gardinet for vinduet . Han greb sin hat og drejede den mellem hænderne . 
Hun iagttog det og blev ængstelig .  » Du må ikke gå , hører du Knud , du skal blive hos mig , vil du ikke det ? « 
» Jo ! Jo ! men prøv på at lægge dig , du ser så dårlig og træt ud . « 
» Jeg er ikke søvnig , slet ikke ,  «  svarede hun sagte og henfaldt i en døs . 
Han tænkte over fremtiden og grundede på , hvorledes hun nu skulle leve på den bedste måde , da tunge fodtrin ude fra trappen vakte dem begge . 
En kone viste sig i døren med en lampe . Medens Knud trak sig tilbage til vinduesfordybningen , stirrede Elé målløs på den høje skikkelse , derkom bagved — jærnmanden stod fordern . 
Han gik hen imod hende , tog hende i hånden og stod lidt og så på hende , førend han talte . Øjnene gled fra hoved til fod , som skulle han købe hende , som var hun et dyr på et marked . Regnen og den lange vej havde kølnet medlidenheden og skudt det praktiske udbytte frem . Han kunne bruge hende ! Men alligevel ! nu her ved mødet dukkede der et 

genskin af hans sørgmodige følelse op . Denne unge , fortvivlede pige med den brudte skikkelse og det bøjede hoved , denne tavse , navnløse sorg , der prægede sig i hvert træk . kunne ikke undlade at gøre virkning . Ulykken var jo sket i hans fabrik ; han følte sig for et øjeblik som skyld i drabet . 
» Jeg forstår så godt din sorg , «  udbrød han ,  » men du må se at bære den . « 
Elé svarede ikke . Tårerne begyndte at pible frem , hun bed sig i læben og trak vejret hurtig , mens øjnene søgte jorden . 
» Vi tænkte , du sad så ene , «  fortsatte han langsomt ,  » derfor  ,  .  .  . « 
» Jeg er ikke ene , «  stammede Elé , idet hun sendte et flygtigt blik ud i værelset ,  » Knud er hos mig ! « 
Brun så rundt og opdagede den unge arbejder , der trådte frem på gulvet med sænkede skuldre og skulende øjne , som  var han en forbryder . 
»  jeg er arbejder på fabrikken , «  stammede han undselig . « 
» I maskinafdelingen ? « 
» Ja , hr . Direktør ! » 
Elé fulgte disse ord med spænding ; hun så , hvor Knud blev lille og myg overfor denne store mand . Knud ! der ellers aldrig frygtede nogen ; — hun så , at denne mands magt var 

langt større , end hun havde tænkt sig , og hun følte sig selv så lille , så lille . 
Direktør brun vendte sig atter mod hende .  » Min hustru mente , du skulle følge med hjem . « 
Elé spilede to store , forfærdede øjne op og stirrede på ham , det susede for ørene og strammede i halsen , mens hun blev stående stiv og knækket på samme tid . 
» Du er jo så ung endnu , «  vedblev brun vejende hvert ord .  » Du kan vel dårlig stå på egne ben . » 
Hun så over på Knud for at finde hjælp hos ham , men han stod ubevægelig med et dumt , udtryksløst ansigt ; hun gav et par halvkvalte lyde fra sig , munden åbnede sig , så faldt hun sammen som en klud . 
Direktør brun hjalp hende op i en stol og betragtede hende forundret , han forstod hende ikke . 
Lidt efter rettede hun sig og så sløvt ud i den halvmørke stue ; hun glemte , der var nogen til stede . 
Det råbtes til hende fra alle sider , det pressede inde i hovedet , det , hun først nu havde følt som et frygteligt knusende slag . Hun var ene , skulle stå på egne ben , hun havde mistet alt , måtte bort . Det var , som jorden gled , og hun sank  .  .  .  . 
Direktør brun stod ubevægelig hos hende , 

hun sad med hovedet bøjet over brystet .  » Hun kunne ikke blive her , — ikke blive heri «   .  .  . 
» Har du lyst til at følge med , Elé , «  spurgte han venlig . 
Der kom intet svar . Hun turde ikke se op  : denne jærnmand med den store magt ; men lidt efter vendte hun sig om i stolen og nikkede sagte , hun vovede ikke andet . 
Hans mission var endt , og han greb sin hat for at gå . Forretningsmanden stak igennem , han var vant til hurtig at lade handling følge på ord ; og som bedøvet listede Elé ind i den anden stue . 
Alt stod som i tåge for hende , hun så eller tænkte intet , kun trykkede det inde i brystet . Et øjeblik tøvede hun og lyttede  ; der var stille , de talte altså ikke , — hun hørte kun regnens rolige plasken  ; så rømmede brun sig , hun for sammen , adlyde måtte hun jo . Hun hyllede sig i sit sjal , gik ind og fulgte med direktøren ned ad den stejle trappe , hvor der pludselig blev lydløst ; man kunne høre skoenes knirken på de brudte trin ; snart efter smækkede gadedøren i bag dem . 
Men da de vare gåde , bruste det op i Knud . Han følte lyst til at følge efter og holde hende tilbage . Han rasede som en gal . Nu skulle hun dér op , ja sådan gik det i å , ingen skulle bilde ham ind , at det var af medlidenhed , det var man ikke vant til fra den kant , — nej , 

nysgerrighed , bare for at se hende ; de vidste naturligvis , hvor køn hun var , og så skulle det lade så sødt over for fremmede . Alle de onde instinkter kom op i ham , mens han rød i hovedet travede rundt i det lille , tomme værelse .  » Hun var jo ligefrem bleven stjålen — fra ham , ja fra ham , for han havde vel større ret til hende end andre . Var han ikke kommen der i huset lige fra dreng , og havde Borch ikke altid kaldt ham sin søn ;- men hvad kunne det nytte , man måtte holde mund , når denne direktør var til stede .  « 
Han kastede sig ærgelig på en stol , der knagede og knirkede under ham . Han havde rent glemt sin sorg , glemt det indtryk , døden havde gjort på ham . Alt trådte til side for dette ene , der allerede nu hvislede rundt i hele huset , fra kælder til kvist :  » Jærnmanden har taget hende med sig . «  men som han sad , steg der underlige længsler op i ham , længsler , han aldrig tidligere havde følt . Han så Elé stige tilvejrs , svinge sig opad til nye vilkår , op til noget vidunderlig lokkende , og det brød ind over ham med en hidsighed , der lod ansigtet blive opsvulmet og årerne tykke ; han måtte med , opad 1 fremad  ! Hvorfor skulle han vedblive at slide hernede ved jorden  ! hvorfor pine sig ind i et fortvivlet , ensformigt liv ; han havde jo kræfter for to , han ville ikke længere være en 

slave på fabrikken og gå til grunde mellem maskinerne . 
Kort efter sad han nede i kælderen midt i en støjende forsamling . Han havde til Niels Nielsens og gæsternes enstemmige jubel krævet drikkevarer ind . Han slog i bordet , så flaskerne dansede , og råbte ind gennem tobaksrøgen , der lå som helgenglorier over arbejdernes hoveder :  » Ja , vi slider til daglig , vi slås ihjel , mases som fluer ; en gang imellem må vi tage det på en anden måde , skål ! « 
Og øjnene plirrede op rundt om , og man gloede på ham , spyttede langt ud på gulvet og gloede igen . Han var jo helt forandret , fra den stille , fredelige , ensomme , til den aller vildeste af dem alle . Det var ikke til at blive klog på . Å , han var fuld ; men når han bare pungede dygtig ud med drikkevarer , så  .  .  . Skål 1 skål 1 
» Leve oppositionen ! «  stemmede en i , og man slog krusene sammen med en kraft , der lod Niels fare op af skræk for , at de skulle springe  ; m an råbte og skreg med hæse , sprukne røster , og man ravede rundt med drukne fagter . 
Den aften kunne  » Knoen «  betale sig . 

de gik tavse ved siden af hinanden . Direktør brun havde slået kraven op for regnen , der stadig rislede ned med fine , lige dråber . Elé havde hyllet sig ind i sit sjal . Hun frøs og rystede , og dråberne blev hængende i håret , der stjal sig frem over panden  ; krusningen var gået ud , og de filtrede totter klæbede sig til huden , forneden var hun ubedækket , vandet sivede ind i de små , hullede sko . 
Han talte ikke ; en gang imellem så han spørgende ned ; men straks derpå rettede han sig atter og skyndte sig frem , så hun havde ondt ved at følge med . 
Gennem en muret vindeltrappe stege de fra Fiskergade op ved clemensbroen , der stiv og nøgen med matte lygter strakte sig på skrå over åen . Han standsede lidt .  » Går vi for hurtig ? «  spurgte han . 
» Nejl «  hviskedee Elé , skønt hjertet bankede ; så fortsatte de ned ad Søndergade ud imod jærnbanen . 
Gaden lå tom og sølet . Folk holdt sig inde . Bag de nedrullede Gardiner brændte der lys ; men efterhånden slukkedes flere og flere , og de mørke , våde vinduer stod som lange rækker døde øjne i tågen . Man hvilede ud derinde , for at styrke sig til næste dag . En enkelt gang afbrødes stilheden af en hotelomnibus , der i træg , langsom kørsel raslede tilbage fra banegården . 

den førte ingen rejsende med sig , kun hang en arm dvask over dørvinduet , det var karlens , han havde slængt sig i hjørnet og lignede en død krop . Der strøg et fugtigt vindpust hen over jorden , og regnen tog af ; det var , som skyerne blev trætte og gik til ro  ; men så bølgede klamme tåger frem ude fra bugten og lagde sig om lygterne med det døsige skin . Og luften tætnedes og tyngede mere og mere , og vandet piblede sagte hen over stenbroen  ; man kunne høre den svage rislen gennem stilheden . Naturens store scene stod mørk og dæmrede , til vintrens frostklare skuespil skulle begynde . 
Da de stod på jærnbroen over banestrækningen , gled det sidste tog ud og sendte en hvid dampbølge op mod dem . 
Elé greb i rækværket  ; hun syntes dampen løftede hende i vejret , eller broen sank sammen , hun følte sig svimmel ; et øjeblik tøvede hun for at trække vejret , da var han forude ; hun måtte løbe for at nå ham . 
Kort efter stod de på fabrikens grund . 
Fru brun modtog dem ude på gangen  ; hun var øjensynlig ængstelig , som om hun nu begyndte at finde dette skridt for overilet ; men tanken var kommen så pludselig . Hendes mand havde talt helt usædvanlig , havde ligesom rystet tungheden og sløvheden af sig , mens de sad sammen , og derved ledet hende til den beslutning . Hun 

havde ikke kunnet sige andet , hun bedet ham hente den unge pige herop . Hvad det egentlig betød , hvilken forandring det ville forårsage i det fremtidige liv , havde hun slet ikke haft tid at tænke på  ; det formede sig først senere for hende i den lange ventetid , hvor hun var overladt til sig selv og bedre kunne gennemgå begivenheden og følgerne . Og i denne ængstelse blandede sig nysgerrigheden efter at lære det fremmede element at kende , der nu skulle optages i huset talrige billeder af unge , grædende piger dukkede op for hendes fantasi ; men da hun så den lille , sammensunkne skikkelse liste op ad trappen ved siden af brun , syntes hun : netop sådan måtte hun se ud . To store , forskrækkede øjne tittede frem fra sjalet og fæstede sig på hende , og munden kneb sig sammen , som om den aldrig ville åbne sig mere . Hele figuren var så rørende , at man kun kunne føle sig tiltrukken . Og Fru brun rakte Elé hånden og bød hende  » Velkommen «  , som var det en længe savnet gæst . 
» Hvor i er våde og forpjuskede ! kom lad os hænge sjalet hen på gelænderet , så sørger pigerne nok for resten , og lad os så kun skynde os ind i varmen . « 
Fru brun gik foran ; Elé kneb sig indenfor døren . Det stærke lys fra lampen skar i øjnene , og hun turde ikke gå frem over tæppet . 

»  værsågod ,  «  sagde brun , der kom bagefter  ; han havde skiftet frakke inde i den lille entré ved siden . 
Så satte Elé sig på sofakanten . Hendes skikkelse var slappet som efter en stor legemlig anstrengelse . Fletningen havde løsnet sig , og håret lå spredt ned ad nakken . De tynde , røde fingre krammede kjolen sammen i skødet , og hun så ned og glippede med øjnene , hun var ikke rigtig herre over sig selv . 
» I aften må vi nok tidlig i seng , “ begyndte Fru brun , der havde iagttaget hende nøje ,  » duer vel dygtig træt ? « 
» Å ja ! « 
» Det var jo også meget sørgeligt , og sådan noget tager på kræfterne . « 
» Det er langt værre , end da moder døde , «  svarede Elé , idet hun så op med fugtige øjne . 
» Det synes man altid , når det sker så pludselig , «  trøstede Fru brun ;  » men så går sorgen også hurtigere over , skal du se «  . 
Elé rystede på hovedet . Hun sad tavs en stund og flyttede sig frem og tilbage og trak i bordtæppet , så tog hun mod til sig og vendte sig om mod Fru brun :  » Døde fader straks «  , spurgte hun med brudt stemme . 
» Ja , ligestraks ! og du kan tro , det er bedre , end at lide i lang tid . « 
» Å ja ! Å ja , såmænd ! « 

direktør brun stod henne ved blomsterbordet med ryggen til dem og pillede visne blade af planterne ; en gang imellem skottede han over skulderen .  » Det er bedst , hun får lidt varmt , «  afbrød han nu . 
» Ja , kom Elé ! sådan kalder man dig jo , «  — og Fru brun drog hende med sig ind i spisestuen ved siden . 
Derinde åndede de begge lettere . Fru brun havde følt sig usikker i sin mands nærværelse , og Elé begyndte så småt at komme til sig selv ; hun var da så nydelig denne Fru brun og så venlig , det havde hun rigtignok ikke tænkt , hun var jo ikke spor af fin på det . 
» Vi kommer jo nok ud af det sammen , «  ytrede Fru brun ,  » tror du ikke ? « 
Jo , det troede Elé nok . Hun sad og nødte en kop the i sig . 
» Du bliver også nok gode venner med min mand . « 
Elé så forsigtig op .  » Jeg er så bange for direktøren , «  hviskedee hun over bordet .  » Jeg turde ikke andet end følge med herop . « 
» Finder du da , det var bedre at blive hjemme , «  udbrød Fru brun lidt overrasket . 
» Å jeg ved ikke ! Å nej ! det er jo ikke godt at sige . « 
Der lå noget åbenhjærtigt i tonen , der gjorde indtryk på Fru brun ; hun stillede sig 

bag Elé og klappede hende på skulderen .  » Du skal ikke komme til at fortryde det , du lille stakkel .  « 
» Å nej , hvor de dog er god , jeg kan slet ikke forstå , de vil have mig her op , det er så underligt alt sammen . «  tårerne kom frem i øjnene , og hun satte koppen fra sig . 
» Vær nu ikke forknyt Elé ! «  Fru brun bøjede sig ned over hende , så kinden berørte hendes ,  » så ! nu går vi pænt til ro , vi vil ikke tænke på mere i aften , og så skal du se , det skal nok blive bedre . « 
Men da Elé rejste sig , og de stod tæt sammen med hinanden i hænderne og så ind i hinandens øjne , var det for dem begge , som havde de været veninder i lang tid . 
Direktør brun sad inde i kabinettet , da hans hustru vendte tilbage fra gæsteværelset , hvor Elé skulle sove ; denne gang kom hun ind til ham , listende , som frygtede hun for at vække nogen , og satte sig over for ham og betragtede ham spørgende : 
» Hun er sød ! synes du ikke ? «  begyndte hun . 
» Å jo ! « 
» Når vi nu blot ikke må fortryde det . « 
Han så op .  » Hvorfor skulle vi det ? « 
» Jo brun , ikke jeg , men du ! «  hun slog øjnene ned og så frem over gulvet .  » Sæt Elé er livlig , hun er jo ung , og når hun så støjer rundt 

heroppe  .  .  .  . Du kan jo ikke lide støj  ; jeg er så bange for , at du aldrig kommer op om aftenen , at du hellere vil sidde dernede i ro . « 
» Jeg er jo kun dernede , når jeg arbejder , «  svarede han , idet han betragtede hende nøje . 
Hun stjal sig til at se op .  » Kunne du da ikke en gang imellem arbejde lidt hurtigere — blot lidt — vi sidder jo ellers så alene ? Å ! jeg har ofte været bedrøvet , når du var dér og jeg her . « 
Han havde lyst til at sige : kom så ned til mig , ned hvor der er travlt , hvor jeg er mig selv ; men han beherskede sig , hun skulle på egen hånd finde ind i arbejdsværelset , og han indskrænkede sig til at trække på skuldrene og trøste hende : nu havde hun jo Elé ! 
Hun svarede ikke , sad blot og rokkede frem og tilbage på stolen , hun var bleg og bevæget . 
Lidt efter udbrød hun med usikker stemme . 
» Brun , jeg har tit følt , der er noget vrangt imellem os , du går uden om mig . — å jo ! jo ! det ved du godt . « 
Han så alvorlig på hende .  » Vi er jo så forskellige Marie . « 
Hun nikkede , så rykkede hun hen til ham .  » Å , men det er , som om du bebrejder mig , at vi ikke er ens . « 

han svarede undvigende  ; den aften ville han ikke ind på disse felter . 
» Men vi har jo ikke skabt os selv , «  fortsatte hun , mens hun søgte at læne sig mod ham ,  » hverken du eller jeg , tror du ikke brun , at livet — sådan det daglige liv , former os stykke for stykke . « 
Han sad lidt og tænkte efter .  » Å jo , du har måske ret . « 
» Ja ikke sandt . «  der kom pludselig liv i hende . Han delte altså hendes mening , skød bebrejdelserne over på anden hånd  ; hun havde altså ingen skyld ; det var livet , denne store støbeform , der måtte bære ansvaret , og hun bøjede sig ind til ham og så ham dristig ind i øjnene . 
» Du er bleven så alvorlig , så mørk , fordi du dag efter dag har opholdt dig nede på fabrikken . « 
» Og du ? «  spurgte han langsomt . 
» Jeg har aldrig været der , «  svarede hun frimodig . 
Han rejste sig og gik op og ned ad gulvet . Hun syntes at der pludselig gled et mørkt slør over hans ansigt , og hun rystede tungsindig på hovedet . 
»  brun  !  « 
» Jal  « 
» Er du vred på mig ? « 

» Nej ! Nej ! Jeg er netop glad over din be slutning med Elé . « 
» Jeg skal nok være god imod hende . « 
» Lad mig se det , bliv en flink lille moder ! « 
» Jeg vil prøve derpå . «  tonen var usikker , hun følte selv i dette øjeblik , at det ikke ville lykkes . Hun kunne aldrig blive moder for dette store barn — kun en trofast veninde . Klokken var mange ; hun brød op for at gå i seng . Hun havde så meget at tale med sin mand om , meget meget mere  ; men han lod så underlig fjern , som om han helst ville være ene . Da hun var kommen ud på gangen hen mod soveværelset , vendte hun om og listede sagte tilbage . 
Hun greb hans frakke med begge hænder .  » Du er altså slet ikke vred , du vil ikke tænke mere over alt , hvad der er sket i de 5 år . « 
» Nej  ! « 
» Vil du så holde lidt af mig for fremtiden ? « 
Han lod sin hånd glide ned ad den smidige ryg og lagde armen om hendes liv .  » Ja en lille smule , «  udbrød han så . 
Hun strakte sig op til ham for at nå et Kys , han lod ikke til at mærke det , thi han frigjorde sig let , og hun forsvandt som et lydigt barn , der ikke turde kny , ind i soveværelset . Men han fulgte hendes lille legemes smukke , 

lidt bølgende gang . Øjet fangede de fine former . 
Han stod ene tilbage , halv bedrøvet halv glad . Fremtiden optog hans tanker . Han stolede ikke på sin hustru . Hun havde tidligere været ligeså føjelig , for kort tid efter atter at svinge ud i de gamle baner ; men Elé  .  .  . han forstod det knap selv ; allerede nede på kontoret , før han nogensinde havde set hende , stolede han på hende , og nu , — der var noget besynderligt , vindende og klogt ved dette barn ; hun måtte være den rette , den der skulle bygge broen over kløften . — 
han gik ind i dagligstuen og åbnede altandøren for at bringe frisk luft ind . 
Et øjeblik blev han stående på altanen og så ud . Tågerne havde fordelt sig , regnen var hørt fuldstændig op , men vandet rislede endnu ned fra taget og fra træerne i haven ; han kunne høre dråbernes siven gennem det faldne løv . 
Mørket lå tungt til alle sider , men ude i horisonten lyste det op i gråblege farver , og op til ham trængte som en lille lysende prik , skinnet fra fyret ovre på hjelmen . 
Han så på dette lys og vedblev at se : nu var det klart , så krøb det ind , til det blev ganske svagt , det så ud , som det fjernede sig længere og længere bort , og så dukkede det 

frem igen . Han passede på , gang efter gang det samme korte mellemrum , det samme blink hen over vandet .  .  .  . 
Men idet han trak sig tilbage for at slukke lampen derinde , strøg øjet flygtig op mod himlen . Skyerne drev i store mørke flager hen over bugten , snart klumpende sig sammen , snart spredende sig , og himlen dukkede frem hist og her med sine talrige lys , der dryssede et hvidligt skær over skyrandene . 
En ildstribe gled ned mod jorden ; han fulgte dens glimtende løb — det var et stjerneskud , der hastede frem , der tabte sig i mørket . 
Iii . 
Det var endnu ikke lyst ; man kunne intet se i det lille gæsteværelse med de tæt nedrullede Gardiner , der var endnu tid til at sove , hvile rigtig ud efter den anstrengende aften ; men Elé kunne ikke sove . 
Denne lyd , som rullede vogn efter vogn over skrattende sten , denne skurren og dirren trængte sig over hende og holdt øjnene åbne . 

hun lå stille og så frem for sig i mørket . Hænderne havde indfiltret sig i den blondebesatte natdragt , Fru brun havde overladt hende ; hovedet hvilede dybt i puden ; hun kunne ikke røre sig , kun lytte , kun opfange disse sære snerrende toner , der fortalte hende , hvor hun var . Og gennem maskinernes brummen kaldtes begivenheden tilbage i tankerne . Hun huskede øjeblikket , hvor arbejderkonen kom styrtende op , øjeblikket , hvor hun forlod sit hjem , hvor hun gik ned ad trappen med tilbageholdt vejr og med gråden i halsen , hvor alt havde syntes hende så fortvivlet , og det var for hende , som formede fabrikens ensformige lyde sig til suk og klager — til en fjern , stønnende gråd over det skete . 
Det havde været en lang nat uden søvn . Kun en gang imellem lidt blunden ; men så var det kommet over hende , så hun var faret op i vildelse og skrig : de dræbte hendes fader , knuste ham inde mellem hjulene , pressede blodet ud af lemmerne og slæbte derpå bort med liget , bort fra hende — og hun var sprungen ud på gulvet , som ville hun løbe efter , og hun havde stået der , til kulden atter drev hende ned i den varme seng . 
Hvor hun dog var hed , og huden tør ! den strammede inde i hænderne , og hvor hovedet brændte  ! 

hun rejste sig op i sengen , så sig forvildet omkring og famlede frem med hænderne . Lagnerne vare snoede sammen og lå som en Klump nede ved fødderne , og tæppet var gledet bort . 
Når det blot ville blive lyst ! og hvor her var lummert og kvælende , det var ikke til at holde ud . Det var , som lå man i en snæver kiste . — 
hun blev siddende lidt i denne stilling , støttende overkroppen på den ene arm , så greb hun de stive strømper fra stolen og begyndte at klæde sig på . Forsigtig listede hun rundt , vogtende sig for at fremkalde støj  ; hun havde jo fået ordre til at blive liggende  ; — men hun kunne ikke . 
Da hun var færdig , smuttede hun ud på den lange øde gang , og hun stillede sig ved vinduet og så ned ; det var , som så hun ind i en ukendt drømmeverden . 
Den oplyste fabrik med de lange rækker ruder , dampen og røgen , der slog ned over pladsen i lysende bølger , og så disse hvislende lyde blandede med hamrenes korte klangløse slag . 
Af og til løb en arbejder over pladsen , eller en vogn kørte frem med hjulene skrattende i det våde grus . — hvor de sled , hvor de tumlede dernede ! Skikkelserne dukkede op i 

mørket og forsvandt inde bag dørene , hvorfra ildhavet trængte ud lygter gled ud og ind ; man havde travlt , langt mere , end hun havde tænkt sig derhjemme . Hun spilede øjnene op og anstrengte sig for at se ind gennem tågen og mørket . 
Derovre var måske hendes fader bleven dræbt , der havde vel støjen overdøvet hans skrig om hjælp , der inde lå han vel nu , stille og stiv , glemt af alle vennerne ; hun begreb det ikke selv , men der kom en underlig dragen over hende , en uro i blodet , hun måtte derned , ind hvor han lå , for at være hos ham og kun for det  ; for at kunne sidde ved hans side , holde hans hånd i sin , se på ham og så være glemt som han og lytte fil gravsangen , der larmede fra jærn-struberne rundt til alle sider . Hun dreves fremad som en søvngængerske ; de små fødder listede ned ad trappen og over vestibulen hen mod udgangen . 
Men direktør Bruns skikkelse skød sig frem gennem døren , han kom ind fra sin runde i værkstederne , og hun krøb sammen og rystede ; hun var pludselig bleven vågen , og hun skulede op som en slave på sin herre . Hun så den store kraftige mand for sig i det vaklende skin fra gasblusset oppe på væggen , og hun ventede sin straf , som om han kun kunne straffe . 

han iagttog hende med forundring , mens han lukkede døren .  » Du er tidlig oppe Elé , «  udbrød han derpå venlig . 
» Jeg kunne ikke sove , «  svarede hun og slog blikket ned . 
» Nå , jal ja ! men ovenpå er der koldt endnu .  « 
Hun så spørgende på ham , hvorfor skændte han ikke ! hvorfor jagede han hende ikke i seng igen ! — 
han tog hende i hånden .  » Du kan følge med herind , der er varmt ; jomfruen må jo snart komme . «  han førte hende gennem tegnesalen ind på sit kontor , hvor gasblusset var tændt over pulten . 
Hun satte" sig på en stol henne ved vinduet ; hendes lille ansigt var blegt , og håret hang i uorden ned ad ryggen . 
» Hvorfor blev du ikke liggende ? «  spurgte han efter at have taget plads . 
» Jeg ville så gerne se fader , «  stammede hun ængstelig ,  » Ole Christensen fortalte i går , han lå inde i et rum ved siden af værkstedet .  « 
» Ja senere , ikke nu . «  han betragtede hende bekymret , og hun slog sig til tåls ; han ville ikke narre hende , det følte hun godt . 
Han gav sig til at gennemblade nogle konstruktionsudkast , tegneren havde lagt ind 

til anerkendelse ; af og til målte han med passeren . 
Lidt efter lænede han sig tilbage og vendte sig imod hende .  » Du er jo seksten år ? « 
» Ja . « 
» I din alder læges sårene hurtig . « 
Hun spilede øjnene op . 
» Man kommer hurtig over sorgerne , «  rettede han . — 
hun rystede på hovedet . 
» Jo vist så . « 
Han gav sig atter i færd med arbejdet , og hun fik tid til at betragte ham rigtig , for hun havde fået mere mod . Han var jo dog ikke så streng og hård , som hun altid tidligere havde troet . Fra ham gled blikket rundt i værelset . På væggene hang afbildninger af maskinerne , disse sære indretninger med de mange hjul , hvor så de ikke indviklede ud , og det var dem , der kunne arbejde og som vare så farlige at komme nær . Og på bordet stod en rigtig maskine af skinnende rødt metal med en hel del breve under , hvor den dog var nydelig , og den kunne bestemt snurre rundt , som de store derude ! 
Så kiggede hun ud på pladsen , hvor det var begyndt at blive lyst . Det grålige , dæmrende skær kæmpede med gassens matgule skin inde fra fabrikken ; tomme for tomme 

måtte det sidste vige , indtil det sluttelig trængtes helt tilbage . Og over værkstederne hvælvede sig den store himmelbue , dækket med mørke skypletter , som den havde været det i den sidste tid ; men det begyndte at lufte . Røgen fra skorstenene drev hastig hen over tagene , og skyerne travede af sted , splittede og i forvirring , som oprevne tropper efter slaget . Det glimtede i regnpytterne ude på pladsen , og det sprøjtede op , når en arbejder i klodset tungt løb strøg forbi . Blot hun måtte se Knud , det var så hjemligt , og hun havde jo ikke sagt ham farvel sidst . 
Tiden gik . Hun var så optagen af livet , der bredte sig foran hende , af alle disse blå trøjer , der dækkede venner og bekendte , — at hun ikke havde bemærket , direktør brun var kommen hen til hende . 
» Elé ! «  udbrød han . Hun drejede sig hurtig mod ham . 
» Denne Knud , jeg traf , kender du nærmere til ham  ? « 
Nej , det var da besynderligt ! hun sad jo netop selv og tænkte på ham .  » Ja fra ganske lille , «  svarede hun . 
» Holder du meget af ham ? « 
» Ja , det gør jeg rigtignok ! «  udbrød hun forundret . 

han stod lidt og nikkede .  » I er vel ikke kærester ? «  spurgte han så . 
» I nej da ! «  svarede hun , mens hun åbnede sine store blå øjne og lo . 
Han blev helt glad , så frisk klang denne latter  ; han havde ikke troet , det lille forskræmte ansigt kunne blive så muntert .  » Ja , så , går det nok , «  udbrød han , idet han klappede hende på skulderen . 
Hun var aldeles forstenet . At direktøren kunne tænke på den slags , at han kunne spørge således , nej , det kunne hun skam ikke forstå ; han var jo et almindeligt menneske ! og al hendes frygt og undseelse gled bort ; det var , som stod der en hel ny skikkelse foran hende , en , hun kunne tale med som med alle andre . 
Kort efter gik de ovenpå , hun langt mere lettet . 
Huset var vågnet . Herskabshuset med sit store tjenende apparat . I værelserne arbejdede pigerne ; man støvede af , satte møblerne på de vanlige pladser , fejede , luftede ud og lagde i ovnene . I spisestuen dækkede jomfruen bordet til direktøren ; han tog sit første måltid , endnu mens fruen sov . 
Elé fulgte nysgerrig stuepigen i hælene . 
Den barnlige karakter med de hurtige overgange fra sorg til glæde , og med den livlige 

fantasi , der altid var rede til at virke , hjalp hende hurtig til rette . Øjet trylledes af rigdommen , det mødte , hænderne strøg hen over sofaernes bløde klæde , de pillede ved bordene med de indlagte plader , ved etagererne , fulde af småting ; og fødderne trippede af sted eller gik helt i stå , når hun stødte på noget , der særlig interesserede .  » Å , hvor den pude er køn , og hvor man sidder i stolene ! man synker så dybt ned , «  og stuepigen lo , mens hun forklarede , at det var fruens plads ; og der stod bogskabet med alle pragtbindene ; men dem måtte ingen røre , og der hang et maleri , fruen havde fået i brudegave af arbejderne  ; men det skulle snart bort , for fruen fandt , det var simpelt . 
» Det var da netop nydeligt , «  mente Elé ; hun kunne godt huske indsamlingen og bryllupet , den gang de kom kørende ,  » vi råbte alle sammen hurra ! « 
» Vi ? « 
» Ja ! jeg var 11 år , jeg stod forrest . « 
Og samtalen fortsattes , mens Elé hoppede rundt og stak sit lille nysgerrige hoved frem blandt alle de ny indretninger . 
Pigen tørrede vindueskarmen af . Elé stod bagved og så til .  » Må jeg hjælpe med ? «  spurgte hun så . 
» Næ — nej ! « 

» Ja men , jeg kan godt , jeg er vant til det . «  pigen vendte sig om og spidsede munden .  » Jeg tror ikke , fruen vil synes om det , det er jo stuepigegerning . « 
Det var , som fik Elé en spand vand over sig . Dette underlige stive blik , denne sære klang i stemmen . Hvorfor skulle hun gøre nar , hvorfor pludselig optræde således , — og Elé gik ud , ud på gangen ; hun følte sig ikke rigtig tilpas inde i stuerne . 
Senere blev hun kaldt ind til Fru brun , mens denne klædte sig på i et lille værelse ved siden af sovekammeret . Elé fandt hende endnu nydeligere end den foregående aften . Kinderne vare røde , øjet varmt og drømmende og læberne fyldigere . Fru brun tog Elé om halsen og holdt hende ind til sig , som ville hun hviske kælne fortrolige ord eller bade sig i den unge piges friske ånde . Og Elé følte sig lykkelig ; der steg underlige anelser op om nydelser , hvor man skulle slappe alle bånd og kun give sig hen ; det var , som så hun ind i en rig glødende verden , mens hendes hoved hvilede op mod dette fyldige bryst , der endnu ikke var presset i formen under kjolen , som mærkede hun virkninger af en betagende følelse glide hen over sig . . . . . . . 
De stod længe sammen , så lo de til hin 

anden og spøgte . Elé havde glemt sorgen for en stund . 
Så måtte hun prøve en af Fru Bruns kjoler . Jo ! den passede skam , kun lidt for vid over brystet ; men syjomFruen skulle komme , nye klæder bestilles , og de fik travlt . Forvandlingen fra arbejderpigen til den unge frøken opfyldte ganske Fru brun . 
Dagen gled hen som en lydløs listende skygge efter ulykkens forcerede aften . Man hvilede ud . — 
Fru brun spillede eller læste lidt højt en gang imellem , og Elé sad ved vinduet og så ud over bugten , hvor vandet syntes at svulme stærkere end ellers efter de sidste dages regn . 
Direktør brun opholdt sig stadig nede på fabrikken eller på kontoret ; først til middagen kom han op ; men da var Elé forsvunden . 
Hun havde glemt morgenens krænkelse og var nede hos pigerne , dér syntes hun alligevel , hun havde det bedst .  » Det var så sært at spise heroppe , «  gav hun til undskyldning , da hun blev hentet . 
Brun skænkede et stort glas rødvin for hende , men det ville ikke ned , læberne snerpede sammen , og hun klemte øjnene i og rystede . 
» Så prøv dette , «  udbrød Fru brun og rakte hende sherryen . 

jo det smagte skam godt , det var meget bedre . 
Direktør brun spiste i tavshed , hans blik delte sig imellem de to . 
Efter middagen sad de sammen i dagligstuen . 
» Barnet sover , «  hviskedee Fru brun til sin mand , mens hun pegede på flugtstolen , hvor Elé var slumret ind med hede kinder efter vinen .  » Du må være ganske stille . « 
» Nu går jeg , «  svarede han sagte ,  » så forstyrrer jeg da ikke . « 
» Du går ikke brun , du bliver pænt siddende , ikke sandt ? « 
» Hos de to børn ? « 
» Ja !  « 
Og han blev siddende . En enkelt gang fo’r der et ryk igennem ham , som om en usynlig hånd trak til ; men så så han hen på de andre og blev . 
» I ligner hinanden , «  udbrød han noget efter med dæmpet stemme .  » I har det samme lyse hår , de samme blå øjne , men mundene er ikke ens . « 
Hun rykkede hen til ham . 
» Elé spidser sin , som om hun altid lyttede og var nysgerrig , «  fortsatte han ,  » finder du ikke  ? « 
» Å jo . « 

» Det træk mangler du . « 
» Jeg er også ældre ! « 
» Syv år . « 
Hun trak på skuldrene . 
Men da han senere sad nede på kontoret , tænkte han tanken rigtig ud . Elé  : den , der ville lære , den for hvem alt var nyt . Og hans hustru : den , der følte sig selv udlært og træt . Og Elés skikkelse formede sig klart for ham . Han syntes , hun trådte frem som et ekko fra hans første ungdom , ungdommen med liv og kækhed , hvor man endnu ikke er indrammet i de stive former . Og han dvælede en stund ved dette liv , der syntes skudt frem i forgrunden på samme tid , som det stod ham så fjernt . Han forstod det bedre end før ; det var , som blev tankerne atter unge , og dog tænkte han dem gennem tåger . 
Da Ole Christensen listede ind for at modtage besked om Elés efterladenskaber nede i Fiskergade , sad direktøren ubevægelig i sin stol . Øjnene så frem for sig uden at se ; hjærnen arbejdede ; men det var , som hjulene derinde snurrede rundt uden drivrem , som om de virkede lydløst , for sig selv , uden forbindelse med pulsen , der skulle hidse blodet frem og præge legemet efter sindet og følelsen . 
Ole måtte rømme sig flere gange , før direktør brun rejste sig . Han så sig forvirret 

j 
omkring . Han hørte kun maskinernes tunge , slidende stønnen derude . 
På den ny kirkegård bag knudrisbakken jordedes et par dage efter Elés fader . Hun kom ikke med . Fru brun havde sat sig derimod : der var så koldt og uhyggeligt . Vinden fejede hen over gravene ; man kunne let blive syg ; men en dag i solskin og stille vejr skulle de tage derud . 
Følget var lille , en deputation fra fabrikken og nogle få venner ; og præstens tale var kort . 
Temmelig ligegyldig vendte følget tilbage for efter gammel skik at ende dagen nede hos Niels Nielsen  ; og graverkarlene skuffede det gule våde leer ned over kisten , mens de nynnede en gemytlig sang — så gik det altid raskere fra hånden . 
Kun to forlod kirkegården i en alvorlig stemning . Det var Ole Christensen og Knud . 
Ved lågen standsede Ole og drog vejret dybt .  » Man bliver så underlig , hver gang en af de gamle venner falder fra ! «  udbrød han med sin svage , rustne stemme , så rettede han sig lidt ,  » næste gang bliver det vel min tur . Borch var tung ! jeg kan mærke det her i ryggen ,  «  og han faldt sammen igen . 
Knud svarede ikke . Han følte lyst til at 

sige noget opmuntrende ; men da han betragtede denne bøjede skikkelse og det gamle trætte ansigt , blev han tavs . Han tog ind under armen , som for at holde Ole fastere til sig , og drog ham langsomt med sig ned over bakken med de knudrede buske . 
På kystvejen gjorde de atter holdt . Ole skulle have frakken knappet tæt til , for det blæste skarpt .  » Ja , ja du  ! «  udbrød han pustende — Knud kunne høre de hurtige åndedrag pine sig gennem halsen ,  » man vil dog alligevel nødig af med livet ; «  så nikkede han ,  » det var ikke så galt at blive ung igen . « 
» Havde du virkelig lyst til det ? «  spurgte Knud . 
» Ja mændl «  og han gentog atter ,  » man hænger ved livet , man hænger ved det , knudl « 
» Men , så skulle du jo begynde forfra på fabrikken , stå der og slide om igen . « 
» Å hvad , det bliver jo en vane . « 
De fortsatte deres vej . Af og til så Ole ud over bugten , der var i oprør . Bølgerne slog mod stensætningen og sprøjtede skummet hen over vejen , og bølgeslaget kom atter og atter igen med det samme plask , som gik det med urværk . Knud holdt ham stadig under armen  » Hør Ole ! «  sagde han en gang ,  » hvis jeg var gammel , tror jeg ikke , jeg ville ønske mig ung . « 
Ole spilede sine døde øjne op . 

» Nej du , jeg er ked af det — af det hele — å ! det er skidt ! «  — 
» Hvad for noget ? « 
» At gå der sådan altid , uden forandring , man kommer jo aldrig videre . « 
» Skulle du måske komme videre ? « 
Knud nikkede ;  » ja ! jeg ville gerne lidt højere op . « 
Oles gamle rynkede ansigt trak sig til et smil .  » Den slags bliver snart pillet ud af dig , «  udbrød han hurtig ,  » drøjere arbejde min ven , så skal du se , hvor man bliver føjelig . « 
» Men når jeg nu går min vej . « 
» Så er du gal , du vil fortryde det , ål du gør grin . « 
» Nej ! det er mit alvor ; jeg vil ikke slide mig op til ingen nytte , jeg er jo ung ! « 
» Ja du er ung , «  svarede Ole muntert ,  » du er meget ung . Nej ! du kender ikke verden , «  så standsede han lidt ,  »  du lærer den sku nok at kende . «  han nikkede for sig selv , det var hans eget liv , han tænkte på . 
» Ja nu ved du min mening , «  udbrød Knud tvært . 
» Jeg gider ikke høre det , —• nej bliv du bare ! det kan jo være , at Elé vil hjælpe dig frem , hun får vel nok noget at sige . « 
» Hvad kommer Elé mig ved ! «  svarede 

Knud vredt , hun har ikke noget med mig at gøre , ikke spor ! « 
» Du er bleven en hel anden i den sidste tid , «  sagde Ole noget efter , da de drejede ind i byen ;  » men pas du blot på , det ikke går galt . « 
De tøvede lidt og så på hinanden .  » Forresten vil jeg råde dig til at være ordentlig ; du lever ikke , som du skulle , Knud . « 
Knud trak på skuldrene . 
Ved du , hvad jeg tror , du fejler , «  vedblev Ole ,  » du er gal , fordi Elé er kommen derop ; «  han pegede mod bakken . 
Knud svarede ikke  ; hans brede ungdommelige ansigt var tungsindigt . 
» Men gør du knuder , er vi to færdige for den gang , «  fortsatte Ole , og den gamle arbejder rettede sig truende . Knud bød ham farvel , men da han tog hans knoklede hånd , udbrød han dæmpet :  » Jeg kommer hen til jer i aften , hvis jeg må ? « 
Ole nikkede fornøjet . — 
så gik de hver sin vej . 

vi . 
Der lå et spredt , plettet snedrys over den vågnende by ved bugten , som havde himlen anvendt pensler og stænket sin hvide p'arve i flæng . Kun enkelte steder havde skyerne udsendt en styrteregn , som oppe ved torvene , på kirken og nede langs havnen . 
Vinteren havde meldt sin ankomst og lagt sit skinnende kort til besøg , og byens ungdom hilste ankomsten med jubel . 
Man kiggede ned på gaden , op på genboernes Tage og skyndte sig til skolen for at undersøge legepladsen : jo , der var faldet nok til at  » dylre «  . Man tog sne med ind i klasseværelserne , lod det smelte på støvlesnuderne , så det lavede våde ringe på det slidte , skurede gulv . Og under morgensangen i latinskolen flakkede drengenes øjne ud på pladsen , op på domkirken , op om tårnet , der knejsede , hvidtet som en kridtstang , med sine skarpe linier trukne sammen højt oppe til en spids . Det var sneen , der fængslede , denne hvide , bløde sne , dannet i en stille frostnat . Andagten var borte ; kun rektoren stod midt i kredsen i den vanlige stilling , uden at røre sig , med den sort-indbundne sangbog i sine magre hænder og med bøjet hoved , hvis slappe ansigtstræk gav refleks fra det daglige , ensformige liv . 

men ude på gangen , foran klasseværelserne , vandrede overlærer fjeldskov frem og tilbage med lange , afmålte skridt , han holdt vagt over de forsinkede . 
Samme overlærer var en mærkelig original , hvis daglige liv var kendt af hele byen . Hver eftermiddag trak han hen over knudrisbakken ud imod Risskov , bestandig til samme tid og i det samme ungdommelige løb . Inde i byen gik han kun tvungent , det var , som om han skyede den og havde det bedst udenfor . 
Han levede også udenfor , udenfor det liv , der rørte sig nede i dalen ved åen . 
Den daglige præken for de studerende havde påvirket ham i den grad , at han selv syntes at høre til fortiden med de gamle grækere og latinere . Tankerne spandt sig ind i disse folkeslags sæder og skikke , de færdedes på  » forum romanum , «  drog med Cæsar til Gallien , lyttede til Ciceros taler og lyste over æneidens tungthugne Vers ; men på den anden side harmonerede hans stive , magre legeme , den smalle næse og de tynde fingre ikke med romernes kraftige bygning . Forholdene havde ligesom tvunget ham tilbage i tiden og ind i sig selv . 
Denne by , med det travle liv , hvor alle tanker dræbtes fra fødslen ; hvor man kun drog snævre , lave horisonter — og arbejdede dag efter dag som maskiner , — stødte ham fra sig . 

der var ingen ånd i dette store , voksende bylegeme . 
Han så , hvor de handlende sad bøjede over pultene til langt ud på natten , hvor de små lærlinge blev blege og forslidte kun for at komme med , så , hvor alt gik op i kampen for at leve . Det var , som påvirkede den ene den anden , som vandrede man rundt ad de samme veje , tænkende på de samme ting — på intet ; og han så også , hvorledes man ved enkelte lejligheder alligevel gerne ville vise verden , at man fulgte med ; hvorledes man fyldte sig med damp og løb til gennemrejsende kunstneres stævne og klappede , eller slog kreds om talerstole , hvor de samme én gang priviligerede foredragsholdere trådte op og belærte folket ; men han følte det hule derved . Byens natur var kun den arbejdende , — mente han . 
Men når han sad hjemme og kritiserede sin by , måtte han dog anerkende den på én måde . 
Det forekom ham , som om byen ikke havde vokset sig tilstrækkelig stor endnu  ; som om den satte alt ind på sin legemlige udvikling , for så først , når den følte sig rigtig grundfast og som storstad , da at tage fat og vise sine åndelige kræfter . 
Overlærer fjeldskov var en tænker ; men en underlig forjaget tænker , navnlig når det 

gjaldt nutiden . Kun flygtige opfattelser dukkede frem . Hans gebet var fortiden : hvorfor gik kundskaben så langt tilbage , hvorfor indpræntedes oldtidens liv i de unge , når man ikke skulle lære deraf ? Og hvad tilegnede man sig så : poesi , eventyr , gamle tragedier , ånd , fantasi — noget nutiden ikke forstod , ikke havde tid til at beskæftige sig med . 
Han følte sig bedst tilpas ved sit bord med bøgerne foran sig . I skolen gjorde drengene for meget spektakel og splittede ham , og han levede sin fritid som en eneboer . 
Selvfølgelig havde hans ægteskab været ulykkeligt , selvfølgelig stod hans faderværdighed i tvivl ; hans kone havde nok været ganske  » mærkværdig «  let ; selvfølgelig var han dybt rystet , da hun efter sit barns fødsel døde . 
Den dag , hans datter som direktør Bruns hustru forlod hjemmet , var han usædvanlig glad . Hun støjede for meget . Forholdet til hende var langtfra hjerteligt . Hun havde fra ganske lille måttet skøtte sig selv . Hvad han fandt i de døde sprog , fandt hun i den moderne roman . Han kom derfor sjælden ud på fabrikken . Støjen derude var ham også ubehagelig , skønt han ikke kunne lade være med ganske hemmelig at beundre dette travle liv , der bredte sig for ham . Direktør brun var store muskler , smuk form , andet ikke ; men han holdt 

af denne form , og han havde vænnet sig til at underordne sig , når han traf svigersønnen . 
Med eneboerlivet voksede der en udpræget jomfruelig undseelse op hos ham . Han kunne rødme som en dame på femten år ved det mindste uartige ord . Også dette drev ham ud af byen , og han for frem med en hurtighed , som løb han om kap med sig selv . Det gamle , forlæste , blanke hoved under en stor , blød filthat , den tørre , stive krop og de lange ben med benklæder , der ikke nåde helt ned til støvlerne , tog sig pudsig ' ud i dette trav ; man havde en følelse af , at han udmærket godt kunne svæve hen over jorden og kun berørte den for ikke at vække opsigt . 
Overlærer fjeldskov gik nu frem og tilbage ude på gangen , og brugte på hver strækning det samme antal skridt ; en gang imellem så han melankolsk ud over torvene , hvor bøndernes vogne begyndte at køre op og stilles på rad . Kort efter drog disciplene to og to i lange rækker ind i klasserne , overlærer fjeldskov tog plads på kattedret og slog den samme bog op på samme måde , som han havde gjort det de sidste tyve år . 

ude på bakken var sneen falden i tættere lag . Fnugene tyngede på træernes grene og dækkede i bløde bugtninger jorden . 
Men hen over fabrikens Tage svandt det hvide pudder . Mørke , våde flader dukkede frem ved pustet af de varme , stigende dampe , og vandet piblede dråbevis ned ad murene . 
Blandt arbejderne var stemningen trykket . Man kendte vinteren , den strakte sine lange , kolde arme ind gennem huller og sprækker og bøjede legemerne sammen . Hjemme i de små lejligheder vare dørene lukkede , intet vindue åbnet trods plumret luft . Konerne gik bekymrede rundt , vinteren var dyr . Og dog sprang børnene ude på vejene , rodede i sneen med de små røde hænder , bunkede den i dynger , før solen stjal den , frejdige netop som børn , for hvem det fattige liv er blevet en vane , sorgløse så længe fader bragte brødet . 
Og fader sled , han baksede med jærnet , mens røgen , symbolet på de fortærede kræfter , vejredes hen i den klare frostluft . 
Nede i direktørens have spankulerede Elé ; snart greb hun fat i en gren og rystede den , så det hvide dække , bristende i tusinde små-fnug , svirrede mod jorden ; snart smagte hun på sneen og lod den smelte inde i munden . Nu løb hun ind under bygningens mur og kiggede ; hun ventede på direktøren , der ville gå 

med hende til byen , hvor de i forening skulle købe julegaver til den unge frue . 
En måned var gået . En måned , der havde bragt forandring i meget oppe i det store , tavse hus . 
Elé havde glemt sin fader og sin sorg og havde efter Fru Bruns mening vist sig som  » en grinagtig , lille tingest «  . 
Man kunne ikke andet end le , når hun strammede munden sammen , missede med øjnene , lagde hovedet eftertænksomt på siden og begyndte med sine naive , forstyrrede spørgsmål ; eller når hun smed sig på en stol og strakte benene frem , — kvindeligt var det jo ikke  ; men naturligt og kækt . 
Hendes udseende var blevet bedre . Kinderne havde fået mere rødme , læberne vare fyldigere , mere sandselige , efter den kraftigere kost ; og hendes stemme lidt fastere i klangen . 
Fru brun  » nød «  hende , når de sad sammen om dagen og passiarede , skønt de i grunden passiarede om  « ingen ting ; men det ny i livet for Elé , og det ny i selskabet for Fru brun øvede en vis indflydelse . 
Fru brun så ind i fremtiden med godt håb . Omplantningen lod ikke til at falde besværlig , og dog var hun en dag bleven urolig . 
De kørte en tur i den lukkede wienervogn 

og lagde vejen gennem arbejderkvarteret . Børnene standsede i deres leg . Nogle rev kasketten af , andre gloede frem med stirrende øjne og åben mund , Fru brun hilste venlig ud ; men Elé havde trukket sig tilbage i hjørnet og skjult s*g i og da de endelig kom ud , vare hendes kinder varme og øjnene duggede . Der var noget , der smertede , noget der gjorde hende melankolsk ved at drage gennem de kendte steder ; hun kunne ikke trævle dette  » noget «  op , men det var for hende , som havde hun forbrudt sig mod de gamle venner . 
Fru brun iagttog det — hun skulle aldrig mere komme der i gennem . 
Ellers puslede Elé rundt i huset og hjalp pigerne med et og andet ; dagen blev let for lang , og hun havde fået lov til at dække bord og rumstere i bufetten med glas og kopper , det morede hende , ligesom hun også færdedes jævnlig i køkkenet . 
Direktør brun syntes virkelig yngre end tidligere . De første dage havde han holdt sig tilbage , havde ligesom skjult sig .for ikke at forstyrre den forbindelse , der var i færd med at danne sig mellem hans hustru og Elé ; men så en morgen forandrede han sin optræden . 
Elé var tidlig oppe som i gamle dage , hvor hun skulle skære frokost til sin fader , før han gik på fabrikken . Hun havde tabt frygten for 

direktøren , og da han havde tilladt hende at opholde sig på kontoret , til huset vågnede , gik hun nok så dristig derned . 
Værelset stod tomt ; men gaskronen var tændt , og der var varmt , rigtig lunt derinde . 
Hun satte sig ved reolen , tog en bog ud af rækken og begyndte at studere . Det var maskiner , den handlede om , disse maskiner , der altid spillede i hendes hjerne . 
Kort efter kom brun , han tog plads ved skrivebordet uden at lægge mærke til hende . Der gik et kvarterstid  ; så bladede hun i bogen , og han vendte sig forbavset og betragtede hende i tavshed . 
Af den utvungne stilling med en af fødderne på den nederste hylde og med hovedet bøjet frem over skødet skulle man tro , hun var uvidende om hans nærværelse . 
»  god morgen ,  «  udbrød han med lav stemme for ikke at forskrække . 
Hun drejede hovedet halvt om og viste ham et tilfreds ansig :  » Morgeni « 
» Hvad bestiller du ? «  spurgte han yderligere forbavset . 
» Jeg arbejder «  , svarede Elé overbevisende og dukkede atter ned i bogen . 
» Arbejder ! «  gentog han muntert . 
Hun nikkede . 
Han sad lidt og så på hende . Det lød 

så sært det ord . Han var ikke vant til at høre det her i huset .  » Kom lidt herhen , «  bad han så . 
Hun skød sig forsigtig over gulvet . 
» Hvad er det , du  » arbejder «  med ? « 
Hun stak bogens rygtitel frem . 
» Forstår du noget ? «  spurgte han , da han havde læst titlen  » Dampen som drivkraft . « 
» Nej «  — lo hun ,  » jo , jo , en lille smule . « 
» Har du lyst til at lære det ? « 
» Ja—a ,  «  det havde hun jo nok , for det var vel det , de forstod derovre alle sammen . 
Han fik hende til sæde hos sig og begyndte at forklare hende en del , og hun hørte opmærksomt efter . Senere fulgte hun med ham gennem fabrikken , og hun smudsede sig dygtig til , for hun ville berøre al ting . Hun følte sig så stolt på denne vandring , kun da de stod overfor maskinerne blev hun urolig og løb ud ; — men hun var bleven hans discipel . 
Hver morgen kom hun igen , ofte blev der ikke talt ; han havde ikke tid . Da nød han blot den lette rumsteren rundt i værelset . Og sov hun en enkelt gang over , savnede han hende . 
Der dannede sig et fortroligt forhold mellem de to . 
Hun fulgte med på hans spadseretur , trippede ved siden af ham , og kom rød og varm hjem , for han gik så hurtig . Og om aftenen , når 

de sad sammen , alle tre , snakkede hun op som en erfaren professor , skønt hun jo som oftest kom med ganske fortvivlede ideer . 
Han lo , følte sig glad , nikkede til sin hustru , og Fru brun besvarede hans livlighed med at kysse Elé som for at vise sin taknemlighed mod den lille muntre skabning , der havde bragt nyt liv ind i den tavse bolig . 
Direktør brun åbnede et af vinduerne på første sal og så ned i den snebelagte have ; så råbte han disse tre bogstaver , der havde sneget sig ind alle vegne , og hans råb besvaredes med nogle muntre triller dernede fra . Kort efter gik de to til byen  ; Elé fejende og vrikkende med hænderne i stiklommerne på den tykke kåbe . 
Det var , som hilste byen dem velkommen med lysere farver og større liv . Alle tagene hvide , spillende i solen , der dog kun syntes at sende kolde stråler . Og nede fra jærnbane-gården bugtede bøndernes skarer sig op mod torvene . De pludrede indbyrdes og asede på de tunge kurve og kasser og spyttede svært ud i sneen , der begyndte at svinde hen under fødderne og løbe ud i et brunrødt pløre . 
Fra havnen kom et andet tog af hjemvendende byesbørn til julen . Hist og her stak en studenterhue frem . Her gik den lange tynde 

Niels Peter , kammeraterne kaldte ham  » fabel-Peter «   , han kunne ordentlig med historier , nå hvor han gloede omkring . Byen syntes ham så lille , husene så lave , som var et par af stokværkene trykkede ned i jorden ; men glad var han alligevel , og han hilste på direktør brun , som havde de to siddet på skolebænken sammen . Her travede den høje firkantede  » Anden Bas «  fra sangforeningen  ; den lille blå vorte på næsen måtte skøtte sig selv , han skulle se på den lille lyshårede frøken med det kække ansigt , og han fik historien om det fattige barn , de havde taget til sig deroppe , og han hilste med en værdighed , som det sømmer sig en  » anden Bas . «  — 
Elé nikkede igen , skønt hun ikke kendte dem ; men det var  » Grin «  at blive hilst på af sådanne studenter . 
Overalt herskede der travlhed op til helligdagene . Stimlen blev større , jo nærmere de kom torvene . Nede på lilletorv handledes der med æg , smør og fjerkræ ; gæssenes lange slatne halse dinglede mod stenbroen . På storetorv , der skød sig ud fra domkirken i en spids kile , havde gartnerne deres små vogne , fyldte med blomster og urter ; men ovre på bispetorvet , den store , nøgne plads , hvor i sin tid bispegården havde ligget og søgt at skjule sig bag de gultmalede tagstensdækkede mure , 

havde slagterne rejst deres borde . De stod bag stegene og huggede løs . Kasketterne sad på sned , de hvide forklæder fik røde pletter , og af og til sendte de hadske slagterblikke hen til de trivelige vejlbykoner med de lidt billigere animale stoffer , der ikke frygtede konkurrencen . 
Ned gennem rækkerne bugtede fruernes og pigernes blandede kæde sig , vigende , bøjende af , glidende ud og ind , pruttende og køb-slående om varerne , mens det fra alle sider summede med jyske talemåder og slagord . 
Brun og Elé skød sig hastig gennem mængden . Han følte sig glad ; ofte så han hen over hovederne , der stadig var i bevægelse .  » De arbejder godt , rigtig med fabrikshurtighed , «  tænkte han . Dette uensartede kor af mange struber , denne store summende lydbølge , der drev hen over pladsen , lød så hjemlig , som gik han i sine værksteder og hørte maskinernes og jærnets skurrende duet . 
Elés øjne vare alle vegne . 
» Bitte Frue , «  råbte en vejlbykone til hende  » bitte Fru skal vel it’ ha’ en steg . «   » Nejl hør , hun kalder mig Frue , «  lo Elé , så smuttede hun der hen i kådhed , stak næsen helt ned i kødet , lod fingrene løbe over det og vrikkede med hovedet ,  » nej ! nej ! ikke i dag . « 
De vare komne ud for latinskolen bag kirken , op til hvis gitter grantræerne hvilede 

sig rad på rad . De ville vente på overlærer fjeldskov , der snart måtte komme . 
Af og til trængte brudte toner fra sangen ned til dem , der var nemlig translokation oppe på salen nu før ferien . Elé lyttede efter ; men de mange stemmers mumlen og bøndernes råb overdøvede alt . 
Brun stod og så på den gamle grå bygning . Hans legeme var rank , hovedet oprejst , man skulle tro han ville storme muren , rive den i grus , som han der stod . 
Han var en mand , der ikke vovede sig langt frem , der altid skar tankerne over , når de smuttede udenfor faget , fordi han godt følte , denne tænkning intet udbytte ville give , fordi han ligefrem havde besvær ved at ordne sine ideer , når de ikke kredsede omkring jær-net ; men her var det for ham , som dreves han til at tage fat , som måtte han i krig . 
Denne gamle bygning med sine døde sprog , med sine åndens og hjærtets goder , der prangede på murene , med sine overlegne fraser om overlegen dannelse , den , der ville give tonen an , på samme tid som den smuldrede hen og holdtes oppe ved maling og kalk , den var hans fjende . 
Det var legemet , han ville uddanne ; legemet , der skulle hærdes og bøjes og strækkes , til det blev fuldkomment , der instinkt 

mæssigt skulle indsuge kræfterne og ævnen til at forme og ernære sig , til at opholde livet og fylde pladsen ud . 
Han så sig omkring ; han syntes byen holdt med ham . Handlens virvar , folkenes banden og prutten ved kirkens fod , og hasten mellem hverandre i travlhed , dannede sig for . ham til en mægtig hvirvel , der slog ind imod murene og råbte om plads — plads til at arbejde — til at level 
og hans stive ubevægelige ansigt blev muntert , det var , som havde han overtaget , som blegnede modstanderen allerede . Der var stille derinde , sangen fra salen var standset , han hørte kun drengenes rappe fodtrin ned langs gangene . 
Lidt efter sloges fløjdørene midt på facaden op , og de unge busede ud som løsslupne dyr — ud i det virkelige liv . 
Men tankerne afbrødes ; bag disciplene kom overlærer fjeldskovs skikkelse til syne . 
Overlæreren blev stående et øjeblik spejdende frem oppe på platformen , mens han drejede hovedet i små ryk , så et Spring , og han var nede på gaden . — 
» Glædelig jul ! Glædelig jul ! Hr . Overlærer , «  lød et mangetonet kor omkring ham . Han svirrede rundt , lettede lidt på hatten , trak næseborne sammen , de smalle blålige læber 

bevægede sig , og idet højre hånd i kejtede , stive sving klappede et par drenge på skuldrene , stammede han halvt genert :  » Spis ikke for mange kager i julen . « 
Før et skingrende  » Jo—o «  nåde ham , var han væk  ; direktør brun , der havde stået nærved , og som havde belavet sig på en åndrig udgydelse efter de mange anstrengelser , måtte råbe ham an , idet han ikke kunne undlade at trække på smilebåndet over overlærerens tarvelige bemærkning . 
» Vi ser dig vel juleaften ? « 
» Ja , tak ! Tak ! « 
» Vi skal have juletræ i år for hendes skyld — der ! « 
» Nå ja ! det var jo meget morsomt , «  der gled et uendelig fortvivlet træk over det markerede ansigt . De to mænd betragtede hinanden lidt . Overlærer fjeldskov så ydmyg op på fabrikanten . 
» Nu har du jo ferie , «  udbrød brun . 
» Ja ! « 
» Så ser man dig vel lidt tiere ? « 
» Ja tak ! jeg skulle ellers have et  » pensum «  gennemgået .  « 
» Til hvad nytte ? «  spurgte brun . 
Fjeldskov spilede øjnene op . Det var da et underligt spørgsmål , det kunne han ikke svare på . 

» Jeg skulle gerne spørge om overlærerens ønsker , «  sagde Elé , idet hun skælmsk kneb øjnene til . 
Overlæreren blev aldeles forfærdet , han hadede gaver  ; og førend de vidste af det , drejede han omkring og forsvandt ind blandt mængden . 
Brun og  .Elé gik videre og gjorde deres indkøb Fru brun skulle overraskes med to antike vaser , den ene fra Elé . Udenfor en guldsmedbutik måtte Elé vente . Direktøren skulle  » tale lidt «  med manden . 
Men rundt om dem gik handelen livlig . Drenge strøg af sted med grantrær , fattige koner med enkelte afhugne grene . Nede i pløret drev store kålblade fra gartnernes vogne . Bønderne dukkede op fra kældrene , savlende på de korte piber  ; de slog sig sammen og snakkede og trådte tungt i den tøende sne , så det sprøjtede op om dem , og de bandte og lo ; men op over den bølgende , travle mængde rejste kirken sit høje , våde legeme , og fra tårnets fire render skyllede vandet ustandselig ned på stenbroen  ; man skulle tro — kirken græd  . .  .  . 
Juleaftens dag arbejdede fabrikken kun til middag ; men den arbejdede dobbelt ivrig . Det snurrede og dirrede til alle sider  ; hamrene klem 

tede , og tængerne bed i jærnet som vrede hunde . 
Hemmelige rygter sneg sig fra mand til mand og voksede på flugten gennem værkstederne . Jo  ! det skulle nok være sandt  ; der var noget i gære ; hvorfor måtte de ellers ikke gå hjem straks , når klokken ringede ? Og de døde ansigter så livlige og forventningsfulde ud . 
Efter frokosten mødte de forskellige afdelingers formænd oppe hos direktøren , som kom ud på gangen , fulgt af sin hustru og Elé . 
» I kan lade mine folk vide ,  «  begyndte brun ,  » at der bliver dem udbetalt en gave til hjælp i helligdagene . «  han standsede lidt og så sig omkring , og han fortsatte halvt smilende , halvt vemodig :  » Elé har ment , de 27 øre for timen ikke ville slå rigtig til . «  han vinkede med hånden , og formændene gik lydløst ned ad trappen . 
Men da de vare borte , listede Elé hen til ham . Hendes øjne glinsede , som skulle hun græde , hun var helt fortumlet og kunne ikke få et ord frem . 
» Er du så glad ? «  spurgte han venlig . 
Hans bløde stemme lod hende glemme , hvem han var — forskellen på ham og' hende , og hun dukkede sig ind til ham med barnets hele hæftighed ; i dette øjeblik forstod hun , hvad 

det var , der havde gjort hende ondt , når hun traf de gamle venner og derved kom sit tidligere liv på nærmere hold . Hun havde følt deres savn og fattigdom igen og stået uden at kunne hjælpe , og nu  .  .  .  » Å , tak ! Tak ! «  stammede hun bevæget . 
Han klappede hende på de hede kinder . Hendes hoved lå fast op imod ham , og hun holdt i hans frakke og så op med sine store , gode , blå øjne han nænnede ikke at gå , havde selv en følelse af , at hun måtte tale ud for at komme i ro , og han bøjede sig ned mod hende og kyssede den lille fremstrakte mund .  » Nå min ven ! tog det sådan på dig ? «  så vendte han sig om til sin hustru .  » Ikke sandt Marie ! vi er komne dem derovre nærmere end før — ved hendes hjælp , «  føjede han til . 
Fru brun svarede ikke , stod blot og så alvorlig på ham , hun var lidt bleg og sammensunken — så gik hun ind i dagligstuen — ind til sig selv . 
Men Elé styrtede efter , slyngede armene om hendes Hals og græd . 
Og direktør brun gik langsomt ned på kontoret . 
Parvis trådte arbejderne med de rødglin-s^nde , skrubbede ansigter ind i tegnesalen , hvor 

udbetalingen fandt sted . Tredive kroner til de gifte og tyve til de ugifte , det var mange penge , langt mere end en hel uges løn ; og alle trykkede de direktørens hånd  ; han stod bag bordet og så til . Og ved hans side havde Elé stillet sig , hun var slet ikke forlegen mere ; de vare jo alle hendes gode , gamle venner ; også hun stak hånden frem og sendte hilsner hjem :  » Glædelig jul ! god fornøjelse ! «  nu havde de snart været der alle sammen , så gik døren op . og Knud viste sig . 
Da han så Elé , slog han øjnene skulende ned . Hvad skulle hun nu her , hvad havde hun med det at bestille ? — nej ! nu måtte det være alvor med at rejse , når hun skulle have sin næse i al ting ; — og han skubbede sig langsomt frem uden at se op . 
Midt på gulvet standsede han . Om han rendte fra det hele , nu , lige for hendes øjne , om han rigtig viste direktøren , hvor gal han var , og gav fabrikken en god dag ; så kunne de jo tænke , hvad de ville , og hun dér havde fået sin straf for ikke at have så meget som set til den side , han gik . Men så hørte han pengene blive talte op til sin kammerat :  » Værsgod ti — tyve — tredive —< og for hvert tal rykkede han instinktmæssig nærmere , som pressede noget ham frem , og da formandens taksigelser 

vare endte , stod han ved bordet og stirrede ned på de friske Sedler . 
Elés øjne vare ikke vegne fra ham , lige fra han trådte ind . Hun kunne godt se , der var noget i vejen ; han var så rød i hovedet helt ud i ørerne , øjnene skinnede , som havde han drukket for meget , og det var intet godt tegn , når han kneb munden til . Eftersom han kom nærmere , voksede uroen , og pulsen begyndte at arbejde hurtigere ; hun følte , hvor meget hun holdt af ham — denne store fyr , der havde været så trofast imod dem derhjemme . Det gik i grunden først op for hende nu , at hun havde savnet ham , og hun lænede sig ud over bordet , strakte sig hen imod ham , mens øjnene spillede , og kinderne blev røde . 
» Værsgod , ti—tyve ! « 
Knud foldede sedlérne sammen , så mumlede han et par uforståelige ord , drejede sig omkring og skyndte sig ud . 
Kontoristen så forundret op på direktøren ; denne stod aldeles ligegyldig , ikke en mine rørte sig i det alvorlige ansigt , og kontoristen talte sedlerne videre til den næste , der havde indtaget Knuds plads . 
Men Elés hånd , som hun havde strakt frem mod Knud , hang slap ned ; det sortnede for hende .  » Å ! det var dog frygteligt , det havde hun aldrig troet ville ske , ikke at takke  .  .  .  . 

å , gudi hvad skulle det dog blive til «  . Hun forstod slet intet , vidste ikke , hvad hun skulle sige , var helt tør i halsen — så rettede hun sig pludselig og løb efter ham , hun måtte dog tale ham til fornuft — men han var allerede forsvunden . Og hun vendte ikke tilbage , hun skammede sig på hans vegne , og følte sig så ulykkelig ; det var , som havde han og hele hans parti erklæret krig . 
Skumringen sænkede sig over byen , der svandt bort i aftenens dybe mørke ; men enkelte lyde fra livet dernede kastede svage ekkoer op over bakken . Man hørte klokkerne ringe helligaften ind , og man hørte damperne tude og fløjte nede i havnen ; de arbejdede — lossede og ladede , travlt og hurtig , uden rast ; og de plaskede af sted og stod ud efter , folkene ombord sled uden hvile . 
Men ned langs ad de lange , lige gader faldt lysstriberne inde fra arbejdernes huse . Skorstenene røg , maden brasede i køkkenet , og om bordet sad familierne i døsigt velvære ; kun børnene hoppede rundt , de små ansigter strålede , og de lo og råbte , mens man drak  » Jærn-mandens «  skål . 
Og frosten strammede atter sit slappede næt over de tøede veje . Bugten lå med let is  ; men inde ved kysten bristede det skøre dække i fine , skinnende krystaller ved vandets sagte suk . 

v . 
Fru brun var bleven urolig . Tankerne havde , ved den lille hændelse juleaften , taget en hel ny retning . Skulle hun virkelig tvinges til jalousi mod Elé , skulle denne lille , barnlige person nu skyde sig imellem og gøre hende livet endnu utåleligere  ! skulle hendes håb til fremtiden , der havde tegnet sig så lys , allerede nu briste ? 
Hun ville og kunne ikke tro på det . Et barn , et ganske almindeligt barn , uden en eneste fremtrædende egenskab , uden levemåde og ånd , og så han — den alvorlige strenge mand — gamle mand i forhold til Elé . ham hun ikke selv havde kunnet magte ; nej , det var tåbeligt , kun griller  ; men griller , der alligevel pinte . 
Hun kunne gribe sig selv i at sidde og betragte Elé , i at gennemgå hvert træk , som for at vurdere hende ; men hun opdagede intet , kun et lille , naivt ansigt og en ubevidst frimodighed hvilende over hele skikkelsen , og hun kunne ikke blive vred , der var intet skjult ved den unge pige , intet beregnet på at vinde og indsmigre sig — hun virkede kun ved sin uberørte naturlighed . 
Men der var uro i blodet , hun lå ofte vågen om natten , så kunne hun strække hånden over i sengen ved siden af , som var hun angst for , hun lå alene ; men hånden listede sagte over 

et legeme , der sov tungt og fast , med trætte , livløse lemmer ; han var hende nær , hun følte hans varme ånde på den blottede arm , og hun faldt tilbage og prøvede atter på at sove , beroliget for en stund . 
Og dog , vejen fra Fiskergades kvistkammer til direktørens arbejdsværelse var ikke så lang , som man ved første øjekast skulle tro . Direktør brun havde en alvorlig karakter , i al fald tilsyneladende . Hans liv med arbejde og arbejde tidlig og sent , og med ængstelse for fabrikken , om den kunne bære sig , om udbyttet svarede til anstrengelserne , havde støbt ham ; men mon det ikke kun var en skorpe , der sad uden om hans sande indre . Lige fra ungdommen var det kun legemet , det gjaldt , legemet , der skulle plejes og hærdes  ; og som legemet udvikledes med dets drifter , stod ånden i stampe på alle andre områder end netop i hans særegne fag . Han havde på en måde beholdt den i samme størrelse og form , gemt den i den store krop for kun at bruge den , når de samme strænge blev anslåede ved siden . Elés ungdommelige sind harmonerede jævnlig med hans . 
Deri lå faren , som Fru brun ikke så , eller ikke ville se . De to forstode hinanden langt bedre , end han og hun . Hver gang Elé talte , plumpede man ned i arbejderlejren , ned i det liv , Fru brun ikke kendte , og som hun heller 

ikke havde interesse for ; så blev hun tavs , mens de andre passiarede . 
Og som tiden gik , droges Elé mere og mere bort fra hende . Elé var så ofte om dagen nede på kontoret , kiggede i bøgerne , snusede rundt i modellerne og følte sig stolt ved at kunne forstå disse maskiners mærkelige indretninger  ; men Fru brun ville ikke opgive håbet , og hun tog sin tilflugt til den skikkelige overlærer . Elé skulle lære noget , skulle løftes op og uddannes . Fjeldskov kom en gang derud , og Fru brun fik ham til side .  » Kunne du ikke have lyst til åt læse lidt med Elé , hun trænger til udvikling , hun kan ingen ting , om du lærte hende lidt literaturhistorie og tog nogle af de yngre forfattere med . « 
Overlæreren var yderst fortvivlet , men føjelig . Og et par timer om ugen sad de så inde i kabinettet og studerede . 
Fru brun var glad over sin ide  ; så havde hun dog Elé oppe hos sig så længe . 
Men det varede kun kort ; thi da hun en dag gik ind til dem , blev hun yderst forbavset ved at høre sin fader sidde og docere over sølvalderens forfattere . 
» Ja , men kære fader ! jeg bad dig jo om de yngre . « 
» De yngre — sølvalderen ! — de yngre , «  svarede overlæreren forstyrret , idet han drejede rundt på stolen . 

så blev forsøget opgivet . Den antike hjerne strakte sig nødig længere end til — noget efter Kristi fødsel . 
Og man gik ind i det ny år . 
Sneen faldt og tøede , bugten skummede , og vandet slog op over vejen og skyllede gruset bort ; men snart efter trak det sig atter tilbage og stivnede af kulden . — fabrikken arbejdede med de samme lyde , det samme liv . 
Elé var stadig tidlig oppe om morgenen , så dækkede hun ttebordet og gjorde i stand i sit værelse , ellers forløb den ene dag som den anden , med den regelmæssige tur før middagen , med det lille hvil bagefter og med de rolige aftener i den store , hyggelige dagligstue . 
Hun var glad over at kunne spise sig mæt , over at kunne pleje sig , over at være bleven så velhavende  ; men alligevel følte hun sig ikke rigtig rodfæstet , det forekom hende , som var hun delt . 
Hun kunne i ubevogtede øjeblikke stå ude på gangen , når arbejderne gik til middag . Øjnene slap dem ikke , førend de sidste vare forsvundne , og tankerne fulgte dem helt hjem til det lille bord med de rygende kartofler og det brasede kød , ud i køkkenet til konerne , der skrubbede og skurede , eller ned langs vejene , hvor småpigerne sjippede med kjolen klemt ind mellem knæene ; — og hun savnede dette liv , der atter dukkede op for hende ; hun følte ikke 

sulten og kulden nu , tænkte sig blot de lyse sider , med latter og spøg . Hvor ofte havde hun ikke søgt ned til de andre og slået en passiar af eller gjort grin med læredrengene , der ville kysse hende . Og gennem disse billeder , der dukkede op , skød sig enkelte bestemte skikkelser frem , enkelte personer , hun nu ikke mere så , men som hun længtes efter . Og blandt dem trængte Knud sig frem i forgrunden . 
Han gav hende nok at spekulere over efter den mærkelige opførsel ved udbetalingen . Han havde bedrøvet hende ; men hun havde alligevel stillet sig på hans side og sagt usandt for at dække ham . 
» Jeg talte med Knud herude , «  havde hun sagt ,  » jeg skulle bede om forladelse  ; han glemte rent at takke , «  og hun havde skyndt sig bort for at undgå videre forklaring , da direktøren betragtede hende opmærksomt  ; men Knud hørte nu én gang til hendes parti — det hun måtte beskytte . 
De dage , da disse længsler steg op , var hun ikke ved sit vanlige humør . Så sad hun og betragtede fabrikken uden at tale . Hun kunne følge en røgbølge , der væltede frem fra skorstenen , se den blive lysere og lysere , bredende sig ud ," indtil den vejredes bort langt henne i luften i store , kredsende hvirvler  ; eller øret kunne gribe en enkelt lyd , en af de spæde og hviskende , 

der syntes at drukne i maskinernes og jærnets høje brummen , og så holde den fast , sidde og lytte efter den , hvor sagte og forsigtig den snakkede med ; det var , som førte den hende ned til de små og spinkle  .  .  . 
Direktør brun iagttog hendes sørgmodighed , men han tilskrev den faderens død og mente , den ville fortage sig efterhånden . Selv så han snart fornøjet , snart tvivlende på fremtiden . Hans hustru havde skuffet ham , som sædvanlig . Hun drog sin egen vej , der kun sjældent skar hans , og han anså på en måde forsøget med Elé for mislykket ; hun ville dog næppe blive noget bindeled mellem dem . På den anden side var han glad over Elé ; hun puslede og snoede sig om ham som en lille kælen killing og fremtryllede et genskin af hans første sorgfri ungdom . Ikke således , at han flammede op på ny , følte de samme lyster , den samme attrå ; men det forekom ham , som var han en tilskuer , der i velbehag og med nydelse fulgte med i de friske scener , den ungdommelige pigehjærne forstod at gengive for ham . Og ville han tænke rigtig til bunds , måtte han skrifte for sig selv — til tider trådte hans hustru i skyggen for Elé . 
En måned gik ; men Elé voksede ikke fastere til Fru brun . De havde så lidt at tale om  ; kun når flyglet blev åbnet , og Fru brun 

lod sine små fingre danse hen over tangenterne , var Elé med . Hun strålede over hele ansigtet , og kunne ikke få nok . „ Å en gang til , denne her , de ved nok , «  og så trallede hun melodien og lo . 
Men efterhånden begyndte Fru brun at iagttage hende skarpere og med mere kritik . Trods klæder , trods alt , hørte Elé dog til den anden lejr , det stak igennem ved mange lejligheder — hun var ikke fin , ikke afsleben gennem opdragelse ; og Fru Bruns dannede karakter blev ofte såret . Men hun stod alene her , hendes mand følte det ikke , og hun kom ikke frem med sin mening , hun ville så nødig krig . 
Så en dag hørte hun tilfældig af brun , at en af Elés gamle venner — Ole Christensen — var meldt syg . Hun tog det med sædvanlig ligegyldighed , hun havde jo intet med disse folk at gøre  ; men da hun var ene , kom der en underlig lyst over hende til at fortælle det til Elé . Hun ville , ikke bedrøve , blot lokke Elés tanker tilbage til de tidligere forhold , få hende vendt imod arbejderkvarteret . Jalousien var nemlig stegen , hun begyndte at tro , det måtte ende med et brud , om det blev ved at gå på samme måde  ; kunne hun derfor stramme de bånd , der øjensynlig holdt Elé fast ved arbejderne , og slappe lysten til det nuværende liv , kunne den unge arbejderpige 

blive dragen tilbage og frivillig vende direktørboligen ryggen , ville den katastrofe , hun frygtede , blive undgået . Hun kaldte derfor Elé ind til sig i soveværelset næste morgen . 
Det var en søndag morgen med frost og rim hen over bakken . Det hvide skær fra de omliggende fabrikstage kastede lys ind i det store , lune værelse , hvor persiennerne vare trukne op . I den ene af de to rummelige senge lå Fru brun dybt gemt i de bløde tæpper . På den anden seng var tæppet slået op og hang ned over fodenden , på lagnet og på hovedpuden tegnede sig i en fordybning ridset af en svær krop . Direktør brun havde hvilet her . 
Elé satte sig på fruens seng . Hun var i rigtig godt humør . Direktøren havde været så flink nede på kontoret , og hun skottede til siden  ; hun fandt , det var så grinagtigt at tænke sig , at han havde ligget her , at hun var det sted så nær , hvor han sov .  » Snorker han ikke fælt ? «  spurgte hun , idet hun missede med øjnene —  » Uha da ! Nej jeg vil rigtignok aldrig giftes med en , der snorker . « 
Fru brun beroligede hende :  » Brun sover rolig du ! i den samme stilling hele tiden . « 
Ja , det kunne hun jo , når hun tænkte nærmere derover , nok forstå ,  » for han er vel væk sådan lige med det samme af bare træthed . « 

Fru brun kunne ikke andet end smile over Elés vrikken med hovedet og gestikuleren  ; hun kom frem med armene og tog Elés hænder ; men det blev for koldt i længden , snart efter puttede hun sig atter under tæppet , kun ansigtet og lidt af halsen stak frem . 
Elé sad og så på hende . De talte om ligegyldige ting en stund , så spurgte pludselig Fru brun alvorlig :  » Sig mig Elé , er du nu rigtig lykkelig hos os ? « 
Der kom et melankolsk træk over den unge piges ansigt , og hun slog øjnene ned . Først intet svar , så et langt usikkert  » Jo ! « 
» Ikke rigtig ! « 
» Å jo  ! men det er jo så forskelligt fra , hvad jeg er vant til . « 
» En gang imellem savner du dine gamle venner ? « 
Elé nikkede . 
» Ville du gerne tilbage til dem ? « 
» Å ! jeg ved ikke . «  hun rystede på hovedet , det var så vanskeligt at afgøre . 
Fru brun iagttog hende nøje .  » Kom du tilbage , havde du jo ikke os . « 
Elé så frem , det var , som gled de bort fra hende , nu allerede , som faldt hun ud i et tomt rum alene ved disse alvorlige ord . 
» For ikke sandt Elé , du holder jo lidt af os — af mig og brun ! « 

Elé fik tårer i øjnene , hun nikkede sagte ,  » Ja , det gør jeg , «  hun sagde det tankefuldt og med dybde . 
Atter kom Fru Bruns små hænder frem , hun glemte rent sin uro , og atter måtte hun gentage for sig selv :  » Der er ikke noget imellem demi slet intet ! « 
De vare begge blevne tavse . 
Men lidt efter begyndte Fru brun igen :  » Jeg ville forresten fortælle dig , at en af dine gamle venner er bleven syg . « 
Elé vaktes , hun rejste sig hurtig . Lynsnart fo’r tankerne forbi de forskellige bekendte , så smed hun sig ned over sengen .  » Å er det Knud ? Er det ham ? Er der sket en ulykke ? « 
Fru brun blev helt fortumlet .  » Nej ! Nej ! min ven ! det er — Ole Christensen . « 
Elé blev liggende op til hende og hvilede ud ovenpå forskrækkelsen .  » Nå ikke andet , han er jo gammel . «  hun trak atter vejret lettet . Det lod ikke til at gøre indtryk på hende ; men da hun fik sundet sig lidt , ville hun jo nok hen at se til ham , om det gik an ! « 
Jo , det kunne hun vist godt , nu før fro kost . Fru brun var bleven hed i ’ kinderne , Elés varme legeme dækkede hendes .  » Hør ! du er tung , du lille klods . « 
» Å , jeg ligger så godt . « 
Så fik Elé en ide , hun rullede sig over 

Bruns seng og lagde sig på ryggen , så lang hun var ; —  » må jeg ikke blive , blot lidt ? « 
Fru brun lod hende ligge , og de aftalte da , at Elé skulle gå til Ole Christensen på et lille besøg , det ville måske glæde den gamle arbejder at se hende . Fru brun fik pludselig interesse for arbejderne ; — men det var dog ikke værd , hun talte til direktøren om det ; han så jo helst , hun holdt sig fra den klasse . 
Men nu hørte de en komme . Elé blev pludselig kåd , i en fart trak hun tæppet op om sig , så kun øjnene tittede frem . 
Direktør brun kom ind for at skifte frakke . Han så ikke hen til sengen , gik blot lige mod skabet ved den modsatte væg . 
Elé kunne ikke bare sig for latter . Nej , det havde hun aldrig troet , hun skulle opleve . Hendes fnisen røbede hende , og direktør brun stillede sig for enden af sengen og så forundret på de to ved siden af hinanden . 
Hans kones urolige øjne søgte hans , hun var lidt bleg , ville undskylde , men sagde alligevel intet . Elé lo over hele ansigtet  ; og han kunne ikke andet end smile over dette besynderlige billede . 
» Nå , i morer jer nok . « 
» Ja—ha , «  lo Elé . 
Han stod og betragtede dem begge . 

» Å , Elé er så kåd , «  begyndte derpå Fru brun . 
Men han svarede ikke ; der kom nogle besynderlige tanker over ham , som han der stod . Disse to lyshårede kvinder , hvis legemsformer tegnede sig under tæpperne , hvis skikkelser havde så meget tilfælles , syntes han måtte tilhøre ham begge  ; det var , som dannede Elé et spejlbillede i foryngetudseen .de af hans hustru  ; der fo'r en let rysten gennem ham , så gik han hurtig bort , som var han pludselig bleven angst for sig selv . 
Fru brun fulgte ham med øjnene , til han forsvandt , og døren lukkedes ; derpå vendte hun sig bort fra Elé , der straks var sprungen op og nu løb ud af værelset . 
Fru brun havde gættet sin mands tanker . Der var et kynisk træk om hans mund , hun aldrig tidligere havde set . Et øjeblik blev hun liggende som lamslået .  » Mine to store børn «  — havde han en gang sagt , skulle det nu forvandles til — å ! nej ! hun kunne ikke tænke tanken ud ; det stormede ind på hende . 
Men da hun hørte jærnporten smække- i , og derved erfarede , at Elé gik bort , sprang hun op , rystende over hele legemet . Endnu var der tid . Frivillig ville hun ikke slippe ham . Hun ville arbejde på at vinde ham tilbage , arbejde tidlig og sent . Hun stod på gulvet i 

sit blotte linned ; de små hænder krummede sig sammen . Frygten havde vækket hende og rystet hende ud af den tidligere slaphed . 
Sneen knirkede under fødderne . Og det skar i øjnene , dette lyse skinnende blink fra de lange rækker Tage , da Elé lidt beklemt om hjertet gik ned gennem arbejderkvarteret . 
Det var første gang , hun efter faderens død tilfods og alene besøgte disse steder . 
Gaderne vare tomme ; i anledning af søndagen havde de legende børn endnu ikke givet møde . Døre og vinduer holdtes lukkede  ; men hun var ganske glad derved , som ville hun helst undgå at blive bemærket . Hun gjorde sig ikke rede hvorfor , hun følte sig kun så underlig fremmed på samme tid , som hun dog regnede sig til den store familie , der nu holdt hviledag bag de tilfrosne vinduer . 
Og hun skyndte sig frem , hun havde på spadsereturene med brun lært at gå hurtig . 
Imidlertid lød der kort efter et forløsende  » Godmorgen «  inde fra en af småhaverne , hvor en arbejder var i færd med at hejse sit hjem-mesyede flag . 
Elé standsede , nikkede først lidt , så løb hun hen og stak hånden ind gennem stakittet . Hvor det var fast og kraftigt dette håndtryk ! 

» Nå , hvordan går det ? «  spurgte arbejderen , mens han bandt flaget til linen . 
» Jo tak ! Tak ! «  svarede Elé . 
» Nu kan de jo bilde dem ind , det går til vejrs for deres skyld . « 
» Ja , lad os sige det . « 
Arbejderen trak til , og flaget gled sine få alen op ad stangen .  » Hurra ! «  lød det inde bag vinduerne , hvor et par barnehoveder havde boret sig frem mellem urtepotterne , og hvorfra de store barneøjne fulgte faderens foretagende . 
Elé nikkede ind til dem .  » Har familien det godt ? « 
Der lagde sig et alvorligt skær over arbejderens ansigt ; han svarede ikke , stod blot og stirrede på hendes fine varme klæder og de rødmussede velnærede kinder . Og Elé følte , hvad han tænkte , hun slog øjnene ned . De havde ikke fået tilstrækkeligt endnu , de led bestandig nød disse mennesker , der sled fra morgen til aften . 
» Jeg skal ellers hen at se til Ole Christensen «  , begyndte hun . 
» Ja , det er skidt med ham , «  svarede arbejderen ,  » er man først gammel , har man jo ikke meget at skulle have sagt , når det endelig går løs . «  han rokkede med hovedet , han sa'a sig selv blive gammel og hjælpeløs — og som for at indgyde sig selv mod føjede han til ,  » men 

det kan jo være , han klarer sig , ja det kan jo , ja ! såmænd . « 
» Å nej , nej ! «  udbrød Elé ,  » Døden , den kommer såmænd nok , uh ! den fæle død . « 
Han trak på skuldrene ; men nu fik han pludselig lyst til at sige noget vittigt .  » Å hvad ! Ole trænger sku til at støbes om , han er gammelt jærn , gammelt rustent jærn , ja ! «  og så lo han , han syntes selv , sammenligningen ikke var så gal endda . 
Elé fortsatte sin vej . 
Hos Ole Christensen var stemningen langt roligere , end hun havde tænkt . Gamle madam Christensen havde det bedste håb .  » Ole , han kommer sig nok , han ligger jo rigtignok og hiver i det ; men det kan jo gå over , å jo , vi må ikke klage , nu har vi jo været fri for syg- . dom i så lang tid . « 
Og Ole hev svært i det  ; man kunne helt inde i den anden stue høre ham trække vejret . 
Elé satte sig hos ham , inde i den beplum-rede luft ; hun kunne knap genkende ham . Hovedet var blevet så lille , huden så aske-grå og tør , den lignede garvet skind , der var trukket over knoklerne , og øjnene lå helt inde i hovedet . Og så denne halvåbne tandløse mund , der gabede op mod hende . Man skulle tro , han var død , ikke en bevægelse i 

kroppen , og hun syntes , der lugtede allerede af smuldrende ben omkring sengen . Nej , der var rigtignok madam Christensen blind , hun havde ikke kunnet se , hvorledes han sygnede hen dag for dag  ; det var snart forbi , det var da tydeligt . 
Da han så Elé , gik der et svagt træk gennem legemet ; man forstod , han blev glad . 
Madam Christensen stod i døren .  » Ja , det er vel direktøren , der har fortalt det , «  udbrød hun . 
» Nej , det var fruen , «  svarede Elé . 
» Havde du troet det fatter ? ja der kan man se , nej man skal ikke dømme , nej  ! det skal man ikke , «  og hun rokkede ud i køkkenet . 
» Har du det med smerter , Ole ? «  spurgte Elé deltagende , idet hun bøjede sig over sengen . 
Ole talte , uendelig sagte , munden gik op og ned , men det øvrige ansigt var ubevægeligt som sten .  » Nej , å nej , ikke smerter — det er alderen , når man først bliver gammel ! «  han lå lidt hen ; hun trak tæppet op om ham , som var han et barn  ; så fortsatte han  :  » Jeg kan ligge her og høre den — fabrikken , «  — og det forekom hende , der viste sig et mat smil ved munden . 
» Forstyrrer den dig ikke ? «  spurgte hun . 
» Næ ! Nej ! jeg bilder mig ind , jeg selv er med . « 
» Å herre gud ! han med ! «  hun syntes næsten , han lignede et tomt , indfaldent hylster . 

» Men om morgenen , «  fortsatte han hviskende ,  » da kniber det , kan du tro . Man vil så gerne ud af sengen , man er bange for at komme for sent . «  de to døde dybtliggende øjne fik et underlig bedrøvet skær . 
Han lå nu tavs hen , det var , som gennemgik han sit liv , som hørte han signalet til arbejde , eller hammerens klang , stadig den samme lyd gennem mange år , han forsøgte at stramme senerne i armen ; men han kunne ikke . 
Der lød fodtrin ude i gangen , og Elé gik ud for at se efter , hvem det kunne være på denne tid . 
Knud kom ind , rød i kinderne af det friske vejr , og han standsede inden for døren og gloede på hende , som var hun et overnaturligt væsen . 
Hun stod midt på gulvet og så udfordrende på ham , de små læber skød sig frem , som ville hun vise , hvor vred hun var  ; men blodet bankede dog hurtigere end ellers , hun kunne mærke slagene i tindingerne . 
Et øjeblik blev de stående som to stive voksfigurer ; så slog hun med nakken .  » Hvorfor skaber du dig sådan ? « 
Han undgik hendes spørgsmål og så ned i gulvet .  » Jeg troede ikke , du kom her , «  begyndte han derpå . 
» Hvorfor ikke ? « 

» Nej ! nu hører du jo til deroppe . « 
» Sikke noget vrøvl ! «  svarede hun ærgerlig , mens øjnene gnistrede . 
Stadig blev de stående hver på sin plet og mønstrede hinanden som to skoledrenge før slagsmålet . Men så brød det igennem hos Elé , hun kunne ikke stå imod længere .  » Å du — du skulle bare vide , hvor . . . . . . . . . . . . . .hvor jeg har længtes efter dig , og så er du så styg . « 
» Har du Elé ? «  spurgte han med blødgjort stemme . 
Hun nikkede langsomt og grædefærdig . 
» Jamen , det kunne du have sagt straks , det var da ikke godt at vide . « 
» Å dit kløj ! «  halvt lo , halvt græd hun , mens han tog hende om livet og holdt hende fast . 
Så kom de hen i sofaen . Vreden var glemt og den syge derinde også . 
Og nu begyndte Knud . Ja han havde tit tænkt på at rejse ,' navnlig den juleaften , da han fik pengene . Nå , dem havde han ikke haft stor fornøjelse af , for de vare af lutter ærgrelse gåde samme aften nede hos Niels Nielsen ; og endnu tænkte han på det , når han kom hjem om aftenen og så , hvorledes dagen var gået med det samme arbejde , der aldrig førte til noget  ; han kæmpede for at komme frem , led og rasede ; men om morgenen 

— ja så stak han alligevel i tøjet , det gik sådan rent af sig selv , uden at man vidste af det , og han slæntrede hen på fabrikken , som han altid havde gjort ; han kunne ikke andet , han kunne ikke  .  .  . 
» Hvorfor vil du rejse , du har det jo godt ? ligeså godt som de andre . « 
Ja , jo ! men det var så trist , at man aldrig kunne blive til mere , og nu var vel også direktøren gal på ham . Talte han ikke tit om denne-her historie med pengene ? 
» Nej ! aldrig et ord «  , beroligede Elé ,  » nej du bliver såmænd aldrig nævnet . « 
» Så ! det var da mærkeligt ! «  Knud følte sig mindre , han kunne slet ikke forstå det . 
De sad tæt op til hinanden . Elé måtte fortælle , hvordan hun havde det ;  » å så godt , du , med ligeså meget vin man kan drikke , og så er der ingen ting at bestille . « 
» Ja , du kan sagtens , «  ytrede Knud . 
» Å ja ! men man ser jer jo så sjældent , — alle i «  føjede hun til , mens hun slog ud med hånden . 
» Savner du os da ? «  spurgte han hurtig . 
Hun nikkede skælmsk ; men hendes øjne vare tungsindige . 
» Er det da virkelig dit alvor ? er du ikke bleven fin — slet ikke ? « 
» Nej ! Nej ! « 

han drog hende ind til sig , pressede hende mod sig og kyssede hende først på kinden og så på munden ; og hun fandt sig i det ; det var første gang , han kyssede hende på denne underlige , varme måde . 
Og han klemte hende om livet med sin store , stærke hånd . 
Hun krympede sig  :  »  av  ! Av  ! Knud  ! du tager så hårdt . « 
Han så på hende og slap , som frygtede han selv for at mase hende ; men hun bøjede sig ind til ham og hviskedee kælent :  » Tag lidt blødere , hører du ! ikke så hårdt . « 
Ofte blev hun stille som en sovende , mens hun lukkede øjnene og strakte munden frem , så kom der et lille , sart kærtegn . 
De talte ikke længere , sad blot ind mod hinanden , som frygtede de for at skulle skilles ; men som de sad , kom de til at høre efter disse hæse , forpinte åndedrag inde fra den anden stue , høre efter denne gamle arbejders sidste kæmpen for livet , og de så på hinanden , vågnede op af drømmen , de blev flove og trykkede ; og Knud gik ind til Ole , der lå ubevægelig i sengen . 

det blev en indholdsrig dag for Elé  ; hun syntes at have oplevet langt mere nede hos Ole , end i de sidste måneder ; men hun følte sig samtidig bedrøvet , der lå om hende et bånd , hun ikke kunne sprænge . 
Det var ikke Oles sygdom , der optog tankerne ; det var livet , de gamle stemmer , de gamle omgivelser , der stod klarere end før , og som trak hende til sig . 
Direktøren havde omtalt den aften , da han vendte hjem fra Oles sølvbryllup , fortalt hvor tungt hvert skridt havde været . Hun syntes at føle det samme nu , mens hun gik tilbage over bakken . 
» Å nej ! Å vent lidt ! «  udbrød hun , da portneren ville lukke indgangsdøren efter hende . 
» Er der noget i vejen ? «  spurgte han . 
Et øjeblik blev hun stående . Skulle hun blive udenfor , vende tilbage , for ikke at komme her mere ; skulle hun søge det liv , alle veninderne levede rundt om i byen , og så være fri . 
Portneren betragtede hende utålmodig , han frøs ved at stå der ; men så hørte hun direktørens stemme henne på pladsen , hun gik frem med ludende hoved og med blikket søgende jorden , og jærnporten smækkedes i bag hende med en tung , slidende skratten . 
Næste morgen mødte hun ikke nede på kontoret , og heller ikke den følgende . Og da 

direktør brun , efter en uges tids forløb , en dag kom op , og hun skænkede theen for ham , betragtede han hende alvorlig ; stadig havde hun undladt at komme , hun var noget bleg og træt , som havde hun ikke været i seng om natten . 
» Er du ikke rask ? «  spurgte han . 
» Jo ! «  svarede hun med ryggen mod ham .  » Hvorfor kommer du ikke ned mere ? « 
Hun vendte sig om og så bedrøvet op .  » Jeg har ikke lyst , «  stammede hun så . 
» Nå ! «  henkastede han , idet han spiste videre . 
Og hun listede ud af stuen , hun frygtede en forklaring . Men da hun var forsvunden , satte han sig tilbage i stolen og så frem for sig . Ansigtet var atter blevet alvorligt , trækkene stivnede , og for øjnene rullede der som en tåge-hinde ned , der gjorde dem døde . 
Nu ! lige nu , hvor han havde følt sig ung igen , hvor hun havde draget ham til sig og vakt et håb , hvor hun  havde rystet ham ud af de gamle folder og smeltet hans tunge sind , nu brød hun af . 
Ustadig , flygtig , vaklende , som havde hun i lang tid lært af hans hustru . 
Han følte sig træt og skuffet på ny og led ved hende . 
Elé dukkede frem fra sit værelse , da hun 

hørte hans faste trin ned ad trappen . Hun stillede sig ved gangvinduet og så ud , og hun så ham gå rank og oprejst over pladsen ind i værkstederne , og efterhånden , som han kom ud for at dreje ind i den næste afdeling , syntes hun , røgsøjlerne fra skorstenene blev tættere og mørkere , og maskinernes larm større , som hidsede han dem op til at arbejde med dobbelt Iver . 
Vi . 
Sommeren kom . Friske vindstød strejfede bakken ude fra bugten , der vuggede sig med lave , glidende bølger . Vandet drog sine regelmæssige åndedrag , hævede sig lidt og faldt tilbage , som et stort blændende bryst ; og ude i horisonten strakte Mols sin skovbevoksede skrånende kyst som et gulgrønt bånd , der glitrede i solen . 
Og vinden puslede i direktørens have og strøg kælent og blødt hen over det tætte græs ; men inde over byen lå varme tåger , som fra et stort dampende legeme , og op over bakken lød damphammerens korte , kraftige slag på det glødende jærn . 

endnu var Knud på fabrikken , endnu den samme kamp med at bryde eller blive ; kun syntes han , modstanden mod det trællende liv blev svagere , som måtte han snart blive træt . Endnu var Elé i direktør Bruns hus . 
Og dagene gik på samme ensformige måde , lignende bladene i en bog , hist og her lidt indhold , hist og her nogle randbemærkninger med sort , men ellers den samme tekst , den samme fortløbende Melodi . 
Og skønt melodien var ens , kunne den dog nynnes forskelligt , snart med liv , snart slæbende som gennem en afbleget hvisken . 
Det var ikke i fabrikens ydre liv , det var i sindene og følelserne , tempoet vekslede . 
Fru brun var bleven en anden i de samme klæder . 
Den morgen , hun ved Elés side havde gennemskuet sin mand , stod det hende klart : nu måtte der tages fat , hvis hun ikke ville sættes helt ud af spillet . 
Og hun begyndte så småt at lære af Elé , som for at komme på siden af hende . Hun tvang sig tidligere op om morgenen . Huset spilede øjnene op , da det første gang så hende på den tid ; men hun havde bestemt sig , og med en sikkerhed , der virkede lige så overraskende , gennemførte hun sin plan . 
Hun stod inde i spisestuen , da direktøren 

viste sig , tog kopperne fra Elé og bød selv sin mand ; og da han betragtede hende spørgende , så hun bedende op , ikke sandt , hun måtte nok ! 
Men det blev ikke herved . Hun fulgte Elé rundt i huset . Det hus , hun havde beboet som en fremmed , og hun puslede rundt omkring , stille og forsigtig , ja stjal sig næsten dertil , for ikke at vække opsigt . 
Og hun gjorde det kun , når brun var på fabrikken , — hun ville først være sikker på sig selv , først rigtig inde i forholdene og vant til arbejdet , førend hun rev sløret bort og viste sig for ham i den ny skikkelse . 
Der kom en tilfredshed og ro over hende , som hun aldrig tidligere havde kendt : og det utrolige skete , hun begyndte virkelig at få interesse for alt det , der før havde syntes hende så fortvivlet og indholdsløst . 
Forholdet til Elé blev hjerteligere , da hun noget senere troede at mærke , at denne havde tabt sin magt over brun . 
Direktøren opholdt sig nu mest neden under , lod de to skøtte sig selv , havde ikke tid til at komme op før sent om aftenen ; det var , som indhentede han noget forsømt . 
At hans hustru viste sig om morgenen tillagde han ikke stor betydning . Han opfattede det som en af hendes vanlige griller ; da hun 

vedblev dermed , følte han sig vel glad derover ,-men han tabte hende straks efter måltidet af syne  ; han så hende for lidt til at kunne dømme om hendes daglige liv . 
Ligeledes var Elé forsvunden af hans tanker . Hun kom kun sjældent ned til ham , i reglen kun for at melde spisetiden , og de gik ikke tur mere . Hun holdt sig frivillig tilbage , havde selv en følelse af(  hun helst skulle gøre det ; han gik alene nu , som tidligere , ud gennem skoven . 
Lille Elés humør var ikke godt . Efter Ole Christensens død , kom hun ikke sammen me .d Knud , der beskæftigede hende mere og mere . De uklare følelser trængte stærkere på og med sikrere farver . Hun holdt af Knud med en ung piges hele hengivenhed , hun savnede hans varme Kys , hans muntre uslebne stemme , hans buldren og banden — der var så stille omkring hende — så kedelig fint . Og hun længtes tilbage . 
Hun syntes at være tilovers her , listede fra værelse til værelse som en skygge , over hele skikkelsen hvilede der et træt og sygeligt udtryk . 
Men hun udførte det samme arbejde som ellers , gik lidt til hånde i huset , hvilede ud i de bløde sofaer , sad drømmende ved vinduet 

og så ud over bugten eller stod ude på gangen og hørte fabrikens stønnende åndedrag . 
Og trods sine længsler , trods sin sorg , holdt hun dog af de to mennesker , der havde rakt hende hånden , den gang hun stod ene . Men hun havde fået mere frygt for brun end tidligere  ; det var , som steg han i styrke og myndighed , jo mere han fjernede sig fra hende . Han var og blev direktøren , den alvorlige befalingsmand , hun måtte lystre . Også Fru brun adlød hun og glemte aldrig sin stilling , der blev hende mere og mere klar ; hun levede her kun af nåde . 
Men nu da sommeren var kommen , syntes hun at blive raskere igen . Den friske , rene luft , der fyldte værelserne , gjorde hende godt ; hun fik sin gamle appetit ; og så kunne hun sidde på altanen og se ind over byen ned til havnen , hvor der altid var travlt , eller spadsere med Fru brun i haven , springe op og ned ad de stejle gange og løbe sig træt . 
Og lige som fabrikken arbejdede på samme måde uden forandring , således levede også byen derinde sit vanlige ensformige liv . 
Pulsen slog ikke stærkt . Blodet rullede ikke langsomt gennem årerne , åndedraget var roligt med den samme stigen og falden . 

men ind gennem byen bugtede sig den usynlige tråd , der skilte indbyggerne i to Lejre  : den store , mere eller mindre velhavende , borgerklasse og arbejderpartiet . 
Kun en gang imellem syntes grænsen at være udvisket . Når politiken med sit råb drog forbi . Når man havde vinding ved at hværve tilhængere fra den anden side , og klistrede broderlighedens plakater op som anvisninger på hjælp i nøden . Eller i strenge vintre , når kulden strakte legemerne på lejet , og sulten holdt sit indtog ; — når da enkelte mænd , med navne i bladene , samlede ind og gjorde strejftog ud i de fattige kvarterer ; men til daglig , under normale forhold , holdt man sig inden for de afstukne grænser og passede sig selv og sin dont . 
Og denne fine tråd blev synlig selv ved de mest uskyldige fornøjelser . 
Hver søndag om vinteren spillede musiken i en time på torvet ; men torvet var spaltet i to dele . 
På den ene side — solsiden — ned langs hotellet drog de unge piger i de gode klæder og med de gode navne , muntre og smilende , snakkende om de sidste nyheder rundt fra de bedre huse og skottende op til hotellets skænkestue , hvor de unge officerer sad på rad bag ruderne — som dyrene bag jærngitret 

i et menageri ; — og de gled frem og tilbage langs flisen i takt med musiken . 
På den anden side stod de tarvelige folk , de , der kun havde fri den dag , og lyttede efter  ; hist og her lyste en menigs uniform op eller et par spraglede hatte . Arbejderne havde indtaget denne plads , og som efter en stiltiende overenskomst fandt der ingen udveksling sted mellem de to partier . 
Og nu da billedet skiftede , da sommeren lokkede borgerne fra byen , og skoven vinkede derude med sin varme , friske luftning , smuttede linien også herud , som en lang , spaltende kløft . 
Fra skolebakken afgik tog hver halve time . Familierne masede på , man strømmede sammen fra alle sider i travlhed og hast , og man stormede kupeerne ; kun inde fra det lille billet hus lød maskinens korte knik for hver billet , der stempledes . 
Og af sted gik det på den stensatte dæmning langs vandet , ned ad kystvejen , videre ud under skrænterne til skoven . 
Kæk og selvbevidst lå den deroppe , koketterende med sin skønhed , vel vidende , hvor højt den stod i pris . 
Træerne knejsede med de ranke stammer og løvrige kroner , skovbunden vrimlede af løgenes hvide krydrede blomster , og ned langs skrænterne bugtede sig hist og her et viltret 

krat , krybende langs jorden , som ville det , lig lakajen på trappen , byde gæsterne det første  » Velkommen «  . 
Og man arbejdede sig op i samlet masse , op til skillevejen . 
Ind gennem skoven skød kløften sig frem med de stejle skråninger , hvor gammelt vissent efterårsløv endnu dyngede sig , og nede i bunden piblede en lille bæk med sparsomt rislende vand ; kløften spaltede lejrene . 
På den ene side lå ferdinandspladsen i f'orfald . Hvem skulle nu ane , at en prins havde svunget sig her i dansen og givet den sit navn , at armeens spidser havde vandret her med de unge krinolinebepansrede frøkner . — nu svirrede arbejderen og soldaten rundt med sin pige ; nu skreg karusellens hæse lirekasse sine melodier og blandede sine toner med danseestradens skrattende musik og kraftprøvernes ringen og raslen . — 
på den anden side løb vejen til pavillonen , den fine verdens samlingsplads . 
Inde på plænen spillede musiken kvikke melodier , og uden om gled en langsomt drivende strøm . De unge piger i klynger med hovederne sammen  ; hvor de lo og spøgte og kneb øjnene til . når  » han «  , der for tiden stod som nummer et , strøg forbi ; og hvor mundene gik , der var så meget at tale om , skønt man daglig 

så hinanden . Og herrerne i lyse frakker og afstrøgne hatte , officerer i civil , man lod helst uniformen blive hjemme ; alt blandede sig sammen til et spraglet bånd  ; alt drog rundt , rundt om den samme plæne , mødende de samme , hilsende på de samme — altid lige fornøjet ved synet . 
Men oppe i  » Saksen «  , to bueformede bænke over for hinanden , blev de unge beklippede af de ældre og mødrenes kritiske lag . Ud fra pavillonen med dens søjlebårne verandaer stod borde og stole ; her havde de tørstige slået sig ned , og langs rækkerne flagrede kellnerne med de korte trøjer og hvide forklæder som store vimse fluer , kaldte hid og did af stokkeslagene . 
Der lå et venligt skær over dette billede , der gentog sig fuldstændig ens hele sommeren . 
Men nu denne søndag , en af de første i juli , var det , som syntes luften renere end ellers , som havde støvet endnu ikke begyndt sin runddans og lagt sig til hvile på grene og blade . Den varme , dirrende luft hang som et gennemsigtigt skydække over hovederne , og viftede lunt og blødt over kinderne , og eftermiddagssolens stråler spillede i lange , skrå striber gennem løvet hen over plænens friske græs . 
Musiken lød smukt og langt ind mellem 

træerne ; helt ude ved Vejlby krat kunne man høre enkelte afbrudte toner . Strømmen gled den vanlige  .vej , man spøgte og lo og kneb øjnene til ; — men så spilede man dem pludselig op , standsede og faldt i forbavselse ; der gik som et ryk gennem hele forsamlingen , da direktør brun , fulgt af sin hustru , med rolige , sikre skridt gik frem i kredsen . Og forbavselsen blandedes med nysgerrighed , da Elé dukkede op lidt bag ved sammen med den forfjamskede overlærer fjeldskov . Nej , nu stod verden ikke længe , når brun kom herud , der måtte være noget på færde ; og saksen klaprede og klippede , skar fra og stykkede ud alle de sidste nyheder , der vare slupne bort fra det underlig strenge hjem på bakken . 
Men de unge piger løb i Klump , stak hovederne sammen og snusede , som var der kommet et fjendtligt stykke vildt på deres ager . 
Byen kunne i grunden godt lide  » Jærn-manden . «  man sympatiserede med ham og med hele hans travle virksomhed og var stolt af at kunne fortælle fremmede om fabrikken , der havde vokset sig stor deroppe i så kort tid ; den dannede så at sige en måler , der viste selve byens styrke . Man satte pris på den smukke statelige skikkelse med det alvorlige ansigt , og man havde på fornemmelsen , 

at denne mand også holdt af byen , skønt han gæstede den så sjældent . 
Direktør brun havde derfor heller ikke opholdt sig længe foran pavillonen , førend et by-rådsmedlem , der havde modtaget den brun tilbudte , men afslåede plads , kom hen for at byde ham  » Velkommen i det grønne . « 
» Ja ! min hustru har endelig sat sin villie igennem . « 
» Ja , ikke sandt ! «  begyndte Fru brun ,  » min mand har virkelig godt af at komme ud en gang imellem . « 
Direktøren trak på smilebåndet over sin lille hustrus moderlige tankegang . 
» Ja ! det er også morsomt at se dem , «  føjede råden til . 
Så kvitterede direktør brun ham og tog plads med sin familie  .ved et bord , hvor et par opvartere , lige fra han nærmede sig , havde været beskæftigede med at tørre ikke eksisterende pletter bort og rette på stolene . 
» Flun er sød , «  mente et par kavallerer , der havde øjnene henvendte på Elé ,  » overordentlig sød . « 
» Simpel , «  mente saksen ,  » hun falder dog alligevel igennem . « 
Og man lod blikket glide over den hvide sommerkjole — den tykke gule fletning , og det purrede pandehår , der tittede frem under 

hatten , og man gjorde sine bemærkninger om alt . 
Elé sad tavs ved bordet og så ned i jorden , hun følte sig forlegen . Af og til skottede hun op  ; men der var ingen , hun kendte . 
Overlærer fjeldskov , der den søndag havde spist på fabrikken , ydede heller ikke meget til den almindelige samtale  ; han var pludselig kommen i tanker om nogle syntaktiske regler , de snurrede nu rundt i hovedet . 
Fru brun var varm i kinderne og lidt nervøs . Bruns føjelighed derhjemme med at tage ud i skoven havde givet hende mod . Hun havde besluttet at ville bede ham om noget , rigtig tale ud med ham nu , hvor hun syntes at være kommen ham nærmere . 
Da de sad i vognen , havde hun følt sig så tryg og sikker  ; det havde også været en dejlig tur : helt op omkring byen , ud over bakkerne . Da de holdt for at se på ungdommens leg med boldtspil og legemsøvelser , deroppe ved de store kaserner , og da brun havde rejst sig og slået fjeldskov på skuldren med de ord :  » Dér har du fremtidens skolegang «  , syntes hun selv , der lå noget så livligt , nyt og kækt over dette levende billede foran dem , at hun måtte sympatisere med sin mand . Men nu , da de snart skulle vende tilbage for at drage ind på fabrikken , hvor han smuttede bort fra hende til sin 

gerning , nu da hun måtte skynde sig , om det skulle lykkes , var det , uroen og ængstelsen kom . 
De talte om ligegyldige ting , og Fru brun nikkede lidt febrilsk til gamle venner og bekendte ; af og til lyste det op i hendes ansigt , og dog fandt hun livet , der bredte sig for hende , så underlig mat . Dette liv , denne fornøjelse , der tidligere havde været hende så kær . De lyse toiletter , de pyntede unge piger øvede ingen tiltrækning længere , og disse ansigter til alle sider med det samme udtryk , hun havde kendt i gud ved , hvor lang tid . Nej , det var såmænd godt at se , de havde ikke meget at tænke på , ikke så stort et hjem som hendes , hvor hun pludselig havde opdaget , der var meget at udrette . 
» Keder du dig ? «  spurgte hun sin mand . 
» Å nej ! «  svarede han , mens han sad og så ud over strømmen , der nu atter gled rundt . 
» Hør brun ! skal vi to ikke gå lidt sammen  ? «  hun så bedende på ham . 
» Hvorhen ? « 
» Lidt rundt i skoven . Fader og Elé kan jo blive her så længe — du vil nok , ikke sandt ? « 
Så rejste han sig , og hun blev modig , løb hen og stak sin arm ind under hans , og de gik langsomt forbi pavillonen hen ad den brede vej , der førte ud til vejlbykrat . Han så forundret ned på hende . 

men nu ville hun frem med alt det , der i så lang tid havde tynget ; nu , her ude i den fri natur , hvor hun syntes , man åndede lettere end hjemme på den arbejdende fabrik , herude , hvor hun følte sig stærkere over for ham . 
» Vildu være ærlig imod mig ? «  begyndte hun . 
» Ja ! «  han betragtede hende stadig med forundring . 
» Kan du ikke mærke en forandring med mig i den senere tid ? « 
» Å jo ! jo såmænd ! « 
De gik lidt tavse  ; det var , som samlede hun kræfter .  » Jeg kan godt forstå , du undgår mig , for jeg har jo slet intet været for dig og for alt det , der har opfyldt dig , — nej , nej  ! det mener jeg . «  hun bøjede sig ind imod ham . 
Han var alvorlig og stiv , der lå et koldt udtryk i hans ansigt . 
» Å brun ! jeg har levet så sært for mig selv , «  fortsatte hun ; mens stemmen begyndte at blive usikker . 
» Ja , du har ret ! «  svarede han rolig . 
» Men nu skal det være forbi , hører du ! har du da ikke set , hvor bekymret jeg selv har været derover , hvor bange for at miste dig helt ? « 
Han trak på skuldrene , han forstod hende ikke ; der var en klang i hendes stemme , han ikke kendte . 

hun gik med øjnene mod jorden .  » Vi har ikke levet sammen , som viskulde , «  hviskedee hun . 
» Nej , nej , Marie ! men vi er så forskellige , det har jeg jo ofte sagt . « 
» Jeg tror det ikke mere , «  føjede hun langsomt til .  » Jeg er begyndt at forstå dig . « 
Hun så op , og deres øjne mødtes  ; der var glans i hendes , de stirrede så trofast på ham  ;  » og jeg har fået mit hjem kært «  , vedblev hun . 
Han hørte , hvor bevæget hun var , hvor langt inde fra ordene kom , og som for at lette stemningen , udbrød han med et smil .  » Det har du såmænd været længe om , min ven ! « 
Hun nikkede langsomt og eftertænksomt ,  » Elé har lært mig det ! «   .  .  .  . 
» Elé ? « 
» Ja , brun ! Det er jo hendes gerning , jeg har optaget .  « 
De slog ind på en sidevej , der bugtede sig ud mod yderkanten af skoven . Lidt efter fik hun ham ned på en bænk , hvor de sad en stund og så frem gennem løvet . 
» Elé har jo været som en lille kone i huset ,  «  begyndte -hun derpå , og hun stjal sig til at se op , mens munden trak sig lidt nervøst sammen . 
Han betragtede hende spørgende .  » Ja , har været , «  udbrød han så ; der begyndte at stige underlige tågede tanker op i hans indre . 
» Kan du ikke godt lide hende ? «  spurgte 

hun ængstelig , med en stemme , hun forsøgte at give en ligegyldig klang . 
» Å jo ! men jeg synes , hun har forandret sig ! « 
» Ja , ikke sandt ! hun har været mere , end hun er , langt mere . Du må ikke blive vred , brun , der var en tid , hvor jeg troede , du foretrak hende for mig «   .  .  .  . 
» Det er så vanskeligt at svare på , «  ytrede han langsomt og iagttog hende bestemt .  » Har jeg gjort det , var det vel , fordi jeg syntes , hun stod mig nærmere , — hun arbejdede . « 
» Men nu er det forbi ; giv mig et venligt ord , du holder af mig , kun af mig ! « 
Hun var pludselig bleven heftig , det bruste op i hende ; hun kunne ikke beherske sig mere , og hun lagde sig ind mod ham , som for at holde ham fast og trygle om den tilståelse , det hjertelige ord hun trængte til . 
Der smeltede noget i hans indre . Hendes varme , hendes Iver , det lille legeme der rystede op mod ham , alt dette blødgjorde ham . 
Ja , han holdt af hende , trods de mange skuffelser i alle de lange år . Og han tog hende om livet , sad og så på hende med sine små , brune øjne ; det var , som kom hun nærmere og nærmere . Han følte sig glad ved hende nu ; der lå en alvor over hele hendes optræden , som gav ham tro på fremtiden  ; og han strøg hende venlig over kinden med sin store hånd . 

» Jeg har fulgt dig , mere end du tror , «  hviskedee hun ,  » ned gennem fabrikken , ind på kontoret . Jeg har ofte syntes , du arbejdede for meget .  « 
» Å ja ! men det er nu en gang livet . «  han rettede sig uvilkårlig , endnu følte han sig ikke træt . Så sad de igen tavse , mens tankerne syntes at slå sammen om dette ord  » Arbejde «  . 
Der var stille omkring dem . Den synkende sol glimtede ind gennem løvet og farvede bladene lyse , kun af og til førte den varme puslende vind et fang af brudte toner hen over vejen . 
Hun begyndte at blive rolig og tryg , hun var hos ham og hos ham alene . Der var intet , der stod dem imellem , og der måtte intet komme for fremtiden ; hun ville stræbe at fylde pladsen ud ved hans side , arbejde på at gå i det samme spænd . 
» Du savner dog Elé nede på kontoret nu , du store brumbasse ! « 
» Sommetider , hun var så munter og flink . « 
» Må jeg komme der ned i stedet ? «  bad hun . 
• han holdt hende ud fra sig et øjeblik og så på hende . 
» Du ! du på kontoret . « 
» Ja , jeg vil så gerne ned til dig brun , jeg kan jo ligeså godt sidde der som oppe . « 
Nej , nu spøgte hun , det kunne han ikke tro  ; 

skulle da virkelig forsøget med Elé have sat sådanne frugter ; blot hun nu ikke lovede mere , end hun kunne holde . 
» Nej ! det er min mening , og du ved ikke , at jeg allerede har været der , forleden dag , da du gik din tur . « 
Og nu fortalte hun , som man fortæller eventyr for børn , om , hvorledes hun listede ned ad trappen ind gennem tegnesalen , der heldigvis var tom , for ellers skulle det jo nok komme ud , og hvorledes hun havde kiget i hans papirer , rodet rundt blandt bøgerne og moret sig over alle de indretninger , der hang på væggene . Og han hørte efter og rystede sig , som ville han rive hele den gamle , stive ham af sig . 
» Må jeg komme i morgen ? « 
» Hvad vil du der ? « 
» Jo ! der var så mange ting , du kunne forklare mig , og som jeg kunne lære . Jeg skal nok være rolig , ikke forstyrre . « 
Han lo .  » Ja , ja da ! — en gang imellem , «  han ville ikke tage for ivrig fat ; men hans øjne lyste med ungdommeligt liv . 
» Og når vi så kommer op , spiser vi frokost sammen . Du og jeg og  .  .  .  . Elé , «  hun så spørgende på ham , og han på hende . Begge havde en følelse af , at Elé stod udenfor , at hun ikke hørte til dem og deres liv . Men de sagde intet . Elé var nu en gang optagen i 

huset ; lidt for hurtig var der måske handlet , og han havde vel heller ikke tænkt så meget på at hjælpe hende , som på egen fordel , nå ! hun måtte blive , til man havde noget andet for hånden ; man kunne jo dog ikke sende hende bort , hvis hun ikke selv bad derom . 
Lidt efter brød de op . Klokken var bleven mange . Brun havde fået hastværk , de måtte hjem . Og de gik tilbage hurtig og sikkert i trit med hinanden , Fru brun måtte ordentlig anstrenge sig for at følge med . 
Enkelte landliggere drog forbi og hilste i farten ; de skulle skynde sig hjem til  » Teen «  , der ventede i villaerne . Klæderne hang med et hverdagsagtigt snit på kroppen , som for at fortælle skovgæsterne inde fra byen , at herude hørte de hjemme . 
Og de , som mødte brun og hustru , vendte sig om midt på vejen og så efter dem , rystende på hovedet .  » Arm i arm «  havde man aldrig tidligere set . 
Overlærer fjeldskov sad alene ved bordet .  » Ja , hun bad om at gå lidt rundt ; er det ikke hende der ? «  han strakte halsen frem og kiggede ,  » nej — jeg forstår ikke ! « 
» Er det længe siden ? «  spurgte brun . 
»  jeg ved skam ikke , «  svarede den ulykkelige fjeldskov , der nu pludselig var vågnet . 
» Du skulle ikke have givet hende lov , « 

ytrede Fru brun ,  » det er ikke rigtigt , hun løber alene om . «  ja alene måtte det jo være ; her vidste hun nok , Elé ikke ville træffe veninder . 
Overlærer fjeldskov kiggede atter med stirrende øjne ; hver gang der dukkede en hvid kjole frem , gik der et lille ryk gennem ham ; men hvert ryk var en ny skuffelse . Elé lod sig ikke se . 
Brun satte sig rolig ned .  » Lad os vente lidt , «  mente han . 
Strømmen begyndte at tyndes . Hønsene fløj ned fra pindene , rettede på fjerene , strakte benene og kaldte kyllingerne til sig  ; og de unge piger splittedes til de forskellige familier og overgav sig atter til de ældres beskyttelse . 
Man skød munden lidt surmulende frem , vrikkede med kroppen og rystede misfornøjet på hovedet , mens man skelede hen til  » Genstanden , «  om han så , hvor bedrøvet man var over at skulle skilles , så var hensigten nået ; men man modsatte sig ikke for alvor . Det var nu en gang skik og brug at drage hjem til den lumre by på tider , hvor folk andre steder søgte bort ; man skulle hjem til aftensmaden . 
Og af sted gik det ned ad skrænterne , først slæntrende og i mag ; men senere med fuld kraft , hurtigere og hurtigere , jo nærmere man kom kysten  : om toget skulle køre fra en ! og man skulle vente et helt kvarter ! 

ved pavillonen blev stolene tomme . Kun hist og her sad endnu småklynger  ; få fornuftige , som den varme sommeraften holdt tilbage . 
Musiken var hørt op . Kellnerne talte allerede pengene inde på disken , det lød som klirrende klokkeklemten over et liv , der stededes til hvile , og som først skulle rejse sig næste gang , når flaget atter vajede deroppe , og tonerne lød  ; men Fru brun længtes hjem , hun skulle rigtig have ro til at tænke over alt det , der havde stukket følehornene frem i dag . Herude kunne hun ikke blive klog på sig selv nu , fandt hun . Hun havde tænkt sig en stormende scene , hvor hun havde anklaget sin mand , hvor han havde retfærdiggjort sig , og hvorefter hun så , overvældet af følelser , havde dukket sig ind til ham og fortalt ham beslutningen om det ny liv , hun allerede havde forberedt i det skjulte og vænnet sig til . Lidenskab ! Heftighed ! der måtte ende med hede , forsonende Kys , en sammensmelten af to sind , der i så lang tid havde flakket hver sin vej ; alt det havde hun forberedt sig på , og så fremkom der rolige , hjertelige ord fra begge sider , rene som vand , ingen farve eller glans , ingen hidsige , jagede sætninger , der som vildt drives frem gennem krat og forhindring for at snuble og dræbes . Hun talte , og han svarede , og det hele gik så naturlig og jævnt , kun en gang imellem en vederkvægende varme , en sagte gen 

sidig udladning af milde følelser . Skulle hun virkelig være bleven roligere , begyndt at stivne i den form , der syntes at lægge sig om hende ; skulle netop det , hun tidligere havde bebrejdet sin mand , efterhånden blive hendes eget eje . Skulle dette regelmæssige , maskinlignende tempo trænge ind i hendes sjæl . — hun syntes det nu . Nu ! da hun havde sejret , da den sidste rest af jalousi var jaget bort . 
Det var for hende , som lagde hjærnen sig til hvile med striden . Og hun trak vejret rolig og dybt og nikkede til ham , der sad rank og ung trods alder og slid , den skikkelse , jærnet ikke syntes at kunne knuse . 
Brun så på sit ur .  » Hvor bliver hun dog af , hun kan dog ikke' flakke alene om herude .  « 
» Å jo ! Elé ved jo ikke rigtig , hvad der passer sig , «  svarede Fru brun . 
» Men hun må dog komme tilbage ! « 
» Jeg skal gerne vente herude «  , indskød fjeldskov , der følte sig som skyldner , fordi han havde sluppet hende ud . 
Vil du ? «  greb Fru brun straks . 
» Tak ! Tak ! «  ytrede direktøren ,  » men så må du tage vogn hjem , helt til bakken . « 
Jo  ! det skulle han nok . 
Så tog de bort ; men helt henne ved vognene kunne de se overlæreren sidde og dreje rundt med små ryk , der blev sjældnere og sjældnere , 

eftersom de hvide kjoler forsvandt fra skuepladsen . 
Elé var gået sin vej , bort fra det sted , hvor hun havde følt sig så underlig til mode , hvor alle betragtede hende med skarpe , udfordrende miner , som vare de fjender . Hun havde ikke kunnet udholde at sidde der med den tavse overlærer . Og som tiden gik , dukkede længslerne frem , længslerne efter det liv , hun kendte og holdt af — derovre , hvor hun havde været som barn og moret sig med alle de andre . Hun fik en uimodståelig lyst til at se det igen , stille sig i baggrunden og måske opdage gamle venner og bekendte og indånde den luft , hun havde savnet så længe . 
» Jeg går lidt «  , havde hunsagt ; men da hun var vel ude af synskredsen , løb hun ned til stien langs kløften og skyndte sig frem . 
Musiken døde hen bag hende , som slog træernes grene bom for tonerne ; men ovre fra den anden side væltede mod hende en høj , skurrende lydbølge , der syntes at drage hende hurtigere af sted . Og dog standsede hun nede ved træbroen , der førte derover , blev stående i samme stilling uden at røre sig , som var der nu lige ved skillevejen noget , der holdt hende tilbage . Var det nu også rigtigt  ? hvad ville de tænke , når de kom tilbage , og hun ikke sad på sin plads  ? — ville de senere skænde , revse 

hende derfor — og så derovre i det brogede virvar ! — hun syntes at føle det samme , som da hun første gang betrådte arbejderkvarteret hjemme på bakken , den samme frygt for at blive vraget af de gamle bekendte . Men så tog musiken fat på ny , og hun tumlede frem , halv forknyt , halv glad , vaklende og i strid med sig selv . Det var , som gled broen bort , som sank den ned i dybet under hende . 
Nu stod hun deroppe , henne ved gavlen af den røde , venlige skænkestue , udenfor hvilken familierne havde bænket sig ved de lange borde , hvorpå maskinerne snurrede . Og hun så ud over pladsen , som var indhyllet i en tæt , fin tåge . Midt for knejsede en høj flagstang , der skød sig op gennem et rundt bord , og udenom stod afskårne egestammer , udhulede og omdannede til højryggede lænestole . Hun kendte dem , man sad så lunt og hyggeligt der inde . I baggrunden svirrede karussellen rundt under pigernes skrattende latter og hvin , og på estraden ved skænkestuens højre side gik dansen i en vild , brusende hvirvel ; men hen over hovederne drev en tyk støvsky , der ved hvert ophold faldt ned på den varme , pustende flok , som et tæt , gråligt tæppe . Og hen over pladsen gled mængden i broget blanding — tjenestepiger med rødglinsende ansigter og soldater og arbejdere , der strøg ind i blandt dem og pillede ud 

efter behag ; og børn i løb hid og did . Man råbte og lo , det summede til alle sider , dette store , uensartede kor . Man slog sig løs , man var fri den ene dag , der var liv hvor end øjet søgte . 
Og alligevel følte Elé sig skuffet , nu da hun så til på nærmere hold ; hun havde ikke mod til at gå frem . 
Ved hendes side var en afskallet stamme plantet , foroven prydet med en gevækst , som af kunstfærdige hænder var udskåren til et vrængende hoved . Hun så flygtig på det og derpå atter ud over myldret , og det var , som følte hun noget vrangt ved dette liv foran ; råbene skurrede i øret . 
Men nu dukkede et par fnisende piger frem bag gavlen forfulgte af to karle . 
Nej gud ! det var jo Elé . Hvordan hun kom her , og sikke klæder , det var da morsomt . Og Elé glemte sin frygt , stak armen ind under deres og fulgte med hen over pladsen . Ja hun blev ligefrem modig , vendte sig om efter tilbederne ,  » I kan godt spare jer ulejligheden , «  sagde hun kækt . 
De rykkede imidlertid nærmere , yderst begejstrede over den nye fugl , kredsende tæt om hende ; men hver gang de ville til at gribe fat , var det , som svækkedes hidsigheden  ; de turde 

ikke rigtig . — nej , hun var ikke en almindelig , det var klart nok , — så drev de af . 
» Og i lever ellers på samme måde  ? «  fortsatte Elé ivrig .  » Å fortæl noget , hører i ! skal  » Kassen «  snart males ? « 
» Nej  ! den er såmænd god nok , «  svarede den ene ,  » men gud dog , sikken en ballade forleden med en , der blev smidt ud fra kvisten , «  og så grinte de begge af fuld Hals . 
» Fra vor gamle lejlighed ? «  spurgte Elé . 
» Ja du , tager du det så bedrøveligt ? « 
» Å nej . Jeg ville blot så gerne derop en gang . « 
» Ville du virkelig ? i det hul ! « 
Elé nikkede langsomt . 
» Nej ! det var dog løjerligt , «  udbrød de begge på én gang ,  » når man har det så godt , og er bleven så rig , «  det kunne de ikke forstå , og de skelede til Elé , havde begge en følelse af , at hun ikke var den gamle mere . 
De drev rundt en stund . Elé ville se på alt , blot se , og veninderne , der i begyndelsen havde været yderst stolte over at spadsere med hende , begyndte nu at finde hende kedelig , og de skottede rundt efter kavalererne , de havde mistet for hendes skyld . 
Noget efter tænkte Elé på at vende tilbage  ; sæt hun kom for sent , hun turde bestemt ikke 

blive længere ! men så spillede livet omkring hende en ny scene , der fængslede . 
Ved kraftprøverne stod en tæt stime af yngre mænd . Køllen blev svangen over hovederne og faldt sikkert og hurtig på træblokken  ; man råbte og væddede og kiggede op efter viseren , der for i vejret . Tre gange i træk ringede klokken deroppe .  » Tre gange Herkules !  «  skreg udbyderen med sin hæse stemme .  » Bravo  ! «   » godt klaret ! «  lød det fra alle efter en ung , firskåren fyr , der lidt selvbevidst og forpustet trængte sig ud . 
Elé stormede derhen , det var Knud , der havde vist sine kræfter . 
Da han så hende , blev han undselig og forvirret ; men hun greb fat i ham .  » Vil du ikke sige goddag , du ! « 
Han så omkring sig .  » Er de andre da ikke med ? «  spurgte han . 
» Tror du , de kommer her , nej , jeg er løben fra dem ! «  hun satte hænderne i siden og kiggede skælmsk på ham . 
» Er det sandt , er det virkelig sandt ? «  hans mund blev stående halv åben , det kunne han ikke få i hovedet . 
» Ja ! ja du ! « 
Derpå rettede han sig .  » Kom , vi vil more os , vi to , «  råbte han , medens det store , rødmussede ansigt strålede , og øjnene stirrede på 

den lille smidige krop . Så greb han hende om livet , styrtede af sted , ind på estraden , og hvirvlede hende rundt i den ville støjende Dans mellem masende par . 
Solen var gået ned ; men endnu hvilede der et rødligt lys mellem træerne , som havde solstrålerne forvildet sig derinde og først senere opdaget , at tiden var kommen til at søge tilbage  ; — et lille stykke dag endnu puslende mellem det vibrerende løv . 
Og jordens store legeme begyndte at dampe i den varme aften , mens duggen glimtede i det friske græs , og rundt om hørte man disse underlige gnitrende og spillende lyde trænge frem fra det skjulte som en sagte hvisken . 
Elé hvilede i græsset inde i det tætte krat . Hun rørte sig ikke . Øjnene vare lukkede ; men af og til pressede hun hånden om hans , som ville hun holde sig fast , og hun slog øjnene op og så på ham med et træt , forpint udtryk for straks derpå at lukke dem igen . 
Han sad hos hende uden at tale . Hans Hals var tør , og kinderne brændte  ; men hovedet hang slapt forover , og ryggen bøjede sig , som havde den mistet sin vanlige stivhed . 
Og således vedblev han at sidde , stum , 

uden at kunne finde ord , for hvad han følte , uden at kunne trøste eller opmuntre . 
Og atter åbnede hun sine store , blå barne-øjne , og der kom en drømmende dybde i dem  ; men læberne kneb sig sammen , som følte hun smerter 
der var tavst omkring dem . Løvet dækkede for mængdens råb henne på pladsen ; kun oppe fra et af træerne løftede et par fugle vingerne og skar hurtig gennem luften , men lyden tabte sig snart derefter . 
Endelig syntes hun at komme til sig selv .  » Knud , «  hviskedee hun ganske sagte ,  » vi vil ikke skilles ! « 
» Nej ! Nej ! «  svarede han tonløst , han følte atter hendes lille hånd klemme om sin . 
» Å , men ! hvordan skal det gå ? «  udbrød hun fortvivlet . 
» Jeg tager bort , «  svarede han ,  » og du må med . « 
» Men hvis de nu ikke vil , hvis de ikke vil «   .  .  .  . 
Ja hvad skulle hun også deroppe ? Hvorfor kunne hun ikke være bleven hjemme , hvor hun hørte til ? Han rystede tungsindig på hovedet . 
Men så følte han modet vende tilbage . Nå , de kunne da ikke sådan holde på hende , når hun ikke ville , nu måtte hun blot være fornuftig . 

» Jeg vil så nødig tilbage til Bruns , «  sagde hun sagte , men så lidt efter stirrede hun forskrækket op .  » Å gud , klokken er mange , vi må op , af sted «  ! Hun trak benene ind under sig , rejste sig halvt op og så tungt og bedrøvet frem for sig , mens hænderne krammede sig i skødet . 
Hun var smuk , som hun sad der . Det gule hår ned ad nakken , legemet slappet som en sovendes men med et besynderligt fremmed på samme tid energisk og lidende udtryk i det lille , fine ansigt med de store , tungsindige øjne og de sammenpressede læber ; også over hele skikkelsen dette underlige , dæmrende , bløde skær fra dagen , der går , og natten , der kommer , denne brydning af lyse og mørke farvetoner , hvilende over hvert træk . 
Han stod hos hende som en støtte af jærn . Ikke en tanke krydsede hans hjerne , ikke et råd faldt hamind ; han var hjælpeløs , trods sine kræfter . Han så på hende , kunne knap kende hende igen , han syntes , der trængte sig helt nye grundrids frem i dette runde barneansigt , skarpere , ældre og alvorligere , som brød der en fremmed natur igennem derinde fra . 
Og hun bevægede læberne som til gråd . Å ! hun ville ønske sig død , langt , langt under jorden , hendes liv var så fortvivlet . 

» Nå ! nå ! vær nu ikke forknyt , «  udbrød han , mens han endelig fik hende op . 
Hun sundede sig lidt  ; så gled der et mildt , drømmende skær over hendes ansigt , og hun bøjede sig ind mod ham . 
Kinderne fik en let rødmende glans .  » Ja , så går jeg , «  hviskedee hun ,  » farvel Knud ! men så må vi se at tænke over det , «  og lidt senere ,  » jeg kommer ned til madam Christensen i morgen . « 
» Må jeg ikke følge ? «  spurgte han . 
» Nej ! Nej ! du skal blive her ! «  hun rakte ham hånden , ville vise ham sit mod , rettede sig  ; men den sprøde stemme bristede , da hun talte . 
Han så den lille , hvide skikkelse forsvinde bag træerne , hørte hvor bladene støjede under fødderne , og hvor lyden tabte sig , efter som hun fjernede sig fra ham ; men nu kom kræfterne igen , om hun gik nok så langt bort nu , hun måtte vende tilbage , hun var hans , trods tusinde direktører . Han skød skuldrene frem , knyttede hænderne  : ja , han kunne vel slide for to , denne krop måtte dog vide at tjene brødet  ! Og han gik tilbage til byen og trådte fast og tungt på den grusede vej . 
Imidlertid havde overlærer fjeldskov opgivet håbet . Mørket var kommet . Inde i pavillonen havde de tændt lys , og udenfor rettede de borde og stillede stolene på kant , hvis natten skulle bringe regn . Han var ganske alene på 

den store plads , kun henne fra et par lukkede lysthuse hørte han stemmer og latter fra nogle familier , der ved toddyen holdt ud endnu . Han var dybt forarget over ungdommen :  » Ingen følelse af pligt , ingen frygt , nej  ! man handlede , som hovedet stod på en , «  og den gamle , fortærskede lire fulgte , om hans unge dage , om hans strenge liv , hvor man måtte lyde , stadig lyde , og kun det . Og han måtte atter gentage for sig selv , at det var en fortvivlet ide med at tage den pige i huset ; ja , han havde sagt det den gang , forklaret Elés mangel på opdragelse for at kunne leve i disse ny omgivelser ; men gud bevare os  ! det skulle være så yndigt , hun var så nydelig , så sød , så livlig . — jo god morgen  ! Den skikkelige overlærer vækkede sig selv ved ganske højt at sidde og sige :  » god morgen «   ; og da det derpå stod ham klart , at det ikke var den mest korrekte tid til dette udtryk , og da han mente , at nu kunne det være nok , for han pludselig op og hoppede af sted som en skade ned mod kysten , for at nå et af de sidste tog . Hun måtte jo være tagen til byen ad en anden vej ! 
Men det hvide svævede stadig for hans tanker , og han brugte mod sædvane sine øjne , kiggede rundt til alle sider , mens han strøg af sted , hurtig , som hørte han skoleklokken ringe ind . 

han standsede derfor pludselig og snusede som en jagthund , da han nede ved broen over til ferdinåndspladsen opdagede noget hvidt . Ja , tænkte han det ikke nok , — i dette øjeblik gjorde han sig ikke rede for , at han ikke havde tænkt det , — tænkte han det ikke nok , der stod hun , lænet over rækværket , og lignede en hvid kjole , der var hængt til Tørring . 
Han listede nærmere og stillede sig bag hende . 
Elé mærkede intet . Hun stod blot og så ned i vandet , der blinkede dernede som en lang , lys stribe . Hun kunne alligevel ikke vende tilbage  ! Benene rystede under hende , og det susede og hamrede for ørerne . Hun havde aldrig følt sig så hjælpeløs og så fortvivlet . Hun var så ene , der var ingen , der kunne råde , ingen , der kunne tale hendes sag , forstå hvorfor hun led  ; og så smertede det stadig i legemet , som havde stærke , grove hænder mishandlet hende . Nu endelig tænkte hun på sin fader , hun havde glemt ham i det ny liv , og tankerne formede for hende små scener fra de lune aftener derhjemme på kvisten . Længsler steg op efter at kunne leve således igen , høre hans buldrende stemme , når han skændte , høre hans rolige , dæmpede ord , når hun gjorde ham tilpas . Og så drage tilbage igen til de gamle forhold ; sidde deroppe ved bordet og sy hans klæder , mens 

han fortalte om arbejdet på fabrikken og maskinerne , der snurrede og hvislede , — eller være sammen med Knud som i gamle dage ; og dog syntes hun nu , hun skammede sig over for ham , hun turde vist ikke se ham i øjnene mere , måtte vende ryggen til , når hun traf ham . 
Tiden gik , og hun blev stående , bleg og anstrengt , som var hun overskåren ved roden og allerede begyndt at visne . Så hørte hun stemmen bag sig .  » Ja du er en dejlig fyr , render sådan bort ; «  overlæreren kom hende på siden , men hun fo’r ikke sammen , blev ikke forskrækket over den tørre , vrissende tone , der blev talt i ; hun så blot stum og fortvivlet på ham , som ville hun sige — gør ved mig , hvad du vil , slå mig , spark mig , eller lad mig blot blive her , hvor jeg er . — 
han tog hende om armen og rev hende med sig , og hun lod sig villieløst lede bort . 
Men da de vare ude på vejen , da hun følte denne trækken og trækken for at komme af sted , blussede der en heftig stridbar natur frem , det var , som spændte alle musklerne sig til modstand , og hun smed sig ned på jorden som et stædigt dyr . 
Han slap taget og betragtede hende målløs ; de havde ikke vekslet et ord . Han havde ikke hørt en eneste forklaring og blev aldeles ude af sig selv . 

» Jeg er træt , lad mig ligge , «  sagde hun med grødet stemme , mens hun dukkede hovedet i sine hænder . 
» Men , herre gud , barn , hvad går der dog af dig , kom nu ! hører du ! det går ikke an , «  stammede han bestyrtet . 
Men hun svarede ikke , græd blot , sagte og undertrykt . 
Den gamle skikkelige mand blev bevæget , han kunne ikke tåle , nogen græd  ; der måtte jo være tilstødt hende noget . Å ! at han skulle komme i den stilling ! Endelig fik han hende hen på en bænk , og han så omkring sig , som ville han søge hjælp . 
Hun sad med ludende hoved . Blot hun kunne betro sig til ham , forklare ham , hvor fortvivlet hendes liv var , hvor meget hun længtes tilbage , men han ville ikke forstå hende , han , denne  » Træmand «  , ingen ville forstå hende , ingen ! ingen !  .  .  . 
Han havde taget plads ved siden af hende og rykkede frem med alle mulige og umulige spørgsmål ; men hun svarede  » nej «  til alt , hun fejlede intet , var ikke syg , blot hun måtte hvile sig lidt . 
Mørket var faldet tæt på . I listende løb smuttede det rundt inde mellem træerne og viskede stammernes skarpe konturer ud ; det spændte sine næt hen over grenene , over kro 

nerne , der slog sammen til et langt sagte bølgende dække i gråsorte , tågede farver ; det sænkede sine slør om vejene og udhugningerne og puslede langs skovbunden i vimse bugtende striber . Men gennem løvet glimtede lysene ovre fra den anden side af kløften , og lyden fra menneskestemmerne nåde frem som afrevne stumper og stykker , flængede på flugten over de lave buske ; en afbrudt fjærnt-klingende kalden . 
Elé blev siddende og så frem , der var kommen mere ro over hende ; blot hun måtte vente lidt endnu ! 
» Ja de andre er kørt hjem for længe siden , «  sagde han ,  » vi må skynde os , de bliver let urolige .  « 
» Det tror jeg ikke , «  stammede hun og rokkede med hovedet . 
» Jo jo ! det var heller ikke rigtigt . « 
» Hvorfor var det ikke rigtigt , hvorfor ? «  tænkte hun ; de havde jo intet med hende at gøre , — men hun tænkte det kun , lysten til strid var forsvunden . 
En enkelt gang drog nogle skovgæster forbi — ned til toget . De kiggede hen til bænken , hvor den hvide kjole lyste , så stak de hovederne sammen . 
Overlærer fjeldskov rejste sig bestyrtet . Det skarpe ansigt blev helt rødt , og han 

virrede med hovedet , som ville han retfærdiggøre sig . Det var også frygteligt — heri alene med en ung pige , som man ikke kunne kende for hatteskyggen , og på en sommeraften ! Hans blufærdighedsfølelse havde fået et knæk ; og hvad ville byen sige , om det kom ud og han blev miskendt . — nej nu måtte de gål 
og Elé rejste sig godvillig uden at kny ; men overlærer fjeldskov hoppede frem på den anden side af vejen , stadig i tilbørlig afstand , som frygtede han smitte ved at nærme sig Elé . 
Da de stod nedenfor bakken , tog hun hans hånd .  » Hr . Overlærer ! De må intet omtale , vil de love mig det ? « 
» Ja ! Ja ! Ja ! se nu blot at komme op «  . 
Så travede han hjem til sin stue . Det skulle vare noget , førend han næste gang kom på fabrikken , når man kunne blive udsat for den slags ting ; men på vejen hjem gennemgik han et stykke af Cæsars genvordigheder i Gallien , det mildnede sindet . — — 
brun sad i dagligstuen , da Elé kom . Hun stillede sig indenfor døren og så frem over gulvet med et træt , tilsløret blik . 
» Hvor har du været ? «  spurgte han uden at se op fra bogen , han læste i . 
» På ferdinandspladsen ! «  svarede hun sagte , men bestemt . 

» Gå i sengi «  udbrød han derpå hårdt og gav sig til at læse videre . 
Et øjeblik blev hun stående , der gled et bønligt udtryk over hendes ansigt , og munden åbnede sig halvt , mens hovedet sank ned mod brystet . 
Han vedblev at læse , og lydløst listede hun ud som en tyv , sagte lukkede hun døren efter sig . Han kaldte hende ikke tilbage , spurgte ikke ud , revsede hende ikke , for hvad hun havde gjort ! Ål han brød sig ikke om hende ! hun var en fremmed , en ligegyldig , en , der måtte skøtte sig selv ; han havde ingen kærlighed , intet venskab , intet tilovers for hende ; — men inde på sit værelse flængede hun klæderne af kroppen , smed sig på sengen og borede sig ned i tæpperne — græde kunne hun ikke . — 
vi . 
Glimtende Sollys på træer og Tage , lette vinds'tød i sitrende flugt over bakken , bugten i krus med sejler og damper , og skoven krummende sig langs den lave kyst i den 

grønne fejre dragt ; en natur , der lokkede i hele sin store , underfulde skønhed , der måtte stemme sindene lyse  ; — og så intet menneske , til at fryde sig herover , til at sidde deroppe på altanen , vugget i drømme ved vandets perlende sang , og føle den kælne brises lette legen på kinden og puslen i håret . Tomt til alle sider , intet liv under havens træer , intet åndedrag i den friske natur ; således begyndte den næste dag i direktørens bolig . 
Fabriken arbejdede , og med den folkene oppe på bakken . 
Fru brun sad nede på kontoret , som en lille pige på skolebænken . Vinduet stod åbent ud til pladsen , og lugten af sod og af jærn , der smelter , trængte ind i værelset . Direktøren stod bøjet over hende og lo og spøgte , hver gang hun i sin ubehjælpsomhed preppede op med de underlige anskuelser om den virksomhed , der indtil nu havde været ukendt for hende . 
Men hendes mand måtte forklare , som han i sin tid havde gjort det for Elé , og han måtte fortælle om maskinerne og arbejderne og om deres liv . Og hun hørte til , hun tvang sig ind i den tankegang , der herskede om hende , hun nikkede og lænede sig op mod ham , mod den store stærke smed , der nu havde fået en ny lærling . 

senere gik de op sammen . Endnu ved frokosten savnedes Elé ; hun lå til sengs , var træt og lammet og ønskede ro ; og de satte sig overfor hinanden , de to , der havde syntes så forskellige , men som tiden og forholdene havde formet og filet på , til de begyndte at ligne hinanden . 
Romanlæsningen var sluttet , drømmene og fantasien ligeledes . Den splittede og mangedelte Fru brun havde samlet sig til en skikkelse , hvis sind gik i én retning : huset ved fabrikken . 
Og tankerne døde hen . Det regelmæssige liv med den samme daglige gerning gik som af sig selvj der var intet at tænke over . Vanen lagde sig som en stram kappe om den en gang urolige natur og dyssede ånden i søvn . 
Direktør brun , der en kort tid havde haft blikket heftet mod den unge pige og glemt sin hustru , følte nu , hvor uretfærdigt og letsindigt han havde handlet . 
Den tid stod som en underlig tåget drøqa , hvor han dreven af sorg over ikke at blive forstået havde lyttet til en fremmed stemme , — men derefter kom nu virkeligheden , der bragte ham hans hustru . 
Glad tog han fat , endelig havde 'han fået en at arbejde med . 
Og medens de spadserede den daglige tur 

eller vare ene med hinanden på kontoret , listede Elé rundt , hun passede sig selv . Og når de sad oppe i det lille hyggelige kabinet , lyttede Elé på afstand efter de ord , der veksledes imellem dem , og som tidligere havde lagt vejen gennem hende . 
Hun var ikke gået til madam Christensen , havde intet gjort for at blive fri , hun havde ikke mod dertil . Ofte var hun på vej ; nu skulle det være , nu måtte hun ind til ham eller hende og klage sin nød ; men når så han viste sig , eller når hun kom venlig hen til hende og talte mildt og blødt , ja ! så lukkedes munden , så klemtes struben til , — hun kunne ikke ; og følelsen af at være den lille , den lydende , dræbte alle modsigelser . 
Men det ulmede alligevel omkring hende . Hendes dårlige udseende , de store fortvivlede øjne , kunne ikke skjule , hvad hun bar på . Både brun og hans hustru følte , at der måtte komme et brud ; for dem begge stod det klart , at Elé ikke passede til det fine liv , hun var draget ind til , at hun nu stod udenfor og alene ; men det var , som skammede de sig for hinanden ved at erkende dette , og de undgik omtalen heraf , som havde de selv skyld deri ; kun en enkelt gang berørte Fru brun dette spørgsmål . 
» Jal når der viser sig noget andet , når hun selv beder om at forlade os og hellere vil 

have en plads eller lære at sy for eksempel «  — og med sådanne ytringer skød han det fra sig , han havde ikke tid til at beskæftige sig med sligt . 
I de lyse solklare sommerdage var Elé som oftest på sit værelse , hvor hun for tidsfordriv skurede , polerede vinduer , gjorde rent og pudsede af , som for at beskæftige sig med det arbejde , der i sin tid havde været hendes eneste  ; hun syntes derved at leve livet om igen . I ubevogtede øjeblikke , og de kom tiere og tiere , gik hun ned langs værkstederne og tittede ind i de mørke rum , hvor ilden knitrede og lyste  ; hun spejdede efter Knud , hun længtes mod ham , mod at kunne mødes med ham som derude i skoven , være hos ham , krybe i ly bag hans store legeme ; men hun traf ham aldrig , han forsvandt blandt de mange blå bluser . Ja hun havde ikke set ham siden den dag , hvor hun stærkere end nogensinde havde følt , at hun tilhørte ham . 
Knud selv levede nu på en roligere måde . Han havde lejet et værelse hos en arbejderfamilie henne i kvarteret og gik ikke meget ud . Om aftenen sad han og arbejderen udenfor huset på bænken og røg de korte piber og passiarede sammen ; ofte gik samtalen kun sparsomt , man gad ikke , var træt og øm i lemmerne efter den anstrengende dag , og man 

sad så blot og så’ døsig ud i luften , strakte benene frem , mens øret opfangede de forskellige lyde fra nabohusene ; et vindue blev lukket , en dør smækket op , et barn skreg , eller et råb , en kalden , trængte sig frem og blandede sig med ekkoet fra virksomheden i de lange rækker køkkener , og man gik tidlig ind for at sove . 
Knud havde forandret sig en del . Den urokkelige tro på , at Elé ville vende tilbage , gød ro over ham ; det hårde arbejde på fabrikken tyngede ham på en måde sammen . Det var , som pressede jærnet stridbarheden af ham , som bøjede det ham mod jorden . Han havde opgivet det håb at komme frem , hans liv måtte blive som de andres , sommer og vinter det samme ensformige slid . 
Men bestandig tænkte han på at komme bort , få ansættelse i en anden fabrik for derefter , frigjort for de gamle bånd , at kunne gå op til direktørboligen , banke på og bede om udlevering af det væsen , der var hans . Endnu en bevæggrund hertil var den opfattelse , at direktør brun så skævt til ham efter mødet nede i Fiskergade . 
Han havde lagt mærke til , hvorledes  » Jærn-manden «  kunne standse foran ham og betragte ham længe , som for at opdage fejl . Og der var kommet et skulende træk i Knuds øjne , 

som om han havde en ond samvittighed . Dette bekendtskab til Elé ! — det var , som havde han det ene ben inde på direktørboligens grund , og det andet i arbejderlejren . Ja , en skøn dag kom vel formanden og sagde , han kunne rejse , nå ! det var det aller heldigste , så var man da selv fri for at sige op . 
Han blev derfor fuldstændig lynslagen , da han en morgen fik ordre til at arbejde inde i montørværkstedet , hvortil kun de dygtigste folk havde adgang . 
Montørværkstedet lå i den yderste fløj tæt op til støberiet . To brede porte førte derind , hvoraf den ene var belagt med Skinner for at man lettere kunne få maskinerne ud , om de skulle anvendes i nærheden , uden at tage dem fra hinanden for i stumper og stykker at sende dem til bestemmelsesstedet . 
I montørværkstedet byggedes maskinerne op , der samledes alle de forskellige dele fra støberiet og smedien til et fuldfærdigt legeme  ; der lagdes den sidste hånd på værket . Rundt langs væggene hang værktøjet i lange rækker , og fra tallierne i loftet løb jærn-kæderne ned , hvormed de tungere stykker løftedes op på fundamentet . 
De fleste arbejdere derinde vare ældre , erfarne folk ; det var derfor en forfremmelse af betydning , da Knud blev indlemmet i deres 

kreds . Men i stedet for at føle sig stor og stolt derover blev Knud tværtimod lille og myg . 
Han havde indbildt sig at være i strid med direktøren , havde hidset sig op og troet , der ventede en kamp , og så i stedet indtraf lige det modsatte . Det kneb at forsone sig med den tanke , at han i direktørens øjne kun stod som et redskab blandt de mange , der hurtigt kunne erstattes  ; men nu følte han , hvor lidt han vejede mod denne mand med den store bedrift . Og nakken bøjede sig , hovedet ludede frem over brystet — for aldrig at rejse sig mere . 
Stille passede han sit arbejde og talte ikke , undtagen han blev spurgt ; han syntes at være bleven gammel før tiden . 
Så en dag havde de begyndt opsætningen af en større maskine . Fundamentet var delvis rejst , og cylinderen , der skulle påsættes , bragt frem . Tovene blev slyngede om den , og spillet begyndte at knække for hver drejning . Direktør brun var personlig til stede og gav sine ordrer . Langsomt hævedes cylinderen op og svingede hen over sin plads . Enhver arbejdede med Iver . Musklerne strammedes , og arbejderne pustede , mens sveddråberne perlede på panden . Så dalede den ned på fundamentet og faldt til hvile , og man løste kættingen omkring den . 
» Den skal rykkes lidt , «  meddelte en af 

folkene ,  » den står ikke rigtig , naglerne kan ikke komme ned . « 
Brun blev ærgerlig .  » Tag fat , «  råbte han kort og bestemt ; og Knud og et par andre greb om cylinderen og forsøgte — nej 1 den rørte sig ikke . 
» Er han svækling ? «  udbrød direktøren til Knud , mens han så strengt og alvorlig på ham . 
Knud blev heftig , ingen skulle kalde ham svækling . Han anspændte alle musklerne , pressede på , løftede op , hoved og Hals farvedes røde , øjnene blev blodskudte , mens kroppen dirrede , og cylinderen gled den ene linie og stod på sin plads . 
Direktør brun gik bort , hans nærværelse krævedes andre steder ; men Knud stod bleg og rystende , lænende sig op til fundamentet . Så lidt efter krummede han sig sammen som en orm og stønnede sagte . 
Kammeraterne flokkedes om ham . Nå , han havde nok fået for meget den gang , ja sådan var det at blive ivrig . 
» Å , det går nok over , «  stammede Knud og holdt sig i siden , og han bed tænderne sammen og pustede . 
Men det blev da snart tydeligt for dem alle , at der var  » sprunget noget «  i ham ; de fik ham til siden , hvor han ikke var til ulejlighed , 

og de toge atter fat på arbejdet , gik fra og til , skruede , rettede og filede ; det gjaldt om at blive hurtig færdig . 
Det var i ryggen , det smertede , og det sugede omkring livet og rev i indvoldene ; nej ! han måtte hellere søge hjem . Læberne vare helt blå , der var tårer i øjnene , og stadig krummede han sig , som ville han presse smerten ud . 
Formanden fik ham af sted under ledsagelse af en arbejder . Kort efter var Knud under lægebehandling . Det var et par sener , der vare sprængte ; ro i nogen tid , ikke for hårdt arbejde derefter , så skulle det nok gå ! 
Og fabrikken vedblev’ at arbejde ; det suste og svirrede i luften , og røgen steg i høje slanke søjler op mod den varme ubevægelige sommerhimmel . 
Men rygtet udbredte sig hurtig gennem de forskellige afdelinger . Loddet havde nok den gang truffet den store ranke fyr , ham Knud , som de i grunden godt kunne lide , skønt han ofte var så tungsindig ; og historien voksede , som den kom frem . Ja ,  » Jærnmanden «  havde nok selv befalet at tage fat  ; det var hans skyld , at nu atter en arbejder blev krøbling , det var skændigt , man regnedes ikke for mere end det , man trådte på . Nej ! der burde  » laves-- en 

forandring , dette her kunne ikke blive ved at gå , — og man brummede og brummede , men blev tålmodig stående på pladsen og sled . 
Nyheden var nu også kommen ned i køkkenet . Pigerne snakkede derom , mens de vaskede op og fyrede på komfuret , og da Elé dukkede frem i døren , fik hun hele beretningen . Det var jo ham , hun kendte , ikke sandt ! 
Elé blev aldeles ude af sig selv . Hun fægtede med armene som en rasende .  » Å , at det skulle ske , at de ødelagde ham , å gud ! å gud ! «  — stemmen lød hviskende og hæs , det stormede inde i hovedet , hænderne blev som is , og hun var ligeved at styrte om på gulvet ; knæene rystede under hende . 
Hun følte en trods , et had stige op , en trang til at skrige , give sig hen i den fortvivlelse , der havde grebet hende . Pigerne betragtede hende med forundren . Aldrig havde de set sådanne stirrende , onde øjne , og hver åre kunne man følge under den fine hvide hud . 
Hun blev stående et øjeblik og så frem for sig , mens de små læber dirrede , så løb hun som et jaget dyr op ad trappen ; det svimlede for hende . 
Hun traf direktøren og hans frue inde i dagligstuen . 
» Hvad er der sket , hvad er der sket ? « 

råbte hun imod dem .  » Å , 'at det skulle hænde ! «  hun dukkede sig sammen og græd . 
» Men barn dog , «  sagde Fru brun venlig ,  » kom til dig selv , du er jo aldeles vild . « 
Elé rettede sig og stod stiv og bleg forap dem .  » Å i har myrdet Knud ! Jo , jo ! I har ! — i har myrdet ham ligesom fader — å , jeg hader jer ! «  og så fulgte en strøm af hårde heftige ord . Hun havde knyttet hænderne og så op med store skinnende øjne . 
Alt det , der havde ligget skjult i hendes indre , brød nu frem . Alle disse følelser fulde af had mod de rige og herskende , som hun havde tilvendt sig gennem barndommen , greb hende i den grad , at hun glemte sig selv . Hun så ikke ind i fremtiden , brød sig om intet , blot hun fik det ud , fik det skreget imod dem . Hidsigheden havde berøvet hende forstanden . 
Fru brun var bleven bleg . Hun havde ikke tænkt , at dette lille spinkle væsen kunne rumme så onde tanker  ; det sidste , milde slør , der havde omgivet Elés person , var som flænget til side og den rå natur med sine dyriske drifter trådt frem . Det var et øjeblik , hvor troen på de gode instinkter i mennesket bristede . 
Men direktør brun svarede ikke . Han stod høj og rank og alvorlig ; ikke en bevægelse sporedes i det stive ansigt . Han gik hen mod Elé , tog ind under hende med sine stærke arme 

og bar hende udenfor på gangen . Så lukkede han døren af og gik ind i spisestuen , hvor bordet var dækket . 
. Elé forlod fabrikken . Hun vidste knapt , hvad der var sket , hun havde blot følt det umulige i at blive der længere . Portneren åbnede for sidste gang den tunge , knirkende dør , og hun gik ned ad bakken , ravende frem som en beruset . Aldrig ville hun vende tilbage , aldrig , aldrig — å ! hvor hun dog alligevel følte sig lettet , nu hun havde taget sin beslutning og sagt sin mening , fået det frem , der havde tynget . Hun var fri igen , kunne søge . tilbage til dem , hun tilhørte , være hos ham , der så skændig var bleven lemlæstet . At hun atter var fattig , faldt hende ikke ind i den heftige sindsstemning , hvori hun befandt sig . 
Hun havde nok ikke været længe om at bestemme sig , hun havde jo ikke fået en smule med , og nu opdagede hun først , at hun , i stedet for at tage en af de nye hatte , i skyndingen havde slået sit gamle grå sjal over hovedet , den gamle pjalt , der havde været gemt i hendes værelse , og som hun ikke havde nænnet at skille sig ved . Det var da helt underligt ; hun så vist akkurat sådan ud som den dag , han kom efter hende og tog hende med sig derop . Det lille af gråd furede ansigt 

tittede frem under sjalet , det viltrede hår dækkede helt ned over de store , spørgende øjne , og hun løb af sted , som frygtede hun for , de skulle sætte efter hende og fange hende ind . I en lang omvej udenom jærnbaneterrainet nåde hun arbejderkvarteret og smuttede ind gennem en af de lave døre . 
De spiste i tavshed hos Bruns den dag . Først henimod slutningen af måltidet så Fru brun over på sin mand .  » Ja , hvad mener du nu ? « 
» At det er godt , hvad der er sket , «  svarede han rolig og spiste videre ; så lænede han sig tilbage i stolen noget efter .  » Elé har ikke følt sig lykkelig hos os , hun hørte hjemme derovre . « 
» Å ja , ja du har ret — tror du , hun kommer igen , når heftigheden er forbi ? «  spurgte hun videre . 
» Nej ! — du ville være kommen , — Elé ikke . «  han så frem ; han syntes så dybsindig og tankefuld i dette øjeblik .  » Der er for meget arbejderblod i hende , af det hærdede ; har man én gang krig , vedbliver den .  «  og lidt efter fortsatte han  :  » Det er ikke denne bagatel med arbejderen , der har gjort det , det var nu kun en anledning . « 
» Men hvorfor skulle det dog ende med sådan et brud ? «  spurgte Fru brun , der ikke kunne glemme den stormende scene . 
Brun trak på skuldrene . Så blev han alvorlig og nikkede sagte .  » Elé kan have ret 

i meget . — ja , det kan du vel ikke forstå Marie  ; men ofte føler jeg selv alle disse ulykker tynge som mord . « 
» Det må du ikke sige , «  svarede Fru brun hurtig .  » De sker jo under arbejdet . Også udenfor i det store liv , vil du jo træffe det samme ; ikke sandt , nogle bliver gamle , slides op tomme for tomme , andre falder pludselig om under kampen for at komme frem . « 
» Ål ja ! ja såmænd . — nå , man er jo ikke herre derover . « 
De rejste sig og satte sig inde i dagligstuen , og de talte om fabrikken , om maskinerne , der spredtes rundt blandt de arbejdende folk som hjælpere i det slidfulde liv , og de følte sig begge tilfredse ; det var som sporede de fabrikens gavnlige virksomhed langt ud over den daglige horisont . Men til sidst kom de tilbage til Elé . Ja ! der var meget godt ved hende ; hun havde dog hjulpet dem over det døde punkt og sat både den store og lille maskine i gang . 
Han tænkte et øjeblik på tandhjulene , der greb i hinanden og arbejdede sammen .  » Mon du ikke vil savne hende ? «  spurgte han . 
» Å , nej ! nej ! måske lidt i begyndelsen , «  hun sad rolig en stund , så bøjede hun sig ned til ham ,  » nu har jeg jo dig . « 
Han klappede hende på kinden , strøg 

ned ad ryggen med sin store hånd og kyssede hende . Så gik han ned på kontoret . 
Da aftenen kom , viste den gamle enkemadam Christensen sit rokkende hoved i vestibulen . Hun var i stadsklæder med det sammenlagte lommetørklæde foran i den rystende hånd . 
Å , hun var rent fortvivlet , der var Elé kommen rendende ; det nyttede ikke , alt hvad man bad og græd , hun ville ikke tilbage . Hvad hun dog . skulle gøre  ? Direktøren måtte endelig ikke blive vred , men hun , madam Christensen , havde ingen skyld . Å , det var jo skændigt , så godt Elé havde haft det , som en hel prinsesse , ja , der kunne man rigtignok se , hvad verdens løn var . Og så løb tårerne ned af de gamle rynkede kinder . 
» Nå , ja , ja ! vil Elé ikke tilbage , så behold hende ! «  svarede brun roligt .  » Jeg skal betale for hende . « 
» Nej , det var virkelig alt for meget . Å , hun havde altid sagt , at direktøren var så god . Og hin havde jo meget tilovers for den stakkels tøs ; ja , det var jo heller ikke så let , når forældrene faldt tidlig fra , og så barnet kom til at stå alene , for fader og moder , dem havde man jo kun én gang «   .  .  . 
» Ja , ja , det er godt , «  afbrød brun utålmodig , dog kunne han ikke lade være med at smile over den skikkelige kones lidt tanke 

løse bemærkning , der lød som en bebrejdelse mod ham . 
» Så hils Elé fra os , «  fortsatte han ,  » vi er ikke vrede på hende . «  men nu kunne madam Christensen ikke holde inde .  » Nej , det var alt for meget ; Elé havde godt af at skamme sig og bede om forladelse . Ja , det var frygteligt , at det skulle ske . 
Brun måtte byde hende farvel ; hun spildte for megen tid . 
Og Elé blev boende hos madam Christensen . I begyndelsen holdt hun sig inde , nøjedes blot med om aftenen at smutte hen til Knud , der lå til sengs og længtes ; men senere , da overraskelsen i arbejderkvarteret havde lagt sig , færdedes hun hid og did . De gode klæder blev ombyttede med tarveligere , hun havde selv en følelse af , at de sidste passede bedst under de nuværende forhold , og hun blev hurtig alles ven  .  .  . Arbejderne forstod , at hun var deres , og hun havde ikke forandret sig , var slet ikke bleven vigtig på det . 
Og sommeren gled hen som en strøm , der løber langs den flade eng . Ingen fald eller krusning , ingen bugten eller sving , blot ligeud — fremad ! 

iix . 
Tiden er gået og har sat sine furer i de kraftige legemer , har fremkaldt sår og læget de gamle . 
Arbejderkvarteret er vokset og med det fabrikken ; men livet er det samme som fra den første dag , hjulene begyndte at snurre oppe på bakken . 
Madam Christensen har allerede længe ligget under jorden . Til det sidste vedblev hun at tridse rundt i sit hus , hun kunne aldrig finde hvile , aldrig ro , så skulle der skures og vaskes og laves mad , der var altid nok at bestille ; og som kræfterne svigtede , syntes arbejdet at vokse , til hun kvaltes derunder . 
Nu boer Knud og Elé i hendes gamle lejlighed , hvor møblerne stå som i Oles tid . 
Elé har fået sit gode humør fra de gamle dage ; hun synger , mens hun står over gryderne eller ligger og skurer gulvet med kjolen heftet op om livet . Til direktørens kommer hun ikke , skønt naget er svundet ; hun har det bedst hjemme i sit lille hus . Og hun ser på klokken , lytter efter fløjtens piben ovre fra fabrikken og regner tiden ud . På samme minut hver dag dukker Knud frem i døren , træt og forpustet med kulstøv strittende i håret , men med en glubende appetit . De spise deres tarvelige 

mad sammen , nikke til hinanden , sludre lidt ; så tænder han sin korte pibe og slæntrer tilbage ad den samme vej . 
Og hun tager sytøjet frem , lapper og øger de gamle klæder og syer små klædningsstykker ; det kunne jo være , der en dag tittede en lille søn eller datter frem og bad om husly hos dem . 
Og som hun sidder , føler hun sig tilfreds og glad ved det rolige liv , der ikke kræver meget . Hun har bevaret de store barnlige øjne  ; men omkring munden er der kommet et skarpt træk , der fortæller om mørke øjeblikke , hvor kræfterne syntes at svigte i kampen for brødet . En gang imellem kan hun også rejse sig hurtig og ængstelig ; hun ser sig omkring , synes at høre et skrig derovre fra , et højt , skærende skrig fra en døende , og hun bliver først sig selv , når hun hører hans faste tunge trin gennem gangen ; eller hun kan lukke øjnene , som så hun syner . Det er da for hende , som dukkede gamle Ole Christensens skikkelse frem fra krogene , som så hun det tørre , visne legeme med det udviskede ansigt og hørte den pibende , brudte stemme hviske til sig :  » Se på mig , se på mine døde , udbrændte øjne og mine udslidte knokler , sådan vil din mand blive en gang , ligeså kroget , ligeså knust , ligeså tæret hen ved arbejdet . Thi jærnet er hårdt , og det 

tynger , til det piner os i jorden «  . Og hun kan gribe sig selv i at klamre sig til Knud , slynge armene om ham som for at føle , hvor stor og stærkbygget han er , indtil han forundret løsner hendes hæftige tag og ler . Endnu *er han oprejst , endnu stærk som en Bjørn — og hun vugger tankerne i søvn , drager sløret for fremtiden med dens sorger — de vil først komme sent , det føler og håber hun . 
Men hver juleaften , når de friske Sedler tælles op på bordet , når Knud atter og atter gentager historien fra den gang , han løb sin vej uden at takke , når han nikker til sin lille muntre kone og siger :  » det er dog din skyld , Elé , vi får den gave «  , stråler hendes øjne med en forunderlig glans , og store tårer liste sig ned ad de smalle kinder  ; hun rejser sig , står som i drømme en stund og hvisker så med sin endnu sprøde stemme :  » Knud , lad os drikke  » Jærnmandens «  skål . « 
Hør , hamrenes korte , rappe slag ! Hør maskinernes brummen , hør disse sære , ensformige lyde , der glide hen over bakken som en stor stadigrullende bølge . Og se røgen i de høje , kredsende hvirvler , hvor de dræbes i den klare luft ! Det er livet , man ser , vort daglige liv , med sin ensformige virksomhed , med sine tanker og håb , der løfter os op og stiger til vejrs for at svinde og blive til intet . — — — 

hver dag på bestemt klokkeslet kan man se direktør brun og hustru vandre langs kysten ud mod marselisborg skov . De gå med hinanden under armen , se muntre og fornøjede ud ; men de tale ikke meget sammen , de have intet nyt at byde hinanden . Og når de komme hjem , går han sin runde gennem værkstederne , og hun sætter sig ind på kontoret . 
Hun trækker regnskabsbøgerne frem og protokollen over arbejdernes lønning , og hun tæller og blader og skriver , som var hun født til denne gerning . 
Han havde en gang vist hende fabrikens årlige udgifter , hvilke uhyre summer , der skulle tages ind , for at den kunne betale sig , samt meddelt , at der gaves år , hvor kun udbyttet var ringe ; og hun var bleven forvirret af disse tal . Nej , hun måtte følge bedre med , undersøge de månedlige balancer ; det var for stor en spænding at leve i . Så blev disse ophold på kontoret en vane , og dernede havde hun jo også sin mand . 
Når hun tænkte tilbage på sin ungdom , måtte hun næsten le . Hvor havde hun dog ikke været enfoldig ! At hun havde siddet deroppe , vugget sig ind i tåbelige drømmerier om Dans på roser eller stigen op i poesiens høje regioner , om et liv , hvor ånden glødede og tankerne stormede frem , at hun havde indbildt 

sig , man burde sky hele det daglige arbejde , som andre trællede med ! Ja , hun forstod det knapt . Men nu følte hun , hvori livets lykke bestod . At kunne arbejde sammen med ham , fylde pladsen ud ved hans side og modtage hans tak , der kom fra hjertet . 
Hun vedbliver at se op til ham , vurderer ham og hans fortjenester højt , men hun frygter ham ikke mere . 
Efter middagen sidde de på den gamle plads henne i den lave bløde sofa . På væggen ligeover ved siden af maleriet , arbejderne i sin tid skænkede dem , og som dog blev hængende trods al kritik , findes der nu et diplom , en udmærkelse af første rang , som en maskine har hjembragt fra udlandet . 
Ofte kan hun se derover , holde fast ved præsidentens underskrift eller det store segl derunder ; der er værdi i dette papir , det har bragt ry over fabrikken . 
Direktør brun er stadig den samme . Det strenge liv synes ikke at have gjort indtryk på ham . Endnu stiller han som første mand dernede og iler rundt , ind og ud gennem alle de forskellige afdelinger ; men det kan hænde en gang imellem , at han standser over for en stor , kraftig arbejder . 
» Hun har det stadig godt ? «  spørger han så , og Knud nikker , men førend han får tid 

til at takke for spørgsmålet , er direktøren borte igen . Elé er i grunden den eneste fremmede , der spøger derinde i den underlige , koncentrerede hjerne . Han føler godt , hvad han kan takke hende for ; men samtidig står det ham klart : arbejderlejren og direktørboligen hver for sig . 
Og maskinerne rulle af sted ud gennem porten , og de andre , der virke derinde , sende dem den sidste brummende hilsen , mens røgen vifter et farvel oppe over tagene . 
Gamle overlærer fjeldskov kommer tiere end før på fabrikken , han føler sig bedre tilpas derude nu . Han er bleven betydelig ældre ; det kniber med benene , skønt de endnu anstrenge sig for at hoppe af sted på denne besynderlige , forhippede måde , og de holde ikke så længe ud . 
Flan kan godt lide en samtale med brun , og han opponerer ikke mere . 
En dag sad de således sammen i dagligstuen . Det var en mild sommerdag med en blinkende sol over bugten og med en sagte skælvende hvisken gennem træernes blade nedenfor altanen . 
» Ja , brun , «  begyndte fjeldskov og så op , 

» du vil måske ikke tro det , men nu finder jeg selv , at livet er et underligt ensformigt maskineri «  . Han sad noget og rokkede frem og tilbage , den ellers tørre , korte klang var forsvunden , stemmen lød så blød og bevæget , mens han udtalte disse ord . 
Og så fortsatte han , idet han lukkede øjnene :  » det er det samme arbejde dag efter dag , den samme terpen over de samme æmner , man ender med selv at blive en maskine . « 
» Hvor du tager det bedrøveligt , «  afbrød brun leende ,  » det er jo netop godt ; hvad skal al den overflødige tænken til , man spilder sin tid og udretter intet . « 
Overlærer fjeldskov sukkede hen for sig selv . Man kunne se på ham , han havde stridt længe imod , førend han kom til den erkendelse . Det havde ikke været kamp ude i livet , men hjemme på studereværelset , hvor han havde forberedt sig til den ensformige skolegerning , hvor han havde dysset sig selv i søvn ved den stadige læsning af de samme værker , hvor han havde følt det tomme i at lade tankerne gå på eventyr og ikke selv være med .  » Å , ja , man har jo lov til i min alder at blive træt , «  sagde han langsomt . 
Brun rejste sig og betragtede ham længe . Skulle virkelig den stand , han havde opfattet som sin modstander , slutte med at hylde hans 
l 

principer ; skulle den give fortabt uden et eneste slag . Uvilkårlig målte han sig selv i forhold til den gamle døende romantiker . Hvem havde udrettet mest , hvem gavnet verden på bedste måde , hvem fremkaldt de smukkeste resultater ? og han syntes for første gang i sit liv at have overtaget fuldstændig . Ja , det virkelige liv , det man levede , krævede armens kraft , ikke åndens pindehuggerier . 
» Hør , fjeldskov , ved du , hvad min mening er ? 
Overlæreren så op , stirrede frem med hele det kantede ansigt , som ville han gribe det sidste nødanker . 
» Jo mindre tænkning udenfor selve arbejdet , desto lykkeligere er man , «  endte jærnmanden . 
Fjeldskov sad tavs en stund ; så nikkede han sagte .  » Ja , du har ret , «  stammede han , og stemmen var atter tør og klangløs . 
Direktør brun gik ud på altanen og så ind over byen . Den by , der havde fordoblet sit indbyggerantal i så rivende kort tid ; han så havnen dernede med sine skibe , så , hvorledes molerne krummede sig ud i bugten som lange fangarme , der ventede på fangst for at suge ladningerne ud til næring , så jærnbane-nettet , der krydsede ved bakkens fod ; han lod blikket flakke hen over de mange skorstene , der dampede ; han syntes at høre ekkoet af en travl bedrift , høre folkene arbejde taktfast og støt ; 

og det var , som gled der et genskin af livet dernede — hen over bakken , op over arbejderlejren og langs fabrikens mangetagehenoverhansegenperson .  .  . 
Han stod høj og rank med fremskudt bryst , ivrig efter at virke , aldrig træt i kampen — bag ham lød maskinernes dæmpede , ensformige brummen . 


I . 
Det var en solskinseftermiddag sidst i september . 

oppe på landsbyens kirkegårdsdige sad en 
dreng og en pige og bestilte ingenting . 
De turde i øjeblikket ikke røre sig . 
Lige ved siden af dem stod den gamle kirkeejer 
og den gamle graver og søgte mellem gravene 
et hvilested for Anders Madsen , snedkeren , som 
var død for et par dage siden . Den gamle kirkeejer 
havde et kort over gravene i hånden , et 
stykke papir , fyldt med streger på kryds og 
tværs . 
De stod på en grønning midt imellem to 
sanddækkede tuer . 
— jamen her , sagde den gamle mand med 
kortet , — vi kan jo lægge ham her ! 
Graveren stak med sin kæp i græsset . 
— nej , der har vi jo banevogteren ! 
— jamen ved siden af ham ! 
— nej — for se , banevogterens kone , hun 
er jo gammel , og så kunne det jo være , hun 

ville i jorden en dag , og så kunne hun da 
passende få den plads her ! 
— ja vist så ! Men hvem ligger da der ? 
Den gamle herre pegede frem for sig . 
— der ? — det er datteren til Ole Jørgens 
svigerinde . 
— nej , — her står på kortet Jens persen  ! 
— ja , — nej , — han kom op , da hun kom ned  ! 
Så fik den gamle kirkeejer øje på de to børn . 
— sikke to ! smilede han , — hvad sidder i 
her efter ? Og så strøg han drengen over 
kinden og pigen over håret . 
— hvem er det ? spurgte han graveren . 
Graveren foldede begge hænder over sin stok 
og hvilede på den , men så hen over gravene , 
som var han ikke optaget af andet end i embeds 
medfør at skaffe Anders Madsen et hvilested . 
— det er blikkenslagerens dreng og træskolarses 
Signe ! sagde han . 
Den gamle kirkeejer havde allerede glemt sit 
spørgsmål og hørte ikke svaret . 
— ja , her kan han altså ikke være ! sagde 
han og ville til at gå videre 
men så vendte han sig , inden han gik , om 
imod drengen . 
— hør , mens jeg husker det , min dreng , sig 
til din far , at nu må vi snart have den mælkejunge ! 
— i eftermiddag ! — den skal jo blot 
loddes ! 

graveren rettede sig pludselig og gloede på 
drengen . 
— har du hørt det , Asmadæus , hvad jægermesteren 
siger ? 
Men i det samme gik jægermesteren , og graveren 
måtte følge . 
Asmadæus havde hørt det ; både han og Signe 
havde hørt det . 
— nu må vi ned med den ! sagde hun . 
For mælkejungen stod loddet og fiks og færdig 
på Marken nede under kirkegårdsdiget . 
— å skidt ! sagde Asmadæus , — de skal 
vel ikke malke før klokken seks ! 
Og så lagde han sig på maven og gav sig 
til at pille skallen af et agern , som han fandt 
i græsset under den store digeeg . 
Signe sad ret op og ned . 
— men du kan ikke vide , hvad klokken er ! 
— så ? sagde Asmadæus , — på denne tid af 
året ! Bare klokken er fem , sidder stærene i 
Klump i pilene nede ved gadekæret . Men de flyver 
endnu  ! 
— jamen hvad skal vi bestille her ? 
— du kan jo gå hjem ! 
— det var meget bedre at få pengene for 
jungen  ! 
— det er jo ikke vores ! 
— nej , men det er da penge ! 
— hvad er der ved at gå med dem i hånden ! 

— det er da hele fem og tyve øre ! sagde 
Signe og knejsede i sædet med sin lange tolv 
Års pigekrop . 
Asmadæus rejste sig langsomt . Men først da 
han stod på sine træsko og så ud over det 
åbne land , svarede han . 
— ja ! sagde han lavmælt . 
Og så var de begge to med det samme 
nede af diget , og Asmadæus havde den lette 
blikjunge i hanken , og de gik ned over stubmarken , 
ned imod vejen . 
Som de bedst gik , standsede Asmadæus , satte 
jungen , trak låget op og stod og stirrede ned 
i den . 
Signe så på ham . Han blev længe stående 
og kiggede ned i jungens mørke . Da hun ingenting 
sagde , tog han jungen i bunden , vendte 
op og ned på den og rystede den . 
— jeg syntes , der var noget , der raslede i den ? 
Sagde han uden at se på hende og svang atter 
jungen op over skulderen , men blev rød i hovedet , 
som om den tomme blikjunge var meget tung , 
og travede videre . 
Han gik blot et par skridt , så standsede han 
påny . Men denne gang så han Signe lige i 
øjnene . 
— jeg kan godt selv bære den femogtyveøre 
hjem ! sagde han tvært . 
Signe blev stående og stirrede et øjeblik på 

ham , som om hun havde fået skænd . Så tog 
hun i jungens ene hank og rev den blanke 
bøtte ned fra hans skulder , så han måtte dreje 
sig rundt . 
— du sagde jo selv , at jeg måtte gå med ! 
Asmadæus greb i den anden hank og gik , uden 
et ord , duknakket og ludende , videre . 
Først da de kom ud på vejen , talte han til 
hende . Men da løb munden på ham med alskens 
vrøvl , op ad stolper og ned ad vægge . 
— hvor mange kranse tror du , Anders Madsen 
får ? spurgte han . 
— det kan vi jo tælle på søndag ! 
— bare der nu ikke er et lille hul i jungen 
alligevel , så vi får lov at rende hjem med 
den igen ! 
Signe svarede ikke , og Asmadæus blev ved 
at se ned i hjulsporet . Hun gik og ludede som 
han . 
— ja , sagde hun pludselig , bare der lå en 
skilling  ! 
Asmadæus tog et tag i jungen . Så så han 
over på hende . Han næsten løb . 
— sludder ! sagde han , der ligger ingenting ! 
Vejen gik i en lang linje hen over de nøgne 
marker , ned mod en bred , grøn Dal , ind mellem 
en klynge træer midt i dalens bund . Omme 
bag træerne lå jægermesterens og kirkeejerens 
gård , en hoben hvide længer ; de stråtækkede 

Tage løftede deres grønne Mos op under gamle , 
gule solskinslinde . 
Asmadæus og Signe svingede langsomt ind i 
den brede gård . De trådte så beskedent på 
de knudrede sten . En stor hund kom farende 
ud ad en dør og fulgte dem i hælene og snusede 
dem i læggene og snærrede bag jungen . 
De kendte vejen og kom ind i køkkenet . 
Der stod de på hosesokker på det kolde murstensgulv , 
og Asmadæus fik fem og tyve øre af 
en høj , fin dame i hvidt brystforklæde . 
Hunden fulgte dem ud igen , men fandt på 
noget andet henne ved hønsegården . 
— der ! tag du og pas på den ! sagde Asmadæus , 
da de var oppe på vejen , og rakte Signe 
femogtyveøren og gav sig til at plukke græsstrå 
og blæse i dem . 
Så kom der en vogn . 
Det var den gamle jægermester . 
Han standsede , da han mødte dem . 
— har i været nede med jungen ? 
Asmadæus fik huen af og svarede , og den 
gamle jægermester kaldte ham hen til vognen 
og gav ham en tiøre . 
Da han var borte , og de havde gået lidt , 
hver på sin side af vejen , skråede Asmadæus 
over til Signe og åbnede den hånd , hvori han 
holdt tiøren varm . 
— skal vi bytte ? spurgte han . 

Signe åbnede for femogtyveøren , og Asmadæus 
snappede den og lagde tiøren i stedet . 
— du må gerne beholde den ! sagde han og 
stak hånden med femogtyveøren i lommen og 
snakkede så atter op ad stolper og ned ad vægge 
resten af vejen . 
Men da han vel var hjemme , for hans fader 
imod ham med en lussing . 
— skal du rende en halv dag og drive med 
tøsene ! — kan du ikke gå ene ? 
Og så rakte blikkenslageren den straffende 
hånd ud for at tage mod pengene . 
Men Asmadæus skød sin venstre underarm op 
for ansigtet , så det blev nogenledes dækket . 
— der var ingen hjemme ! sagde han . 
Og da han var ene , luskede han om bag havediget 
og fik femogtyveøren ind imellem to stene 
og stak en tot græs ind i hullet for ikke at tage 
fejl af stedet . 

il 
asmadæus’ fader hed Cornelius og var en 
lille firskåren , mørk mand . Han havde et ansigt , 
hvoraf det meste var sort hår , — hovedhåret 
langt ned over panden , tykke øjenbryn , 
skægget højt op over kinderne , sorte hår i 
næsebor og øren , og midt i alt dette , under en 
smal , gulhudet pande , et par sorte øjne , der 
skinnede og stak så skarpt , som måtte de 
skinne og stikke alt , hvad de evnede , for ikke 
at vokse til som vandhuller i en skov . 
Han var tilflyttet egnen , hørte oprindelig ikke 
hjemme der , men havde en skønne dag lejet 
det yderste husi byen , en skæv og skiden Rønne , 
som en gårdmand havde købt på auktion efter 
den sidste ejer for at vide sin drukkenbold af en 
Broder under tag , uden at dette tag behøvede 
at lune over mandens egne Stuer . Men broderen 
var død et halvt år efter , og rønnen havde 
stået tom til den dag , Cornelius kom og tog den . 
Hvorcornelius kom fra , var ingen hemmelighed . 
Han kom fra København og havde konen og 

Asmadæus med sig . Konen kaldte han Mathilde . 
Hun var høj , mager , ganske blond , og bar sin 
pjaltesvøbte højde stiv og strunk . Der var ikke 
flere end to rynker i hele hendes smalle , lange 
ansigt ; de sad ved munden og gik ned efter ; 
resten var glat , blank hud . Panden skinnede 
som det hårde , polerede ben , og øjnene sad 
under den , lyseblå og kolde , og så ud , som 
lukkede de sig aldrig , men så på alting , så 
stift og roligt på alt . Den gang var Asmadæus 
seks år , blåøjet og blond og lignede sin moder . 
Men hvad Cornelius havde taget sig for inde 
i hovedstaden , var ingen kommet under vejr 
med . Han havde haft en kasse med blikkenslagerværktøj 
med sig og forstod at lodde og lappe , 
kunne også sætte hank på et flødemål og 
tud på en tagrende , men havde ellers fingre 
til , hvad det skulle være , mest til små fiksheder 
af alle slags . Men noget større arbejde havde 
aldrig nogen set ham udføre . 
Rønnen havde familien ganske ladet skøtte 
sig selv . Vinden blæste tagskægget i tjavser , 
regnen åd kalken af i store flager , og der 
stak gammelt papir i gamle ruderevner . Kun 
havens jord fik sig hvert forår nogle ny kartofler . 
Rønnen var byens usleste og familien 
den fattigste i sognet . Når undtages høstens 
tid sad Cornelius altid hjemme og pillede med 
et eller andet , — når undtages høstens tid og 

i ny og næ en søndag , der trak ham til købstaden 
og ud på natten gav ham døddrukken 
tilbage . Mathilde gik til hånde på gårdene , 
her og der , hvor der var lidt at skaffe , skred 
tavs hjemmefra og tavs tilbage . Og Asmadæus 
løb med byens børn , sad i skole , vogtede ungkvæg , 
svin og gæs , fik lidt føde og mange prygl , 
men var mest ude . 
Bag ved huset løb det stendige , hvor Asmadæus 
havde gemt sin femogtyveøre . Det skilte 
husets bid have — og længere henne naboens 
kalvevænge — fra de brede marker . 
Asmadæus stod derude , mens solen gik ned , 
og stirrede på græstotten . Han var den gang 
tretten år gammel og kendte hver sten i diget , 
lod øjnene løbe hen over det og bøjede sig 
så mod græstotten og trak den langsomt ud 
og stod og pillede den i stykker , strå for strå . 
Så bøjede han sig på ny , stak fingeren ind og 
følte , at femogtyveøren lå der , drev ned langs 
diget , sprang over og kom gennem kalvevænget 
ud ved gadekæret . 
Der legede de skjul , drenge og piger . 
— saltebrød for mig , en , to , tre ! brølede 
Asmadæus , som havde han været med hele tiden . 
Signe var imellem dem . 
—- kom her ! sagde han og tog hende i hånden 
og trak hende med sig , — jeg skal vise dig et 
gemmested  ! 

og så løb han med hende ned forbi rønnen 
og om bag diget . 
— Hys ! — sæt dig ned ! hviskedee han . 
— er du tosset ! — det er alt for langt borte ! — 
de hitter os aldrig ! 
Asmadæus tyssede på hende og tav . 
Så smilede han pludselig . 
— der ligger den inde ! sagde han . 
— hvad for en ? 
— pengene ! 
Signe så ikke på diget ; hun stirrede på 
ham . 
— har du beholdt den ? 
Asmadæus smilede hemmelighedsfuldt . 
— det er ikke sandt ! 
— stik fingeren ind ! 
— har du ikke givet din far den ? 
— stik fingeren ind , siger jeg ! 
— det er ikke sandt ! 
Men hun løftede alligevel hånden for at få 
fingeren ind mellem de to sten . 
Asmadæus smilede stadig . Men lige som hun 
havde hånden ved hullet , væltede han hende 
bort med et ryk . 
— det er løgn ! sagde han . 
Og så trak han hende med sig tilbage langs 
diget og ud på vejen . 
De blev set , og der blev slået for dem . 

— det er din skyld ! sagde  .hun og rev sig 
løs fra ham . 
Han lo blot og lod hende skøtte sig selv resten 
af aftenen . 
Da det var blevet mørkt , drev drenge og piger 
hver til sit , og Asmadæus gik hjemefter , fornøjet 
og varm af legen . 
Men som han var ret ud for huset og ville 
svinge ind , blev han pludselig stående . Der var 
lys tændt , men ruderne duggede , så han kunne 
ikke se igennem dem . Heller ikke så han ; 
han lod blot blikket stjæle sig hen over ruden 
og tog så et par skridt , så han kom uden for 
lyskilen og lidt forbi huset , ind i mørket . Det 
gik hurtigt . Men der stod han så . 
Han havde ikke lyst til at gå ind . Ikke 
fordi det kedede ham , eller han ikke var træt . 
Det var han . Der kom blot over ham så ustyrlig 
en længsel efter , at noget ville hænde her 
ude i den fri luft og give ham påskud til at 
blive borte en stund endnu . Han stirrede ud i 
det store , kolde mørke , lyttede og slentrede 
videre ad vejen . Men der var intet at høre , 
intet at øjne , og ingenting skete . Han var ene 
ude , og højt oppe sad stjærnerne og stirrede 
tavse på ham alene . Og han tiggede et nu 
den stille nat , der gemte over så meget liv , 
om at slippe blot et løst får hen til ham , at 

han kunne give sig i lag med noget , der tog 
tid . Men natten var karrig . 
Så vendte han om og gik hjem . 
Han strøg træskoene sagte af sig og stod 
duknakket og tog forsigtig om dørklinken , men 
blev så med et en anden , løftede hovedet og 
lod klinken smelde . 
Hans moder var ene i stuen . Han så det 
straks . Hun sad ved den lille bliklampe og 
stoppede , og løftede blot øjnene , idet han kom ind . 
Men denne dumpe fred og ro trykkede Asmadæus . 
Han løftede armene og gabede højt . 
Fluerne summede henne om lampen og kravlede 
rundt om den på bordpladen . 
Moderen bed et stykke garn over . Så så 
hun på ham med sine underlige , vidt åbne øjne . 
— er du ikke i seng endnu ? 
— klokken er da ikke så mange ! 
Hun så på ham , eller på luften i stuen , 
så på et eller andet , som var foran hendes 
øjne . 
— jeg troede , du lå derinde ! sagde hun , som 
dukkede denne tanke op af et hav og druknede 
påny deri . 
Asmadæus stod henne ved døren til sengekammeret . 

— sover han ? spurgte han og løftede sin ene 
fod og så ned på den og gav sig til at klø 
sig på vristen . 

— nej . 
— hvor er han da ? 
— nede på gården . 
Asmadæus slap foden ned . 
— hvad skal han der ? 
— der var noget , som skulle laves med det 
samme ! 
Asmadæus hulede sin hånd og strøg den ned 
over dørstolpen , som ville han fange fluer . 
— skal han have penge for det i aften ? 
— det skal han vel nok . 
Asmadæus gav et grynt fra sig ; det var noget 
luft , der pludselig blev stikkende i struben . 
— nå — så kan han jo få dem for jungen 
med det samme ? sagde han og snurrede rundt 
på hosehælene og drev ind i sovekammeret . 
Men han trak døren til efter sig , så der blev 
ganske mørkt . 
Han klædte sig af , ganske mekanisk . Han var 
fuldstændig kold , trosset stiv indvendig . Nu kunne 
han længe nok tigge natten og alle mulige vidunderlige 
magter om hjælp . Nu blev sagen vanskelig . 
Nu var han opdaget . 
Det slog ham pludselig , at han havde båret 
sig dumt ad , — opdaget måtte han jo , hvordan 
det så var gået , blive . 
Men han ville ikke opdages , ikke give sig . 
Klø fik han . Det havde han fået så mange 
gange . Men røbe sig skulle han ikke . Døje 

det hele som en uskyldig ! Der var nok en eller 
anden udvej at komme på , blot man fik tid 
til at tænke sig om , og-blot faderen ikke kom 
ligestraks . 
Tænderne klaprede i munden på Asmadæus . 
— han skal vel til byen og drikke sig fuld i 
morgen ! tænkte han for at varme sig ved lidt 
overlegenhed . 
Men så var faderen der . Han hørte ham 
trampe ind i stuen ved siden af . 
Asmadæus lukkede øjnene . Fiffigheden sagde 
ham , at han burde lade , som om han sov som 
den gode samvittighed . Men øjnene ville ikke 
i , og faderen blev inde i stuen ved siden af . 
Han hørte ham rumstere med et eller andet , så 
underlig uroligt ; men han hørte ham intet sige . 
— han har fået pengene ! kom det omsider 
med faderens stemme , ganske lavmælt , og han 
hørte ham ikke rumstere længere . 
Der var ingen , der svarede . 
— han har fået pengene , siger jeg ! 
Denne gang var det hvast og højt . 
— ja , det hører jeg ! 
Det var moderen . Det kom så uanfægtet og 
roligt . 
— hvor har han gjort af dem ? 
— ja , det ved han vel nok , når du spørger 
ham  ! 

— han sagde , der var ingen hjemme ! Det 
var løgn ! 
— du slog ham jo ! 
— det var løgn , siger jeg ! 
— han ved nok , hvor pengene er henne ! 
— ja vist så ! — og vi er grever og baroner ! 
— og femogtyve øre det bare skidt ! — det 
var løgn , siger jeg dig ! — men jeg skal pille 
den knægt for hans humør , kan han tro ! 
Døren til sengekammeret fløj op . 
— herut af sengen ! 
Asmadæus nøjedes med at sætte sig mygt over 
ende . 
Cornelius krummede sig og tog et langt , katteagtigt 
skridt hen imod ham og åd ham med 
øjnene . 
— du har fået pengene ! 
— ja ! 
Cornelius’ hånd ramte ham , før han fik 
dækket sig . 
— hid med dem ! 
Men Asmadæus havde begge arme for sit 
ansigt . 
Cornelius greb om dem og rev dem til side . 
— hvor er de ? 
Asmadæus tav så længe , han turde . 
— jeg havde tabt dem ! stammede han omsider , 
da Cornelius begyndte at ruske . 
Tabt dem  ! 

Cornelius rev og sled i ham . 
— hvor ? 
— på vejen  ! 
— ud med dig og find dem ! 
Han lettede ham halvt ud af sengen , men 
smed ham så tilbage , vendte sig , spyttede og 
drev ind i stuen . 
Det var jo derfor , jeg kom så sent hjem , 
— jeg gik og ledte efter dem ! skingrede Asmadæus 
op og kastede sig hulkende ned i halmen . 
Lidt efter var Cornelius tilbage i døren . 
— i morgen går du med mig derned  ! Jægermesteren 
vil tale med dig ! 
Asmadæus lå og græd , græd af al sin evne , 
og fandt i gråden den beskæftigelse , han havde 
ledt efter den hele aften , — græd , til han ikke 
længer vidste , hvad der var sandhed og hvad 
løgn , græd sig ind i en stor , ulykkelig forvirring . 

men i en pause hørte han stemmerne inde i 
stuen . 
Det var faderen , der talte , sky og lavmælt . 
— dér skal en anden en stå som en frakker 
og kræve penge , som er betalt ! 
Han hørte moderen le , tørt og kort , som et 
vrinsk . 
— ja , det var skade , at du ikke kunne få 
dem to gange ! — det var nok værd at prygle 
et barn for ! 

så sank Asmadæus sammen af træthed og sov . 
Da han vågnede den næste morgen , måtte 
han op og vaske sig særlig omhyggeligt . Han 
gjorde alt , hvad faderen ville , men på en 
underlig bleg måde . 
De fulgtes ned ad vejen , hver på sin side . 
Asmadæus fornemmede ikke blodet i sig . Solen skinnede , 
der var fugle i luften , og duggen dryppede 
fra træernes halvdøde blade . Men det 
svømmede alt sammen forbi ham som noget 
underlig tomt og koldt , noget ligegyldigt , der 
var alt for vidt og stort . 
De kom ind til jægermesteren . 
Han sad i sit trange kontor og røg sin morgenpibe 
og talte sammen i en protokol , der lå på 
hans skrivebord . 
— nå , det er dem , Cornelius ! Sæt dem , 
Cornelius  ! 
Brillerne kom op på hans pande , og han 
drejede sig i stolen . 
— sæt dem  ! 
Cornelius satte sig , og Asmadæus blev stående 
ved døren og hagede sig fast i sin hue . 
— ja , vi blev jo enige , ikke sandt ? 
— jo , hr . Jægermester ! 
— har de sovet på det ? 
— ja . 
— og hvad siger du , min dreng ? 
Jægermesteren så hen på Asmadæus . 

— ja , jeg har ikke sagt ham noget , kom det 
langsomt og forlegent fra Cornelius , — jeg ville , 
at jægermesteren selv skulle fortælle ham det ! 
Jægermesteren smålo og rokkede med hovedet 
som den , der beskedent frabeder sig , at man gør 
et stort nummer ud af ingenting . 
— holder du af dyr , min dreng ? spurgte han . 
Asmadæus sagde ja . Han havde sagt ja til , 
hvad det skulle være . 
— vil du hjælpe Jørgen røgter med at passe 
køerne i vinter ? 
— ja . 
— ja , så er sagen jo i orden . Og det bliver 
ved opholdet og føden og fire kroner om måneden , 
som de får og gemmer til ham , til han 
er konfirmeret . 
Cornelius rejste sig . 
— ja , tak , hr . Jægermester  ! Og så begynder 
han i morgen ! 
Jægermesteren fik atter b rillerne ned på næsen 
og bøjede sig over protokollen . 
— ja . 
Cornelius ville gå . Men ved døren blev han 
stående . 
— det var blot det , stammede han , — jeg 
synes , jeg ville sige jægermesteren det , — at 
han havde tabt femogtyveøren , — og så turde 
han ikke sige det . Det var derfor , jeg kom for 

skade at kræve den i aftes . Jægermesteren må 
undskylde ! 
Den gamle jægermester så op . 
— herregud ! sagde han . Ja , så er her en 
anden , Cornelius ! 
Cornelius takkede så mange gange . 
Så gik de . 
Men Asmadæus var , som om han havde fået 
vinger og fjer og kunne flyve hen over alle ting , 
kæk og modig og glad . 
Oppe på vejen standsede han på et ganske 
tilfældigt sted . 
— her var det , jeg tabte den , far ! sagde han 
og gav sig til at lede . 
Cornelius hjalp ham . 
Men de fandt den ikke . 
Hen på aftenen fik Asmadæus fat i Signe og 
trak hende om bag diget . 
— stik hånden ind ! sagde han , — den er der ! 
Signe stak hånden ind og stod med femogtyveøren 
i den . 
Hun var ganske bleg . 
— hvad vil du med den ? spurgte hun med et 
og så rapt på ham . 
Asmadæus blev forlegen . 
— giv mig den ! sagde hun hurtigt . 
Og han gav hende den . 

Iii . 
Det blev et koldt og klamt efterår . Køerne 
måtte tidlig på stald og med køerne Asmadæus . 

men det var blot morsomt . Ikke fordi en stald 
og en række køer var noget nyt for Asmadæus . 
Det var på en hel anden vis , at stalden og 
køerne var ham til behag og ydede ham et opmuntrende 
tidsfordriv . 
Han stod — det var en af de første aftener — 
midt i den smalle fodergang og fejede med en 
skævslidt riskost murstensgulvet rent for det hø , 
der flød efter fodringen . Lettede han et ben , 
kunne han til begge sider sparke en ko på 
mulen . Lige over hovedet på ham hang staldlygten 
og lyste op på det lave lofts ormædte 
brædder , og støvtykke spindelvævstråde dinglede 
frit ned i luften og virrede langsomt ud 
og ind for varmen fra lygten og prustet fra 
mulerne ; blot en flue surrede forbi dem , svang 
de sig , og der var fluer uden tal , og de var 
alle vågne . Og lygten skinnede ned på de 

nærmeste hornede hoveder , på de blanke muler 
og de lyse horn , og foran sig så han horn og 
muler i to tætte rækker blive borte i mørket og 
hørte de tynde jærngrimer rasle mellem mætte 
støn og pludselig , fluetirret huggen . Luften var 
varm og fed af fordøjet velvære . 
Asmadæus var ene . Jørgen røgter sad inde i 
borgestuen og hvilede sine halvfjerdsindstyveårige 
lemmer . Det var denne ensomhed , der , 
mens han stod og drev med kosten , pludselig 
forærede Asmadæus alle disse køer , gjorde den 
hele stald til hans og satte hans hjerne i bred , 
velhavende bevægelse . 
Og han fejede videre , sindigt , grundigt og 
omhyggeligt , sådan som man pynter og piller 
med sit eget , og udtænkte imens små forbedringer , 
som han ville indføre , — for eksempel 
lave en ny kost , — hvis-------- 
men der ramlede det hele , — thi kosten var 
jægermesterens , og med det samme måtte Asmadæus 
af med den hele besætning . 
Døren til gården stod åben . Han var midt 
ud for den og så over koryggene ud i aftenen . 
En bred stribe gult lys faldt fra borgestuen 
inde ved siden af ud i mørket . De spillede 
på harmonika derinde . Lysstriben ramte helt 
over på ladelængen og malede en hvid , skinnende 
kalkfirkant frem på den . 
Asmadæus fejede videre . Den harmonika satte 

sin mageløse musik i velhavenhedens sted . Han 
fejede så festligt , stolt som en gammel Karl , der 
tjener penge og frit omgås andre voksne , og 
smed så jægermesterens kost i en krog og drev 
ind i borgestuen . 
Der var ingen , der lagde mærke til ham . 
Han satte sig nederst ved enden af det lange 
bord , på vindusbænken , lige inden for døren . 
Rundt om bordet hang — langt fra hinanden — 
fem seks mandfolk med albuer og arme ind 
over den brede , fedtede plade . Ovre i hjørnet 
i halvmørket , alene for sig selv , spillede Lars 
staldkarl sin harmonika , bøjet over den , og vippede 
lydløst takten med sin højre træsko . Men 
ved siden af ham stod en dør på klem , og det 
var døren ind til pigekammeret . 
Asmadæus hørte på spillet og hørte på 
stemmerne . Det var alt sammen så storartet , 
men mest af den grund , at han hørte med til 
det hele . 
Så kom der et halvgammelt pigehoved frem 
i kammerdøren og stirrede ned på Lars staldkarl . 

— kan vi snart få fred ? skreg det op . 
En af mændene ved bordet vendte sig på 
vittige folks træede måde . 
— skal du barsle , Stine ? 
Hovedet henne i døren drejede sig sejt og indædt , 
som sad det på en rusten halshvirvel . 

— det blev dog , gud ske lov , ikke ved dig ! 
Den vittige mand spyttede . 
— føj ! føj ! — du er jo næsten på alder med 
min mor , Stine ! 
Mændene gryntede , og hovedet var væk . På 
Lars staldkarl gjorde det hele ingen virkning ; 
han spillede og blev ved at spille og tog ikke 
øjnene fra sin harmonika . 
Men den vittige havde et ord endnu . 
— du kommer til at vise dig i den bare særk , 
Stine , hvis du vil ha’ os ud ! råbte han . 
Der var ellers ingen , der lo . Kun Jørgen 
røgter larmede . Han havde fået hoste og sad 
vissen og tjavset og gylpede og hvæsede og blev 
våd på kinderne . 
Døren til pigekammeret blev smækket i , men 
atter revet op på klem . Man hørte fnis derinde . 
Den vittige mand havde fået blod på tanden . 
— er du skæv , Lars ! — sådan og sidde der 
og spille svensk ! 
Denne gang så Lars i vejret med to store , 
mørke øjne , der trak som et tungt , dorsk uvejr 
hen over den vittige . 
I det samme gled døren til kammeret helt op . 
Der var sort derinde . Men i det mørke dørgab 
stod en høj , lys pige , på bare ben , i skørt og 
særk , med hænderne i siden og hovedet løftet 
akkurat så meget , at hendes blik kom til at 
måle mandfolkene ovenfra og nedefter . 

— å hør , du Asmadæus ! sagde hun på bredt 
og festligt svensk , — mit tørklæde hænger på 
dørstolpen lige inden for i stalden ! 
Asmadæus stirrede på hende . Han sad fast , 
kunne lige med et ikke røre sig , ikke andet end 
stirre , og så var han som oversvømmet af hendes 
blik . 
— kan du ikke hente det , — pøjke ? 
Han bøjede pludselig hovedet , rejste sig ludende 
og gik ludende ud . 
Og han kom duknakket tilbage og drev over 
gulvet og rakte hende det . 
Hun stod endnu i døren . 
Men som han gav hende tørklædet , bøjede hun 
sig ned og slog armen om hans Hals . 
— søde lille svend ! trallede hun ømt på sit 
svensk , slap ham og slog døren i . 
Asmadæus så sig fjottet om og mødte lutter 
lystige mandfolkeblik . 
— skal man være dreng for den mær ! mumlede 
han og gik som en mand tilbage til bordet . 
— nå , Lars , giv os så en svensk ! bad en , 
som var blevet smittet af den vittige . 
Lars var faldet i staver . Men pludselig klemte 
han løs på harmonikaen , svang den foran sig , 
nikkede takten med hovedet og trampede til 
med træskoen . Til sidst rejste han sig ,- snurrede 
langsommeligt et par gange rundt og stoppede 

så op og lod harmonikaen hvæse ud i en lang , 
drævende tone . 
Han stod midt på gulvet . 
— Derer lige godt krummer ! sagde han drabeligt 
som en , der er blevet tvunget til at være 
åbenmundet , og slog med hovedet hen imod 
den lukkede dør . 
Så stak han harmonikaen under armen og 
drev ud . 
Men da han kom forbi Asmadæus , tog han 
ham i nakkekraven . 
— du kan vare dig , din hvalp ! — og det kan 
i andre med ! sagde han og trampede ud . 
Mandfolkene så efter ham og skubbede sig 
bedre til hvile på armene . 
— det er en djævel , den Lars ! sagde den 
vittige . 
Derover gryntede de andre bifaldende . 
— hun er sgu heller ikke fra himmerig ! faldt 
en anden ind . 
Men dermed gik passiaren i stå som mellem 
folk , der er på det rene med , at der er sagt 
noget , som kræver omtanke . Sådan sad de 
tavse en tid ; så tog de private mindelser om 
seng og søvn og nye halmviske i træskoene 
overhånd og slog al anden filosofering ihjel . 
De brød op og gik hver til sit . 
Asmadæus fulgte Jørgen røgter . 
Han gik bag efter den gamle , op gennem den 

smalle fodergang . Da de var under lygten , 
stoppede Jørgen op . Lygten hang så lavt , at 
de kunne nå den med hænderne , og Asmadæus 
strakte sig for at tage den ned . Jørgen så på 
ham med sine irrede øjne . 
— jeg er her vel nok endnu ! sagde han gnavent 
og lettede lygten ned og bar den ind i 
røgterkammeret . 
Det lå oppe i den ene ende af stalden . To 
båse var taget ned og nogle gamle brædder 
slået op til væg . Inde bag dem var andre 
gamle brædder slået sammen til en stor kasse , 
der var Jørgens seng og fyldt med halm og 
skidne dyner . Oven over den hang et gammelt 
væggeskab med en skævt gabende dør . I muren 
sad en lille firkantet rude ; bag den var den 
sorte nat . Og under ruden lå Asmadæus på 
halm bag tre brædder . 
Jørgen satte lygten på gulvet , fik et hosteanfald , 
skød træsko og vest af sig og krøb så 
under dynen og blev borte med bukserne på . 
— sluk lygten ! snærrede det nede i bræddekassen . 
Men straks efter kom Jørgen til syne 
igen , lettede lygten op , pustede den ud og lod 
den dumpe , så det klirrede i dens glas . 
Asmadæus lå vågen . Fluerne summede , ude 
i stalden prustede det . Der var hedt af kvægdunst , 
varmt af dyr . 
Han lå og tænkte på så meget , på hende 

svensken , på larses harmonika og på karlenes 
tale , på tørklædet , han havde hentet , og 
på den arm , hun havde slået om hans Hals . 
Men først og sidst var han glad , vel til mode og 
spændt . Det var forbavsende så meget , der 
måtte kunne hænde i denne verden . 
Han gik den næste dag og ventede , og ventede 
den følgende ; ikke på noget bestemt ; han 
havde blot fået færten af , at der var noget til , 
som havde større fart på end en kostald og en 
fejekost . 
Dagene var delt således for Asmadæus , at 
hver anden var han oppe i skolen , hver anden 
hos jægermesterens køer . Oppe i skolen sad 
han og gabede og gad ikke drive børneleg , og i 
stalden rørte han lemmerne som en Karl for at 
vise , at han havde kræfter til at være med i 
dette med fart på . 
Så var det en eftermiddag ved aftenmalkningen . 
Svensken sad og malkede den fempattede , 
og Asmadæus stod ved siden af den . Der 
måtte altid være en ved hånden , når den fempattede 
blev malket . 
Men Asmadæus så på svensken og ikke på 
den fempattede . 
Hun sad med spanden mellem sine knæ og 
det rødprikkede hovedtørklæde ned over panden , 
og mælken strålede mellem hendes fingre . 
Så slap hun med sin højre hånd og strøg 

sig over panden . Derved faldt hendes øjne på 
Asmadæus . 
— står du der og patter på fingrene , lille ! 
Sagde hun og malkede videre med den venstre . 
Asmadæus blev rød . Han havde stået og set 
så dybt på hende , at han intet svar kunne finde . 
— skal du ha’ lidt patte , svend ? 
Hun drejede den fempattedes yver , som ville 
hun stråle ham op i ansigtet . Men derover blev 
den fempattede urolig . Asmadæus måtte gribe 
den i hornene . 
Svensken malkede færdig . Så rejste hun sig , 
gav koen et hug i siden med malkestolen og 
klemte sig ind bag den næste 
men inden hun satte sig , lagde hun begge 
arme ind over koens ryg og så , med hovedet 
på siden , på Asmadæus . 
— pst ! hviskedee hun . 
Han kom . 
Og over koens ryg tog hun hans hoved mellem 
begge sine hænder . 
— gå og sig til Lars , at han lister ind på 
loen og skærer hakkelse ! sagde hun sagte , nikkede 
til ham og satte sig til at malke . 
Asmadæus bøjede sig ned mod koens hovedtøj 
og gav sig til at pille ved det . Så skrævede 
han op i fodergangen og gik langsomt sin vej 
og vågnede ikke , før han hørte sine træsko 
klapre mod hestestaldens stenbro . 

der stod Lars og smurte seletøj . 
— du skulle over i loen og skære hakkelse ! 
Lars smurte videre . Han så ikke op fra seletøjet . 

— du skulle over og skære hakkelse ! 
— skulle jeg det ! — så ! 
— ja ! 
Lars dyppede børsten . 
— det er vist noget , vi selv bestemmer ! 
— ja , nu har jeg  .sagt det ! 
— farvel og hils den gamle ! 
— det var svensken , som sagde det ! 
Lars kørte sværtebørsten frem og tilbage over 
selen i et par lange tag . Så vendte han ansigtet 
mod Asmadæus og vrængede et smil . 
— du er da et farligt fjols ! 
Asmadæus begreb i det samme , at det var han , 
og blev stejl . 
— ja , nu har jeg sagt det ! gentog han for at 
få sat punktum for dumheden og gik . 
— tror du , hun har noget at kommandere 
her ? hørte han Lars triumfere efter ham . 
Asmadæus var flov og havde ikke lyst til at 
gå ind i kostalden igen . Han gjorde sig et 
ærinde om bag længerne , og der blev han , til 
han vidste , at nu måtte malkningen være forbi . 
Men som han kom ind i gården , så han 
svensken i mørket smutte ind ad loporten . 
Han stod og lyttede , om Lars skar hakkelse . 

men der var ingenting at høre . 
Så gik gangdøren ovre i stuelængen op , og 
der faldt et bredt lampelys ud over stentrappen 
og rendestensbrættet . Jægermesteren stod i døren . 
— Lars ! brølede han og ventede . 
Asmadæus fik fart på over mod kostalden . 
— å , skaf mig fat i Lars ! 
Jægermesteren gik ind , og Asmadæus stak i 
løb op til hestestalden og råbte . 
Men der var ingen , som svarede . Asmadæus 
var helt inde i selekammeret og ude omkring . 
Lars var ingen steder . 
— Lars ! — hvor fanden er den snøbel henne ? 
Jægermesteren var atter ude i døren . 
Men da kom Lars frem af mørket og blev 
skældt ud . 
Og som Asmadæus ville ind til køerne , slog et 
par arme ned om ham og snurrede ham rundt . 
— lille , snilde Asmadæus ! 
Det var svenskens stærke , bløde arme . 

Iv 
så var det en snevejrsaften hen ad jul . Asmadæus 
var i borgestuen , og der var alle karlene 
og et par af pigerne . De sad om det lange 
bord . Ude i gården tumlede vinden mellem 
længerne ; der gik hyl igennem mørket ; og 
sneen prikkede evindelig på vinduet . 
Lars var der , og svensken var der ; men de 
sad langt fra hinanden . 
Der var kommet en ny Karl til november , en 
stor , lyshåret knippel med et ansigt som en 
buget træskosnude . Han sad lige over for svensken 
og stjal sig til at se på hende . 
Pludselig plirer den vittige med øjnene og 
siger over til knippelen : 
— Lars har en harmonika ! 
Knippelen gaber over på ham . 
— hva’ ? 
Men den vittige nikker til Lars . 
— du skulle låne ham den , Lars ! 
Lars sad ganske uberørt . 
Men svensken lo af fuld Hals . 

da fik Lars en hoven mine på . 
— hvad rager det mig ! sagde han , uden at 
nogen var på det rene med , hvad det var , han 
svarede på . 
Den vittige strøg sig om hagen . Der var så 
stille , at enhver kunde" høre skægstubbene kradse 
mod hans ru håndflade . 
— skal vi så lege kispus ! smiskede han . 
Lars flyttede lidt på sig ; han lo fedtet . 
— ja , det kunne være plaser ! 
Den vittige så på Lars med to fiffigt missende 
øjne . 
— kanske du ser dig om efter en kapellan , 
Lars  ? 
Svensken blev ganske overgiven . Hun trallede 
en forlibt visestump og sendte Lars de øjne , 
der hørte til . 
Men Lars lod sine øjne glansfuldt glide over 
på knippelen . 
— ja , hvad gi’r du for hende ? spurgte han kry . 
Knippelen sad som et tungt stykke træ . 
-- hæ ! hostede han langt om længe og så 
snedig ud . 
— byd du bare ! sagde Lars opmuntrende . 
Da brast knippelen ud i et stort , hvidt tandgrin . 
Svensken så kælent over på knippelen . 
— vil du se varerne ? spurgte hun og smøgede 
ærmerne op over albuen og spændte musklerne 
i de nøgne arme . 

— nåda , Lars ! 
Den vittige huggede ham i siden . 
Larses øjne spændte mellem knippelen og 
svensken ; han så på dem begge to , og hans 
blik var fuldt af sveden nysgerrighed . 
— varerne er gode ! sagde han . 
Svensken sendte ham et fingerkys . 
— gud forbande mig ! tror jeg ikke , han sidder 
og takker i aften ! 
Lars gabede og gav sig god tid . 
— men hun slikker også røgterdrengen ! sagde 
han , rusten efter gabet , og lettede på armene , 
som ville han strække sig , men lod dem falde . 
— du er jo mor til drengen , svenske , ikke 
sandt ? frittede den vittige . 
Svensken strakte sin arm ud og rev ham i 
håret . 
— uf ! skreg hun og tog fingrene til sig , — 
han snakker og er ikke tør bag ørene ! 
Den vittige gned sig i hovedet og strøg sig 
om ørene . 
— Lars , sagde han tørt og så på ham , du 
bliver ikke af med hende ! 
— hø ! svarede Lars , ikke det ! 
Det kom så tæt og nøgternt som et bøsseskud . 

svensken så hen på ham . Så slog hun 
armene over kors , løste dem pludselig op igen 
og klaskede den flade hånd mod sin bug . 

— nej , — det er der sørget for ! sagde hun 
så nøgternt som han . 
Karlene lo , og pigerne fnisede . 
Men Lars blev med et bleg . Så rettede han 
sig og så ud som den , der i farten sætter alting 
ind og snapper den første den bedste beslutning . 
Han stirrede over på knippelen , der sad og 
gloede besindigt på svensken . 
— tag øjnene til dig ! Hvad glor du på ? 
Men nu blev den vittige sagtmodig . 
— stop ! stop ! Lars ! — du sagde jo selv , det 
var plaser ! 
— han kan jo komme ! truede Lars hysterisk . 
Han sad og rokkede ubeslutsomt . Så så han 
sig , som i pludselig rasende ro , om efter noget 
for sine hænder og greb en træske og hev den 
over i panden på knippelen . 
Pigerne skreg , og karlene fik hovederne i 
vejret . Svensken lo hånligt . Men knippelen 
tog skeen mellem sine fingre , så på den og 
brækkede den langsomt . Da det var gjort , sendte 
han Lars et såre roligt øjekast . 
— kom ud på gulvet ! skreg Lars og skrævede 
op fra bænken . 
— halløj ! — høj ! 
Karlene var om ham . 
Men Lars rev sig løs og tog et par ubændige 
skridt hen imod knippelen . 
Da så knippelen på svensken . Hun sad 

ganske bleg og støttede hovedet i begge sine hænder 
og så frem for sig . Men hun rørte sig ikke . 
Så rejste han sig , lagde sine hænder på det 
tunge bord , så det skubbedes , og slentrede ud 
på gulvet og stillede sig op foran Lars . 
Han sagde ikke et ord og foretog sig intet , 
stod der blot . 
Så sad larses knyttede næve ham i synet . 
Og så lå de på gulvet . 
I det samme var pigerne ude af døren , nede 
i køkkenet . 
Karlene stod om de to , sled lidt i dem og endte 
.med at se til . Nede bag køkkenet blev døre 
revet op og smækket i . 
Så kom jægermesteren farende , i åben slåbrok 
og med brillerne skævt over næsen . 
— hvem er det ? — herop ! — hvad satan ! 
— slås i ! 
— det er Lars ! var der en , der mumlede . 
— herut af gården med dig ! skreg jægermesteren . 

de to rejste sig . 
Lars stod og tørte blodet ud over sit ansigt 
med bagen af sin hånd . 
— sådan en æsel ! — pak sit tøj i morgen 
den dag og få sin løn og kom af sted ! 
Lars brummede . 
— hold mund , slyngel ! 

jægermesteren stirrede ham sønder og sammen , 
gik og smeldede døren i efter sig . 
Men da han var gået og enhver i færd med 
at drive til sit , bød Lars dem helt fredsommeligt 
farvel hver og en . 
Til sidst var bare svensken tilbage . 
— ja , farvel  ! sagde han . 
Hun stod og stirrede på ham . 
— hvad er det for en komedie ? 
— komedie ? smilede Lars . 
— render du fra det ? 
— ja , du hørte jo , hvad han sagde ! 
Hun stod og svinglede med overkroppen . 
— men når det nu var løgn ! 
— hvad for noget ? 
Hun så på ham som en kat , der drukner , 
på den tørre strand . 
— og jeg ikke var med barn ! sagde hun og 
stod og lunkede ham med sine øjne . 
Lars så usikkert på hende . Så hev han op 
i bukselinningen . > 
— så kunne du blive det ! svarede han . 
Og dermed gik han . 
Men ude i sneen rendte han på Asmadæus , 
som stod og lurede . 
Lars fløjtede ham sagte hen til sig og fik ham 
med sig et stykke ud i mørket og blæsten . 
Der stod de med sneen om ørene og op om 
benene . 


— kunne du komme over dem , når de var 
sammen , skal du få en mark ! Jeg skal nok la’ 
dig vide , hvor jeg er ! sagde Lars og drev fløjtende 
fra ham for at pakke sine sager . 
Asmadæus var ikke rigtig på det rene med 
beskeden , ikke ligestraks . Det med Marken forstod 
han , og det holdt han fast på . Men som 
han æltede tilbage , fik han pludselig færten af 
det andet med . Han havde siddet halvsovende 
og bare været optaget af mundhuggeriet og slagsmålet , 
som et barn gaber på voksnes gebærder . 
Men nu blev gammel snak , som han og kammeraterne 
havde drevet på grøftekanter og afsides 
steder , pludselig til faste ting for ham . Han 
begreb og blev stolt og dermed lysvågen og fik 
lyst til på stedet at prale med sin erfarne 
indsigt . 
Han stampede gennem sneen hen til borgestudøren 
og kiggede ind . 
Der sad svensken ved bordet og tudede stille 
og tørte- sig under næsen . 
Asmadæus listede sig ind og satte sig og så 
på hende . 
Så tog han mod til sig . 
— er du ked af det ? spurgte han . 
Men hans spørgsmål kom noget ængsteligt . 
Svensken hørte det ikke . 
— det skal du ikke græde for ! formanede 
han så . 

svensken så på ham som på en hund , der 
tigger . 
Så måtte Asmadæus gøre sig gældende og 
frem med indsigten . 
— han spurgte mig , om jeg kunne komme 
over jer , når i var sammen ! sagde han og 
pustede sig op . 
Svensken stoppede et øjeblik med gråden og 
så på ham , som havde han bjæffet . 
Da afleverede Asmadæus sin gevinst . 
— han lovede mig en mark for det ! sagde 
han , — men jeg gør det ikke ! føjede han til og 
opgav store ting for at trøste . 
Men svensken rejste sig og væltede ham med 
et spark ud af døren . 
— din skidne møgvender ! hvæsede hun . 
Og Asmadæus lå med munden fuld af sne 
og spyttede . 

v 
det var blevet sommer . 
I stalden var der kun et par køer , som skulle 
kælve , ellers lå den tom og fejet . 
Jægermesteren var inde og så til dem , — 
det var en aften ved titiden , — ogasmadæus og 
Jørgen var på vej til sengen , og Jørgen var fuld . 
— ja natten går nok ! sagde jægermesteren 
og pirrede med sin stok den ene af køerne på 
baglåret . 
— hia ! medgav Jørgen overlegent . 
— det er fælt så meget snavs , der sidder 
dem op ad fjerdingen ! blev jægermesteren ved . 
— ja , jeg ka’ sgutte bide kagerne af ! drævede 
Jørgen . 
Jægermesteren plirede med de gamle øjne og 
så ned på ham . Jørgen , som altid frøs , stod 
med begge de hjulede ben viklet ind i halm 
helt op til maven . 
— Pas på , at de ikke tage r fejl og æder dig ! 
Sagde jægermesteren og rystede på hovedet 
og gik . 

Asmadæus og Jørgen kom ind i kammeret , og 
Asmadæus krøb i seng og lagde sig til at repetere 
præstelektien i hovedet . 
Men Jørgen satte sig på sengekanten . 
— hi ! lo han , som havde han fat i en ustyrlig 
grinagtig tanke . 
Det varede heller ikke ret længe , så kom den . 
- nu ligger hun deroppe og flæsker sig ! 
Hikkede han , og hans stemme svømmede ud i en 
vidunderlig snøvlende godten sig . 
Asmadæus vidste på en prik , hvor hans lallende 
tanker var henne . Det var konen , Maren 
oppe i huset ved vejen , han fedtede med . 
— det er sgu ikke som den gang , da man 
var kusk og havde frakke , — knapper — knapper 
i frakken , — da man var stupige med lommer 
i forklædet ! 
Jørgen rystede på hovedet . 
- hvad skulle jeg med hende ! — skældes 
ud — og få grøn sæbe smidt mellem øjnene ! 
I det samme brølede den ene af køerne langt 
og ondt 
— hold kæft ! — det går sgu af sig selv ! 
Jørgen sank forover og foldede sig sammen . 
Så nikkede han betydningsfuldt , et par gange . 
— han lå i med hende ! 
Asmadæus havde hørt historien før , ved lignende 
lejligheder . Han , det var jægermesteren . 
Pludselig slog Jørgen i sengefjælen . 

— jeg vil ha’ en gård for det ! — skal man 
gå her og svine ! — dævlen gale mig ! en 
gård ! — men hun kan blive i huset med sin 
kæft og sit skidt ! 
Så rejste Jørgen sig og rumsterede en stund 
omkring . 
— dævlen gale mig ! hikkede han . 
Og så væltede han sig i seng med halmen 
om benene , sukkede som et hornet kreatur og 
snorkede ind . 
Asmadæus lå vågen og repeterede . Ikke 
fordi det morede ham . Men han var ked af 
jægermesterens køer og ville gerne snart konfirmeres . 
Derfor lærte han sine lektier . Så 
så det ikke så langvarigt ud , syntes han . Og 
konfirmationen gav jo forandrede livsforhold . 
Da var det , han hørte et støn ude i stalden . 
Det lød sådan , at han lettede sig på albuen . 
Så hørte han det på ny . Det kom ikke fra de 
to køer . Det kom fra et menneske og lød så 
jamrende , at Asmadæus blev kold på ryggen . 
Han stirrede ud i den lyse nats halvmørke , 
hørte det på ny , trak i bukserne og fik brædedøren 
op på klem . 
Ovre langs staldens halvhvide væg stavrede en 
skikkelse frem , standsede og støttede sig med 
hele sin krop til væggen , og vaklede videre . 
Asmadæus stod et øjeblik og sloges med alle 

mulige fornemmelser . Så skød han døren op 
og listede ud i stalden , over efter skikkelsen . 
Han kom den ganske nær ; den hørte ham ikke . 
Det var svensken . 
Hun bar en lille kludebylt under armen . 
— hvad er der med dig ? spurgte han drengebrydsk . 

svensken vendte et kridhvidt ansigt imod ham . 
Hun for ikke sammen , vendte blot dette hvide 
ansigt imod ham , svarede intet , men famlede 
videre . 
Asmadæus gabede på hende og fulgte med . 
— hvad er der på færde ? 
Hun så ikke på ham , men åndede en sagte 
tyssen fra sig . 
Han blev underlig højtidelig til mode . 
— fejler du noget ? 
Da famlede hun pludselig efter hans hånd og 
fandt den og klemte den ind i sin og beholdt 
den og trak ham med sig . 
— hjælp mig ! hviskedee hun . 
Asmadæus forstod ingen ting . 
— snilde du ! — barn ! sagde hun . 
— hvor skal du hen ? 
Men pludselig satte hun sig på en bør , der 
stod , tumlede ned i den og sad der . 
— du skal gå ind og sove ! hviskedee hun og 
gispede efter vejret , — du skal sove ! gentog hun 
og greb om børens rand med den hånd , hun 

havde fri , og så på ham med et gnistrende 
blik , der brændte af vred vilje , men hurtig sluktes , . 
— jeg hørte jo , du gav dig . 
Hun virrede med hovedet . Så strammede 
hun sig op . 
— du er jo fuld  ! 
Asmadæus lo . Nu forstod han . 
— ja en af os ! 
Hun svarede ikke , men hendes hvide ansigt 
fortrak sig , som om hun væmmedes dybt og over 
al måde . 
— vil du rende din vej ? spurgte han . 
— ja ! 
— ja , jeg skal ellers ikke sladre ! 
Svensken rejste sig langsomt fra børen . 
— du er god ! — farvel , svend ! sagde hun 
mildt , uden at se på ham , og vaklede videre . 
— hvor vil du ellers hen ad ? spurgte Asmadæus 
og gik bag efter hende . 
— lad mig om det ! snærrede hun . 
— hvorfor vil du gå ? — du kan jo ikke ! 
Hun svarede ham ikke . 
— du lugter ellers ikke af brændevin ! 
Svensken trak overlæben op , så hendes tænder 
skinnede i mørket . 
— det må du godt sige , jeg gjorde , hvis 
nogen spørger dig derom ! 
De stod i stalddøren og så ud over møddingen 
i den disede , duggede nat . Det var tyst 

og svalt , og over dem stod himlen med spredte , 
blege perlemoderskyer . Der stak en greb i 
møddingen lige uden for stalddøren , og en kat 
for skræmt afsted og blev borte om længehjørnet . 

— gå du nu ind , Asmadæus ! hviskedee hun 
og skubbede til ham med den ene hånd , — 
gå ind , og sig så ikke , at du har set mig , 
uden — uden — sig , at du ikke har set mig ! — 
du er en god pøjke , Asmadæus , — du har altid 
været så snild imod mig ! — gå nu ind ! 
Og da han ikke rørte sig , tog hun ham om 
halsen med den ene arm og kyssede ham blidt 
og længe på munden . 
Derover blev Asmadæus pludselig modig og 
ville omfavne hende . Men i det samme løb hun 
hovedet lige mod ham , med rasende fortrukket 
ansigt og ville øjne . 
Skrub dig nu ! skrub dig , dreng ! 
Han gik forfjamsket ind i mørket . 
Hun stod stille i portåbningen og stirrede 
efter ham . 
— går du ! hvæsede hun efter ham . 
Han sjokkede langsomt ind langs båsene . 
Hun stod stille og lyttede . 
— er du der ? spurgte hun langt om længe , — 
Asmadæus ! 
Han svarede ikke , men blev stående , gemt i 
mørket , og stirrede på hende . 

hun bøjede sig sammen som en , der lider 
store smerter , og klynkede sagte . 
— er du der ? Asmadæus ? spurgte hun lidt 
efter igen og så ind i den store , sorte stald . 
Så gik hun langsomt og slingrende ud til 
møddingen . Hun standsede hvert øjeblik  .og så 
sig tilbage . Hendes skikkelse gled som en utydelig 
skygge rundt i mørket . Han kunne ikke se , 
hvad hun foretog sig , han så kun skyggen 
blive mindre , som om hun bukkede sig dybt derude 
i natten . Så skubbede han træskoene af 
og listede sagte langs båsene . 
Da han kom frem i porten , så han hende . 
Hun lå på knæ og huggede , med begge hænder 
om møggreben , i møddingen og skrabede en 
stor dynge til side , lod så bylten falde ned i 
hullet og begyndte at skrabe og dække til igen . 
— hvad er det , du har i bylten ? spurgte han 
sagte og var ovre hos hende . 
Hun blev liggende og så op på ham uden 
at svare . 
— hvad er der i den ? 
Hun stammede og rokkede med overkroppen 
som en , der har tandpine . 
— nå ? spurgte han iltert , — sig du det kun ! 
— du skal ikke bilde mig ind , at det var noget 
af dit eget ! 
Hun lo kort og pustende . 

— nå ! sig det ! — var det sølvtøj ? spurgte 
Asmadæus og stirrede hende ind i ansigtet . 
Hun gav et eneste kort latterhvin fra sig og 
faldt med albuen ned i møddingevandet , så det 
sprøjtede op om dem . 
— ja , jeg skal nok holde mund ! sagde han 
forvirret og godmodigt . 
Hun rejste sig med besvær , greb om hans arm , 
trak ham med sig og tumlede frem ved siden af 
ham og hulkede stødvis som et barn , der har 
slået sig . 
— jeg er så træt ! klagede hun og knugede 
hans arm fast til sig , — lad mig sidde her og 
hvile , mens du går ind "og lægger dig ! 
— lad mig hellere følge dig lidt ! foreslog 
han . 
— jamen så skal du straks gå ind og lægge 
dig ! — vil du love mig det ? 
Hun stirrede spændt på ham , medens hun 
spurgte . 
— ja ! hviskedee han . 
Hun gik tungt ved hans arm . 
— å nej ! gå hellere ind nu ! udbrød hun og 
skubbede til ham ved stalddøren . 
Han blev forskrækket som før og hævede 
armen som for en lussing , da han så hendes 
ansigt . 
— ja , ja ! nu går jeg ! drævede han og slentrede 
ind . 

de stod længe i mørket og lyttede efter hinanden . 

da hun langt om længe , krumbøjet og sagte 
jamrende , listede bort ud ad vejen , sneg Asmadæus 
sig efter hende . 
Han fulgte hende i afstand langt op ad vejen . 
Så gik han tilbage til møddingen og begyndte 
at lede og grave der , hvor hun før havde gravet . 
Et par gange listede han ud ved ledet og 
så op ad vejen og gik tilbage igen og gravede 
og fandt omsider bylten . 
Han kastede den fra sig , stod lidt og så på 
den og løste så dens klude . 
Der lå et lille nøgeht barnelig . 
Asmadæus stirrede på det . 
Der stod en pil på gærdet . Duggen dryppede 
fra dens blade , og Asmadæus hørte hver 
dråbe falde . Så kastede han på ny den varme 
gødning over liget og turde ikke se sig om , 
da han var færdig , turde ikke gå tilbage gennem 
den lange , tomme stald , men sneg sig om 
i gården og ind gennem døren ved siden af 
borgestuen og begravede sig i sengen . 
.  .  . Det var tredjedagen derefter . Asmadæus 
kom trækkende hjem fra Marken med en ny ko , 
som skulle kælve . * 
da han kom forbi møddingen , stod herredsfogeden 
der og jægermesteren og et par af 
gårdens folk .' en betjent fra købstaden stod 

med sin hånd om svenskens arm , og knippelen 
stangede i møget . 
En time efter kørte de med svensken . 
Asmadæus stod i døren til kostalden og så 
efter dem . Han hørte ikke , at Jørgen råbte 
på ham . Der var en af køerne , der kælvede . 

vi 
svensken var borte . 
I borgestuen gik snakken vidtløftigt om hende 
et par uger frem i tiden , og Asmadæus lurede 
på hvert ord , der faldt . Det var mest gisninger 
og forklaringer om sådan og sådan . Der 
var allerede alskens eventyr i gang om begravelsen 
ude på møddingen . Svensken selv havde 
ingenting sagt . Ikke et ord . Hun havde blot 
ført herrerne ud på møddingen og peget . Den 
evig barslende Stine fandt , det var svært , at hun 
kunne støtte på benene , og skældte herredsfogeden 
ud for et dyr af et mandfolk . 
Det kløde Asmadæus i struben for hver ny 
krønike han hørte . Han sad med munden fyldt 
af sin bedre viden , og ærgerrigheden red ham 
og lokkede for ham , at nu kunne han blære sig . 
Men han turde ikke . 
Der var ikke noget bestemt , han var bange 
for . Så meget forstod han jo nok , at han 
kunne blive blandet ind i sagen , og han havde 
et fattigbarns skræk for politiet . Men det var 

ikke det . Der sad i hans drengehjærne en 
fornemmelse af at være bleven medvider i noget 
af den slags , som kun betros de pålidelige , — 
og så en skræk for lig , en ubestemt angst for 
dette døde barn — og for dets moder , for 
svensken , for hendes øjne den nat og for hendes 
hvide ansigt . Han havde en tåget fornemmelse 
af , at talte han , ville han , når han blev ene , 
kunne høre dem klage sig , både svensken og 
det døde barn , som havde han forrådt en stodder , 
han havde lovet at holde hundene fra . Og 
mere end for alt andet var han angst for denne 
klagen . 
Og så , inde bag alt det andet , lå der en 
lille forvirret barnesorg . Han havde holdt så 
meget af svensken , så meget , at han gik om 
dagene og overførte hendes ulykke på sin 
moder og måtte tvinge sig selv til at se sagen 
virkelig an for ikke at komme til at græde 
himmelhøjt . 
Imidlertid gik tiden sin gang , og den dag 
kom , som den var kommet hvert evige år , da 
gårdens folk skulle have deres skovtur . 
Det var en dag midt i juli , kort før høsten 
skulle begynde . 
To fjællevogne , stoppede med langhalm , var 
rullet af gårde med selskabet . Der var kommet 
et par venner og bekendte med ; træskolarses 
Signe sad mellem pigerne . 

turen gik til en skov , som lå en mils vej 
borte . 
Dér kom man af ved skovløberens hus . Han 
havde lange træborde stående under granerne 
bag huset , og der lugtede af tørverøg vidt 
omkring . Det varme vand til kaffen var bestilt 
i forvejen . 
Asmadæus drev ind i skoven , alene og på 
må og få . Der var ingen , der spurgte efter 
ham . 
Heller ikke savnede han det . 
Det var år og dag siden , han havde været i 
en skov . Skov var næsten noget , som ikke 
hørte til verden . Verden var en kostald og en 
skolestue og den smule vej , der løb imellem 
dem . 
Han gik og så på dit og dat . Fugle kom , 
og fugle fløj . Der lå kviste strøede efter 
vindens lune , og al slags Duft parredes , hvor 
al slags Duft mødtes . Det var så let at trække 
vejret . 
Og der var intet som helst af alt det , der 
hørte til den daglige kedsommelighed , men lutter 
nye ting at se på . Det var ikke , fordi Asmadæus 
netop i det øjeblik tænkte på svensken . 
Han følte sig blot med et så lettet , så frisk 
langt ned i halsen , som om han havde ligget 
med et væltet halmlæs over sig og pludselig var 
blevet fri af det . 

derfor gik han ikke længer , stod blot og 
fedede sig med Duft og sol og fuglefløjt og 
vendte kry tilbage til kaffebordet og kilede sig 
en plads til ved siden af Signe . 
Der sad han , og der sad hun , og ingen af 
dem sagde et ord . Signes kjole var vokset nedover 
og blevet halvlang , og hun lo med pigerne 
og så på karlene . 
Asmadæus var fyldt med tale , men vidste 
ikke , hvor han skulle begynde og fandt ikke ud 
af det , før de alle sammen rejste sig og Signe 
med dem . 
Men da forstod han , at noget , som der lå 
vægt på , var ved at glippe for ham . 
- du ! Signe ! sagde han . 
Signe lod , som om hun ikke hørte det . 
— kom lidt ! bad han og gik hende nærmere . 
Hun vendte sig uvillig . 
— hvad er der ? 
— kan du ikke høre ? 
— vi skal danse ! sagde hun utålmodigt og 
så efter de andre . 
— de danser vel ikke med dig ! 
Hun vendte sig fornærmet . 
— sådan en tosset dreng ! 
Men nu trak Asmadæus hende i kjolen . 
— du kan vel sagtens komme ! 
— kan du ikke passe dig selv ? 
— jeg vil fortælle dig noget ! 

hun vendte sig om imod ham . 
— det kan være lige fedt ! 
Men hun blev stående . 
— kom nu ! 
— hvad er det ? 
— ja , du kan jo komme ! 
Han nikkede med hovedet ind imod skoven , 
så på hende og gav sig til at gå . 
Og hun fulgte ham , ganske langsomt . 
De gik en stund , og han sagde ingenting . 
— nå ? spurgte hun til sidst . 
Men der var ingenting , Asmadæus ville fortælle 
hende , ikke noget bestemt . Og endda gik 
han og var så spændt og fyldt , at han havde 
feber . 
Så stjal han sig til at se på hende . Han 
gjorde det hurtigt , som om det var noget , han 
greb til . 
— du er blevet så stor ! sagde han . 
Hun slog med nakken . 
— det kan vel være dig det samme ! 
— ja ! sagde han nedtrykt . 
— nå ! — kan du så lade mig gå ! 
Men det kunne han ikke . Han var så underlig 
fjottet lykkelig og syntes , at det var herligt 
at være i hendes nærhed . 
Men Signe belavede sig på at gå . 
— jeg ved mere end alle de andre ! sagde 
han med et . 

— hvad er det , du vrøvler ? 
De var standset begge to . 
— sæt dig her ! 
Det var under en gammel bøg . 
— hvad skulle jeg det for ? 
Det var heller ikke det , han ville sige . Han 
tænkte på helt andre ting . Men han forstod , 
at han måtte stikke de andre ud , hvis han 
ellers ville holde på hende , — og det var det 
eneste , han ville . 
Hun målte ham og så på bøgens mossede 
rødder . Men hun satte sig ikke . 
— kan du snart få det sagt ! 
— jeg så svensken den aften ! 
Signe stod , som om hun ingenting hørte . Så 
stirrede hun pludselig på ham og lo . 
— sikke noget løgn ! 
— det gjorde jeg ! 
— hvor ? spurgte hun rapt . 
— på møddingen ! 
— du fredsens , så du lyver ! 
— det gjorde jeg ! 
— hvad så du ? 
— jeg så , hun gravede det ned ! 
— er det sandt ? 
Asmadæus blev forvirret og ganske bleg . Han 
vidste jo nok , hvad han sagde , og så , at nu 
havde han hende . Men eftersom han rykkede 
frem med hemmeligheden , angrede han det , 

som om han købte hende med alt for store 
penge . 
— hvor stod du ? spurgte hun . 
— i stalden . 
— hvor vidste du det ? 
— jeg hørte , hun gav sig ! 
— gav hun sig ? 
— ja ! 
— så du hende ? 
— jeg så også barnet ! 
— du er jo tosset ! 
— jeg så det ! 
— så du også barnet ? — så du det ? 
— ja ! 
— hvor så du det ? 
— jeg gravede det op , da hun var gået ! 
Signe stod så bleg som han . 
— hvordan så det ud ? 
— det var dødt ! 
— gravede du det op ? 
Asmadæus nikkede . 
— uh ! — og det turde du ! 
Hun så på ham , nysgerrig og forfærdet , så 
pludselig ned på hans hænder og blev stiv . 
— lad mig være ! skreg hun og løb . 
Som om han havde gjort den mindste bevægelse . 

Asmadæus stod alene i den tomme skov . Nu 
havde han røbet det hele —og havde ingenting 

for det . Ikke andet end en lummer fortrydelse . 
Hun snød ham . Og så var det slet ikke det , 
han ville sagt hende . Nu var der ikke længer 
noget nyt ved skoven . 
Han gik tilbage til de andre . Det kom ham 
alt sammen så besværligt for , at han med et 
blev ligeglad . 
Der dansede Signe — med Lars . 
Lars måtte være kommet til , et eller andet 
steds fra . Han var i fineste puds . 
De dansede på grønsværet , mellem fem seks 
andre par . 
Da de havde danset af , fik Signe øje på 
Asmadæus . 
Hun så flygtigt til ham , gik sin vej og kom 
tilbage og blev ved at kredse om ham . 
Så kom hun hen til ham . 
— jeg er tørstig ! sagde hun . 
Asmadæus så sky ned . 
— ja , jeg har ingen penge ! sagde han . 
Men Signe holdt sig ved ham og så af og til 
så besynderlig nysgærrigt på ham . 
— kan du ikke låne nogen ? spurgte hun . 
— jeg ved ikke ! 
Men i det samme kom Lars over grønsværet . 
Asmadæus så op på ham , langt og tøvende . 
Så gik han hen til ham . 
— Lars ! 

Lars stoppede op , med hatten i nakken og 
cigar i munden , og så ned på ham . 
— hvad satan ! 
— jeg kom over dem — i loen — en middag ! 

— hvad gjorde du ? 
— du lovede mig en mark ! 
— hvad gjorde jeg ? 
Men i det samme tog Lars cigaren af munden , 
stod et øjeblik ganske stille , greb så hatteskyggen 
med to fingre , skød hatten ned i panden 
og slog sig på bagdelen . 
— Kys mig der ! sagde han og gik . 
Asmadæus sluskede af , sluskede den hele 
aften rundt her og der og drog sig længst bort , 
hver gang Signes øjne kom over ham med deres 
store , stive stirren . 
Men da vognene var spændt for , og selskabet 
skulle hjem , var Asmadæus borte . 
Først en stund efter kom han frem af skoven 
og drev hjemad . 
Månen skinnede , marker og gårde lå i 
den skønneste dis , og Asmadæus traskede afsted . 

først gik han en stund og gnavede sine øjne 
fast i hjulsporenes duggede grus . Han var så 
misfornøjet , at han som Jørgen røgter , når 
han var ædru , gav fanden i al ting , — mest 
måske , fordi han nu skulle gå her og trave 

og ikke var kørt med de andre . Det var kommet 
over ham i et storsnudet øjeblik ; men nu var 
publikum borte og dermed storsnudetheden . 
Han gik og ledte gnavent efter , hvorfor han 
egentlig gik her , og så på vejgruset med det 
had , som han ikke nænnede at opvarte sin egen 
dumhed med . 
Det for et øjeblik igennem ham , at han lige 
så godt med det samme kunne dreje af og 
drive ud ad fremmede veje , så han aldrig mere 
kom til præst eller degn eller jægermester , og 
så lade alting tumle med ham , som det selv 
ville . 
Men derved blev han mildere til mode . Thi 
tilfældigheden er en stor tåge , som det gør 
doven og godmodig at tænke på . 
Han så sig om , og hans pludselige vandrelyst 
blev til det ganske jævne , at han gav sig 
god tid . 
Inde på en græsmark lå der noget , som 
han ikke rigtig kunne se , hvad var . Det lignede 
i månedisen en stor forsamling grå kampesten . 
Han skrævede over grøften ; det var underligt 
at se sådan en hoben store sten midt på 
en mark med græs . Da lettede med et alle 
stenene sig , stod , løb i flok et langt stykke , 
stod på ny , bomstille , og gav pludselig fra sig 
en mangfoldig rislende lyd . Asmadæus krummede 

sig , lyttede , slog så armene ud og sendte 
et langt og skingrende lammedriverfløjt ind i 
månedisen . 
Og da han var ude over grøften igen , var 
der ikke det ringeste i vejen med ham . 
Langt ude omkring var der huller i disen . 
Dér faldt månen på hvide gavle . Og stod 
der en pil ved vejen , dryppede duggen så 
sindigt og langsommeligt , som var fred og ro 
det evigste og pålideligste , der var til . 
Asmadæus tænkte kun på det , han så . Derved 
tog den ene tanke den anden . De skiftede 
som hans ben , uden at han mærkede det . 
Et stykke fra et hus stod der en ko ved 
grøftekanten . Tøjrekøllen lå nede i grøften . 
Han flyttede koen og varmede sine hænder over 
dens mule . 
Da han kom ned mellem bakkerne , hvor jægermesterens 
gård lå , slog han ind på markstien . 
Dér lå disen som en tæt damp , hvid i 
måneskinnet og dér stod Asmadæus med et 
under den onde tjørn . 
Det var en gammel busk , som havde et slemt 
ry på sig . Når nogen brød en af dens kviste , 
kom en eller anden nede på gården i fortræd . 

den havde Asmadæus ikke tænkt på , og 
disen havde skjult den . 

nu stod den der pludselig og blev stor i 
tågen , stod der ensom på Marken og svulmede , 
som spilede den sin onde sjæl ud i den stille 
nat . 
Da Asmadæus blev den vaer , stak han i løb 
og var hjemme , før han vidste det . 

vi 
næste gang Asmadæus skulle til præsten , 
hændte der ham følgende . 
Han havde gået og drevet på vejen for at 
komme , ligesom de skulle ind , drevet for at 
undgå kammeraterne . Han havde en ubehagelig 
fornemmelse af , at Signe havde sladret . Det 
var i sin orden , at hun havde gjort det ; det , 
han havde betroet hende , var jo dog noget andet 
end den almindelige barnemad , som de andre 
opvartede med . På sin vis var han stolt . Men 
sagen bar på den anden side så meget i sig , 
at han ikke kunne finde ud af , hvordan han 
skulle te sig . Derfor valgte han at komme sidst , 
sådan at ingen fik tid til at spørge . Og under 
overhøringen kunne han altid sidde og tage mål 
af miner og øjekast og indrette sin stilling . 
Og han kom sidst . Døren skulle lige lukkes , 
da han sneglede ind . 
Han satte sig imellem dem , og overhøringen 
begyndte og gik sin gang , som den plejede . 

men Asmadæus så sig ikke om . Han valgte 
at stirre hele tiden på præsten . 
Præsten var en køn , ung mand med et stort , 
brunt hår og fint , spidst skæg , og han havde 
pænere tøj på end selve jægermesteren . Han 
gik der op og ned foran dem og hørte dem i 
salme og katekismus og så på den , han hørte , 
med et par venlige , brune øjne , der var fulde 
af Ros og bifald og så ud , som rettede han 
dem på en blot for at jævne de mange højtidelige 
ord . Det var helt behageligt at se på ham , 
og når han talte om gud , blev gud til lige så 
pæn en mand som han . 
Da han standsede ved Asmadæus , rejste Asmadæus 
sig op og afleverede , hvad han kunne , så 
roligt , som stod han i selve himmerig . 
Men da han satte sig , stjal han sig til at se 
ned over kammeraterne . Det var ganske uvilkårligt . 
Det var , ligesom om han pludselig 
huskede noget . 
De stirrede alle sammen på ham . 
Asmadæus blev hed i kinderne , men fik på ny 
øjnene på præsten og lod , som om han var optagen 
af det ene fornødne . 
Men timen gik , og da den var til ende , var 
Asmadæus lige vidt . 
Derfor tog han det parti at skubbe sig frem 
mellem de første , der ville afsted . 
Da var det , præsten kom hen til ham . 

— vent et øjeblik , min dreng ! Jeg har en 
kurv kirsebær til jægermesteren ! 
Asmadæus blev stående . Men det blev de 
andre også . De , som havde hørt det , blev alle 
sammen stående et øjeblik og så på ham . 
Så drev de langsomt ud . 
Præsten stod henne ved døren til sit værelse . 
Han havde hånden på låsen . 
— kom blot her ind ! sagde han , da den sidste 
var gået , og åbnede døren . 
Asmadæus fulgte ham . 
Det var en stor stue , han kom ind i , fuld af 
bøger langs væggene . Midt på gulvet stod et 
bord med mange spredte papirer . Vinduerne 
var åbne ud til haven , og tæt uden for dem 
stod et stort kirsebærtræ , fuldt af sorte bær 
og med trøskede stivere under de nederste 
grene . 
Præsten gik hen til vinduskarmen og tog en 
spånkurv . 
— her er den ! sagde han , — du må gerne 
spise af dem , når du blot ikke tager dem alle 
sammen  ! 
Men kurven satte han fra sig på bordet . 
— vent et øjeblik , min dreng ! 
Han trak en stol frem fra væggen og skubbede 
den hen bag Asmadæus . 
— dér kan du sætte dig ! sagde han . 
Selv blev han stående . 

- er du bange for den ? 
Asmadæus satte sig yderst på stolen . 
Præsten gik over gulvet , hen til det åbne 
vindu , og stod en stund med ryggen til ham 
og så ud i haven . 
Så vendte han sig , men blev stående henne 
ved vindvet . 
— sig mig engang , sagde han langsomt , — 
er det sandt , at du så den svenske pige den 
aften , da hun gik sin vej ? 
Asmadæus stirrede ned i gulvet . Det var ham 
ikke muligt at svare . 
Præsten ventede . 
— du må forstå , at der er ingen , der vil 
dig noget ondt i den anledning , sagde han omsider , 
— jeg allermindst ! — jeg ville blot gerne vide det ! 
— ja ! hviskedee Asmadæus . 
— det er altså virkelig sandt ? 
— ja ! 
— jeg skal sige dig , — jeg har jo selv været 
barn engang , — og jeg ved jo nok , at man 
sommetider kan gå hen og fortælle en historie 
— sådan for at ens kammerater skal misunde en  ! 
Præsten så på ham . 
— jeg lå og repeterede min bibelhistorie ! 
Stammede Asmadæus og turde ikke se op . 
Præsten lod , som han overhørte det . 
— du så hende altså ? 
— ja ! 

præsten blev stående , med hænderne hvilende 
om vinduskarmen bag sin ryg . 
— og at du bagefter gravede barnet op ? 
Stolen sved Asmadæus . 
— ja ! hviskedee han . 
Præsten så bestandig på ham . 
— har du tillid til mig , min dreng ? spurgte 
han stilfærdigt . 
Asmadæus tav , men bøjede hovedet . 
— sig mig , — hvorfor gjorde du det ? 
Asmadæus tav . 
— hvad tænkte du dig , det var , hun gemte ? 
Asmadæus så hen over gulvet . 
— jeg vidste det ikke ! stammede han . 
— nej , men noget må du jo have tænkt dig 
ved det , ellers havde du jo ladet det ligge ! 
— det var vel ikke hendes egne sager , tænkte 
jeg ! fik Asmadæus møjsommeligt frem . 
Præsten rystede ganske svagt på hovedet . 
— har du så let ved at tænke dig , at et 
andet menneske kunne gå hen og stjæle ? 
Svaret var nær faret Asmadæus ud af munden ; 
han hørte præstens spørgsmål som en Ros for 
hurtigomtanke og var allerede begyndt at knejse . 
Da pustede luften i stuen hans opblussende 
frejdighed ud og bragte ham på bedre tanker . 
Men omslaget kom så brat , at han blev rød 
og varm i hovedet . Og ved denne rødmen lod 
Asmadæus det blive og svarede ikke . 

— er du så nysgerrig ? spurgte præsten og 
fik et øjeblik et misfornøjet drag om sin mund . 
Så gik han over gulvet og hen til Asmadæus 
og stod lige foran ham . Asmadæus stirrede på 
urkæden , der hang i bugt over hans vest . 
— se på mig , min dreng ! bad præsten . 
Asmadæus løftede sine blå øjne . 
— det er altså virkelig sandt alt sammen ? 
- ja ! 
— du så det ? 
— ja ! 
Præsten stod , som sank disse korte svar til 
bunds i ham som sten , der faldt i et spinkelt , 
vidt spilet net og drog det sammen og nedefter . 
Så strøg han Asmadæus over håret . 
— det gør mig så ondt , at du har set det , 
sagde han sagte , — du , som endnu er et barn  ! 
Han trykkede sin hånd fast mod asmadæuses 
isse , så han tvang hans hoved tilbage og hans 
øjne mere åbent imod sine . 
— men har du set det i din enfold , blev han 
dæmpet ved , så tro blot på , at gud har gjort 
dig dette for at lære dig det dybeste af alt , medlidenhed . 
Tro blot ikke , at livet er så stygt , 
fordi det rammer en enkelt så hårdt !  .  .  . Ja , 
du ser på mig ! 
Han tog pludselig sin hånd til sig og vendte 
hovedet bort og tav en tid . 
— bevar den enfold , hvormed du har handlet ! 

sagde han omsider og så hen over Asmadæus , 
hen på væggen , — gud har villet det bedste 
med dig ! Det vil du forstå engang . Du skal 
blot huske , at ser du noget stygt , så søg at 
finde det , som undskylder det , selv om det er 
et nok så ringe fnug ! 
Han blev stående et øjeblik . Så gik han 
hen til bordet , tog kurven med kirsebærrene 
og gav Asmadæus den og skød ham hen imod 
døren . 
— ja , gå så kun , min dreng ! 
Ude på vejen lå kammeraterne på lur for 
at passe Asmadæus op . 
Men han bed dem af og fik dem fra sig . 
Da han vel var alene , standsede han midt i 
solskinnet og trak vejret dybt . 
Var det ikke værre ! 
Han gik så let i træskoene og mærkede ikke 
til middagsvarmen . 
Da han var ud for træskolarses hus , sad 
Signe på grøftekanten og strikkede . 
Han standsede og så på hende . 
— du kan ellers vente dig ! sagde han . 
Signe stirrede på ham , så underlig nysgerrigt , 
sådan som hun havde stirret på ham om aftenen 
ude i skoven . 
— hvad er der ? spurgte hun . 
— du har nok ikke sladret , vel ? 
— om hvad ? 

— det kan du spørge præsten om ! — han 
vil snakke med dig ! 
— hvad har jeg sladret ? 
— men du bliver ikke budt til at sidde i 
sofaen , — sådan som han er gal på dig ! 
Signe så lidt usikker ud . 
— du har kanske siddet i præstens sofa , hvad ! 
— det har jeg vel nok ! — og fået kager til ! 
— hvorfor ? 
— for at jeg ikke skulle være ked af , at du 
havde gået og snakket , kan du begribe ! . 
Signe strikkede et par masker . 
— bild mig det ind ! sagde hun lavmælt . 
•— du kan jo se , her er kirsebærrene ! — 
men dem skulle jeg tage med til jægermesterens . 

hun stirrede på kurven og fra kurven på 
ham . 
— hvordan er det , du ser på mig , — står 
der nogen bag ved mig ? spurgte Asmadæus , men 
vendte sig ikke og tog ikke sine øjne fra 
hendes . 
Sådan stod han en stund . Så slog han på 
en gang øjnene ned og bøjede hovedet , stod 
lidt og pillede ved det store rabarberblad , der 
dækkede kurven , og kastede så Signe en håndfuld 
bær over i skødet . 
Dermed gik han og vendte sig ikke før langt 
nede på vejen . 

Viii 
Asmadæus blev konfirmeret og kom , ved 
jægermesterens bistand , i lære på købstadens 
største malerværksted . 
Han stillede derinde en novemberaften , med 
et sæt hvidt arbejdstøj , et par skjorter og nogle 
strømper i en papirspakke under armen . Regnen 
havde opblødt papiret og seglgarnet skåret det 
igennem . Og Asmadæus selv var gennemblødt . 
Vandet dryppede fra kasketskyggen ned på 
gulvmåtten , da han stod og bankede på mesterens 
dør . 
Der kom ingen . Han stod i ti minutter og 
bankede . 
Så gik en dør længere henne i gangen op , 
og der faldt en smule lys ud på en lang , lyseblå 
væg . 
— de er ude ! sagde et gammelt fruentimmerhoved , 
som stak ud gennem sprækken . 
— jeg skulle være her ! 
— er det den ny dreng ? 
— ja . 


hovedet forsvandt , og straks efter viste hele 
fruentimmeret sig med en køkkenlampe i hånden . 
Hun løftede lampen , så lyset faldt på 
Asmadæus . Der stod de og så på hinanden . 
— du er ellers ikke af de mindste ! sagde 
hun og mimrede med en underlæbe , der hang 
udover og blev ved at mimre , som kunne den 
ikke finde tilbage til de ormædte tænder . 
— ja kom så , i guds navn  ! 
Hun knirkede rundt og stavrede med den 
osende lampe op ad en snæver , stejl trappe . 
Øverst oppe var der en dør , som peb og 
klagede , da den blev forstyrret , og bag den en 
lang og stille loftgang . Lampelyset skar som 
et gult grin ind i det lumre mørke og sneg sig 
hen over sparrer og spindelvæv , til det slog 
fladt ud over en lille lav dør , som sad hvidmalet 
midt i en uhøvlet brædevæg . 
Den gamle bankede , og der lød et : kom ! 
Hun fik døren op , fyldte først selv åbningen 
og gav så plads for Asmadæus . 
Det første , han så , var tre senge . De to var 
nyredte og tomme . I den tredje lå der et rødhåret 
menneske og læste i en bog . Ved siden 
af sengen stod der et bord , og på det brændte 
der en lampe . 
— satan så de tramper , Bine ! sagde mennesket 
og skubbede gnavent på sig . 

— det er vel ikke deres bræder ! mimrede 
Bine . 
— nej men ørene er sgu mine ! svarede det 
læsende menneske . 
Bine så ikke på ham . 
— ja , vi er jo ikke alle sammen kommet til 
verden i går ! sagde hun med en stemme , der 
knirkede som gulvets gamle bræder . 
— du skal vel have noget i skrutten ? 
Det var Asmadæus , hun vendte sig til . 
Asmadæus stod endnu og så sig om . 
— du har måske spist ? 
— nej . 
— ja , så skal du jo ! 
Og Bine trådte atter gulvets orgel og forsvandt . 
Asmadæus så på mennesket i sengen , og 
mennesket så på Asmadæus og havde lagt sin 
bog på dynen og lå og glattede med begge 
hænder sit røde hår , så det lå fældet og 
blankt til begge sider for den hvide skilning . 
— det er fanden til elefant ! sagde han . 
Asmadæus var helt benovet . Den rødhåredes 
stemme var af samme slags som jægermesterens 
og præstens . Han sagde ordene så kønt . Var 
det sådanne fine folk , han skulle være sammen 
med ? 
Regnen hamrede på tagstenene . 
— hvad for en seng skal jeg ligge i ? spurgte 
Asmadæus . 

han turde ikke indlade sig på andet . 
— den , du står ved . 
Asmadæus stirrede på den . 
— det er ellers farlig fint sengetøj , 1 gi’er 
den med ! sagde han . 
Den rødhårede snøftede vejret til sig . 
— tja ! pustede han gennem næsen , — 
smagssag ! 
— hvem ligger i den der ? spurgte Asmadæus . 
— Andersen . 
— hvem er det ? spurgte Asmadæus . 
Han stod og blev så livlig til mode ved at 
være i sådant et lyst Kammer . 
— svenden , naturligvis ! 
— hvor er han henne ? 
Den rødhårede gabede . 
— hos pigen . 
Asmadæus skævede langt til Andersens seng og 
tyggede besværligt på oplysningen . Han havde 
blot spurgt af snakkelyst . 
— der ligger jo en kat i den ! sagde han . 
— ja , det er en , som holder den varm for 
ham . 
Den rødhårede kløede sine hvide øjenbryn . 
— du har måske været i lære før ? 
Asmadæus overvejede sagen et øjeblik . 
— jeg har været røgterdreng ! tog han det 
parti at tilstå . 

— nå , sagde den rødhårede , — nej , min 
fa’r er grosserer i København  ! 
Asmadæus stirrede på ham . 
— det er sådan en grille af den gamle ! 
Sagde den rødhårede , — og noget skal man jo 
ta’ sig til . Om et år er den historie forbi ! 
Dermed tog han bogen og lagde sig til at 
læse . 
Asmadæus blev stående og fråsede stille 
videre på sit friske velvære . 
Så kom Bine trampende ude på loftgangen 
og afleverede en bakke med ttevand og fedtebrød 
og mimrede af igen uden et ord . 
— er der også til dig ? spurgte Asmadæus . 
Den rødhårede læste en stund . 
— hva’ ? spurgte han så med øjnene i bogen . 
— er der også til dig ? 
Den rødhårede drejede sig og så på bakken . 
— nej , jeg har , gud ske lov , overstået det ! 
Sagde han og kiggede på ny i bogen . 
Asmadæus gav sig til at spise . 
Men så fik den rødhårede atter langsomt 
øjnene på bakken . 
— ja — skidt ! sagde han , — gi’r du en bid ? 
Asmadæus nikkede . 
— tag bare væk ! 
Og det gjorde den rødhårede . Han tog den 
ene af de to rundtenommer . 
— det er da vel aldrig for fornøjelsens skyld , 

du vil være væggesmører ? spurgte han tyggende 
og vittigt . 
Asmadæus så uforstående på ham . 
— for så tage r du sgu fejl  ! 
— jeg er lige glad ! sagde Asmadæus omsider 
og så roligt på ham . 
Den rødhårede tyggede af og lagde sig til 
rette med sin bog . 
— ja , se nu ellers at komme i seng , inden 
Andersen er der ! rådede han , — han er ondskabsfuld . 

Asmadæus satte sindigt koppen fra sig . 
— er 1 ellers ikke flere ? spurgte han . 
— nej , ikke på denne tid af året . 
Asmadæus var færdig og gav sig i færd med 
at trække det våde tøj af . 
Så rejste den rødhårede sig med et på 
albuen og så over på katten . 
— Kis ! sagde han . 
Men katten lå og snurrede og rørte sig ikke . 
— har du ellers nogle penge at sætte i det 
engang ? spurgte han . 
— nej ! grinede Asmadæus . 
— ja , så er det sgu det bare skidt ! sagde 
den rødhårede og dalede tilbage i dynerne , 
som sank han blideligt ned mellem lutter sparekassebøger . 

den rødhårede læste , regnen hamrede derude 

og klunkede i tagrenden , katten snurrede , 
og lampen kogte henne på bordet . • 
Asmadæus kom i seng . 
Han lå så blødt , som om han svævede , og 
tænkte ikke på noget som helst andet . Han 
var helt og bart fornøjet med behageligheden 
og lå og hørte på den rødhårede vende 
bladene . Han nænnede ligefrem ikke at sove . 
Sådan lå han i lang tid og var omsider 
ved at falde hen . Da spøgede det ude på 
loftet , og lidt efter så han i halvsøvne et ansigt 
med et sort overskæg og to missende øjne bøjet 
over hans seng . Der gik en stund , før han 
fik besindet sig på , hvor han var . Så lå han 
lysvågen og stirrede op i ansigtet . 
— hvad hedder du ? spurgte han , som stod 
der . 
— Asmadæus  ! 
— Asma — hvad for noget ? 
— Asmadæus ! 
— hvad har du givet for det navn  ? 
— det er en røgterdreng ! snøvlede den rødhårede 
ovre i sengen og gav sig til at dunke 
dynen ind om sig , som om han stoppede til 
for sig og sit . 
Men så gik han , som stod der , over til den 
rødhårede og kørte hånden rundt på hans 
isse , så alting kom i ulave . 
— skal du ligge dér med den spøgelseallé 

midt om natten ! sagde han og gav sig til at 
trække tøjet af . 
Den rødhårede knurrede . 
Så blev lampen slukket . 
Asmadæus hørte katten snurre blidere og blidere , 
som om en kælede for den . 
Så var der ikke andet tilbage end regnen 
ude på taget . 
Og så tog velværet Asmadæus så dybt , at 
han sov . 

Ix 
Asmadæus stod inde på værkstedet og strøg 
en havebænk , og henne ved en side stod fire 
andre havebænke og ventede på ham . Sådan 
var det gået i lang tid . Lutter havebænke . 
Den rødhårede var i færd med at sætte guld 
på en gyngestol , og Andersen havde fat på 
en lang bornholmerkasse , som skulle hvidlakeres 
på det fineste . Ingen af dem havde hast . Asmadæus 
mindst . Hver gang han rettede ryggen , 
stod han en stund og så ud i gården . Den 
lå hvid af sne bag de halvt opfrosne ruder , 
og bag ved den andre ruder med bleg , blomstrende 
is . Hver gang , han så derud , var det 
med et lille forkrøblet håb om , at der skulle 
være noget at se . Og hver gang var der ingenting . 
Så tog han trevent fat og fandt for tyvende 
gang , at dette var en underlig måde at være 
levende på . Så var kostalden meget bedre ; 
der gumlede de dog og lod det fordøjede gå 
fra sig og åd på ny . Og når man ikke skulle 
se og høre og glæde sig , hvad skulle man så ? 

de par skilling , man fik for det , og som de 
gamle lå og pugede med derhjemme , var bare 
noget råddent skidt ; man kunne ikke engang 
købe en kat til at rende frem og tilbage ude i 
gården for dem . Og så var der det , at jo 
mere Asmadæus i den sidste tid tænkte over 
sagerne og kedede sig , jo rimeligere fandt han 
det , at livet burde være gratis , og ingenting 
tynge på den , der gik om og var rede til at 
fornøje sig over det . 
Der var nu den rødhårede . Ham kunne Asmadæus 
godt lide . Han fortalte så pænt , når 
de var ene . Asmadæus kunne hans hjem udenad , 
vidste hvad der stod i dagligstuen , med betræk 
og det hele , hvor meget porcellæn de havde i 
buffeten , og hvad hans faders nye vinterbukser 
havde kostet . Det var udmærket at kende til . 
Men den rødhårede var alligevel et slagværk . 
Han passede alle de klokkeslet , han var blevet 
stillet ind på . Hans arbejdslyst faldt nøjagtig 
i slag klokken seks om morgenen , stod mellem 
tolv og to om middagen og dikkede videre til 
fyraften . Men var der noget , Asmadæus aldrig 
tænkte på , så var det , hvad klokken var . 
Allermindst var han bange i den retning . Siden 
den dag inde hos præsten , var han ikke bange 
for ret meget . Han havde jo også andre erfaringer . 
Det skulle i det hele taget være noget 
underligt noget , som man ikke skulle kunne 

klare . Men over for sådan en række dødbidere 
som alle købstaden havebænke slap hans humør 
op . 
Han sad i et hul , syntes han , og vidste hverken 
ud eller ind og holdt kummerligt livet ved lige 
ved at gnave på en urokkelig tillid til store 
ting ude under åben himmel . 
Andersen sang i vilden sky . Han sang så 
storartet . Og når han sang , tog hans pensel 
sådan kælne , lange drag . 
— gud hjælpe mig ! sagde han pludselig og 
brød af med sin sang og så i overmægtig fornøjelse 
hen på den rødhårede , — jeg tror 
også din ånde er rødhåret ! 
Den rødhårede forgyldte . 
— det har den vel nok råd til ! sagde han 
tørt . 
Der var Andersen bidt af . 
— en mark pundet , hvad ! sagde han og blev 
ved at stirre på ham , — men hvad fanden er 
det , din amme har gjort ved dig ? 
Den rødhårede bevarede en overlegen tavshed . 
— du ser jo ud , som om hun havde brugt 
dit hoved til at rive fane på ! 
— jeg har ingen amme haft ! svarede den 
rødhårede og indtog en elegant stilling , som 
om han stod og beundrede det guldblad , han 
lige havde fået færdigt . 
— hvem er da den skurk , der har holdt 

livet i dig ? spurgte Andersen , men ventede 
ikke på svar og stak op i de høje toner . 
Asmadæus havde stået og set på dem og 
hørt . Han ønskede bare , at man kunne få 
Andersen til at blive ved . Men det var der 
ingen udsigt til . Andersens stemme smeltede 
ganske ud i lange , trillende bølger . 
Men så gav den rødhårede sig til at prale 
med menneskekundskab . 
— hvad er det , de er så fornøjet over , 
Andersen ? spurgte han . 
Andersen sang . 
— hvad , Andersen ? 
Andersen gjorde langsomt omkring og satte 
de missende øjne på ham og begge hænder — 
penselen stak i den ene — i siden . 
— hvad er det . der interesserer dig så morderligt ? 
Spurgte han og holdt hovedet på skrå 
og virrede i små stod med det . 
Den rødhårede skævede til ham . 
— de har måske arvet ? 
Andersen skridtede over til ham og stak ham 
penselen op under næsen . 
— så du lugter penge , lamseben ! — hvad ? 
Asmadæus stod og så til med glade øjne . 
— nu går det løs ! tænkte han , — gud ske 
lov ! 
Den rødhårede trak ansigtet til sig . 
Men Andersen lod penselen følge og sit ansigt 

hænge over den rødhåredes som en kraftig 
ladet dommedag . 
Så gav han sig til at vifte penselen frem og 
tilbage som en blomsterkost . 
— du skal nok få dine toører igen , lille 
karlemand  ! sagde han kærligt og opmuntrende 
og klappede den rødhårede ganske let på 
kinden . 
Og så drev han tilbage til bornholmeren . 
— gener dem bare ikke ! mumlede den rødhårede . 

og derved blev det , — akkurat som sædvanlig . 
Asmadæus kedede sig , og bornholmer , gyngestol 
og havebænke fik , hvad der tilkom dem . 
Alt som dagen led , blev gården derude mere 
ensom og grå i sin sne , isen blomstrede højere 
op ad ruderne , og til sidst sivede mørket frem i 
alle værkstedets kroge og tog det alt sammen 
ind i sin dybe død . 
Den aften krøb Asmadæus tidlig i sin seng 
og rullede sig sammen under dynen . Men han 
sov ikke . Han lå og tænkte på de marker og 
veje , som han ikke så , — om brakjorden stak 
igennem endnu i brune pletter , og om rugen 
kunne nå at knibe en grøn tunge over sneen , 
om der lå driver , om de havde kastet , og om 
kragerne gik på gadekæret og hakkede i gamle 
træskoviske , — bare på det , om himlen havde 
været tyk og blå til sne i eftermiddag . Han 

blev så lind om hjertet , at han måtte stikke 
knoen mellem tænderne og bide i den . Der 
lå han da og bed så længe , til han fik alle 
sine tanker bidt sammen til en eneste , — han 
ville ud til det , gå sin vej endnu i denne nat , 
stikke ud omkring og se på sagerne og trække 
vejret . 
Så faldt han hen , men vågnede iblandt og 
lå og stirrede ud i mørket og lyttede og faldt 
hen igen . 
Sådan lå han engang , da en vogn kom tumlende 
gennem gaden . Han kunne høre dens 
ruder rasle . 
Han kendte den . 
Det var hotelvognen , som kørte til det tidlige 
morgentog . 
Det var bælgmørkt , og han hørte Andersen og 
den rødhårede sove . 
Asmadæus krøb ud af sengen og famlede sig 
hen til sømmet , hvor hans konfirmationstøj hang , 
og fik tøjet ned og begyndte at krybe i det . 
Men da han vel var færdig og bøjede sig ned 
for at trække skoene frem under sengen , lød 
der et bump på gulvet henne i retning af 
Andersen . 
Det var katten , som var vågnet . 
Og i det samme knagede Andersen rundt i 
sengen og snakkede gnavent i halvsøvne . 
— hvad er det for et spektakel ? 

men Asmadæus havde sit omløb i orden . 
— det er mig ! drævede han . 
— hvad rumsterer du efter ? 
— jeg har mavepine ! 
— skrub dig da ! 
Asmadæus fik skoene i hånden og døren op 
og kom ud på loftgangen . Det gamle træværk 
sukkede så langmodigt under hans hosesokker . 
Men han tog lange skridt og kom godt og vel 
ned i gangen . Så var der kun at slippe over 
gården og gennem hjørneporten ud i smøgen 
bag husene . Den port stod altid og gabede 
halvt og kunne ikke lukkes . Asmadæus klemte 
sig igennem sprækken og efter ham Andersens 
kat . 
— nå , du kender også vejen , din rad ! 
Tænkte Asmadæus venlig . 
Det var mørkt , men blæste svagt . Nu og da 
kom et vindstød gennem mørket , og en røghætte 
peb ensomt en halv omgang frem og peb 
atter ensomt den samme halve omgang tilbage . 
De lave huse stod som faste mørkemasser på 
bunden af den sorte luft , og hist og her , hvor 
folk boede , som skulle op og arbejde , glødede 
et vindue . 
Asmadæus gik ned gennem smøgen og kom 
ud på byens torv . Der stod et par spredte 
lygter og blafrede og raslede i blæsten og lod 
deres lyskreds danse ud og ind over den nedtrampede , 

snavsede sne og fejede mørket bort 
fra nogle tomme stentrapper og store , flade 
butiksskodder . Hvert vindstød for i et langt 
Sus hen over det hele torv og flyttede nogle 
forkomne halmstrå om imellem hinanden . 
Ovre bag husene på den anden side torvet 
løftede kirken sit sorte tag og sit sorte spir 
højt og stort op i mørket . . 
Der var længe ingen anden lyd end lygteglassenes 
raslen . Så skingrede med et togets 
fløjten ind over byen , og stationsklokkens kimen 
lød op gennem de tomme gader . 
Klokken var seks , vidste Asmadæus . 
Han drev ad jærnbanen til . Der var en stund , 
til det blev lyst . Og jærnbanen var foreløbig 
det eneste sted , hvor dagen var begyndt . 
Toget kørte , som han kom . Han hørte det 
stønne afsted . Dets hvide damp drev ind over 
den lange , lave stationsbygning og slog , skinnende 
i lygteskæret , ned over pladsen foran 
den . 
Hotelvognen holdt der . Karlen stod på stentrappen 
og snakkede med en af portørerne . 
Ellers var der ikke et menneske . Så blev der 
råbt inde i kontoret . Portøren gik , og hotelkarlen 
kom op på sin buk , og den tomme 
vogn rullede af med sine raslende ruder . 
Asmadæus så med velbehag på det alt 
sammen . 

han drev hen ved enden af bygningen og 
kiggede over stakittet ind på skinnerne . De 
lå og blinkede i perronlygternes skær og blev 
borte ude i mørket , og ovre på et af de bageste 
spor holdt et godstog og rangerede . Inde 
mellem to af vognene stod en mand krum og 
snurrede koblingen los ; så sprang han ud og 
gav et stød i en fløjte , lokmotivet svarede og 
trillede langsomt af med det halve tog , til en 
anden mand i en lang kappe gav sig til at fløjte 
og svinge med en lygte ; så kom vognene rullende 
alene tilbage ovre på et andet spor og 
standsede et steds ude i mørket , og lokmotivet 
kom ensomt og baglæns og gled blødt sammen 
med den stump tog , der var tilbage . Manden 
i kappen kom gående med nogle hvide papirer 
i hånden . Der blev slået på klokken . Manden 
stødte i sin fløjte , sprang op i en pakvogn , og 
toget gik så småt i gang , mens lygteskæret 
gled hen over lokmotivet og alle vognenes 
sider . 
Asmadæus så det så nøjagtigt alt sammen . 
— man skulle være noget ved sådant et tog ! 
Tænkte han , — så kom man da omkring ! 
Derved gav han sig til at tænke på , hvordan 
folk i det hele taget bar sig ad med at komme 
til det , der var noget ved . Man skulle sprunget 
op i den pakvogn ! Når så toget var i gang , 
og de ikke kunne smide en ud , var der måske 

så meget at bestille i vognen , at det ligefrem 
var godt , at man var der og kunne give en 
håndsrækning , sådan at det gik op for dem , 
når toget skulle fra næste station , at man var 
helt uundværlig . 
Men såsom toget var kørt , var det ingen 
nytte til at tænke videre over den sag . 
Asmadæus så op i luften og kiggede efter 
dagen . Signalstangens røde lygteøjne sad ligesom 
i lidt lindere luft , og han hørte en spurvkradse 
oppe i tagrenden ved gavlenden . Banegården 
stod og svømmede i sit eget lys midt 
i morgenens grånende halvmørke . 
Der var ikke mere liv at slå af den end af 
en af de forbandede havebænke . 
Så drev Asmadæus ud ad vejen . 
Han var ikke kommet ret langt , så dukkede 
der en vogn op . Hestene var helt lådne af grå 
rim . F'jælene var sat med højt tremmeværk ; 
oppe på agebrættet , der spændte over tremmelægternes 
øverste rand , sad en grå kavaj , og 
vognen selv var stuvet fuld med fedesvin . 
Asmadæus så efter den . Så gjorde han omkring 
og fulgte . 
Vognen holdt uden for stationens kvægfold , 
og bagsmækken var allerede slået ned . Kusken 
— det måtte være en forvalter fra en af de 
store gårde , så Asmadæus på hans pyntelige 
overskæg , — stod og sled i en vrælende gris 

sammen med portøren . Lågen til kvægfolden 
stod åben . 
Portøren havde grisen i ørene , og forvalterens 
hånd lettede den i halen . Så fik de 
den fri af vognbunden . Men ørene slap portøren 
ud af hånden , og grisen slog et par 
slag med bagkroppen , så halen smuttede fra 
forvalteren , og satte i galop ud ad vejen . 
— stop lidt ! for det Asmadæus af munden . 
Han skød skoene af og satte på strømpefødder 
efter grisen ud ad den glatte vej . 
Det var en smal sag at komme den gris på 
siden . Med et spark lå den nede i grøftesneen 
og Asmadæus oven på den . 
— bare den nu ikke har brækket et par ben ! 
Tænkte han . 
Men det havde den ikke . Den travede så 
net og vrælede så sundt , da han kom trækkende 
med den ved ørene . 
Forvalteren og portøren stod og grinede . 
— ja , værsartig ! sagde Asmadæus og stod 
på sine hosesokker og så på dem . 
— hvor fan’en kom du fra ? sagde forvalteren . 
— det var lige , hvad den trængte til ! sagde 
portøren . 
Men Asmadæus hev op i bukselinningen og 
klemte sine øjne på forvalteren . Han stod i 
passelig afstand fra dem og havde grisen i 
ørene . 

— det er vel nok sine ti øre værd ! sagde 
han . 
Forvalteren for til og ville snappe grisen . 
— så la’er vi den løbe ! sagde Asmadæus og 
gav den et fos , så den spjættede ud til siden . 
Men han slap ikke ørene . 
Forvalteren kom nærmere . 
— tag den med ro ! mæglede han . 
Asmadæus så ham tappert an . 
— det er vel ikke noget at prutte om ! 
— kom med grisen ! 
— ja , kom med løbeturen ! 
— du kyste den jo ! 
— gjorde jeg ? — ja , nu skal jeg ! 
Så hev forvalteren arrigt op i kavajen og 
stod og vendte og drejede en stor pung , men 
slap den langtom længe tilbage i bukserne igen 
og for med to fingre ned i vestelommen . 
— der ! 
Asmadæus fik en sølvskilling og trak tavs 
sine sko på . Nu havde den historie tabt sin 
interesse . 
Han drev op i byen og standsede et øjeblik 
under en lygte for at se på mønten . 
Det var en hel femogtyveøre . 
Asmadæus vendte den for at nyde synet af 
den , hele tingesten rundt . 
Hvad var det , der stod på bagsiden ? Sikke 
noget krimskrams ! Og så var den slebet glat ! 

— den er falsk ! 
Han havde nær sagt det , men bed i tide 
tænderne sammen , knyttede hånden om tingesten 
og stirrede truende tilbage mod banegården . 

så blev lygten slukket over hans hoved , og 
en mand drev forbi ham . Det var noget nær 
lyst . 
Asmadæus lagde sammen og trak fra i en 
fart , gik ind i en åben bagerbutik , fik fem 
stykker wienerbrød og skød mønten fladt hen 
over disken med kongens ærlige billede op ad . 
Jomfruens hånd lukkede sig over den , og den 
strøg i skuffen . 
Og Asmadæus kom i jævn hast ud af butikken 
og ud af byen og gik og stillede den sult , han 
ikke havde følt , før han stod med sølvet i hånden . 

dér lå landet . 
Asmadæus så på det , mæt af sukkerbrød . 
Alle gode følelser var oppe i ham , og han 
syntes , at det lå og så så trofast ud . Det 
overraskede ham ikke . Det bredte sig for ham 
som en gammel glæde . 
Sne lå der alle vide vegne , mat , hvid sne i 
den matte , grå morgen . Kun langt ude i sydost 
drømte himlen rosenrødt , og en forkommen 
skov , der stod derude , fik alle sine kviste talte 
af det morgenduelige gry . 

men hele det øvrige land lå så betænksom 
tavst . Der var ingenting , der groede , og ingenting , 
der røg , blot et eneste stort , stille drag af kølig 
ensomhed , et pust i den grå luft af bundfrossen 
vederhæftighed og alvidende tien stille . 
Det knejste så stolt inde i Asmadæus , at dette 
alene var hans , at det var hans alene , — og 
sank så bedrøveligt , fordi det var så stort og 
forment ham at gribe det . 
Han travede ud ad vejen og slog i hjærnen 
den ene bro efter den anden mellem det , han 
var sat til , og det , han helst gad tage sig af , og 
som han ikke havde form for , og blæste bro 
efter bro i stykker for at skabe nye , og endte idelig 
med at falde i staver , så over en krage , der 
pillede sig i en piletop , så rimen dryssede , — og 
så over solen , der ude fra horisonten lagde 
guldlæg på de blåsorte skyer og fik al sneen 
til at tindre og steg og blev borte og tog det 
alt sammen til sig igen . 
Med et blev alting borte , solen , skoven derude , 
markerne . Der kom en tung tåge rullende 
hen over sneen . Han så kun vejens slædespor 
foran sine fødder , pilene blev grå og vage 
som ånder og hans tøj besat med små lyse 
rimhår . 
Men Asmadæus fik hurtig bugt med tågen , 
så den måtte tjene den lyksalighed , han ikke 
ville slippe . Nu var det alt sammen meget større , 

nu han ingenting kunne se ; nu var hvert skridt 
overraskende og det hele ganske grænseløst . 
Til han stod i den kolde forstue , hjemme , i 
den Rønne , hvor hans forældre boede . Dér 
snørede det hele sig sammen og blev til en 
ubestemmelig smule ingenting ; det var , ligesom 
om han havde det i hånden . Nu var han pisket 
til at manøvrere med det . 
Derfor trådte han ind i stuen , sindigt og med 
sej anstand . 
Der var varmt og lunt og duftede af kaffe ; 
begge forældrene sad ved bordet , hver med sin 
spølkum foran sig . 
De så begge på ham , faderen måbende og 
forbavset , moderen på sin underlige vis , nærmest 
som så hun ingenting , men stirrede efter 
en lyd . 
Så fik Cornelius samlet sig . 
— hvor kommer du fra ? 
— det kan i vel nok begribe ! svarede Asmadæus 
tørt . 
Hvordan kan det være ? 
— mester holder fødselsdag ! 
Cornelius kørte hånden rundt i alt sit hoveds 
sorte hår . 
— fødselsdag , — ja hvad så det ? 
Han stirrede så frittende , at det så ud , som 
bredte hans sorte blik sig op under pandens 
gule hud og stirrede også bag den . 

— du kan jo se , at vi har fået en fridag ! 
Sagde Asmadæus utålmodigt og satte sig . — kan 
man få en sjat med ? spurgte han trevent . 
Mathilde rejste sig langsomt , men tog ikke 
sine øjne fra ham , før hun skred ud af stuen , 
så langsomt som hun var kommen op . 
Cornelius foldede sig sammen over sin spølkum . 
— ja — det har / råd til ! sagde han med 
et suk og lod kaffen skvulpe rundt i koppen . 
— ja , på denne årsens tid ! skyndte Asmadæus 
sig at forklare . 
Cornelius skvulpede lidt endnu . Så tog han 
en slurk . 
— ja , — vi andre må jo regne den noget 
nøjere ud ! skumlede han . 
Asmadæus var ikke helt sikker på , hvordan 
sagen stod . Han ville helst tale om noget 
andet , men turde ikke lige på en gang springe 
for langt bort . 
— men det er dog altid kaffe , dette her , og 
ikke mere varmt øl på morgenstunden ! sagde 
han opmuntrende og prøvede på at liste krigen 
over i fjendens land . 
Han lurede på faderen . 
Cornelius for sig på ny rundt i det sorte og 
huggede hånden fast om pandelokken . 
— ja , — gud hjælpe os ! sagde han og vendte 
det hvide ud af øjnene , som krængede han en 
tom pung . 

så skævede han hen til døren og slog pludselig 
sit blik op på Asmadæus , fuldt , som var 
det et par sorte vinger , han foldede ud . 
— siden vi er ved det , sagde han , — har han 
ikke også givet jer noget ? 
Nu sad Asmadæus solidt . 
Han så ud , som han ikke rigtig forstod . 
— givet ? — hvorfor skulle han vel give os 
noget ? 
Cornelius så langt og mistroisk på ham . 
— å , sagde han , —det , hører man da , sker ! 
Men Asmadæus havde frelsens vej åben . 
— nej , han har ingenting givet ! sagde han ,-— 
men — du har jo min løn , far ! — tag du 
bare af den ! 
Han sad rød i hovedet af glæde . Dér købte 
han sig ren og uskyldig . 
Cornelius klemte begge hænder fast om spølkummen . 

— tror du din far i stand til det ? spurgte 
han grødet . 
Asmadæus troede ingenting . Han købslog blot . 
— det kan du jo magelig ! 
Cornelius stak kaffen ud . 
1 det samme kom Mathilde . 
Så rejste Cornelius sig . 
— ja , jeg må ellers hen og se på Valentins 
kværn ! sagde han og gik . 

Mathilde skød en spølkum kaffe hen til Asmadæus 
og gav sig til at pusle med et og andet . 
— den varmer ! sagde Asmadæus , da han 
havde drukket . 
Moderen svarede ikke . 
— ja — jeg tror , jeg går lidt ud omkring 
og siger god dag ! sagde han og stablede sig op 
og tog sin hue . 
Men moderen var ligesom tilfældigt kommen 
hen ved døren . 
— du er vel ikke jaget bort ? spurgte hun og 
vejede hvert ord så omhyggeligt af , at de faldt 
med al den vægt , de kunne bære . 
— jeg ? 
Asmadæus blev usikker . Det var altid med 
den moder , som fik man en kniv for struben . 
Men han mandede sig op . 
— nhæ ! — ikke længer end til i aften ! svarede 
han brøsig og gik . Det voldte ham alligevel 
stor anstrengelse , før det lykkedes ham at kro 
sig over , at nu var hun lige klog . 
Men ude i landsbyen fandt Asmadæus ingenting 
af det , han søgte . Kammeraterne tjente på 
fremmede gårde eller stod i lære som han selv , 
og Signe var på en systue oppe i købstaden . 
De unger , der kogte ærter på glidebanerne 
på gadekæret , gad kan ikke have mere med at 
gøre , da han havde taget sig en eneste tur og 
spændt et par af dem over ende . 

han gik hjem og sov . 
Og da eftermiddagen kom , var han på vej 
tilbage til købstaden . 
Vinden var sprungen østlig og bed , og det 
begyndte at sne . Og sne og blæst blev til en 
hvid hvirvlen . 
Det var mørkt , da han smuttede ind ad portsprækken . 

men inde i gangen stod døren til køkkenet 
åben . Bine strøg . Hun hørte ham , da han tog 
i lofttrappen , og kom med lampen . 
— jøsses ! er det dig , dreng ! 
Asmadæus blev stående , som forstod han ikke 
det vidunderlige ved det . 
Så hørte han inde fra stuen en lyd , som om 
en Avis blev kastet , og mester kom farende 
gennem køkkenet . 
- er det dig ? 
Asmadæus så ud , som enhver synder ser ud , 
der har løbet sig træt og opgivet evret . Han 
hang med hovedet ! 
— hvor satan har du været ? 
Men Asmadæus havde for længst opbrugt sine 
kræfter for den dag . Han gad ikke mere og 
svarede ikke . 
— er du fra forstanden af ? — op med 
hovedet  ! 
Asmadæus løftede hovedet og så på væggen . 
— er du i lære , eller er du ikke i lære ? 

han jager dig vel aldrig væk ? tænkte Asmadæus ; 
han længtes så inderligt efter sengen 
deroppe . 
Så røg han for en lussing over mod væggen 
og for en anden tilbage mod gelænderet . 
— jeg skal lære din bønhas ! — op med dig ! 
Nå  ! 
Og mester blev stående og stirrede ham i 
ryggen , til han var oppe ad trappen og inde 
på loftgangen . 

X 
det var en sommeraften . Der havde været 
marked i byen — og var endnu , for så vidt 
karrusellen snurrede i oplyst pragt midt på 
torvet , og sorte menneskeklynger drev sammen 
foran telte med osende lamper og perlestukne 
forhæng . 
Professor scabri stod foran sit , lang og ranglet 
som et postetræ i sort diplomat , og svingede 
sin høje , grå hat på vidunderlig storladen 
vis . 
Asmadæus og Signe var mellem de forreste i 
klyngen . Asmadæus strålede over hele ansigtet . 

— mine damer og herrer ! skreg professor 
scabri og stirrede så langt op i luften , som 
var det alle nattens ugler og flaggermus , han 
talte til , — træd kuns indenfor og se professor 
scabri med tjenerskab , som optræder i trylleri 
og magi på trylleriens og magiens område ! 
Her ser de matrosens flugt fra fængslets rist , 
damen med gummiarmen og paptuden , Stine 

viskelæ’r , Marie blomsterbuket og akrobatselskabet 
fra cirkus du nord , hvoriblandt den lille 
mr . Jean vil optræde på slap Line og stå på 
hovedet i en trepægleflaske ! I denne forestilling 
vil jeg løbe en kat svedt i regnvejr og malke 
to høns i tørrevejr . Å , gå væk , min dreng ! 
Der kommer et bedre selskab , som er mere på 
det end dig , som skal have plads i kongelogen ! 
Hold dem endelig ikke tilbage ! Herinde ser de 
min svigermoder , som er droskehest i Hamborg , 
og min salig kone , som er gråspurv i Chikago , 
tillige med rebet , jeg lader mig binde med , 
som jeg har købt på afbedrag på Vorbasse 
marked ! Mine damer og herrer ! træd indenfor ! 
Nu begynder vi på en frisk ! 
Professor scabri lod hatten svuppe ned over 
sin nøgne isse og vendte et øjeblik med overlegen 
ligegyldighed ryggen til den hele Klump . 
Så snurrede han sig atter rundt . 
— væ’sartig ! brølede han , — fa .nden sidder 
derinde ! Han er mørkeræd og tør ikke komme 
ud ! Værsartig ! ti øre ! ti øre ! — så drejer jeg 
en forkert på hans hale ! 
— bagflikker du for ham , Pedersen ? råbte 
en svedig røst inde i klyngen . 
Professor scabri lagde hånden bag øret , som 
om han var spændt på at høre mere . 
Så slog han kongeligt ud med armen . 
— den herre går gratis ! skreg han , — jeg 

betaler for ham ! siger fanden . Væ’sartig ! — 
kom selv og hør ! 
Der løsnede sig , spredt , nogle skikkelser fra 
klyngen og drev frem mod teltet . 
Asmadæus gav Signe et puf med albuen . 
— lad os gå derind ! 
Men Signe trak på det . 
— hvad skal vi sidde stille dér for ? 
— kunne du ikke lide at se alt det ? 
— det er jo bare løgn ! 
— jamen han er jo da farlig grinagtig ! 
— pø ! svarede Signe og slog med nakken ,— 
sådan en halvgammel en  ! —hvor mange penge 
har du ? 
— jeg har bare tyve øre ! sagde Asmadæus 
sindi-gt . 
— ikke mere ? 
Asmadæus stirrede på teltet . 
— det kan da ikke blive mere , svarede han 
tvært , når forklædet var en krone og spejlet halvtreds 
og kagerne tredive ! 
— hvorfor lånte du ikke mere ? 
— han ville jo ikke . 
— og så siger du , hans far er grosserer ! 
— det er han vel nok ! 
— sådan en lus ! 
Signe vendte sig og så omkring på folk . 
— så kan du gi’ mig en karruseltur ! sagde 
hun , — dér kan man da se på folk ! 

hun var allerede på vej . Asmadæus skubbede 
sig langsomt efter hende . 
Men da de stod ved karrusellen og var ved at 
krybe op , vendte hun sig imod ham . 
— bryder du dig om det ? spurgte hun . 
— næ ! sagde han . 
— så kan du jo la’ mig få to ture ! 
Dermed var hun oppe . 
Asmadæus blev stående tilbage og så på 
hende . 
Det kunne han jo godt . Det var der ikke 
noget i vejen for . 
Karrusellen gik i gang . Signe sad i en båd , 
som vippede sagteligt op og ned . 
Han blev stående og så på hele den strålende 
sejlen rundt . Lamperne gyngede og perlesnipperne 
viftede . Hver gang Signe kom forbi , 
så han på hende . Hun sad og holdt sig fast , 
men hendes øjne flakkede forbi ham og ud over 
alle de andre , som stod der . 
Da turen var forbi , og han drev hen mod 
den båd , hvori hun sad , løb han på den rødhårede . 

han var fint klædt på og lignede en herre . 
Dertil havde han drukket en kende og gik og 
missede med øjnene ligesom Andersen og vejrede 
med næseboerne . 
— hov ! god aften ! snøvlede han og smed 
fingrene op til hatteskyggen . 

Asmadæus smilede og gjorde hans hilsen efter ; 
men han havde øjnene på Signe . 
— død og pine ! ja , det har du sgu ret i ! 
Snøvlede pludselig den rødhårede , —sikken en 
satans tøs , der sidder der ! 
Og så entrede han op i båden , tabte sin 
stok ned i bunden , fik den op , hilste med sin 
fine hat på Signe og satte sig over for hende . 
Karrusellen gik i gang på ny . Asmadæus stod 
og stirrede på dem , hver gang de kom forbi . 
Den rødhårede så på Signe ; men Signe holdt 
sig bare fast . 
Da karrusellen standsede , var Asmadæus henne 
ved båden . Nu sad den rødhårede med sin 
arm om Signes liv . 
Han nikkede høfligt til Asmadæus . 
— frøkenen be’r om en tur endnu ! sagde 
han . 
Asmadæus tog Signe om armen . 
— gå væk ! kommanderede hun . 
Han slap , men han gik ikke straks . Han 
skjulte begge sine hænder i bukselommerne og 
blev stående og så på hende . 
Så førte Signe en finger til læberne og 
kastede et Kys ned til ham , men så i det 
samme på den rødhårede , som ville hun for 
visse sig om , at han havde set , hvor erfaren en 
dame hun var . 

Asmadæus blev ganske tyk indvendig i hovedet 
og dum som en stud . Han vendte sig bort 
og gik . 
Han så alting så grangiveligt omkring sig , 
mandfolkeben , som travede , og kvindeskørter , 
som stod stille , månen højt oppe over gaden , og 
stille huse ; her brosten i skygge og lampelys 
bag ruder , dér mælkehvide fliser og blege vinduer . 
Efterhånden blev gaden tom , fyldt alene 
af månen og den stille nat . Han så op ; alle 
Tage skinnede af dug . Han så ned ; dér gled 
hans skygge over stenene foran ham . 
Han gik og gik , til han var fri af alle huse 
og inde i byens park . 
Han valgte ikke , men gik på må og få . 
Dér stod måneskinnet under alle blade som en 
hvid ånde . De høje træer bar deres løv i 
så stor en fred , græsset skimrede i en eneste 
dyb hengivelse , og skyggerne lå der , som var 
de nattens hvilende børn , dem intet under himlen 
nænnede at forstyrre . 
Asmadæus gik langsommere og langsommere . 
Hvad var han egentlig rendt for ? 
For den rødhårede ? 
Asmadæus stemte sine skuldre tilbage , så 
han blev bredere over brystet . 
For Signe ? 
Det hvislede i stød mellem læberne på ham , 
— han lo spidst . 

eller fordi han ikke havde haft penge til at 
køre med for ? 
— den hundetamp ! sagde det forløsende inde 
i hans lukkede mund , og dermed var skylden 
samlet på en hånd og hans sind kommet til 
klarhed , hvad den foreløbige fremtid og det , 
den ellers måtte bringe , angik . 
— Asmadæus ! 
Der var nogen , som kaldte på ham . 
Han vendte sig . 
På en bænk ved stien sad midt i måneskinnet 
et skævskuldret , forvokset pigebarn . Det 
var Kamilla , Bines datter , så han . 
— var det dig , der kaldte ? spurgte han . 
— ja det var . 
— hvad sidder du her for ? 
— ja , hvad monstro du bestiller her ? 
Asmadæus så på hende . 
— hvad kalder du så for ? 
Hun lagde sin hånd fladt på bænken . 
— kan du ikke sætte dig lidt ? 
Asmadæus stod et øjeblik og overvejede , men 
så satte han sig . 
Hun pillede med fingrene ved snipperne af 
et stort skuldertørklæde og vippede dem op og 
ned . 
— det er svært , så du er fin ! sagde  .asmadæus , 
— har du fået dig det i dag ? 

Kamilla spidsede frydefuldt sin mund og nikkede 
tavs . 
— hvem har givet dig det ? 
Den lukkede mund fik et endnu frydefuldere 
smil bredt omkring sig , og Kamilla skød tavs en 
fod frem under kjolen , en fod i en sko , der 
var så ny og blank , at den spejlede måneskinnet . 
— har du også fået den ? 
Kamilla så op på månen som på en tavs 
fortrolig og så lykkelig ud . Hendes ansigt 
var helt hvidt og skært i månelyset , og hendes 
mørke øjne dybe af lyksalighed . 
Men Asmadæus så sig ond på al den stads 
og lyksalighed . Han tænkte på Signe og det 
forklæde , han havde givet hende , og på det , 
han havde for det . 
— det må da være en slem torsk , der har 
spenderet det på dig ! sagde han og skævede 
til hendes skulder . 
Men Kamilla vippede med foden og så på 
månen og mærkede til ingen ondskab . 
— hvorfor det ? 
— å , sagde Asmadæus og tog sig i det , — 
siden du er rendt fra ham ! 
Kamilla lo pludselig . 
— er her da ikke yndigt at sidde ? 
Asmadæus så sig pligtskyldigt om , — og 
der gled et stort smil over hans ansigt . Han 

stirrede hen på en busk . Der var en nattergal , 
som begyndte at slå . 
— Hys ! —ti stille lidt ! hviskedee han og holdt 
hånden hen imod Kamilla , som var hun et 
larmende og vildt væsen . 
Så begyndte han at klukke , dæmpet og 
prøvende , tog forsigtigt alle fuglens toner , blev 
ved en tid og brød så pludselig af . Han 
kunne , — men der var ikke noget ved hende , 
som sad og hørte det . 
Han ville lige til at rejse sig og gå . 
Så kom der to henne på stien . 
Men de standsede , da de så nogen sidde der , 
og vendte om . 
Asmadæus så efter dem . De gik med hinanden 
under armen . En hel hoben forvirring 
for ham gennem hjærnen og sank sammen i 
så underlig grædefærdig en længsel efter noget 
mildt og mygt , og det var , som bad hans hjerte 
bedrøvet om løn for gerninger , han troede , hans 
hænder ene havde øvet . 
Han rejste sig og gik . 
Den forvoksede Kamilla sad ene tilbage i 
måneskinnet med sin stads og sin blegnæbbede 
fryd og længtes efter intet mellem himmel og 
jord . 
Han kom ud af parken , op igennem byen . 
Karrusellen gik endnu , og lamperne osede 
foran teltene . 

han ledte efter Signe . 
Hun var ikke ved karrusellen , ingen steder at 
finde . 
Den rødhårede løb han på uden for en 
kælderhals . Han dinglede ned ad trappen og 
brølede : øl ! ind i den åbne dørs tobakstågede 
lampelys . 
Så løb Asmadæus hen i den smøge , hvor Signe 
boede . 
Der stod hun med tre fire andre piger uden 
for døren . 
Han gik lige hen til hende . 
Pigebørnene blev tavse . 
Så gjorde han en bevægelse , som ville han 
tage hendes hånd , — og blev så med et 
rolig . 
— nå — har du moret dig ? spurgte han 
skødesløst . 
Men Signe så ham åbent ind i øjnene med 
sit faste , lyse blik . 
— ja ! — og tak for det alt sammen ! sagde 
hun og rakte ham hånden . 
Han tog yderst om hendes fingerspidser . 
— det var en rar en — han — den anden ! 
Føjede hun til og lo . 
Asmadæus tumlede hjem . 

Xi 
det var den dag , da Asmadæus gik hjem 
ad landsbyen til med sit svendebrev i lommen . 
Gule elmeblade med brune , krøllede rande 
føg langs vejen , og solen skinnede på dem 
gennem en klar luft . De dansede om ham , og 
en af de mange gange , han så på dem , tog 
de form inde i hans glæde . 
— guld ! — pengesedler ! 
Han var så højstemt til mode og gik i den 
klare , blæsende dag og så langt ud over en frisk 
og fri fremtid . 
Ude på banken lå kirken og lyste som en 
kridhvid lille ting ved foden af den blå 
himmel . 
— se hvor sammenskrumpet den er ! 
Asmadæus syntes han kunne se langt hen over 
den og gjorde sig rankere , end han var i forvejen , 
som kunne han fra i dag knejse om kap 
med den . 
Det kunne være , han endte som så fin en 
mand som jægermesteren ! 

træerne ved vejen var nogle underlige stakler . 
Der stod de og kom aldrig nogen vegne . 
Nu var han fri ! 
Det skulle være svært , om der inde i København 
ikke var noget at tage i for en , der mødte 
med lyst og et godt håndelag ! 
Tankerne sprang for Asmadæus som sild mellem 
hans fingre . 
Han så ud over markerne . Der lå de og 
drævede og havde givet , hvad de havde , og måtte 
finde sig i resten . 
Men tjene sig op , sådan som mester , i en 
købstad ,------sådant et hul kendte han ud  . 
Og ind ! 
Med et blev han ganske rørt . Der lå det 
hele land , det , der havde været som en evig 
vækkende pragt for hans øjne , når han stod 
og arbejdede møjsomt med det , man havde sat 
ham til , — og var som en af hans små barnetræsko , 
tilovers , brugt op , stillet hen ; en overmålet 
farve . 
Men hvad så ? Når nu han havde hentet 
sine penge hjemme hos de gamle og fik tjent 
flere til----- 
Asmadæus blev glad på ny ; blæsten og den 
høje , blå himmel drog fri og ubeskåren hen 
over det , han tænkte på . 
Han gik igennem landsbyen , mødte børn og 
hørte smeden hamre , så ambolten sang ud 

over hønsekaglen og knirkende brønde , — men 
det var alt sammen blot som et gammelt spilleværk , 
der snurrede og gik med gamle farver 
på og gamle lyde . Asmadæuses tanker var 
ikke ved det , han så . 
Ikke før han var ved rønnen , hvor hans forældre 
boede . Den stod dér plantet tæt foran hans 
øjne , da han drejede af fra vejen . Solen skinnede 
på dens laser af strå og kalk . Og han 
rørtes godmodigt som en rig mand , der ser et 
skumpelskud stå og sole sig . 
Men idet han trådte ind under døren , blev 
han trang for brystet og højtidelig til mode ; nu 
stod han der , foran den hellige virkelighed . Dér 
inde lå pengene ! 
Faderen sad og arbejdede ; gulvet omkring 
ham flød med blikstumper , som havde han haft 
travlt timer igennem . Og moderen sad og 
kartede , med en sky af grå uld om sine fødder . 
De så op og hen på ham . Solen skinnede 
ind i stuen ; de blanke blikstrimler lå og lyste 
på gulvet foran faderen . 
Asmadæus gav dem hånden hver især og fik 
deres . De slap arbejdet et øjeblik , men tog det 
straks igen . 
— se hvor travlt i har ! sagde han . 
Hans stemme var så høj , og ordene kom 
så ovenud opmuntrende , som når en stodder 
står og ser på , at der høstes . Han slog sig 

ned på en stol og lagde med milelang besindighed 
sin hue på bordet . 
Cornelius mumlede i sit sorte skæg og klippede 
langsomt et sejt stykke blik igennem . Moderen 
så på ham sådan , som om hun ingenting så . 
— ja — her har i mig ! sagde Asmadæus , 
så trøgt , som havde han noget af ulden i halsen . 
— ja vel så ! 
Cornelius blev siddende , som han sad . 
Asmadæus så sig om i stuen . Hans øjne 
ledte efter en pengebunke . Gud ved , hvor de 
havde dem ? 
— det er rigtig vejr til at gå i ! sagde han . 
Cornelius løftede hovedet og så hen i solen . 
— ja — for den sags skyld ! sagde han og 
arbejdede videre . Men et surt smil blev hængende 
forglemt i hans skæg . 
Der gik en tid . 
— ja , sagde Asmadæus langt om længe , nu 
kan jeg for den sags skyld gerne ende med 
tjenerskab engang ! 
Cornelius lod bliksaksen gabe og prøvede dens 
æg mod tommelfingeren . 
— ja , det kan du jo godt ! 
— man kan da altid prøve på det ! 
Asmadæus åd praleriet i sig . Det bed ikke . 
Så drog han et langt suk , som om han bedrøveligt 
ihukom alskens genvordighed . 

— ja , sagde han sindigt , en anden en skulle 
jo også gerne skynde sig ! 
Cornelius tog et langt tag med saksen . 
— det jager vel ikke ! 
— næ — men toget ! sagde Asmadæus , — 
jeg havde jo tænkt , — jeg skulle jo gerne nå 
det ! 
Cornelius strøg sig om munden , som var han 
på jagt efter smilet . Men smilet var borte for 
længe siden . 
— hvordan gik det ellers ? 
— det gik ! 
— hvad sagde de ? 
— mester sagde , det kunne altid passere ! — 
skidt med det ! 
Asmadæus flyttede huen hen over bordet . 
— jeg er da heller ikke helt barbenet ! sagde 
han og så sig på ny omkring . 
— har du fået plads måske ? 
— nej — men når i bare vil fly mig pengene  ! 
Cornelius ledte mellem værktøjet , så det 
raslede . 
— du kommer jo ikke derind før i aften ! Du 
kan vel ikke søge plads om natten ! 
— nej — men i morgen tidlig ! 
— ja ! sagde Cornelius langt . 
— fly mig blot pengene , så siger jeg tak til ! 
— har du ingen penge hos dig ? 
Deres øjne mødtes . Cornelius skævede , som 

var han på rævejagt og brændte løs på Mikkel . 
Asmadæus så på ham , som havde han fået 
kold luft i sine . Han vidste ikke , hvor faderen 
ville hen . Der lå en tikronerseddel i hans 
lomme . Men den hørte ikke til regnskabet . 
— nej ! sagde han . 
— du må da ha’ lønnen for sidste måned , 
ved jeg ! 
— den skyldte jeg væk ! 
Cornelius spyttede , ligeglad . 
— ja , så kommer du til at vente ! 
Asmadæus så sig for tredje gang om . 
— kan 1 ikke sagtens komme med dem ? 
Tiggede han . 
— det kommer sgu an på det ! Du behøver 
vel ikke sådan at falde med døren ind i huset ! 
Lyksaligheden forgik så småt Asmadæus . 
— men når jeg nu gerne vil ind i aften ! 
Cornelius bredte sig ud over blikstykket . 
— hvad skal du med penge ? De ligger meget 
bedre hos os ! 
Sagen blev vanskelig . Men Asmadæus følte 
sig i sin ret — denne gang . Virkelighed var 
virkelighed , og virkeligheden pengene . Han 
så ikke andet for sig end lønnen for det , han 
i fire år havde fundet sig i . 
— jeg vil hellere ha’ dem ! mumlede han . 
— hellere ha’ dem ! Nå så det vil du ? 
Cornelius blev med et højtidelig . 

— ja — det er vi allenfals to om ! 
— vil du ikke ud med dem ? spurgte Asmadæus 
og blev ret i ryggen , som tvang han pludselig 
hovedet op gennem alt det vrøvl , faderen kom 
med . 
Cornelius skævede til ham . 
— nå så du har gættet det ! sagde han og 
tog ikke øjnene fra ham . 
Asmadæus kastede hovedet let bagover . 
— kom med dem  ! 
Cornelius sad med hånden krammet om loddejærnets 
skaft . Hans sorte øjne sydede . 
— du tror måske , jeg er bange for dig , hvad ! 
Lo han tungt i et par dybe , sorte grynt . 
— du kan jo komme med dem ! 
— komme med dem ? 
Han sad og så på Asmadæus og Mathilde , 
fra den ene til den anden , som et dyr , der lurer . 
Så huggede han hånden i bordet . 
— har jeg måske ikke lov at gøre , hvad jeg 
vil ? brølede han og faldt så ned i en langsom 
hvæsen , — er 1 måske mere værd end jeg ? 
— har jeg ikke arbejdet for jer , — stjålet for 
jer , —ædt vand og brød for jer ! Og så skulle 
jeg ikke have lov at gøre mig betalt ! Jeg har 
fodret ham og klædt ham og spillet halløj for 
hans skyld ! — tror i , jeg er født i Paradis ? — 
tror i , jeg er ked af livet ? — ja , du hvæser 
med dine sure øjne ! — det koster ingen penge ! 

— men jeg siger jer , han skylder mig meget 
mere , end han har betalt mig ! 
Mundvandet dryppede i hans sorte skæg . 
— hvis du ikke er født i går , sagde han 
med en stemme , der var spændt så stærkt , at 
den blev hæs , — så kan du vel få i dit 
hoved , at vi har spist os mætte i de skillinger ! 
Han stirrede på Asmadæus . 
— har du noget at skal  ha’ sagt ? spurgte 
han , roligere , som en helt , der begynder at finde 
sig til rette i rollen , — de er væk , siger jeg 
dig ! — har du lyst til at skabe dig sammen 
med din mor , så værsartig ! Jeg har slidt mig 
op for jeres skyld , og ingen har ondt mig noget 
derfor ! Nu kan 1 spare jer jeres taknemmelighed ! 
— jeg har bare taget det , som i var for 
fedtede til at komme med af jer selv ! 
Dermed gav han sig i lag med sit arbejde . 
Asmadæus sad og stirrede på ham . Han var 
ganske hvid . 
— har 1 brugt dem ? 
Cornelius løftede hovedet . 
— vil du ha’ kvittering ? 
Asmadæus svarede ikke . Pengene ! susede det 
i hans hjerne . 
— du har vel lært , så du kan tjene dig 
nogle ny ? sagde Cornelius med al en ren samvittigheds 
overlegenhed . 
Asmadæus så sig om i stuen , så hen over 

hver ting derinde , som havde han brug for at 
hage sig til det , der stod fast . 
— har i dem ikke ? 
— vil du bilde mig ind , at du tror , det er 
løgn  ? 
Cornelius så på ham med stolt og bedre 
vidende faderglæde . 
Da rejste moderen sig og gik hen til Asmadæus . 
Hun stod dér foran ham med uldfnug 
over hele sit skørt og så på ham med sine 
underlige øjne ; de så ud , som lå der bag 
deres kolde grå et blik , der ikke kunne finde 
vej igennem dem . 
— gå ! — jo før , jo hellere ! sagde hun . 
Det kom , som pustede hun hastigt hvert ord 
langt , langt fra sig . 
Asmadæus tog sin hue og rejste sig . 
Han stod over for hende . 
— lad mig være ! råbte han og knyttede sin 
hånd . Hun stod dér og døjede på hans vegne , 
begreb han , — men hvad rørte det ham , hvad 
hjalp det ham ? 
Hun trak sig et skridt tilbage , et stift skridt . 
Cornelius vendte sig , hvor han sad . 
— nå således ! sagde han og var på benene 
med det samme , — spiller du stor ? 
Asmadæus skød moderen til side . Det var 
blot et par skridt , så stod han ansigt til ansigt 
med Cornelius . 

- nu går jeg ! hvæsede han ham ind i øjnene , 
som var det en flom af edder og gift , han slap 
fra sig . 
Cornelius lo triumferende . 
— ja — der er døren ! 
Asmadæus stod og vaklede , som var hans 
haser skåret over . Så krummede han sig 
sammen . 
Det var mine ! 
- hvad er det du vil ? spurgte Cornelius indladende . 

— i har stjålet dem ! 
Cornelius nikkede , men tog ham i det samme 
i armen . 
— jeg synes , du sagde , du gik ! 
Og så lagde han kræfterne i og tumlede 
Asmadæus på døren . Det gik så nemt . 
— du kan jo sende tjenerskabet ! sagde han 
efter ham . 
Asmadæus vendte sig blot en eneste gang . 
Men denne ene gang så han på rønnen , som 
brændte han den af med det samme . 
Så gik han . 
Han gik så støt ligefrem og så hverken til 
højre eller til venstre . Der var dem , der råbte 
efter ham ; men han nøjedes med at virre med 
hånden i luften og vendte sig ikke . Gråden 
sad ham i halsen . Hans øjne slap ikke vejen . 
Den gled frem imod ham , skred sine hjulspor 

ind under hans fødder , gled videre bag ham og 
blev borte . Således så han den . Han hang 
ikke sammen med noget omkring ham ; det , som 
var fast , var slået bort under fødderne på ham 
og blæst i hvirvel inde i hans hjerne . 
Og således dirrede han afsted , som et blot 
og bart stykke sjæl , slået i magtesløs skælven 
af en topmålt , fortvivlende gemenhed , — til 
han med et blev så træt , at han ikke kunne 
mere , men måtte smide sig i grøften . 
Der lå han en tid lang og stirrede op i den 
blå luft . Den var så uhyre i sin højde og i 
sin tomhed ; der skete ingenting oppe i den . 
Og dens ro sank over ham , — han gad ingenting 
i verden mere . 
Der havde han slidt i fem seks år , blot fordi 
man havde præket for ham , at på den vis blev 
man til noget , — der havde han gået og langt om 
længe fået sig selv bildt ind , at den præken 
var rigtig , havde gået måned for måned og 
øget sin glæde til denne dag , da han kunne 
gå ud og blive en af dem , hvem det gik godt ! 
Han stirrede , — sikke sludder og vrøvl det 
hele ! Her lå han og var værre stodder end for 
seks år siden , da han begyndte . Ikke engang 
disse bare , nøgne år havde han mere ! 
Det for ham et øjeblik gennem hovedet : gå 
ned til jægermesteren og meld dem ! 
Hvad så ? Når han alligevel ikke fik pengene ! 

og det fik han ikke . Måske jægermesteren  . .  . 
Så mange Sedler ! Som om jægermesteren var 
idiot ! 
Asmadæus rejste sig halvt op . Der gik et beundrende 
Gys igennem ham . 
— stjæle sådan en bunke penge ! 
Men pengene var det eneste , som blev tilbage 
af tanken , og hans øjne blev helt våde , sådan 
brændte de . Han så ud over markerne ; 
de lå der så store og vide . Alting over og 
omkring ham var stum og stille ubarmhjærtighed . 

der slog en krage ned henne på vejen . Den 
sad og hakkede i hesteskarnet . 
Asmadæus så den flygtigt . Men der gik en 
trækning gennem hans skuldre , som stødte han 
en byrde bedre til rette , og han stak langsomt 
hånden ned i lommen og trak tikronersedlen 
op . 
Han sad lidt og så på den , med et vrænget 
smil i mundvigene , og lagde den så over sit 
knæ og gav sig til at glatte den ud . 
Den rådne lap ! Sådan en eneste sølle bukseknap ! 

hvad satan havde de også brugt alle de 
penge til ? 
Hvad skulle denne lirekasseskilling føre til ? 
Men hans hånd blev ved at kæle for den , — 

til vinden med et lettede ved sedlen og blæste 
den hen ad vejen . 
Asmadæus blev ganske rolig siddende og så 
efter den . Den var tydelig nok at få øje på . 
Men så lettede den fra vejen og fløj som 
glad befriet i bløde bugtninger ind over grøften 
på den anden side . 
Da rejste Asmadæus sig trøgt , drev sindigt 
efter den , tog lidt længere skridt , løb til sidst , 
fangede den , spyttede på den , stak den i lommen 
og gik ad købstaden til . 
Ikke fordi han , sig bevidst , havde ulejliget sig 
med nogen slags plan , — nærmest fordi han 
lige så godt kunne gøre det ene som det andet . 
Han var , når alt kom til alt , løs og ledig , 
fri mand , — gud ske lov ! Det var altid et 
halmstrå . Det var måske mere . Det var i det 
mindste så meget , at det var ham , der trådte 
på vejen , og ikke længere den , der skred afsted 
under hans fødder . 
Solen gik ned , da han nåde købstaden . 
Han så ud imod den gule vesthimmel som den , 
der ser på en gammel ven og sender ham trofaste 
tanker . 
Og så drev han byen igennem og ind i en 
gæstgivergårds rejsestald . 
Der hang et par lygter og lyste hen over 
seks otte svingende hestehaler , ind i nogle tomme 

båse og ned over en fedtet bund af sorte , 
skinnende brosten . 
Gårdskarlen kom klampende med et åg og 
to dryppende spande . 
Asmadæus lod ham skøtte sin gerning og 
spurgte blot af og til , når han kom forbi , hvor 
det eller det par dyr hørte til . Så blev han 
stående bag en skimmel og en brun og fulgte 
gårdskarlen ud , da han gik for at få spandene 
fyldt . 
Der holdt tre fire vogne i gården . 
— hvad for en hører de til ? spurgte Asmadæus . 

gårdskarlen pegede med det ene spandereb . 
Det var en fjedervogn , fyldt med sække . 
Asmadæus tog mål af den . 
Så gav han sig i lag med tålmodig at 
vente . 
Mørket faldt på . Gæstgivergårdens ruder 
skinnede ud over vognene , og højt oppe sad 
stjærnerne og lyste i den sorte himmel . 
Asmadæus drev omkring og tyggede på et 
havrestrå og undgik enhver , der ville i lag 
med ham . Han var helt hul indvendig af sult 
og uvished og spænding , men gad ikke tilfredsstille 
nogen af parterne . Nu kunne skæbnen 
om det . Han skulle ikke blande sig i dens 
affærer . 
Der gik et par timer . 

så kom langt om længe en hjulbenet mandsling 
drivende og bag ved ham en Klump klude , 
der rokkede søvnigt samme vej som han . 
Mandslingen standsede ved vognen med sækkene , 
stod lidt og dinglede og hev så en ende opskudt 
tov op på læsset . 
— med forlov ! sagde Asmadæus og drev sig 
frem , — der er vel ikke plads til en , som gerne 
skulle samme vejr 
Asmadæus havde stået hele ventetiden og 
lagt stemmen til rette . Det var ligesom nødvendigt . 
Han var ikke rigtig i vane med den 
slags . Og så sagde han endda ordene helt 
liggende , — blot fordi det i det samme slog 
ham , hvor ganske anderledes han havde tænkt 
sig at drage af i dag . 
Mandslingen så på ham , og kludeklumpen 
kom nærmere . 
Det tog sin tid . 
— der er svært læs ! sagde mandslingen . 
Asmadæus så op over sækkene . 
- ja , sagde han , — jeg har jo ellers heller 
ikke noget at byde ! 
Han begyndte så småt at få kortene i orden . 
Det var den reelle fattigdom , han spillede 
ud . Med ville han , lige så sikkert , som han 
ville til København , og lige så sikkert , som det 
hele skulle gå gratis . 

— kan man ikke gå på sine ben i den 
alder ! 
Det var kludeklumpen , der gav sit besyv med . 
Asmadæus gned sig om hagen . 
— gud velsigne dem , madam , — man slipper 
da altid for at falde i med landstrygere , når 
man sidder på en vogn ! 
— er du monstro hjemme ad den kant ? prøvede 
mandslingen ham . 
Men gårdskarlen var der med hestene , og 
Asmadæus gav sig til at hjælpe med at spænde 
for . 
— nej , sagde han over ryggen på skimlen , 
men jeg har en bro’r , der er ude at mure i 
Restrup  ! 
Mandslingen og kludeklumpen var i færd med 
at trille op på læsset . 
— ja , så får du vel se , om du kan være 
der ! 
Asmadæus gav skimlen et klaps over låret . 
— tak for det ! sagde han og sad et øjeblik 
efter oppe på sækkene med ryggen til de to . 
Så kørte de . 
Det var et højt og blødt mørke , da de kom 
ud af byen , —en stjerneklar , måneløs oktoberaften . 
Helt ned til horisonten sad der stjærner 
og strålede . Træer og marker , gårde , lå 
som et dunkelt formet dybt mulm under luftens 
lettere mørke , og det blæste en sagte og sval vind . 

Asmadæus faldt i tanker . Han så på stjærnerne 
og ud i mørket . Købstadens lys blev 
færre og mattere ; til sidst stod der blot en lyståge 
der , hvor den lå . Han syntes , det meste 
af det , han kendte til , forsvandt , mens han selv 
blev trukket baglængs ud i noget , der begyndte 
koldt og mørkt og højtideligt . Der var et øjeblik , 
han blev så trist , at han fik lyst til at 
springe af . Han begreb ikke , hvad han skulle 
sidde her og køre efter ; han fornemmede , som om 
noget en gang for alle var løbet fra ham , og 
som var det umuligt nogen sinde at løbe det op . 
Så drejede bonden hovedet . 
— vil du have en bid med ? 
> de sad og spiste . 
— ja , tak ! 
Konen lettede noget papirvæsen om imod 
ham . Han fik fat i to rundtenommer rugbrød . 
— hov ! det var nok ellers lovlig meget ! 
Sagde han . 
— nej , værs’god og spis ! 
Konen havde allerede vendt sig , og Asmadæus 
tog fat på at mætte sig . Det hjalp . Skæbnen 
var dog ikke helt uden et venligt sindelag . 
Asmadæus fik helt lyst til at prøve det lidt 
videre , siden den selv havde rørt på det . 
— der er vel ikke en dram at slå efter med ? 
Spurgte han i en forkommen tone . 
Han fik ikke noget svar . Der gik en lille 

tid . Så blev en flaske stukket bag ud til 
ham . 
Han drak , vred proppen i , så den peb , og 
rakte flasken tilbage med et taknemligt smask 
med munden . 
Så lagde han hænderne på lårene og så , 
som før , ud på stjærnerne , ud i mørket . 
Det var alligevel ikke så tosset , dette her . 
Den , der ikke havde andet for , kunne vel altid 
finde sig til rette deri . Han havde fundet sig til 
rette før , og det i værre ting . Kom det bare 
ikke an på andet end at finde sig til rette , 
skulle han nok være manden . 
Asmadæus så sig om , som var det ikke den 
sorte nat , han stirrede ud i . 
Måske kom det slet ikke an på andet ! 
Han blev helt overgiven . Han lettede påhuen 
op til stjærnerne . Ham skulle ingen få 
til at hænge med næbbet , om så de stjal hans 
sidste skjorte fra ham , — ikke så længe Vorherre 
lod jorden se ud , som den så ud , og 
luften være gratis . Havde han ikke lige fået 
føde og drikke forærende ! Pengene , dem havde 
han gået og slidt for , og så stjal de dem . Og 
her sad han og var ikke mere bunden , end 
vinden var det , og fik det , han trængte til , 
stukket lige op i næsen på sig . 
Så holdt vognen . 
— ja , her drejer vi af til vort ! ^agde bonden . 

Asmadæus sundede sig lidt . Så sprang han 
ned på vejen . 
— ja , så siger jeg så mange tak ! 
Dermed kørte vognen ind over en sort mark , 
og Asmadæus stod alene og så sig om . 
Ja , ad den kant løb landevejen , og det sorte 
der henne , det var en skov . Nu vognen var 
borte , kunne man høre det suse og rasle sagte i 
det hårde efterårsløv . 
— når man bare havde en støttekæp ! tænkte 
Asmadæus ; han var blevet så møri benene , som 
havde han siddet og været ved at falde i søvn . , 
så gik han . Men træt var han , og sort blev 
der i skoven . Han begyndte at spekulere på 
et sted , hvor han kunne få sig en skraber , og 
spekulerede så længe forgæves , til han tog det 
parti at famle ind mellem træerne . Dér lagde 
han sig et sted , hvor han følte blødt løv under 
fødderne , lod stjærnerne skinne , skoven suse , 
og sov . 

Xii 
Asmadæus vågnede og stirrede lige ind i 
den sorte nat . Det var så mørkt , som da han 
sov ind ; skoven susede , og stjærnerne skinnede . 
Men han frøs , så tænderne klaprede i munden 
på ham , og kom på benene og rystede som 
en forkommen hund . 
Han vidste lige straks , hvor han var , og at 
den lyd , der rumlede ham for ørene , måtte 
være lyden af en vogn , der kørte med svært 
læs . 
Så tumlede han ud på vejen . 
Der ude var ganske lyst mod det mørke , han 
kom fra , og der kørte noget højt og bredt og 
sort , et stort halmlæs . 
Asmadæus stak i løb , til han var henne på 
siden af hestene . 
— hallov ! råbte han op . 
Ingen svarede . Hestene travede af . 
— hallov ! 
Men der kom ingen lyd fra den sorte Klump , 
der sad sammensunken deroppe . 

Asmadæus blev stående og lod læsset køre 
forbi . Så sprang han til bag det , fik fat i 
tovet , hev sig op i armene og klemte knæ og 
tæer ind i halmen , rev sine hænder og stak 
sig på strå i øjne og øren , men kom op og 
på maven ind over læssetræet . 
Der lå han og vuggede og gyngede med 
læsset , satte sig omsider over ende og begyndte 
lempeligt at bore benene ned , strakte sig bagover 
og samlede hænderne under sin nakke . 
Han lå som en prins , varm af anstrengelsen 
og varm i halmen . 
Højt oppe over ham sad alle himlens stjærner 
og så ned på ham , og inde i skoven skreg en 
ugle sit høje , skarpe skrig , og en anden gurglede 
sin mørke tuden . Hestehovene sjappede i vejen , 
og læsset gyngede . 
Men Asmadæus var fremdeles søvnig , og halmen 
og velværet redte sig blødt over og under 
ham . 
Det varede ikke længe , så sov han videre og 
så og hørte ingenting — og vågnede først 
ved , at noget koldt og slimet som en orm 
blev ved at trække sig hen over ansigtet på 
ham . 
Han slog øjnene op og så en piskesnært og 
enden af et piskeskaft langsomt bevæge sig hen 
over hans næse . Han slog til snærten og tørte 
sig med hånden over kinderne . 

— lad vær’ ! sagde han gnavent , men rørte 
sig ellers ikke . 
— kan du se , du rupper dig ! hørte han en 
rusten stemme foreslå henne foran på læsset . 
Det var halvlyst , en bleg himmel med tre 
fire matte stjærner , og halmen duftede så 
dugget . 
— hvad kan jeg ? spurgte Asmadæus op i den 
lysnende himmel . 
— ned med dig ! 
Asmadæus stablede sig op på albuen og så 
hen i et forsovet ansigt , der sad midt inde i en 
stor , opslået krave og stirrede med et par lysvågne , 
spillevende øjne . 
— man kan vel få lov til at vågne først ! 
— få lov til ? 
Karlen gryntede . 
— du er nok ellers ikke videre vant til at 
spørge dig for ! 
— jeg kan ikke lide at vække folk ! svarede 
Asmadæus . 
Karlen vippede med pisken . 
— ja — og jeg kører ikke rundt med en gæstgivergård ! 
Sagde han . 
Asmadæus rodede sig helt ud af halmen . 
— det er vel ikke så farligt ! 
— skal du til København ? spurgte karlen 
pludselig . 
— det skal jeg vel nok ! 

karlen vendte sig mod hestene . 
— ja , så kan du jo gi’ et par bajere , når 
vi kommer ind ! 
Asmadæus stirrede på den opslåede nakkekrave . 

— ja — en bliver der vel råd til ! sagde 
han langsomt . 
— ja — en ad gangen ! svarede det omme 
bag kraven . 
Asmadæus så sig om . Foran dem kørte en 
hel række gule læs . Ude bagvejen lå marker ; 
men der var bygget huse på dem hist og her , 
store fabrikker med skinnende oplyste ruder og 
høje , rygende skorstene . Og langt fremme flød 
røgen sammen i en blå tåge med solopgangens 
røde striber spundet ind i sig , og der stak 
tårne op gennem det blå og det røde og så 
ud , som var de ikke af sten og tømmer men 
enkelte af nattens drømme , der var steget så 
højt , at de ikke kunne drages sammen på en 
studs . 
— er det den ? spurgte Asmadæus . Han vidste 
det ; men det boblede så stort inde i ham , at 
han måtte have et par ord frem . 
— hvad for en ? 
— jeg kunne tænke det ! svarede Asmadæus 
sig selv , som havde han på fornemmelsen , at 
der var ikke den til , som kunne have svaret 
ham , som han spurgte . 

de kom ind i en brolagt allé . Asmadæus sad 
og gyngede afsted oppe under trækronerne . 
Hjulene raslede , og læsset hoppede . Men Alleens 
træer lagde bind om udsigten . Og da de omsider 
slap ud fra træerne , rumlede de ind på 
en gade med høje huse på begge sider og 
langt nede , hvor den endte , larm , klokkekimen , 
vognjolren og en fed , gråbrun luft . 
Det klemte Asmadæus for brystet . Han kom 
til at tænke på bilquists jærnstøberi hjemme i 
købstaden . Der havde han aldrig kunnet lide 
at komme ind ; man kunne ikke høre en spurv 
pippe i døren og ikke se ud ad vinduerne . 
Tårnene , den blå tåge og solen , som stod 
op , det var borte alt sammen . 
Men det blev blot et øjeblik , han fik tid til 
at savne det . 
Den bajer , han skulle af med , meldte sig 
sammen med gadens påtrængende støj . Der 
var noget ved spektaklet omkring ham , som 
greb man her folk i kraven og gjorde kort 
proces . 
Han sad og blev helt stædig . Det havde vel 
ikke sådant et jag ! Det havde det da aldrig haft 
før . Se sig om og se sig for , det var vel nok 
det vigtigste . 
Skulle han måske give øl til den Bonde ! 
Asmadæus så hen på karlen . Han sad og 
var optaget af hestene . 

så lagde Asmadæus sig på maven , fik fat 
i tovet , holdt øje med karlen så længe , han 
kunne , og lod sig glide ned den samme vej , 
han var kommet op . 
Der stod han midt på gaden og måtte straks 
af vejen for en vogn . 
Han kom ind på fortovet , stak hænderne i 
lommerne og drev sindigt et stykke tilbage . 
Så vendte han sig langsomt , så efter halmlæsset 
og så , at det kørte langt nede i gaden , 
og krammede så nede i lommen hånden om 
tikronersedlen , som var det en god ven , han 
gladelig sagde godmorgen til . 
Men Asmadæus var sulten og tørstede som et 
sprukkent plankeværk . 
Føde var der nok af at få . Han stod lige 
uden for en beværtning . Det skulle bare være 
mærkeligt , om man blev nødt til at betale for 
den . Det var da også simpel retfærdighed , 
om han kom gratis til det meste , sådan som 
han var blevet snydt i går . Det var jo Vorherre 
selv , der havde villet det . Havde han 
fået sine penge , skulle han gerne tænkt helt 
anderledes , taget fat med det samme og jaget 
omkring som de andre . Men det havde tydeligvis 
ikke været meningen . Pengene havde han 
mistet ; nu tog han til gengæld sin frihed . Det 
gik lige op . Tikronersedlen hørte ikke med til 
regnskabet . Den kunne der altid blive brug 

for . Der var ingen grund til at lette Vorherre 
sagen ved at tage hul på den . 
Men mad måtte der til . 
Asmadæus drev ned i beværtningen . 
Der sad et par mandfolk henne ved et bord 
i kælderhalsens mørkeste krog , en lille skægget , 
skindmager fyr i tætknappet , lang sort frakke , 
der var så fedtet , at skuldrene skinnede på 
den som flæsk i et halvmørkt fadebur , og en 
anden lille mager herre med et tykt , mange 
gange snoet halstørklæde som et bredt skel 
mellem den slunkne krop og etstort rødkogt hoved . 
Asmadæus satte sig ved et bord , støttede 
armene på det og purrede op i håret . 
Manden med det store hoved så over på 
ham med et par tunge , brune øjne , der så ud 
som vådt dyreskind  ; derved blev den skæggede , 
som sad og talte , opmærksom og så samme 
vej ; men hans øjne var blot mørke , uden bestemt 
farve , sådan brændte de over det hele . 
Værten stod henne ved disken og stivede overkroppens 
fedtballon af ved at stemme knoerne 
mod diskens voksdug . 
— hvad godt ? spurgte han over mod Asmadæus . 

Asmadæus tog hænderne fra håret og stak 
dem i lommen . 
—• hvad koster frokosten i dag ? 
Værten spilede ballonen bedre ud . 

— efter appetiten , —sådan som man æder 
til , tænker jeg ! 
— hele molevitten ! sagde Asmadæus stort . 
Ballonen slog et skævt slag , som når et menneske 
trækker på skuldrene , og tog et ølglas 
og skød det hen under en hane . 
— bi lidt ! 
Asmadæus så stift på ham . 
— et stykke flæskesvær og et glas vand ! 
Glasset kørte baglængs , væk fra hanen . 
— hvad for noget ? 
Men så kørte glasset tilbage igen , og øllet 
skummede ned i det . 
— vi har frisk ål , — stegt ! anbefalede det 
henne bag disken . 
— ål ! sagde Asmadæus , — hvor fanger man 
den  ? 
— ude i stranden , tænker jeg ! 
Værten kom drivende med øllet og skød det 
ind på bordet . 
Asmadæus tog om glasset og drak en slurk . 
— ja — jeg har ellers ikke bestilt det ! sagde 
han og satte det fra sig , — men kanske vand 
ser sådan ud i København ! 
— ja — mestensdels ! sagde værten og så 
på ham . 
Asmadæus famlede ved glasset . 
— kan man få på kredit her ? spurgte han og 
holdt om det . 

værten gav et langt pust fra sig og satte 
knoerne i bordet . 
— nå — så du er af den slags ! 
Men Asmadæus halede sit svendebrev op og 
glattede det ud . 
— jeg er lige kommet herind , sagde han , 
— jeg skal hen og arbejde hos Nielsen og 
Schrøder ! 
Det var der , den rødhårede i sin tid havde 
fået plads . 
— nå så det skal du ! — ja , hvad rager 
det mig ! hånede værten . 
Men han tog svendebrevet og læste i det . Så 
smed han det hen ad bordet . 
— hvor bor du ? 
— jeg er lige kommen ! 
— lige kommen ? 
— ja ! — på et læs halm ! 
— det var satans ! 
— ja — det kan gerne være ! 
— har du et ur ? 
— et ur ? — næh ! 
— en ring da ? 
— næh ! 
— ikke en bid fra et pigebarn ? 
— næh ! — men tag svendebrevet ! — det 
varer jo bare til i eftermiddag ! •— jeg har ikke 
spist siden i går middags ! 
Værten stod lidt og buldnede i stilhed . Så 

stak han svendebrevet til sig og drev om bag 
disken . Der gav han sig til at stable sammen 
på en tallerken . 
— det er det , jeg siger , knebrede den skindmagre 
op , — det kristne sindelag , Carlsen , det 
er det , det kommer an på ! 
Det kogte hoved gyngede i halstørklædet . 
— det kristne sindelag — lag ! nikkede det . 
Men da værten kom med tallerkenen og satte 
den foran Asmadæus , bøjede den skindmagre sig 
frem . 
— snyd ham for det ! sagde han . 
Det kogte hoved lo , så det glødede . 
— sagde de ikke , de var sulten ? vrinskede 
den skindmagre , — men jeg siger dem : den , 
som er sulten , han æde ! Sådan står der 
skrevet ! Kan de vælte loven og profeterne , 
Carlsen  ? 
Værten var på vej om bag disken . Han tog 
sig en skrå . 
Den skindmagre tog sig en slurk . De sad og 
drak øl , de to . 
— jeg har sagt dem det før , Carlsen ! advarede 
han , — de tage r penge for det ! — men 
kan de betale gud det tilbage ? — ja , jeg spørger 
blot ! 
Carlsen havde sat sig ned . Han pudsede tinskeer 
i sit forklæde . 

det kan vel ikke blive så farligt , knurrede 
han , — hvad deres anbelanger ! 
Den skindmagre klemte sig over øjnene , så 
de slukkedes , og slap dem på ny , så de slog 
ud i vild lue . Det var Asmadæus , han brændte 
dem af på . 
— de vil arbejde , siger de ! hostede han , — 
arbejde ! For hvem vil de arbejde ? Se på mig 
og se på ham der ! Vi har ædt gratis i den 
stald , de kalder universitetet . Vi har haft 
kærnen mellem tænderne ! Hvad er det , som 
bliver bedre , fordi de arbejder ? Carlsens øl 
måske , og , hvis de holder af øl , deres eget 
velvære ! Men alle de andre ! Kan de få solen 
til at nå ned i en kælder , når der står fem 
etager sten seks alen over for den ? Kan de 
få lærken til at synge på Amagertorv ? Kan 
de få guldet til at skæppe hos den , som hverken 
har guld eller skæppe , og som alligevel 
ved , hvad guld og skæppe er ? 
Asmadæus sad med et stykke skinke på 
gaffelen . Han smilede som en sejerherre . 
— tag den med ro ! sagde han . 
Værten raslede med skeerne . 
Den skindmagre tømte glasset . 
— dynamit ! sagde han , — de har slået 
bom der , hvor jorden var givet gratis til dem 
og mig og den rullekærling , som jeg bor 
hos ! Gå de hellere ud og stjæl ! De andre , de 

vil bare bruge dem , slå dem som en ny lås 
for bommen ! Spyt dem i øjnene og plant 
dem som en Markens lilje midt i deres spisestue ! 

Asmadæus sad og spiste , sindigt og vel til 
Pas . 
— amen , — i guds navn ! sagde den skindmagre , 
— amen , 1 idioter ! — er det måske 
ikke sandt ? spurgte han spagfærdigt . 
— det er det , — er det ! nikkede det kogte 
hoved . 
Værten så op fra tinskeerne henne bag 
disken . 
— hvad står den på i dag ? spurgte han . 
Den skindmagre sad og trak i sit skæg . 
— snak ikke om det ! sagde han . 
— blev den til skolelæreren færdig ? 
— fik gud ikke skabt verden , Carlsen ? 
— der er måske ingenting i dag ! 
— jo , jo ! —en skidenfærdig adresse fra kommisserne 
til grossereren , som holder sølvbryllup 
og skal have et blækhus ; — han skal ha’ alle 
løgnene på pergament og med Violet og kruseduller ! 

— ja , sludder er vel sludder , enten man 
siger det , eller man skriver det ! sagde Carlsen 
og lagde skeerne fra sig i en skuffe . 
— der kan man se , hvor de er uvidende , 
Carlsen ! Når jeg siger til den sultne , unge 

mand der : æd maden , for maden skal du have ! 
Så er det ikke noget sludder , men så har det 
den ære at være en af de få evige sandheder , 
— for ikke at prale og sige , at det er den eneste ! 
Men når fem sultne kommisser sætter sig ned 
og takker grossereren , som havde han gjort hver 
af dem til konge i Jerusalem , så er det noget 
sludder , —ufortalt , at de er så venlige at lade 
undertegnede sminke adressen med skønskrift 
og hvad sving , der kan blive råd til ! 
Det hev og buldrede inde i Carlsen ; han spyttede 
omme bag disken . 
— så gør i det vel gratis ! sagde han , mens 
alle de oprevne organer faldt til ro . 
Den skindmagres øjne brændte med glædesild . 
— gratis ! skal man ophjælpe løgnen  ? Sludderet 
skal man blodsuge , Carlsen , på det at man kan 
udtørre kilden , hvorfra det kommer ! Men folk , 
som tænker , dem skal man ikke være bange for 
at række en hånd ! Læg dem efter det , Carlsen ! 
— lad os ligefrem få en øl til på det 
grundlag ! 
Den skindmagre skubbede til sit glas , og den 
rødkogte skævede forventningsfuld hen på Carlsen . 
Carlsen trak et sort bræt frem under disken 
og slog et par kryds derpå med et stykke 
kridt . Så hentede han glassene og fyldte dem . 
Den rødkogtes øjne skinnede som det blideste , 
solbelyste mosevand . 

— og den unge mand —mand ! nikkede han 
over mod Asmadæus , der lige var færdig med 
at spise . — sæt dem her over — over ! føjede 
han til . 
Men Asmadæus var mæt og egentlig mest stemt 
for at komme op ad trappen . 
— jeg må vist hen på værkstedet ! sagde 
han . 
— ja , ellers forgår vist verden og vi alle 
sammen ! nikkede den magre uden at se på 
ham . 
Asmadæus så gennem ruden og op på gaden . 
Der travede ben og skørter ustandseligt forbi hinanden . 
Han sad så godt . 
— hvad er klokken ? 
— den sidder der ! 
Carlsen pegede med tommelfingeren op over 
sin skulder . 
Ni var den . 
— ja — en kan der vel blive tid til ! sagde 
Asmadæus besindigt overvejende og drev over 
og satte sig for enden af deres bord . 
Carlsen kom med øllet . 
Den magre så op på ham . 
— og de ? — sæt dem , Carlsen ! — man kan 
ikke mangle storborgeren i et ordentligt selskab 
 ! 
Carlsen trak en stol ud . 
Den magre lagde hænderne foldede foran sig , 

lod tommelfingrene snurre og så fremdeles 
på ham . 
— har de ikke råd , Carlsen ? 
— man må spare sig ! 
— må jeg sælge dem et glas øl ? 
Carlsen svarede ingenting . Så spyttede han 
skrån ud og hentede sig langsommeligt et 
glas . 
— ja , det er det , vi kristeligt kalder det 
skønne ved det , sagde den magre , at vi alligevel 
sådan kan sidde sammen uden at æde hinanden , 
— jeg vil ikke sige flå , for de flår os , Carlsen ! 
 .  .  . Det skulle de aldrig have gjort ! — 
han vendte sig pludselig til Asmadæus , — jeg 
mener kørt herind ! Hvis jeg var dem , lejede jeg 
mig et halmlæs og korte hjem igen ! 
— å , man må da prøve det med ! mumlede 
Asmadæus . 
— prøve —hvad for noget ? —at se pengene 
vandre i de forkerte lommer og etatsrådindens 
kat drikke den sødmælk , som kunne holdt livet 
i skraldemandens unge ! — de skulle være blevet 
ude på landet , lille ven ! 
Han tog en slurk . 
— dér har Vorherre allenfals vidst at gardere 
de træer , han har betroet at bære den spiselige 
frugt , og trumfer dog endnu en gang imellem 
vinden til at blæse den ud på veje , hvor de , 
som trænger til den , kommer forbi . — men måske 

de ikke stikker op for nedblæste tagsten 
eller en maset skiferdækker ! 
Det snurrede inde i hovedet på Asmadæus . 
Han gav sig til at le og vidste ikke , hvoraf han 
lo . Det var nærmest som i nat , da det blæste 
i skoven . Her sad han , og så syntes han endda , 
han var udenfor byen . 
— prøve ! vrængede den magre , — luske ! — 
fedte ! — snuse !  .  .  . Nebucadnezar , — det er 
syv hundrede tusind år siden , Carlsen  ! — nebucadnezar , 
han flåde hele det babyloniske folk , 
— men en dag gik han ud i skovene , skjulte 
sig , åd urter som øksne , og hans legeme blev 
vædet af himlens dug , indtil hans hår voksede 
som ørnenes fjedre og hans negle som fuglenes 
kløer ! 
Den magre hostede længe og hult . Det lød 
som en sprukken tårnklokke , der dinglede og 
dungiede inde bag lukkede glugger . 
— ja — havde jeg helbred ! sagde han omsider 
hæst og træt . 
Carlsen kløede sig i den venstre armhule . 
— ja vist så , hr . Isager ! sagde han , — den 
sag kan der jo siges meget om , så længe den 
ikke ligger for ! 
Men hr . Isager hørte ikke , hvad Carlsen sagde . 
— som nu her , sagde han , — hvad stak de 
ham det svendebrev for ? 
Asmadæus så ned i bordet . Nej , det havde 

han længe fortrudt . Det var sådan kommet over 
ham den gang . Han var bange for ikke at få 
mad . Han stirrede helt grisk , — sådan som 
når de hjemme legede  » Kom igen , min fugl ! « 
— giv ham det ! sagde isager pludselig og 
rakte sin magre , benede hånd over mod Carlsen . 
Carlsen lænede sig tilbage på stolen . 
— det ligger meget solidt her ! 
— men ikke mere end tre kommaer i det er 
deres ! 
Hvor ligger så frokosten ? 
Det knagede i Carlsens stol . 
Isager knyttede de knogler og årer , som 
var hans hånd , og gyngede dem frem og tilbage . 

— dér , hvor den almægtige gud fra tidernes 
morgen har beredt den et leje , — i en sulten 
mave ! — på det , at de ikke skulle blive myrdet , 
Carlsen ! 
Det kløede fremdeles i Carlsens venstre armhule . 

— ja , nu skal vi straks ! sagde han og så op 
i loftet . 
Isager drak . Så rystede han på hovedet . 
— Carlsen , de er ikke opmærksom ! 
— jeg sørger for mine medmennesker , forklarede 
Carlsen , — det kan de vel ikke klage 
på , isager ! — og så er man vel også nok sit 
eget medmenneske ! 

isager lagde sin hånd over på hans . 
— de er forbløffende ! sagde han , —når det 
bare var det , vi havde talt om !  .  .  . Nu de , 
unge mand , vendte han sig til Asmadæus , — 
snak fra leveren ! — tag det ikke så højtideligt ! 
— der er ingen andre , som bliver snydt , 
end de , som tier ! — de skal ikke gå , før de 
har deres papir ! 
Asmadæus blev rød i hovedet . Det var ham 
som gadens larm deroppe . Han sad midt i 
bilquists jærnstøberi og kunne ikke samle sine 
tanker , — til med et blodet skød op i hans 
tindinger , fuldere end før . Han var med , blev 
klar . Det var pænt af ham , isager , og han 
kunne godt lide det , han sagde . Svendebrevet 
blev med det samme til en værdi , lige så god 
som tikronersedlen . Han gad nok få det til 
sig igen . Men han , Carlsen , havde det , og den 
besiddende var den stærkeste . Og så var det 
tydeligt , at Carlsen sad og havde isager til grin , 
selv om alt det , isager sagde , var helt ud rigtigt . 
— jamen hvad skal jeg med det , når de selvsiger , 
at det ikke er til nogen nytte at arbejde ? 
Spurgte han og pressede hænderne i lommen 
for at dække forræderiet med en stram holdning . 

Carlsen knagede bag over i stolen , som om 
alle livets kræfter på en gang bovnede i 
ham . 

— den var der ! gylpede han , — stik den , isager ! 
— den er , gud døde mig , lige til at udlevere 
det på ! 
Asmadæus strålede . 
Men isager stirrede ned i sit glas , sad og 
løftede på det og tømte det omsider . 
— så giv ham det da ! sagde han tørt . 
Carlsen fedtede med hånden hen over hagen . 
— melder de dem god for frokosten , isager ? 
Spurgte han og slimede isager ind i al et skævende 
bliks fiffighed . 
Isager så over på den rødkogte . 
De tos øjne talte sammen som med et eneste 
tyst ord . 
Isager nikkede . 
— for deres skyld , Carlsen ! sagde han med 
redelighedens jævne klang i stemmen , — skriv 
den  ! 
Men Carlsen væltede sig bort fra bordet . 
— aldrig i evighed ! sagde han , — nej , aldrig 
i evighed , isager ! 
Isager rejste sig . 
— Carlsen ! — deres er magten , nu og i al 
evighed !  .  .  . Jeg sagde ikke æren , — husk 
på det ! — og jeg sagde ikke amen ! 
Den rødkogte kom på benene . Carlsen lettede 
sig . Asmadæus så på dem , så gjorde han 
som de , blot at han blev stående med øjnene 
på Carlsen , som om han ventede . 

men Carlsen bemærkede ham ikke . 
Så drev Asmadæus op ad trappen efter de 
andre . 
De stod oppe på gaden . Den rødkogte havde 
sin arm under isagers og støttede ham . 
Isager nikkede til Asmadæus , da han så ham . 
— tag bare ikke det rak højtideligt ! sagde 
han . 
Så gik de . 

Xiii 
og Asmadæus gik som de , — den modsatte 
vej og hurtigt som den , der har ladet sig opholde 
af snak og forsomt sit arbejde . Men hastværket 
varede ikke længer end , til en fornemmelse 
i nakken sagde ham , at nu var han uden 
for synsvidde . For en sikkerheds skyld vendte 
han sig . Der var ingen folk at se , som han 
kendte . Og dermed var Asmadæus sig bevidst 
at have god tid på alle leder og kanter og 
rigelig råd til at behandle det , som var virkeligheden , 
besindigt . 
Han klemte på trojelommen . Det knirkede 
ikke i den . Så meget var tydeligt , at svendebrevet 
var han lettere . 
Asmadæus vendte og drejede den fornemmelse 
et par gange . Så kom han til det resultat , 
at det papir og , hvad der hørte det til , havde 
han alligevel ikke skænket en tanke siden i 
går eftermiddags . Nu det var borte , var det 
ligefrem , som om han aldrig havde haft det . Og 
med det havde han fået skubbet fra sig alt , 

hvad der kunne ligne forpligtelse . Det var så 
udmærket , som om han havde tænkt det ordentligt 
sammen fra først af , — og så var det kommet 
helt tilfældigt ! 
Asmadæus stak hænderne i lommen , så ned 
over gaden , op over husene , op i den grånende 
himmel . 
Det skulle ikke blive så farligt at tage sig 
tingene sådan , som det nu engang var blevet 
hans lod — og , gud ske lov ! hans lyst — 
og endda få det hele på billige vilkår ! 
Det var begyndt at regne , en fin , kold efterårsregn ; 
brostenene lå allerede våde og sorte . 
Men Asmadæus var så varm indvendig , at 
vejrets foreteelser ikke bed på ham , og 
så sikker til mode , så velhavende på glade 
tanker , at han fik en overmægtig trang til at 
strø om sig med dem , hvor han kunne . 
Han så sig om i glad forventning . 
Det var en anden gade , han var kommen ind 
i . Men den lå sort i regnen og fuld af larm 
som den forrige , og folk strømmede forbi ham 
under deres paraplyer . Der var mennesker nok , 
— blot ikke det eneste , som han havde brug 
for , ikke et eneste , han kendte . 
Det var nedstemmende , — men ellers ikke 
værre end , at man kunne tænkt sig det . 
Han skulle være fulgt efter isager . Det havde 
vel ikke gjort noget ! Når nu han var den 

eneste , han lige akkurat kendte , og ovenikøbet 
sådan en ligefrem Karl og en , der forstod sig 
på meget , og som tilmed kom med alt det , 
Asmadæus gik om og mente . 
Asmadæus så ned over gaden , som om der 
kunne være den ringeste mulighed for at få 
øje på isager . 
Regnen begyndte at drive ham ned over kinderne . 

han havde dog alligevel ikke været rigtig om sig . 
Men noget måtte der vel vise sig , så glat 
som det ellers var gået . Det sagde vel ikke 
stop sådan med et , fordi det var blevet regnvejr . 
Man kunne jo lede ham op . Det skulle være 
i en rullekælder . Men dem var der mange af . 
Han havde netop lagt mærke til dem , når han 
kom forbi dem , og tænkt på isager . Den 
historie kunne blive langvarig og passede derfor 
ikke til asmadæuses behov . 
Så tørte han regnen af sit ansigt og ville 
gå videre , men blev stående . 
— jamen , — Signe ! 
Næ — 
Asmadæus gik alligevel videre . 
Hende kendte han nok og havde hendes adresse 
og hilsen med fra træskolarses . Den havde 
træskolars givet ham allerede for fjorten dage 
siden . Men hende kunne man altid gå til . Det 
havde man så sikkert . Og så var det også 

så længe siden , de havde set hinanden . Man 
kunne aldrig vide , hvordan hovedet sad på 
hende nu , så længe som hun havde været herinde . 
Og Asmadæus vandrede videre , rundt i de 
våde gader , og vidste ikke , hvor han kom hen , 
men syntes til sidst , at han ingen vegne kom . 
Han stod uden for en urmagerbutik . Klokken 
var bleven tolv . 
For resten kunne det jo være lige meget , 
hvordan hovedet sad på hende ! Han kunne 
jo aflevere den hilsen ! 
Det var åbenbart alligevel ikke vejr til at få 
noget som helst til at hænde i , så længe man 
hverken kendte til det ene eller det andet i disse 
beskidte gader ! 
Han så sig endnu en gang langt omkring , 
om ikke et eller andet tilfælde skulle være 
kommet på benene . Men der var ikke det at 
se , som han kunne bruge . 
Så gik han hen til en ølkusk , der stod ved 
sin vogn og skubbede kurvene til rette , så 
flaskerne raslede , og spurgte ham , hvor den 
gade lå , som træskolars havde opgivet ham . 
Kusken stod med en kurv i hånden og gav 
besked , skød så kurven ind og hele overkroppen 
efter den . 
— jeg skal ellers den vej , — du kan jo sætte 
dig op ! sagde han inde i vognen , trak overkroppen 
ud og slog vognlemmen i med et smeld . 

ja , det var ikke det værste ! 
Så kom de op begge to , og vognen rumlede 
ned ad gaden . 
Men så blev det åbenbart for Asmadæus , at 
nu gik sagen unødvendig hastigt . Sådant et 
jag havde det heller ikke . Og for at komme i 
lag med noget andet , gav han sig i snak med 
kusken . Asmadæus sad og så på hestene , 
på det solide seletøj og den velmalede vognstang . 

— det var ellers ikke så galt at have sådan 
en vogn at køre om med ! sagde han . 
Kusken så lige ud . 
— nej nej ! svarede han . 
— allenfals bedre end at stå på et værksted ! 
Fandt Asmadæus og levede op ved tanken . 
— ja ja ! 
— man får da set byen ! 
— ja , magelig ! 
Asmadæus gled helt frejdig videre . 
— monstro det er vanskeligt at få sådan en 
plads ? 
Kusken så bestandig lige ud ; hans hoved sad , 
som var det ikke til at dreje . 
— sådan lige at løbe til er det vel heller 
ikke ! sagde han tørt og polerede embedets anseelse . 

— ja — jeg er ellers maler og ude fra landet , 
— så et par heste har jeg kørt før . 

— ja , det har du vel ! 
— og så er der intet arbejde ved professionen 
 ! 
— nej , de siger det ! 
Hjærtet bankede i livet på Asmadæus . 
— man kunne da også — sådan gratis — 
lappe på vognene , når det faldt for ! 
Kusken gav sig god tid . 
— ja , det er der jo ikke noget at sige til ! 
Svarede han omsider hen i vejret og gabede . 
Men Asmadæus havde atter fået sin evne til 
at finde , en god ide var kommet til ham og 
dermed den glade fripostighed , der i et øjeblik 
ser sagen til bunds og har alle angreb i orden 
med det samme . 
— i er vel mange vogne ? spurgte han . 
— ja , nogle er vi da . 
Det svar var til at spille eftertænksom på i 
en lille pause . 
— så har i måske hver sit stykke vej at 
besørge ? 
— ja , det er tydeligt ! 
— kører du altid denne vej ? 
— denne vej ? — det kan man vel ikke , når 
man har landet ! 
Asmadæus så på ham . 
— har i også landet ? 
— de drikker vel også noget ! 
— hvornår skal du den vej ? 

kusken nikkede som en , der er ved at sove 
ind , men tog sig i det og knejsede som et bræt , 
der svipper lige . 
— i morgen , — to gange om ugen ! svarede 
han med gnaven hast . 
Asmadæus måtte med al sin vægt sætte sig 
på sin snakkevorne lyksalighed . 
— er 1 ikke mere end en på vognene ? 
— hvad skulle man så stille op ? 
— du er jo da alene ! 
— vi er to . 
— hvor er den anden da henne ? 
— han er rendt . 
— nå ! sagde Asmadæus ; han så sig allerede 
kørendé rundt på en god vogn og svarede ikke 
mere . 
Kusken tjattede på hestene . 
— kanske du ikke har noget mod pladsen ? 
Sagde han langt om længe og kneb øjnene 
sammen som den , der pludselig får for meget 
lys i dem og tager forbehold . 
— man har vel lov at prøve ! 
Kusken tog et tag i linerne . 
— det kan jo være , de allerede har taget en ! 
Asmadæus tav og tænkte sit . 
— du kan jo altid gå med ind på kontoret ! 
Kom det lidt efter en kende opmuntrende . 
— ja , det koster vel ingen penge ! 

kusken gav sig til at pirke med pisken ved 
halen på den ene hest . 
— skulle du få den , sagde han , da han var 
færdig , bliver der vel altid til et par kroner til en 
anden en for villigheden ! 
— det gør der ! nikkede Asmadæus . 
— ja , jeg mener blot , at hvad man er enig 
om , det er man enig om ! 
— det er tydeligt ! 
— og så er det ellers blot et par gader 
derfra , hvor du skal hen ! 
— det passer alt sammen ! svarede Asmadæus 
— ja , for alene joller jeg sgutte rundt og opvarter 
bønderne ! sagde kusken i pludselig , grødet 
veltalenhed . 
Asmadæus forstod , at med de ord spyttede 
den mand højtideligt på tokroneren og gav ham 
pladsen , for så vidt det stod til ham . 
Men med et slog den hele historie om i Asmadæus . 
Han havde allerede nydt alle herlighederne 
ved den bestilling , havde i fantasien 
kørt dem alle sammen igennem , slugt dem på 
en gang , og sad nu mættet og havde alene 
den trevne fornemmelse af det bundne , der bar 
det hele . 
Det var egentlig hip som hap , værkstedet og 
dette . 
Han var lige ved at slå det hen og fri sig . 
Men så påkom der ham så underlig sørgelig 

en følelse af vinter , af slud og kulde og ingen 
sol . Han så sig ensom og pengeløs — og gav 
sig skæbnen i vold . Men hvad der helst måtte 
ske , hvad han helst skulle håbe , vidste han ikke . 
Og da det skete , at han fik pladsen , fra den 
følgende morgen at regne , og to kroner på 
hånden , — dem han lod gå videre , — stod 
han som en afbladet busk , der plantes om ved 
efterårstide og bare skælver med grenene , mens 
gartneren stamper jorden fast om den . 
Han var ganske nøgtern til mode , da han 
fandt Signe oppe på et kvistkammer tæt derved , 
— nærmest som gik han et ærinde . 
Men Signe  .  .  . 
Det slog ham , da han så hende , at han havde 
gået og tænkt på hende , — tænkt på hende 
som hun var , da de sidst var sammen . 
Nu stod hun der stor og blond og voksen og 
ledte med sine lyse øjne efter , hvem han var . 
Og han begreb , at tiden , der var gået , med 
dem begge havde gjort en gerning , som aldrig 
var kommen i hans tanke . Han så på hendes 
blik , at han selv var bleven stor som hun . 
— kender du mig ikke ? spurgte han og smilede 
uden at ville det ; det var , som om alt det triste 
og klamme , der var kommet op i ham , måtte 
sætte sit mærke , før det på ny forlod ham , og 
satte det i det smil . 
Hun stod og så på ham og så på ham 

med velbehag . Og han følte og forstod det . Thi 
hans sørgmodighed var ved at synke og hans 
glæde ved at stige , og da er alle stakkels døgenigters 
sind så skært som en himmel ved gry 
og fornemmer det mindste pust . 
Så slog hun pludselig med nakken og lo som 
en , der løfter sin latter til vejrs over noget . 
— det manglede bare , at man ikke skulle 
kende dig  ! 
Dermed var al skælvende dis blæst bort og 
solen højt på himlen . 
— ja , det er vel aldrig værd , at vi skaber os ! 
Sagde Asmadæus ; han sendte et sidste blik tilbage 
over det , der var gået igennem ham , da 
han så hende . 
— hvad skulle vi det for ? 
Hun gik hen til bordet ved vindvet og satte 
sig med ryggen til ham og gav sig til at snurre 
hjulet på en symaskine rundt . 
Asmadæus så sig om i kammeret . Der lå 
halvtsyet tøj på stolene og over sengen . Der 
var alligevel pænt , fandt han . Og Signe havde 
en fin kjole på , og håret sad hende i nakken 
som på en dame . Det var et øjeblik nær 
ved , at han ingenting turde . 
— du kunne vel gerne byde en en stol ! 
Sagde han brøsigt . 
— skal du have det så højtideligt ? 
Hun så ikke op fra sytøjet . 

Asmadæus lo . Han kendte hende , trods damekjolen 
og nakketoppen . Så lettede han tøjet 
fra den stol , der stod nærmest hendes , over på 
sengen og satte sig . 
— ja , jeg skal ellers bare hilse dig fra dine 
forældre ! sagde han , da han havde siddet lidt 
og set på hendes hånd , der svirrede rundt 
med hjulet . 
— det kan jeg næsten regne ud ! 
Asmadæus tav så længe , til hans stædighed 
var blevet pålidelig . 
— kan du ikke stoppe lidt ! sagde han så , 
— det er ikke til at snakke i det spektakel ! 
Men det kunne hun ikke . 
— måske du vil sy for mig ? svarede hun og 
blev ved . 
Asmadæus greb efter et svar ; det flød ud , 
dette her . 
— ja — efter fyraften ! sagde han . 
Og med det svar tog han stilling . 
Signe gjorde et kast med hovedet . 
— du sidder måske og arbejder ! 
— nej , men i morgen begynder jeg ! nikkede 
Asmadæus , — jeg er blevet svend , skal jeg sige 
dig , og skal arbejde hos Nielsen og Schrøder ! 
Signe syede en stund endnu . Så standsede 
hun , lænede sig tilbage , så flygtigt på ham og 
gav sig til at pille ved nogle skruer på ma- 
skinen . 

— nå så det er du ! sagde hun . 
Asmadæus smilede . 
— troede du , jeg var rejst af den bare fornøjelse ? 

men Signe svarede ikke , som han spurgte . 
— så skal du måske blive herinde ! sagde 
hun . 
— kunne du ikke regne den ud ? 
Hun så pludselig på ham . Så lo hun . 
— jeg troede , du var rendt af læren  ! sagde hun . 
Men gennem latteren målte hun ham , helt 
alvorlig , fra top til tå . 
— nej , det kan man nok ikke leve af ! svarede 
Asmadæus solidt . 
Det var ikke hendes ord , han svarede på ; 
det var hendes blik , han gav sin tilslutning . 
— det kunne jo måske gerne være , det kunne 
hænde , at vi kunne rende på hinanden ved 
lejlighed ! forsøgte han . 
Signe sad og så på ham og gled åbenlyst 
over i alvoren . 
— så du er blevet svend ! 
— ja hvad er der vel ved det ! svarede Asmadæus . 
Hendes gentagne forbavselse virkede 
på ham , som sad hun og kildede ham under 
næsen med et halmstrå . 
Hun sagde ingenting ligestraks . Så rimpede 
hun munden spidst sammen som den , der ikke 
vil le , og bøjede hovedet bag over . 

— sådan en tosset dreng ! 
Asmadæus stak hænderne i lommen og lænede 
sig tilbage mod stolens ryg . 
— ja — det var den gang ! — og der er ikke 
stor forskel ! svarede han og slog med hovedet , — 
så hvis du ikke har forandret dig noget videre , 
skal vi magelig komme ud af det sammen ! 
Men Signe vendte sig til symaskinen . Hun 
tog sig intet for med den ; hun så blot ned 
over den og ind under den . 
— sikken en Bonde du er ! 
Asmadæus lo . 
— jeg har aldrig kunnet blive vred på dig , 
Signe  ! 
— hvad skal det sige ? 
—- det er noget , som falder mig ind ! 
Signe rettede sig i sædet og sukkede , som om 
hun kedede sig . 
— der falder dig vist lovlig meget ind ! 
— nej , ikke videre ! svarede Asmadæus , — 
han så bestandig på hende , — ikke videre 
end , at jeg sidder så hyggeligt her ! Det er 
akkurat som at være hjemme på landet igen . 
Jeg kan ikke lide de beskidte gader , skal jeg 
sige dig ! 
— hvad kommer det mig ved ? Du kan jo 
gå hjem igen  ! 
— ja det kunne det godt være endt med ! — 
men nu er det ikke så nødvendigt ! 

— hør , sig mig , sagde Signe pludselig og så 
på ham med en trættet sjæls utålmodige ro , 
— mon der ellers er noget , du vil ? — for nu 
har jeg jo hørt , at du skulle hilse mig , og at du 
er blevet svend  ! 
— ja , det er der rimeligvis ! svarede Asmadæus 
og så frem for sig , som svømmede en 
stor , blå luft omkring ham . 
— så skynd dig ! 
Men Asmadæus bøjede sig frem og tog hendes 
hånd og så hende ind i hendes øjne . 
— det går så hastigt med mig ! sagde han , 
— jeg tænkte ikke på det , da jeg gik herop ! . . . 
Jeg vil ikke undvære dig for mange penge , 
Signe ! 
Hun lo , kastede sig på stolen , hvor hun sad , 
og lo . 
— dit fjols ! — jeg har en kæreste ! 
— det har jeg også ! 
Hun blev ved at le . 
— jeg har hele to ! havde han nær føjet 
til for at trumfe hende over , men kom i tanker 
om , at på det ville hun kende ham og forstå , 
at han løj . 
— det kan der jo altid blive råd for ! sagde 
han sindigt og søgte bort fra de fremmede elementer , 
der var kommet ind i emnet , — jeg 
sidder jo bare her og vil have lov til at komme 

igen og sidde her . Vi to kender jo dog mere 
til hinanden end de fleste ! 
Signe trak lempeligt sin hånd ud af hans . 
— er du så sikker på det ? 
Asmadæus lænede sig tilbage og bredte sit 
bryst . 
— ja det ved den levende gud ! sagde han , 
som bedyrede han sin egen og den hele jords 
tilværelse . — se , nu kan du jo gerne drille mig 
så længe , du vil ! føjede han sejrende til , — 
jeg kendte dig , lige fra du lukkede din mund op , 
— og gud ske lov for det ! 
Signe lagde hovedet på sned . 
— hvad er der , lille Asmadæus ? — græder du ? 
Asmadæus lo . Alligevel nikkede han . 
— det tøer i mig , — jeg har fået noget mod 
denne årstid , — — men det tøer i mig ! — 
jeg skal sige dig , jeg synes , der er noget , der 
er hændet mig , som har slået benene fra mig , 
bag fra ; — det er , lige som om der var nogen , 
der havde stjålet fra mig — alt det , jeg skulle 
bruge ; — og så er det , at jeg sidder her og 
ser på dig og synes , at det alligevel er løgn 
og kan være lige meget !  .  .  . Sig et venligt ord , 
Signe ! 
Signe blev rød . Hun famlede med fingrene 
i sit skød . 
— er det kæresten ? 
Asmadæuses øjne blev store og omme . Så 

skød pludselig et af de mest strålende smil , et 
menneske råder over , frem i dem . 
— ja ! 
Signe blev så stille som symaskinen på 
hendes bord . 
— du må gerne komme her ! sagde hun langt 
om længe . 
Asmadæus sad og sled med sit ansigt . Det 
var svært for ham at få det til at udtrykke det 
rette . Lykkelig var han , men det med kæresten 
måtte han holde på . 
Så gav han sig taknemmeligheden i vold . 
— se ! sagde han og trak tikronersedlen op 
af lommen og lagde den på bordet ved siden 
af symaskinen . 
Signe så ikke på sedlen ; men hendes øjne 
fik medlidenhedens blideste glans . 
— du er tosset ! sagde hun . 
Asmadæus smilede . 
— har vi ikke kendt hinanden før ? 
Signe så på ham , lyst og åbent . 
— hvad er det , du bilder dig ind ? 
— ingenting ! — ikke andet end det samme , 
jeg altid har bildt mig ind , — når jeg trængte 
til det ! føjede han til og fik tårer i øjnene 
over sin egen ærlighed . 
— hvad for noget ? spurgte hun famlende ; 
men hun slog med nakken . 

— ja , det kan du spørge dig selv om ! sagde 
han sikkert . 
— du er en nar ! svarede hun ; men hendes 
øjne hang på ham , som var han en roman , 
hun havde fået ind ad døren og kigget sig 
nysgerrig i . 
Asmadæus rejste sig . 
— ja — bild dig det ind ! svarede han og tog 
sin hue . 
Hun så op på ham . 
Han lagde hurtigt sin hånd på hendes fine 
kjoleskulder . 
— bliv , hvor du er ! sagde han og gik mod 
døren , mens den kolde bevidsthed om , at nu var 
han pengeløs , sled hans hjerne med spørgsmålet 
om mad og logi . Han var lige ved at bede 
hende bytte sedlen og beholde de otte . 
Men i døren vendte han sig . 
— jeg har flere ! smilede han . 
Og da han så hen på hende og så , at hun 
sad og stirrede efter ham , forsvandt sedlen og 
alt andet end hun af hans tanke . 
— Signe ! sagde han og følte , at det brændte 
bag hans øjne , — du er en storartet pige ! 
Dermed gik han . 

Xiv 
det var dagen derefter . Det sneede og regnede . 
Asmadæus sad oppe på ølvognen og kørte ud 
ad landet til . 
Da de var kommet neden for Frederiksberg 
bakke , holdt kusken hestene an , slap linerne 
over i hænderne på Asmadæus , kravlede langsomt 
ned og gik hen foran dyrene og puslede 
en stund ved bringetøjet . 
— det sidder meget ordentligt  ! sagde Asmadæus ; 
han havde selv spændt for . 
Så kom kusken tilbage , men blev stående 
nede på gaden , lagde sin hånd på fodbrættet 
og pillede sig i næsen . 
— jeg kan’te bruge det vejr ! sagde han . 
Asmadæus trak på munden . 
— å skidt ! trøstede han sig selv . 
Så så kusken op på ham med et par 
malede træøjne . 
— du kan jo nok klare turen ! 
Asmadæus slækkede på linerne og så ned 
på ham . 

— hvad er der ? 
— du kommer til at køre turen ! 
— vil du ikke med ? 
— nhæ ! 
Asmadæus så ned på ham og gned sig om 
hagen . 
— jamen---------- 
— jeg har jo forklaret dig den , — og sådan 
plejer vi nu  ! 
Asmadæus vendte sig og så hen over vognen 
med alle dens flasker . 
— med alt det der ! sagde han benovet , som 
tog han skøn over en højtidelig sum . 
— jeg står her , når du kommer i aften ! 
Sagde kusken og slap fodbrættet og klaskede 
den hest , han stod nærmest ved , over dens våde 
bagpart . 
Så gik han , og så gik hestene . 
Asmadæus sad med linerne i hånden og lod 
sig og alle flaskerne køre . Han så frem for 
sig . Der kom store snefnug tumlende ned mellem 
regnen ; de svinglede ud og ind , mens de dalede , 
dejsede så latterligt tilfældigt , men nåde alle 
ned . Og som Asmadæus sad og så på dem , 
blev han helt fyldt af en lettende familiefølelse 
og af en stor trøst over al tings samhørighed . 
Ellers var han ikke i videre godt humør . 
Det var galt alt sammen , — siden han havde 
fundet Signe . 

der var to ting , der stredes i ham . 
For det første var det Signes skyld , at han 
sad her på vognen . Havde han ikke truffet 
hende , var han aldrig mødt til denne plads , ked 
af den som han var , før han fik den . Men der 
var noget i det , han havde fundet i hende , som 
gjorde , at han måtte gå lige ud og vise sig 
vederhæftig , trods det , han strittede imod . Men 
der var på den anden side det , at dette var 
en snavs bestilling , og at han havde løjet for 
hende . At han havde løjet , var i sin orden , — 
hvordan skulle han ellers fået lirket hende så 
vidt , som han fik hende ? Men med dette , som 
han nu sad i , kunne han ikke holde stillingen . 
Det gav ingen penge . Om han havde 
haft det forbandede svendebrev og fået sig en 
værkstedsplads , blot for vinteren ! Det var altid 
et par skilling mere reddet — og så æren ! 
For dette var jo dog ikke til at skjule i længden . 
Og så — flakke rundt , det havde han tabt 
lysten til , siden han så Signe . Det var ikke 
nødvendigt , når man havde hende . Der var 
ingenting nødvendigt , når man havde hende , — 
ikke andet end at have penge , være solid , og 
så sidde og se kornmarken i hendes hår og 
den blå himmel i hendes øjne , alt det , som 
var udenfor , samlet sammen i hendes lille Kammer . 
Han fik en pludselig lyst til at vende om , løbe til 

hende og sige sandheden , ligge med hovedet i 
hendes skød og føle sig ganske stille . 
Asmadæus så frem over landevejen . 
Der stod de våde træer og dryppede og skinnede 
blanke som jærn , der svedte koldt ; der lå 
de brune marker og ydede intet uden et stort 
øde ; der løb vejen med sølet riflet af forladte 
hjulspor . 
Han tænkte på det værelse , han havde lejet 
og fået på kredit , skævede ned til den pakke 
mad , kusken havde ladet ligge på sædet , og 
som han , Asmadæus , vel måtte spise , så ud 
over gårde og huse , som lå spredte , men 
murede fast i den medlidenhedsløse jord — og 
skuttede sig i en forskræmt kuldegysning . 
Så var det , han med sin vogn indhentede en 
lirekassemand , der travede afsted med sin kasse 
på ryggen inde på grøftestien . Der hang et 
falmet rødt tæppe over kassen ; det var blevet 
mørkt af regn og sne ; men det lyste for asmadæuses 
øjne . 
Han kørte langsomt , så han havde det foran 
sig , og sad og så på det . Men til sidst kom 
han alligevel manden på siden . 
Asmadæus holdt hestene an . 
— vil du køre med ? 
Manden inde på stien løftede hovedet . Det 
var en gammel fyr med et øje , en arm og 
en soldaterkasket på hovedet . Det ene øje 

målte hestene , vognen og til sidst Asmadæus . 
Så skubbede han kassen bedre op på ryggen 
og drev bag om et træ ud på vejen . 
— tag ved ! sagde han og skød ryg som en 
kat , så kassen kom til vejrs , og han og hans 
hoved forsvandt under den . 
Asmadæus bøjede sig ned og fik fat i en rem , 
den gamle væltede sig rundt , og ved tre Armes 
hjælp lagde kassen sig med et klingende suk 
til hvile oven på de andre stumme kasser . 
Så kom den gamle op , og de kørte . 
— pø ! sagde pludselig den gamle hånligt . 
Asmadæus tænkte ikke længer på ham . 
— er du våd ? spurgte han . 
Men den gamle bøjede sig frem og heftede 
sit eneste øje på ham  ; det sad i hans hoved som 
en grå sten i en slynge . 
— hvad satan spør’ du for ? 
Asmadæus blev rød . Så lo han . 
— er du gnaven  ! 
Det grå øje sigtede . 
— pø ! gentog han . 
Asmadæus så frem over hestene . 
— ja for mig gerne ! 
Den gamle forlod sigtestillingen og gav sig til 
at vride vandet af sit ene , tomme ærme . 
— det er sgutte første gang , det er regnvejr ! 
Sagde han højt , som om han talte med overlegent 
vid . 

men den tone , han talte i , ærgrede Asmadæus . 
Han havde taget ham op for det røde 
tæppes skyld , for resterne af den glade farve , 
der sad i det . 
— har du ikke andre viser at synge ? spurgte 
han . 
Den gamle vred videre . 
— man må takke for det lidt , svarede han , 
— selv om man får for meget ! 
Asmadæus smurte på hestene . 
— skal du ikke af og dreje i den dér gård ? 
Den gamle ulejligede ikke engang det ene øje 
med at se efter nogen gård . 
— af og dreje ! gneldrede han op , — nej , nu 
bli’r vi siddende i dagligstuen ! 
Så lo han med alt det af ansigtet , der sad 
uden om øjet ; men øjet selv holdt sig og gik fri . 
Asmadæus rettede sig i sædet og gjorde sig 
bred . 
— så kommer du til at holde din mund ! 
Truede han og vendte sig halvt om , som sad den 
anden der ikke længer , og slog et par gange 
hårdt på lirekassen med enden af piskeskaftet . 
Den gamle drejede sig efter ham . 
— hvad satan har kassen gjort dig ? 
Asmadæus sad og lyttede , om det ikke ville 
klinge , men det lød af træ og ikke af andet . 
Så vendte han sig igen . 
— jeg er bange , den er for tung ! sagde han . 

den gamle gned det øje , han ikke havde ; 
derpå så han på Asmadæus med det andet , 
som var det det , han havde gnedet . 
— tror du ? sagde han , — ja , det vil jo vise 
sig , når vi bare har tålmodighed ! 
Men Asmadæus holdt langsomt hestene an , 
så de til sidst stod . 
— jeg vil ikke ha’ den liggende der ! sagde 
han uden ellers at røre sig ; han sad og så ud 
i snefnuggene og regnen , — du må stå af ! 
Den gamle lettede sig . 
— sådan en laban ! spyttede han , — jager 
han med en gammel mand , som om man var en 
kanariefugl  ! 
— vil du spille på den ? spurgte Asmadæus . 
— spille på den ? 
Det grå øje samlede al sin seevne sammen . 
— ja , den er vel til det samme ! 
— sidde her og spille for øgene og skidtet ? 
— mens jeg kører dem , ja ! nikkede Asmadæus . 
Den gamle satte sig igen . 
— nu skal vi straks lege bondebryllup ! 
Asmadæus blev holdende . 
— ja , så må du se at komme af ! 
Det ene øje undersøgte , hvad der i regnen 
var at se af jorden . 
— den kan støtte her foran på brættet ! 
Foreslog Asmadæus videre . 
— ja den kan sgutte flyve i luften ! 

— nå — vil du så ? 
— ja spørg om det ! sagde tyven , de slog 
strikken om ham ! 
Asmadæus rejste sig . 
— så kommer vi med spilleværket ! 
Det klang i kassen for hvert lille stød , den fik . 
— forsigtig ! — forsigtig ! pustede den gamle , 
— det er ikke nogen malkepige ! 
Så stod den dér , hvor Asmadæus ville have 
den . 
Den gamle strøg med hånden hen over det 
våde tæppe og lagde det op i den ene side , 
fik remmen bag om lænderne og strøg på ny 
med hånden . 
— sådan en skal man have respekt for ! 
Brummede han , — det er ikke enhver Bonde , 
der laver kejseren af kinesien sådan en nattergal ! 
— nu må du ikke køre for fort ! 
— nej ; — lad os så få en på liren ! 
Asmadæus fik hestene i gang , og den gamle 
begyndte at dreje . 
Det klunkede og trillede så blødt nede under 
det våde tæppe . 
— ja , højere kan den ikke give det , sagde 
den gamle , for tæppet tør jeg ikke stryge af i 
dette vejr ! 
— det er udmærket ! svarede Asmadæus . 
— du er måske meget for musik ? 
— ja — når det ellers ikke er solskin ! 

— det var ikke det værste , når den ellers 
også kunne tørre frakken på en ! brummede 
den gamle . 
Så holdt han pludselig op . 
— der kommer en vogn ! 
— vil du over på den og dreje ? 
— nej — men jeg vil ikke være til nar for 
flere end en foruden Vorherre ! 
— så drejer jeg ! — hestene passer sig nok ! 
Den gamle klemte om håndtaget . 
— fang du dig en kat og drej den i halen ! 
— spil væk da ! — det er ikke hver dag , der 
kører musik rundt i regnvejr ! 
Den gamle vred munden ; men han drejede . 
Vognen kom nærmere . Det var to prangere . 
Han , som kørte , svingede med pisken og strakte 
det ene ben ud over vognfadingen . Da de var 
på siden af ølvognen , holdt de . Det samme 
gjorde Asmadæus . 
— nu stiger den , kraft ede mig ! råbte han , 
som var kusk . 
— det er , hvad den er anlagt på ! svarede 
Asmadæus . 
— gi’r i også øl gratis ? 
— ja — til herskabet ! 
— det er os , Pedersen ! 
Han slog den anden Pranger på skulderen . 
— ja , lad os først se , hvad i spenderer på 
musikken ! svarede Asmadæus tørt . 

der fløj en tiøre over på kassens tæppe . 
— nå , sidder i så småt i det ! sagde Asmadæus , 
— ja så får det blive til en anden gang  ! 
Og så kørte han til . 
— hov ! — hov ! — hov ! råbte den gamle 
og slog sin eneste arm tværs over kassen , — 
den går i smadder ! 
Men Asmadæus lo . 
— hold du bare på tiøren ! 
Det klang i dybe stød nede i kassen . 
— kan du høre , hvor den griner ? føjede han til . 
Men da de var kommet et stykke frem og var 
ene på vejen , fik han hestene i skridt . 
— nu kan du jo prøve den ! sagde han . 
Og det gjorde den gamle . 
Hestene gik i skridt , regnen drev , snefnuggene 
svinglede så blidt og blødt ned i de nøgne 
træer , og den gamle drejede så nænsomt og lyttende 
alle kassens melodier ud over landevejens 
våde bedrøvelighed . 
Da han holdt op , bad Asmadæus ham ikke om 
mere . Han sad og så frem for sig og sagde 
ingenting . Heller ikke den gamle havde noget , 
han gad nævne , på hjertet . 
Ved den første kro , de kom til , hjalp Asmadæus 
ham kassen ned , læssede de flasker af , 
han skulle , spurgte om vej videre , kørte ensom 
til den næste kro , kørte den hele dag og syntes 
blot det eneste , at den var lang som et ondt år . 

lygterne lyste på snefnuggene , da han nåde 
tilbage over Frederiksberg bakke . 
Der stod kusken og ventede . 
De kørte sammen hjem og afleverede . 
Og så gik Asmadæus op til Signe . 
Men da han sad der hos hende og så på 
hende og havde lampelyset og varmen i stuen 
om sig , forsvandt netop det mismod , der havde 
fyldt ham den hele dag og drevet ham til hende , 
og et stort og tillidsfuldt velvære blev tilbage . 
Han fjasede med hende , og hun med ham , om 
gammelt og nyt , og de sad hele tiden og så 
på hinanden , — sådan som man ser på hinanden , 
når der er en hæk imellem . Og sådan 
blev det ved , lige til han fandt , at nu nærmede 
det øjeblik sig , da han måtte gå . 
Da begyndte velværets solskin at svinde for 
ham og mindelsen om virkeligheden at stige som 
kolde tåger . 
— hør , sagde han og strøg sig over ansigtet , 
hvad er egentlig din kæreste for en ? 
— å—r ! vrissede Signe , som var midt i overgivenheden , 
— han er såmænd meget pæn ! 
— men — hvad er han ? 
— grosserer ! sagde hun med spids mund . 
Asmadæus svarede ingenting ; han så hen på 
væggen og blev rød . 
— tror du det ? 

det gav et lettelsens sæt i ham ; glæden stod 
ham i øjnene . 
— er det løgn måske ? 
Hun stak ansigtet frem imod ham . 
— puh ! sagde hun , blev du bange ? — nej , 
han er bare snedkersvend  ! 
Det var mere beroligende , men det slukkede 
ikke det , der brændte ham . 
Han slog benene over kors . 
— tjener han mange penge ? 
— uh — ja ! 
— gør han ? 
— ja — det ved gud han gør ! 
Asmadæus blev atter rød , ikke for hendes 
svars skyld , men for det , hvis åbenbaring rykkede 
ham længere og længere frem på tungen . 
— jeg skal sige dig , sagde han med al en 
overmægtig alvors kluntethed i stemmen , al en 
angst sjæls forknytte åbenhjærtighed , — jeg 
tror alt , hvad du siger ! 
— nej , tænk ! 
— jeg ejer nemlig ikke en rød øre ! 
Han tog vejret , som måtte han fylde lungerne 
for at leve op igen , og så spændt på 
Signe . Nu var det sagt , syntes han . 
Men Signe tog det på en anden måde . Hun 
kneb øjnene sammen og så på ham . 
— nu skal vi høre ! 
— det er sandt ! 

Signe lo . 
— ja , jeg har da , ved gud , ikke bedt dig om 
noget ! 
Så satte hun hænderne i siden og så stift 
på ham . 
— er du virkelig blevet nærig ? 
Asmadæus bare rystede på hovedet . 
— de har stjålet det alt sammen fra mig ! 
Sagde han og lettede sig et øjeblik ved at læsse 
den hele byrde over på andre skuldre . 
— hvad er det for noget , du snakker om ? 
Asmadæus nikkede . 
— de gamle ! 
— dine gamle ? — hvad er det , de har stjålet ? 
— hele min løn , fra jeg kom i lære ! 
— å sludder da ! 
Asmadæus nikkede blegt . 
Så smed Signe sig overbevist tilbage på 
stolen . 
— det var den stiveste ! 
Men hun kom hurtig til samling . Han forstod 
på farten , at det var ikke hans fortid , hun 
interesserede sig for . Men det trøstede ham ikke . 
— nå — men du har jo en god plads ! 
Sagde hun og så energisk ud . 
Asmadæus rystede på hovedet . 
— det havde du jo i går ! 
— nej — det var løgn ! 
Signe så sig om i sin stue . 

— du er da en underlig en ! sagde hun langsomt . 

så så hun på ham . 
— det sagde du jo ! 
— ja , svarede Asmadæus og turde ikke møde 
hendes øjne , — jeg var bange , at jeg ellers ikke 
havde fået lov at sidde her ! 
— hvad laver du da ? 
Asmadæuses mundvige trak sig nedad . 
— jeg har kort med en ølvogn ! 
Hun overhørte . 
— du er jo da svend ? 
- ja ! 
— hvorfor har du da ingen plads ? 
— jeg har mistet mit svendebrev ! 
Hun spurgte videre , og han fortalte papirets 
historie . 
— sikken du bærer dig ad ! sagde hun og slog 
hænderne sammen , — men du lagde jo da ti 
kroner her i går ! 
— ja , for jeg blev så glad ved at træffe dig ! 
— hvor havde du da dem fra ? 
— det var lønnen for den sidste måned ! 
— og det var de eneste , du havde ? 
Asmadæus lo ved mindet ; men tårerne stod 
ham i øjnene . 
Pludselig bøjede Signe sig frem og så ham 
ind i dem . 
— lyver du ? 

Asmadæus strøg i et vredt , kort tag hånden 
hen over sine øjne . 
— jeg har vel lov at gøre , hvad jeg vil ! 
Signe sad ganske stille . 
— er det mange , de har taget ? 
Men Asmadæus svarede ikke . 
— jeg vil blæse jer alle sammen et langt 
stykke ! sagde han og knyttede sin ene hånd , 
— nu kan du jage mig ! — hvad skal jeg arbejde 
for ? — nu kan du gøre , som du vil , — men 
jeg skal skaffe dig fest og fornøjelse så meget , 
som du har lyst til ! 
Han kunne ikke finde ord til mere ; det bredte 
sig for stort i ham . 
Signe smilede . 
— jamen det svendebrev kan du jo få igen ? 
— jeg synes ikke , jeg har lyst til andet end 
til at være her oppe hos dig ! fortsatte han sin 
egen tankegang . 
Han havde fået magten over sit inderste ; han 
sagde det så blødt . 
— det kan jo bare være en krones penge ! 
Asmadæus så ud i luften . 
— og når det først bliver sommer ! 
— vil du hænge på den ølvogn så længe ? 
— jeg synes , der er så megen fornøjelse til , 
at jeg ikke bryder mig om alt det andet ! sagde 
han . 
— hvad er det for fornøjelse ? 

han bredte blot armene ud , ikke mod hende , 
ikke mod noget som helst , der var til stede . 
Signe rejste sig og tog to kroner i en skuffe , 
lagde dem i hans hånd og lukkede den over 
dem . 
— nu køber du det tilbage i morgen ! 
Det gav et hiks i Asmadæus , han så forvirret 
op . 
— og så kommer du ikke igen , før du har 
dig en plads ! 
Asmadæus virrede med hovedet . Hun holdt 
på hans hånd . 
— du gør det ! 
Så strøg han hendes langsomt bort fra sin . 
Blodet svulmede i alle hans årer . 
— hvorfor skulle jeg det ? spurgte han og 
så på hende , sad og så så videbegærlig ud . 
— er du født i går ? 
Men det svar tilfredsstillede ham ikke . 
— hvis jeg nu ikke gør det ? prøvede han . 
Signe stirrede på ham . Så lo hun højt . 
— du er måske kommet , fordi du fortrød din 
flothed ! — er det det , du vil ? — det kunne 
du sagt straks ! 
Men nu bristede det under Asmadæus . Han 
tog klodset om begge hendes hænder . 
— jeg gør det jo ! sagde han , — for jeg vil 
tjene pengene til dig ! — kan du ikke forstå 

det ? — det er din skyld , at jeg gør det ! — 
fra nu af er det din skyld alt , hvad der sker ! 
— ih du gode ! udbrød hun , men sine hænder 
tog hun ikke til sig . 
— ja , ih du gode ! gentog han , — for nu kan 
du jo se , om du nogen sinde bliver af med mig ! 
Hun tog vejret tungt . 
— så , sagde hun , lad så det være godt ! 
Og så faldt hun atter ind med snak om dit 
og dat . Men passiaren gik trøgt . Asmadæus 
rejste sig snart . 
— det skulle bare være sommer ! sagde han . 
Mere fik han ikke frem . 

Xv 
da Asmadæus vågnede den følgende morgen , 
lå Signes tokrone på hans bord . Han fik 
øje på den , som han vendte sig i sengen , og 
lukkede øjnene . Den virkede på ham som en 
pegefinger , der energisk peger på et og samme 
sted , et sted , det er vanskeligt at komme uden 
om for den , der ser på det . 
Han tænkte bedst med lukkede øjne ; så var 
man ligesom mere uforstyrret og ene om alle 
afgørelser og behøvede ikke ligestraks at tage 
hensyn til det , der præsenterede sig som den 
strammevirkelighed , straks man lukkedeøjneneop . 
Ølvognen — svendebrevet — en værkstedsplads 
— Signe . Det var fire verdenshjørner . 
Han sendte dem alle en langelig tanke ; den 
skubbede så blødt til dem som en kattepote . 
De tre sukkede han fra sig og gav sig til at 
drømme blidt om Signe . Det var der den meste 
fred ved . Og skulle han skulke fra ølvognen 
og ud efter papiret , var der rigelig tid til at 
ligge , — hvorfor han foreløbig slog fast , at det 

var bedst , han holdt sig til det med papiret . 
Forøvrigt var det bare et naragtigt postyr , det 
med svendebrevet , hvis mening var uden sammenhæng 
med alt det , som var det væsentlige 
og det eneste . 
Det væsentlige og eneste var , at nu havde han 
Signe . Han havde ikke trang til det ringeste , 
når han tænkte på hende , ikke engang til mad . 
Nu var det vinter ude , og han selv midt inde i 
en skummel by , hvor der ikke var andet end 
sten at se på . Og netop midt i alt det var 
hun , var alene alt det andet derude , alt det 
eneste , han gad tilbringe sin tid med at have 
for øje , omtrent som samlet i et billede , trukket 
sammen og gjort tæt , —men levende , spillevende . 
Varme , først og sidst var hun varmen , den fulde 
tilfredsheds varme . Han ønskede ingen ting , 
ikke andet end , at alting ville blive ved , som 
det var i gænge . Han var tilfreds . 
Foreløbig . Når det blev forår , og jorden 
lukkede op for de mange små kroge — — 
men for øjeblikket ! 
Der stod en blomstrende gyldenlak henne i 
hans vindve . Det var hans værtsfolks . 
For øjeblikket var det urtepotternestid , kakkelovnenes 
og stueplanternes . 
Asmadæus stod op og vandrede ud med Signes 
penge i lommen . 
Det dryppede og drev ned over alle huse . 

oppe på tagene lå der noget skiden sne 
rutschet ned mod tagrenderne , vandet sjappede 
under støvlerne på folk , dagen var et eneste 
gennemsigtigt sort , og der brændte lamper inde 
i butikkerne . Uden for en bagerkælder stod 
han og så ned på jomfruen ; hun var kommet 
op på en stol for at stille på blusset over disken . 
Det glimrede i rødt og hvidtog gult fra alle de 
blanke kager . Han smækkede lidt med trækruden . 
Hun så op på ham . Så slog hun op 
efter ham med lommetørklædet og sprang ned . 
Asmadæus satte munden tæt til trækruden og 
smækkede med læberne , som om han kyssede . 
Så gik han . Det var yderst flygtigt , det hele . 
Men det var velgørende . 
Og så fik han det ud deraf , at en bagersvend , 
det var en heldig stillet kammerat ; lys 
og varme , altid noget at putte i munden og så 
en fornøjelig omgang ; og så var det tilmed en 
profession , som var lige at løbe til for den værste 
kludremikkel . 
Hvorfor skulle man nu også binde sig , gå 
om og være bundet til noget , der kedede en ? 
Når der sådan var utallige bestillinger , der tog 
sig meget fiksere ud , og som man lige så godt 
kunne være dumpet ind i ! 
Når man bare var blevet spurgt , den gang ! 
Asmadæus ransagede sit inderste for at få 
fremmed ansvar gjort gældende , men kom ikke 

så langt . Han havde aldrig ønsket sig noget , 
— ikke andet end en herregård , for den store 
haves skyld og de mange marker . 
Heller ikke var det værre fat med ham , end 
at hans ben gik deres gang under ham og tørt 
og pålideligt bragte ham derhen , hvor han 
havde lovet og for øjeblikket fandt sin regning 
i at gå . 
Han fik sit svendebrev igen . 
Som han kom op på gaden med det , blev 
han helt højtidelig . Det var ligesom en ed , bare 
det at stikke det i lommen . Han havde holdt 
sit løfte . 
Derpå gled højtideligheden over i en oplivende 
forbavselse over , at det virkelig forholdt 
sig så , og han blev modig og opsat på at handle 
videre . 
Men som han så ned ad gaden , var det , som 
så han for sig en uendelig række værkstedsporte , 
gennem hvis gab han måtte ind og ud , ind og 
ud , for at tigge . 
Det krøb i ham . Men dagen var sort , og 
Signe blomstrede i hans tanker som en stilfærdig 
gyldenlak , hvis tilværelse dér afhang af , hvad 
han videre foretog sig . 
Og så tog han fat , drev gade op og gade 
ned og ind , hvor han fandt et malerskilt . 
Hen imod aften havde han en plads , hos en 
småmester i en baggård . Den var ikke stort 

bevendt . Men Asmadæus fandt , at så store ting 
dermed var ført til ende , at nu var det ham , 
der havde visse krav . 
Han sad hjemme på sin seng og tænkte over , 
hvorledes de bedst skulle føres igennem , og — 
hvad det egentlig var for krav . Men da han 
ingen vegne kom med overvejelserne , gik han 
ud igen og lige op til Signe . Og dermed kom 
han pludselig sagen betydelig nærmere . 
Signe lukkede op og blev stående i døren 
og så en stund på ham . 
— å , er det dig ! sagde hun omsider og lo 
en forvirret latter , -- jeg kendte dig ikke ! 
Og så gav hun plads for ham , og han skred 
ind . 
Det var kæresten — snedkersvenden — der 
var der . 
Signe præsenterede . 
— hr . Jespersen ! — min  . . . Fætter ! Han er 
hjemmefra og malersvend — og på vej til 
Amerika ! 
Da hun havde sagt det , gav hun sig en hel 
mængde at bestille . 
Asmadæus tog flygtigt mål af Jespersen . Det 
var en pæn lille pyntet mand med vand i håret , 
våde øjne , våde læber og brystet hult og 
smalt under den stivede krave . Ikke videre . 
Asmadæus tog ikke nøjere mærke på ham , end 

solen i marts tager mærke på den egn , den 
kaster et hastigt blik over . 
Han satte sig lige over for ham . 
— sæt dig ned , Signe ! sagde han . 
Signe satte sig . Hun så tvær ud . 
— ude på landet kan det nok ikke blive til 
noget ; smilede Jespersen og så på Asmadæus 
som et mangechifret tal , der har fået øje på 
en sølle ener . 
Asmadæus trak svendebrevet op af lommen , 
halvt , så han bare viste det . 
— nu er det i orden  ! sagde han og nikkede 
til Signe , — passet og billetten — og det hele ! 
Signe så dumt på ham . 
— er du ikke med , min pige ? 
Så lo hun , en lille rest af latter . 
— ja , sagde Asmadæus og lod et øjeblik sine 
øjne beskinne Jespersen , — jeg havde ellers 
tænkt at tage Signe med , — men det må jeg 
vel opgive ! 
Jespersen lagde i en fart sin hånd , en lille 
gennemsigtig høvlspån af en hånd , over hendes . 
— nej , hun behøver ikke at rejse ! sagde han 
og klemte til . 
Men Signe trak sin hånd til sig , plantede 
albuerne på bordet , støttede sit hoved i begge 
sine hænder og så med taknemlig og åben 
beundring på Asmadæus . 
— uh , hvor du egentlig er køn ! lo hun . 

der sprang et pludseligt blik fra hans øjne 
over i hendes , et taknemligt blik , der ganske 
åbent , som var Jespersen luft , sagde : vi to ! 
I samme nu tog Signe sine øjne til sig og 
pustede , som var der overdrevent varmt i stuen . 
— han er såmænd tosset nok til at tro det , 
den stakkel ! sagde hun og lagde sin hånd 
kærtegnende på Jespersens hoved og glattede 
på hans glatte hår . 
Men Jespersen virrede hovedet til sig . 
Signe stirrede på ham . 
Så gav hun ham en ganske let og kærlig lille 
ørefigen . 
— er du uartig ? 
Jespersen greb hendes hånd , slog dens fingerspidser 
hårdt imod bordet og slap den . 
— vi er ikke alene , min pige ! 
Signe så et øjeblik rådvild ud . 
— så er det bedst du får en med ! sagde 
hun og vendte sig mod Asmadæus . 
Men han fik den ikke . 
Han sad og ventede . 
— nå , sagde han så og så kammeratligt 
på Jespersen , — må hun ikke ? — det bliver 
jo i familien ! 
Jespersen gyngede frem og tilbage . 
— trænger de til den ? spurgte han . 
Asmadæus bredte sig ; han løftede sit ansigt 
i stor og stille fryd . 

— når nogen vil kæle for en ! 
Signe tog Jespersens hånd , nikkede underfundigt 
til ham , beholdt hans hånd i sin og 
så på Asmadæus 
— du er da vel aldrig ked af det , lille Asmadæus ? 
Spurgte hun spidst 
men Asmadæus vidste , at det var ikke ham , 
der skulle narres . Han så godmodig og uskyldig 
ud . 
— nej , — ja , det vil sige , hvis man giver mig 
lov til det ! 
— svar ham nu , Jespersen ! sagde Signe og 
trykkede Jespersens hånd . 
Jespersen så på ham , kiggede op og ned ad 
ham . Men der var ikke noget blik i hans øjne . 
Han gjorde det tydeligvis blot på opfordring . 
Men blikket , som øjnene manglede , var ligesom 
flygtet ud i hans ansigt og sad og lurede overalt 
i hans bævrende træk . 
Så tog han det parti at smile grimt . 
— det koster vel ikke noget — i overvægt 
— når man rejser ! sagde han og gjorde lang 
Hals som en skildpadde . 
Asmadæus slog Signes hånd bort fra hans og 
lagde sin egen i dens sted . 
— tak for det ! sagde han , —vi to er heldigvis 
mandfolk ! — ja , du skal ikke se så sur 
ud , Signe ! Nu går jeg igen ! Det var jo bare en 
lille visit ! Jeg ville jo bare fortælle dig , at nu 

var jeg parat ! — du kunne gerne få et andet 
ansigt på ! — giv hende et lille nøs , de ! 
Jespersen lo hivende . 
Asmadæus ventede og havde ikke øjnene fra 
ham . 
— vil hun ikke måske ? 
Jespersen blev rod og hvid . 
— nu tror jeg nok , vi skal snakke om noget 
andet ! 
— ja , for så vil jeg ! sagde Asmadæus og 
rejste sig , lagde begge sine hænder om Signes 
hoved og kyssede hende på munden , bredt og 
fast . 
Signe for op . 
— i skal gå ! — begge to ! 
Hun så på dem , som ville hun slette dem 
ud med sine øjne . 
Asmadæus var allerede på benene . 
Men Jespersen blev siddende , som om han var 
midt i en overmåde svær sammentælling . 
Asmadæus lagde sin hånd på hans skulder , 
krammede til og trak ham op . 
— vi skal vel ikke gøre os kostbare ! 
Jespersen krummede sig op fra stolen . 
— lige meget ! sagde Asmadæus og tog efter 
Signes hånd , fik hendes fingerspidser , men trak 
den hele til sig , — du skal få en buket blomster ! 
Men henne ved døren tog Jespersen sin pung 
op af lommen . 

— det var det bluseliv ! sagde han , gik hen 
til bordet , lagde nogle penge og vendte tilbage 
til døren . 
Signe fulgte dem ned . 
Men som hun ville lukke efter dem , tog Asmadæus 
hende om hånden og fik nøglen fra hende . 
En halv time efter stod han oppe ved hendes 
dør med alle hans værtsfolks gyldenlakker 
samlet i en løselig buket . 
Og Signe lukkede ham ind . 

Xvi 
den følgende dag gik Asmadæus til sit arbejde 
som en prins til en revu , — alle de følgende 
dage , i lang tid . 
Arbejdet var mest værkstedspilleri , og han og 
en dreng måtte skøtte det , som de evnede ; 
mester var svagelig . 
Og det var mesters kone også . 
Det var ordnet således med Asmadæus , at de 
skulle give ham hans kost . 
Det første par dage mødte en fregnet pige 
med den , hver gang det var spisetid . 
Så en dag , det var middag , kom madammen 
selv med anretningen . 
Asmadæus , som ikke lagde mærke til andet 
end , at døren gik , løftede rundeligt armen og 
slog knips med fingrene ; ryggen vendte han til . 
— sæt den her hen , min tøs ! — og tør dig 
så om munden ! sagde han og vendte sig med 
armen rundet og munden parat . 
Der stod madammen midt på gulvet med 
bakken på sin flade hånd . 

Asmadæus blev kold i øjnene . 
Men så sprang han til og tog bakken . 
— der kunne de nær tabt den ! sagde han og 
så på hende med et blik , der gerne skulle 
smitte hende med lidt lystighed . 
Madammen rørte sig ikke af pletten . Hun 
stod midt imellem to terpentindunke , bleg og 
lille , med en stor , hvid pande , et par brune 
øjne , som ikke andet end så , og et hår , der 
var så stort og tungt at se til , som var det det 
alene , der for ligevægtens skyld holdt hende 
stille en stund . 
— det er gule ærter ! sagde Asmadæus , — 
det er min livret ! — de er gode at arbejde 
på ! 
Han prøvede sig frem . 
— jeg skulle spørge fra Nikolajsen , om de 
var blevet færdig med Petersens klædeskab ? 
Spurgte hun med en stemme , der var så lille 
og bleg som hun selv og dertil bange som hos 
en dreng , der kommer med besked på et fremmed 
sted . 
— Petersens klædeskab ? 
Asmadæus stod og samlede sine tanker . 
Der var åbenbart ikke sket noget . Vred var 
hun da ikke . Han så på hende . Sikken en 
lille fugleunge ! tænkte han . 
— Petersens klædeskab ? — ja , det er Lauritz 

trillet af med for en time siden . — er det snavs 
med mester i dag ? 
Han spurgte med sundhedens brede deltagelse , 
og så ville han gerne holde lidt på hende . 
Ikke af nogen bestemt grund . Nærmest fordi 
hun selv blev stående , — og så fordi dette 
med Signe bestandig kildrede ham med lykkelige 
sejrfornemmelser og gav ham mod på at tumle 
med kvindfolk . 
— ja , han har det ikke godt ! sagde hun og 
sukkede svagt , omtrent som når en fugl åbner 
næbbet og lukker det igen uden at give en tone 
fra sig . 
— sådan var det jo et svineheld for os alle 
sammen , at jeg gik fyrig og kom her ind ! 
Svarede Asmadæus og så fornøjet på hende 
for at få hende til at glæde sig over det 
samme . 
— ja ,  . . . De er vist stærk ! 
— pip  ! tænkte Asmadæus . 
— ja , nogen ren gærdesmutte er jeg jo ikke ! 
Sagde han . 
— er de gift ? 
- gift ? 
Han så i sit overmod på hende , som havde 
han sin pege- og tommelfinger under vingerne 
på hende og prøvede brystkassen . 
— nej — det tror jeg ikke ! 
Hun smilede ikke . Men hun lukkede øjnene . 

det vil sige , hun sænkede øjenlågene og drog 
dem langsomt op igen , som var de meget tunge . 
Og da det var sket , vardet , som om hendes øjne 
var blevet større og ganske runde . 
— de er så munter ! 
Asmadæus lo . 
— det er de da vel aldrig vred over ! 
— åk nej ! — å gud , nej ! sagde hun så 
inderligt og så sukkende , som om han havde 
spurgt hende , om hun troede , han havde myrdet . 

så vendte hun sig med et for at gå , men 
fik kjolen over den ene terpentindunk og blev 
stående , til han kom og hjalp hende . 
Da hun var borte , strakte han pegefingeren 
ud , så på den , vippede med den og kvidrede 
som en kanariefugl . 
Alting var såre lystigt , — sådan som det 
gik , — glat ! Den rene spas ! 
Sjap og regn ude , grimt vejr og snavset himmel , 
ingen himmel ! Men alle vegne inden døre herlige 
sovepladser . 
Ja , — det lod jo til det ! Alle vegne ! 
Hun her ! 
Nå  ! 
Asmadæus så hen på døren . 
Ja — det var jo da tydeligt nok ! Nikolajsen , han 
var jo ingenting til . Og sådant et stort hår , 

som hun havde , det kunne billigvis ikke leve af 
den bare luft . 
Men — det var ikke værd at forsluge sig , når 
man var sådan stillet , at man kunne vrage . Det 
var rart at være godgørende , men man måtte 
se på , hvad man fik for det . 
Signe ! — det hjalp nu ikke , det var hende , 
der var hans formue ! Han blev bleg og rød og 
fik tårer i øjnene . Hvad satan var det , han 
havde stået og tænkt på ? 
Han arbejdede som en rasende den hele eftermiddag 
og tog fat , som han slap , hver morgen 
han kom . Nætterne gav Signe ham , — når det 
ikke var Jespersens . Der var ingen hemmelighed 
ham og hende imellem . Jespersen tænkte 
han ikke på , sov blot hjemme hos sig selv og 
lo ad den anden , der troede ham i Amerika , og 
at han , Jespersen , var den , der ejede noget . 
Så var det en dag , madammen kom igen , ved 
fyraften , da Lauritz var borte . 
— jeg troede , de var gået ! sagde hun og 
blev stående henne ved døren . 
Hvad er der ? spurgte Asmadæus tvært ; han 
så hendes store , hvide pande skinne i halvmørket 
og havde hverken lyst eller trang til at 
indlade sig med hende , — er der noget , de 
leder efter ? 
— jeg ville gerne tale et par ord med 
dem ! 

— de troede jo , jeg var gået ! 
— men det er de jo ikke ! 
Asmadæus rystede i tålmodig medlidenhed 
på hovedet . Sikken hun flakser ! tænkte han 
og gav sig noget at bestille lidt nærmere ved 
hende . 
— har de ikke en kæreste ? spurgte hun , og 
stemmen blev så spinkel , som var den blot et 
pust , der steg op under loftet . 
— jo ! svarede han , som slog han en dør i . 
— de har vel ikke mange penge sammen , de 
og hun ? 
Asmadæus lagde det fra sig , han var i færd 
med , og stirrede på hende 
— ja , de ved jo , hvad mester gi’r ! 
Hun bøjede sig ganske lidt frem , men hendes 
fødder slap ikke gulvet . 
— kom hen til mig ! 
Asmadæus begav sig på vej det par skridt . 
— tag den ! sagde hun og trykkede en tikronerseddel 
ned i hans hånd og stemte i det 
samme sin egen for brystet , som var hun ved 
at miste den smule vejr , hun havde . 
Asmadæus blev forfjamsket . Den slags havde 
han ikke ventet . 
— vil de takke mester ! fik han sagt som det 
rimeligste , han kunne finde på ; men det kom 
ikke sikrere end , at det kunne tages tilbage , hvis 
det var fejl . 

— det er jo mig ! klynkede hun . 
— er den fra dem ? 
Hun nikkede blot . Men så greb hun om hans 
hånd , som var hun ved at falde . 
— det er min bryllupsdag i dag ! hviskedee 
hun og skælvede som den , der i sorg og savn 
mindes en gylden tid . 
Asmadæus stod et øjeblik ; så slog han lempeligt 
sin arm om hendes lille fuglekrop , drog 
hende ind til sig og dykkede sin hage i hendes 
store , bløde hår . I et nu spændte hun sig om 
ham , som en fugl , med vinger og kløer , — 
slap ham , og var fløjet . 
Asmadæus var til mode , som om et tungt urlod 
snurrede ned igennem ham og sagde bums . 
Han gjorde sig sindigt færdig , gik op til Signe og 
fik hende med ud for at slå den seddel ihjel så 
fornøjeligt som muligt . 
Men dagene derefter stillede han sig helst 
med ryggen til døren og sørgede for , at Lauritz 
ikke slap afsted før han . Forøvrigt kom 
ingen andre end pigen — og en skønne dag en 
stær . 
Der var et højt plankeværk omme bag gården . 
Der sad den og fløjtede . 
Asmadæus så hen på Lauritz , som kunne 
det være ham . Men Lauritz stod og gned sig 
under næsen med sit trøjeærme . 
— det er da vel aldrig alvor ! sagde Asmadæus 

og så sig videre om med overgiven forundring , 
— sagde du ikke , det var en stær ? 
Lauritz gabede på ham . 
— var der noget ? 
— har du ikke øjne i hovedet , dreng ? — 
der sidder den jo ! 
Asmadæus var henne ved døren og fik låsen 
forsigtigt lirket om . 
Stæren sad med knejsende hoved og fløjtede 
så blødt og langt , og solen skinnede over alle 
dens fjer , skinnede i alle ruder rundt i husene , 
og en snorfuld vasketøj viftede blendende i 
vinden . 
Asmadæus blev stående i døren , så længe 
stæren sad der . 
Så vendte han tilbage , satte med et sæt op 
på bordet , lod benene hænge og så op i 
loftet . 
Da han langt om længe sprang ned igen , tog 
han en spejlstump , holdt den op for sit ansigt , 
rakte tungen ud og granskede den nøje . 
Så gik han hen til Lauritz og stillede sig op 
over for ham . 
— hvordan er det , den ser ud ? sagde han , 
gabede op og skød tungen langt ud af halsen . 
Lauritz strakte Hals . 
— nå ? 
— det forstår jeg mig ikke på . 
Asmadæus gjorde omkring og gik rundt til 

alle kroge , som om noget var blevet borte for 
ham . 
— det kan også være det samme ! sagde han 
omsider , — jeg er skidt og går hjem og lægger 
mig , kan du hilse og sige ! 
Og så gik han , i arbejdstøjet , uden så meget 
som at vaske sine hænder . 
Det var først på eftermiddagen . Langt nede , 
hvor gaden endte , og himlen var fri , stod solen 
og strålede . Gaden var fyldt af dens lys . Alle 
lygteglassene luede , som sad der en sol bag 
hvert , og tagrenderne så ud som tynde sølvstriber 
på husene . 
Asmadæus gik langsomt — den vej , hvor solen 
stod . 
Der sad et par drenge på en trappesten og 
rustede med toører . Kobberskillingerne klingrede 
mod stentrinnet , og klangen blomstrede i den 
lyse luft . 
Idet Asmadæus gik forbi , fangede han skillingerne 
i luften og drev videre , som om han 
ingenting havde foretaget sig . 
De første par skridt var der ganske stille 
bag ham . Så skingrede en grædefærdig drengestemme 
op . 
— sikken en ! — kan du nære dig ! 
Og så havde han drengen på siden af sig ; 
han travede af sted sidelæns , brugte mund og 
så op på ham som en hund , der bjæffer . 

Asmadæus blev ved at gå og så lige ud . 
— hvad er der ? 
— jeg siger det til min far ! — kom med 
dem ! — kom med dem , siger jeg ! — jeg siger 
det til min far ! 
Asmadæus gik en stund endnu . Så standsede 
han og så , med stor forbavselse i sit ansigt , 
ned på drengen . 
— nå—å ! — var det dine ? 
Drengen blev tavs og så ud som en hund , 
der har hoppet på bagbenene og pludselig falder 
beroliget ned på alle fire . 
— jeg syntes , de lignede mine egne ! sagde 
Asmadæus og lod dem falde . 
De var nået så langt , at gaden ikke var 
brolagt , hvor de stod . 
Drengen smed sig og samlede op . 
Asmadæus så ned på ham . 
Jorden dampede i solvarmen , som om den 
levende åndede . 
— i skal ikke sidde stille midt om vinteren  ! 
Sagde han og klukkede indvendig . 
— det er vel ikke vinter ! svarede drengen 
med barneglad hån , rejste sig og stak af . 
Asmadæus slog i hænderne , som klappede han 
en dueflok til vejrs , og bøjede hovedet tilbage , 
så han så op over tagene , hvor røgen steg 
fra skorstenene , tynd og hvid som spinkle mose- 
tåge- . 

så gik han videre , til gade og huse hørte op . 
Der slog et vindstød imod ham . Det kom 
som et kid , der sprang , og var borte . Men et 
stort stykke papir tog det med sig og slap det 
og bar det , bredte det nænsomt og bukkede begge 
ender sammen på det , — hen over en mark , 
hvor store stabler brosten lå som små bjærge 
af lyserødt og gråt med små grønne græsdale 
imellem sig . 
Asmadæus satte sig et øjeblik på en flise , 
der stod på højkant som et forbjærg . Det 
flimrede fra millioner glimmerkorn , der sad i 
stenene , i hver eneste sten , som små firkantede 
stjernehimle ved højlys dag . Spurve kom og 
strøg igennem dalen , og græssets spinkle Spirer 
vuggede spædt for suset af hver fugl . 
Da kom der en kat luskende , en hvid kat 
med hængende hale , grønne øjne og ingen 
lyd under poterne . Da den så Asmadæus , 
stod den stille , øjnene blev så sorte som et 
begået mord , derpå langsomt lyse som en 
uskyldig , nys udsprungen skov ; den hvide hale 
løftede sig i vejret som en blomst , man binder 
op ; tungen rødmede frem som fredelig aftensol 
på en rude . Katten lagde sig , og i den 
lille Dal lød det ,'som snurrede en rok på en 
solbeskinnet dørtærskel . 
- Kis ! sagde Asmadæus sagte . 
Katten missede øjnene smalle og små , som 

var luften fuld af sommersol og generende 
mider . 
Asmadæus bøjede sig , stirrede i overtalende 
forståen på den , strakte hånden frem og 
gned fingrene lokkende mod hinanden . 
Men katten blev liggendesom en sommerdvask 
drage på en skat . 
Asmadæus blev siddende som han sad . 
Så fløj han med et kattehvæs til . 
Da var der ikke andet at se end en spurv , 
som for ud af et hul i stenstabelen og højere 
til vejrs , end Asmadæus kunne øjne . 
Han drev ud på vejen . Foran ham , der 
hvor Marken endte , så han det øverste af sorte 
damperskrog rage op over brostenene og høje 
master som tynde , solbeskinnede linjer i den 
skimrende luft . De stod som en nøgen vækst 
med lyset varmt og skælvende om sig . 
Det var som en høvlet skov . Den gad han 
sidde i og se , hvordan den skyggede . 
Han gik derned , styrede lige løs på en stor , 
grøn damper .  » The star , Sunderland «  stod der 
på agterspejlet . Langs kajen holdt en række 
vogne . Oppe fra rælingen løb en bro ud over 
høje , sorte bukke . Et dampspil snurrede , og 
ud over broen løb mænd , to og to , med kul i 
jærnbåndede Tønder og tømte kullene ned i 
vognene , så det sorte støv røg . 
Han så op på damperen . Der hang en 

stige ned over skibssiden . Asmadæus tog sig 
en forretningsmæssig mine på og entrede op ad 
stigen . 
Forude var alting virksomhed . Men henne 
agter ved rattet sad en skægget mandsperson i 
solen og røg på en snadde . 
Asmadæus gik hen til ham . 
— med forlov ! sagde han , men fik pludselig 
brud på frejdigheden ved tanken om sproget , 
—  » The star «  ! — er det ikke  » The star «  ? 
Manden så op på ham med et par øjne , 
der så ud , som var de ikke vant til at se 
på så nære ting som et menneske i to skridts 
afstand . 
— Ves ! — ja vel ! sagde han . 
— de skulle ha’ et par både strøget ! 
Manden stirrede på ham , som var Asmadæus 
en tingest , der flød på vandet og ikke stod 
på søkortet . 
Så rystede han på hovedet . 
— det kender jeg ikke noget til ! sagde han 
på tungsindigt dansk . 
— det er fra Nielsen og Schrøder ! blev Asmadæus 
ved , beroliget og tillidsfuld med hensyn 
til sproget . 
Manden stødte pegefingeren i snadden og så 
på snadde og pegefinger , som kunne man vente 
sig alverden af den manøvre . 

— nej , det må være forkert ! — den slags 
pilleri besørger vi selv ! 
Så satte Asmadæus sig , som om en trodsig 
og fortvivlet træthed overvældede ham , på en 
hvidmalet tremmebænk lige over for ham , strøg 
huen af og tørte sig over panden . 
— skal man ha’ løbet den lange vej i den 
varme ! pustede han bittert . 
Manden smilede , så skægget åbnede sig og 
strittede . 
— ja , det er nok troligt ! sagde han , — sådan 
render i sgu alle sammen i gamle Danmark 
 ! 
Asmadæus sad sammensunken . Så rettede han 
sig med stor anstrengelse . 
— 1 har vel ikke noget øl her om bord ? — 
det tage r gevaltigt på en ! — ja , jeg gi’r , forstår 
sig ! 
Manden skubbede lidt på sig . 
•— man kan jo gerne forslå tiden  ! — man 
sidder jo her og har vagt ! sagde han , så op i 
vejret og frem over dækket , som lod han pligten 
gå en hastig runde , og fløjtede . 
Der kom en dreng og fik besked . 
— det var ellers sært , sagde Asmadæus , — 
men sådan går det nu så tit ! 
Han sad og lyttede til vinden , der susede i 
tovværket og aldrig holdt op . 
— ja , sagde manden , det er jo det , man ved ! 

— rende grassat , gnubbe øjnene og kigge efter 
fortjenesten  ! 
Han skød skuldrene i vejret . 
— derfor gik jeg også i fremmed tjeneste ! 
Asmadæus blev ved at lytte til vinden . Den 
lød så godmodigt sladrende , som passiarede 
den store , høje luft med det lille , lave skib om 
fælles minder og fælles fremtidsplaner . 
Forude larmede spil og kæder og kul . 
— ja , sagde han , vi hugger jo føden alligevel 
 ! 
Manden spyttede . 
— ja—øllebrøden ! sagde han . Nej , kom til 
engelskmanden  ! 
Drengen var der med øllet , og Asmadæus betalte . 

de stødte flaskehalsene sammen . Manden 
drak , og Asmadæus drak . Så så de begge to 
ned i dækket . Masteskyggen lå som et let 
penselstrøg hen over dets sol , op over rattet , 
op over det hvide ruf . 
Der var en tovline et steds , der blev ved at 
klapre . 
— jeg tror aldrig jeg har været på et skib 
før ! sagde Asmadæus og drejede på sig . 
Manden tørte sig om munden med bagen af 
hånden . 
— da har jeg sgu været på landjorden ! — 

man skal jo helst se noget af hvert ! — men det 
har du vel aldrig — haft tid til ! 
Tovlinen gneldrede som en utålmodig barnestemme 
nede mellem benene på noget stort , 
evindeligt hviskende . 
— der er jo åbent vand ! sagde Asmadæus . 
— ja — den gamle deroppe er jo ikke den 
værste drivert ! 
— har det sådant et jag ? 
Asmadæus satte sig til rette og så ud over 
Kallebodstrand . 
Man har vel lov til at se på hans sager ? 
Den anden spyttede . 
— ja , det er , gudbevares gratis for ubemidlede ! 

Asmadæus så på det blå vand , så over 
på Amagers flade muld , der lå med sol på 
fjerne Tage og med træklynger , der fyldte sig 
med lys om alle grene . 
— der huggede den en ! brast det ud af 
ham . 
Det var en stor måge , der steg med en fisk 
i næbbet . Vandet dryppede fra dens vinger , 
enkelte tindrende dråber , der ramte bølgerne ; 
vinden for til og helede , og solen dækkede med 
guld . 
— det gi’r en fed skilling at glo på det ! 
Sagde den anden ; han havde atter pegefingeren 
i snadden . 

— det er mærkeligt , svarede Asmadæus og 
så så langt ud , som hans øjne kunne nå , — 
det ser så stort ud , som var der rigelig med 
plads til en , — og så går man dog hver dag 
og står på de samme to gulvbræder ! 
— plads ! gentog sømanden ! — ja her ! — 
plenty med plads ! Men kom over i kanalen ! 
Der kan du gerne løbe en formue i sænk for 
hvert slag i maskinen , hvis du ikke bruger 
gluggerne ! 
— og så er det vel ikke noget at gøre grin 
med , blev Asmadæus uforstyrret ved , fordi man 
ser på en måge , når man bare er vant til 
til at se en pudseklud dratte ned i en baggård 
 ! 
Sømanden slog ud med hånden . 
— nej , værsgo’ og spis ! —og tag noget med 
hjem til konen og de små ! 
Asmadæus rystede på hovedet og stemte 
hånden fast mod håret . Så lo han . 
— der går man og slider og glor og gaber 
og tror , det er farver , man dypper i , og fløjter 
sig op til godt humør som en luset kanariefugl , 
— og se så her ! 
— ja dette er sgu da ikke videre end en 
baggård ! Nej , lad os så bare først komme 
Skagen ud ! 
— hvad der ? 

Asmadæus så på ham og mødte et blik , der 
var gråt som et øde , milevidt hav . 
— hvad der ? — der skulle du se , hvor du 
brækkede dig ! 
Asmadæus tog en slurk af flasken . Så så 
han på ny ud over vandet . Det skød sig så 
overmægtigt åbent afsted , sugede sol og luft 
og farve , løb til alle sider , bestilte ingenting , 
og var dog en eneste blå leven og spillen 
under solen , —løb fra Amagers jord og slap den 
dog aldrig . 
— det er nu alligevel , ligesom det ikke var 
jorden alene , der gjorde det , sagde han , — ligesom 
der også var til at være oppe i luften ! 
Sømanden brummede lidt . 
— ja , den er god ! medgav han så , — det 
vil sige , da ikke oven for bovenbramråen  ! 
— det skal du ikke bande på ! 
— nå ! — næ—æ ! 
Han skævede til Asmadæus , som pejlede han 
en lanterne i tåge . 
— hør — sig mig , — du er da vel aldrig 
missionær ? 
Asmadæus stirrede på ham . 
— hvad er jeg ? 
— ja , for hvis det ikke er englene , du vil 
til at tale om , så ved jeg ikke , hvordan det 
er , du har det med dit bestik ! 
— nej , sludder og vrøvl ! svarede Asmadæus , 

— det er bare det , at sådan en mast jo altid 
er noget mere end et gulvskrubbeskaft og det 
vand dér et par dråber over en postespand 
og hele historien noget større end en gårdsplads , 
som en kat — og det altid den samme kat — 
kan springe tværsover i et sæt ; og så himlen 
noget mere end et firkantet lille fireøres frimærke ! 
Ja , jeg hjalp engang en rotte , der sad fast i tagrendetuden 
derhjemme ; — den smurte af , som 
havde den arvet himmerig , — og det var endda 
regnvejr , og katten lå i gangdøren ! 
Sømanden gnubbede sit skæg . 
— ja , det var ligesom ovre i New Orleans . 
Men der var det solskin . Vi ladede bomuld . 
Den bli’r presset med jærnskruer , og de sorte 
havde lavet strejke . Så stod vi på kajen og 
skruede ballerne sammen og skruede kødet af 
hænderne , mens solen stak ild på rygraden . 
Og så var der en papegøje , der var fløjet 
hjemmefra og kom og satte sig lige på skruestangen . 
Og hele gaden var efter den . — jeg lod 
den hugge en luns af min pegefinger , og så 
kyste jeg den lige for næsen af dem , så den stak 
tværs over havnen . Og væk var den . — men 
det gav dollars , det pilleri , — bomulden ! 
Asmadæus rejste sig . 
— der kommer jo en liremand en gang 
imellem , sagde han . Så hænger pigerne i vinduerne , 
og så kan man kysse sig ganske ren 

på fingeren . Men bag efter sviner man sig jo 
til igen ! 
Han rullede flasken hen over tremmebænken . 
Der var en sjat i den . Flasken lå og rullede , 
blev stille og gav sig til at dryppe . 
— her er nu kønt , — alligevel ! sagde han . 
Sømanden sad bøjet over en spyttebakke og 
bankede snadden ud . 
— ja , — der mangler bare et fruentimmer ! 
— god rejse ! svarede Asmadæus . 
Sømanden så stramt op . 
— Ves ! — all right ! 
Dermed gik Asmadæus . 
Nede på kajen blev han stående og så ind 
over byen . Henne til venstre røg gasværkets 
skorstene som en klynge sodede smedesvende , 
der stod og sled i fri luft . Fremme foran ham 
lå gader og huse i solnedgangen som en rød 
røg . Alting var damp og dunst , et stort stenlegeme , 
der nu mod aften gjorde sin flid op . 
Asmadæus blev bitter og trist , så sig som en 
maddike i denne uhyre krop , et kræ , der havde 
sit hul , mindedes de penge , han havde mistet , 
så dem som en stjærneskudsregn , et markedsfyrværkeri , 
der løj med guld og lod ham stå 
og gabe op i en tom , svovlhvid røg . 
Og så solskinnet og det åbne vand ! 
Der lå en havneknejpe .  » Ny zeeland «  stod 
der på et stort skilt . Det var et brædeskur , 

klinet ind mellem to kulpladser . Tre høns 
kaglede omkring i havnebanens spor . En pige 
var ude for at jage dem ind . I knejpen var 
der lys . 
Asmadæus drev ind . 
Der var tåget af røg , fuldt af stemmer ; der 
sad arbejdsnavsede mænd om alle de små 
borde . 
Asmadæus fik sig en plads og bestilte øl . 
Stemmerne surrede om ham . 
Men han så ikke andetfor sig end en eneste 
stor utilfredshed , et tog , der løb fra ham , det 
for ham uhjælpelig unyttige i at bestille noget 
således som de , der sad om ham , — så foråret 
ind i øjnene , strøg stæren over vingerne 
med sin fattige næve , gav de andre verdens 
guldminer og stirrede på det , som var gratis 
og alene blevet tilbage fra paradisets dage , — 
solskinnet over vejene og nattens fred under 
åben himmel . 
Han lokkede en tam krage , der hoppede mellem 
spytteklatterne på gulvet , hen til sig , fik 
den op på sit knæ og stirrede den ind i dens 
sorte øjne . 
Pigen , der havde jaget hønsene derude , kom 
hen til ham . 
— Klavs ! sagde hun kælent og stak en finger 
hen foran dens næb , men så på Asmadæus . 

fuglen lagde hovedet på siden og rørte ikke 
fingeren . 
Asmadæus blev ved at se på den . 
Den hoppede til og sad på hans håndled . 
Han løftede den varsomt i vejret og strøg den 
af på hendes hoved ; dér kradsede den sig fast 
i hendes hår . 
Hun skreg . 
Asmadæus slog armen om livet på hende , 
snurrede hende rundt og gik . 

Xvii 
Asmadæus lå i sit åbne kvistvindu og røg 
pibe . Klokken var mod de ni . 
Han lå og så hen over tagene , så på den 
blå aprilhimmel , på skorstensrøgen og ind 
ad genbovindverne . De havde morgensolen , og 
den lyste igennem dem og ind i mange slags 
Stuer . Ovre på kvisten kom et kvindfolk i 
nattrøje halende over gulvets solstribe ; inde ved 
siden af en ung kone i underliv og bare arme ; 
nede på fjerde sal en i friserkåbe , med hænderne 
om det opsatte hår måtte hun hen for 
et spejl ; en madam med en kaffekande , en rolling 
i strikkede underbukser og på bare fødder , 
— lutter kvindfolk og børn ; mændene var gået 
til deres gerning . Inde bag en kvistrude stod 
på et bord en ensom kaffekop og dampede 
midt i solstriben . 
Asmadæus gav sig god tid , med piben , med 
udsigten , med alle sine tanker . De sidste var 
få , nærmest et hvidt velvære , der sejlede som 
et uskyldigt dun på den klare morgenluft . 

og således blev han liggende , til piben ikke 
længer gav røg . Så bankede han den ud i 
tagrenden , gik omstændelig til værks , hængte 
den hen og stod midt på gulvet og strakte sig . 
Nu kunne man lige så gerne gå hen og se 
til bestillingen ; mere oplagt blev man alligevel 
ikke . 
Og Asmadæus drev ned ad trapperne , ud på 
gaden , nåde langt om længe hen til værkstedet 
og stillede sig i den åbne dør , så op 
over pigekamrenes åbne vinduer og gav sig til 
at fløjte . 
Lauritz stod inde i værkstedet og malede sorte 
tal på et hvidt bræt . 
— er der noget ? spurgte Asmadæus uden at 
vende sig . 
— nej . 
— hvor mange har du igen ? 
— fem og tyve . 
Asmadæus spidsede munden og pustede hånligt . 
— du er en drivert , lille Lauritz ! sagde han , 
vendte sig og gik ind og gav sig til at røre med 
en spatel i en krukke farve . 
— madammen har været her og spurgt efter 
dem ! sagde Lauritz , da en passende stund var 
gået . 
— nå , — har hun det ! 
— hun ville vist snakke med dem . 
— så kommer hun nok igen ! 

Asmadæus tog en pensel og et af de små 
hvide bræder , der lå i stabel foran Lauritz . 
—  » Til vor lille gerning ud «  , begyndte han 
at nynne ,  .  .  . har katten fået killinger ? 
Men i det samme gik døren ind til lejligheden , 
og madammen stod der . 
Asmadæus så op fra arbejdet og hen på 
hende , som om han utidig blev afbrudt . 
— vil de ikke komme lidt her ind ? bad hun 
med sin lille stemme og skød døren bag sig 
op , som havde hun den ængstelige pligt at formå 
en Greve til at træde ind i en fattig stue . 
— er det mig ? 
Asmadæus tog øverst om penselskaftet med to 
fingerspidser og svippede penselen hen i en 
krukke , som var det en tåbelig Brems , han 
havde fanget og smed fra sig som det intet , den 
var . 
Så strøg han fingrene af på bukserne og 
gik der ind , hvor hun ville have ham . 
Det var ind i mesters dagligstue , et pænt lille 
værelse med hvidt gulv og hvidt loft , hvide 
hæklede stykker på stolene og hvide porcellænskatte 
hængende på urtepotterne i vinduet . 
— hvis de bare vil sætte dem ! bad hun og 
gik fra den ene stol til den anden og trak i 
dem , som kunne der være tale om at sætte sig 
på dem alle sammen . 
Asmadæus holdt forsigtigt øje med hende . 

— jeg griser dem vist ! sagde han . 
— å nej ! 
Hun sagde det , som om snavs var noget , hun 
aldrig havde hørt tale om . 
— ja ja ! 
Han satte sig , og da han så efter hende , sad 
også hun , — henne ved vindvet , så langt fra 
ham , som hun kunne "komme . 
Derpå gav hun sig til at vride sine tynde 
fingre om hinanden , så de blev hvide og knagede . 

— det er jo det , sagde hun , — ja , de må 
ikke blive vred , — men jeg tør ikke sige det til 
Nikolajsen  ! 
Asmadæus smilede uvidende og opmuntrende . 
— ja hvad er det ? 
— de skal jo have fred og ro derinde på 
hospitalet , — og så må jeg jo selv prøve på 
det . 
— kom de bare med det ! 
Hun sendte ham et bævende blik , som havde 
man sat hende til at klemme ham for en byld , 
og som var det hende dobbelt så stor en pine , 
som det måtte blive ham . 
— hvorfor kommer de i den sidste tid — 
hver dag så sent ? 
Asmadæus lagde hovedet let og beklagende 
på sned , som gjorde det ham ondt at måtte 
svare . 

— her er jo ikke videre at gøre ! sagde han . 
Hun sukkede . 
— å nej , — men alligevel ! 
— må jeg spørge , spurgte Asmadæus og lod 
pludselig brysk , som ville han tage tyren ved 
hornene , — er de misfornøjet ? Skal jeg gå ? 
Vi kan jo hurtig blive enige ! 
Hun rejste sig fra den stol , hun sad på , gik 
lidt omkring og satte sig på en anden tæt over 
for ham . 
— det ved de godt ! — Nikolajsen er så glad 
ved dem ! 
— ja hvad fanden er der så ? 
Hun lagde sin hånd — som en fjer — på 
hans . 
— de skal komme tidligere ! — hvorfor kommer 
de ikke ? 
Asmadæus så utålmodig ud ; men han lod 
sin hånd blive under hendes . 
— hvad skal man stå her og glo for ? 
— det er så underlig tomt , når der ikke er 
andre end Lauritz der inde ! 
Hendes læber sitrede , som var ordene alt for 
svære for dem . 
— de skal drikke en kop kaffe ! sagde hun 
pludselig , rejste sig og gik som en , der stormer 
ind i et styrtebad . 
Asmadæus satte sig solidt til rette og så sig 
om i stuen . 

det var alt sammen , hvad han vidste i forvejen . 
Hun ville gerne , men hun turde ikke . 
Og han gad ikke . Men det var sikkerhed under 
fødderne og ingenting at risikere . Her kunne 
han en rum tid endnu gøre , hvad det skulle 
være . Hun var velhavende , den lille . Og han 
havde hende . 
Der lå fjorten kroner henne på kommoden , 
en seddel og to tokroner . De lå der ganske 
åbenlyst og pralede . Det var lige til at prøve . 
Og nu aftnerne blev lyse , og det bare blev til 
scener med Signe oven på den historie med 
Jespersen ! Hvor skulle man gøre af sig ? 
Det bød sig jo til af sig selv . 
Når man kyssede og klappede , — så gik det 
jo lige op . Og når begge parter fik , hvad de 
havde brug for , — hvad var der så at kævles 
om ? Når han viste sig tossegod og gik ind på 
at blive , så var det jo bare gagepålæg . Og 
så hun , hende ! Det var så lige til som at 
snappe fugleæg . 
Han rejste sig og strøg sølvpengene til sig , — 
fire kroner . 
Så kom hun med kaffen og var så rød på 
kinderne , som hun kunne blive . 
— monstro der nu også er tid til det ? spurgte 
Asmadæus og gned sig på hagen og blev ved , 
som om huden kløede . 
Hun lo . Det var førstegang , han hørte hendes 

latter . Den virkede , som om en mus kom sættende 
i Spring og pludselig forsvandt i et hul . 
— ja — så kommer jeg vel til at love at 
komme ! 
Han tog den ene kop . 
— skal de ikke have sukker i ? 
Asmadæus satte koppen tilbage og blev rød . 
Hvordan var det han sad ? 
— de går nok i giftetanker ! 
— ja , det lader til det ! svarede han og kunne 
ikke lade være at skyde den flade hånd hen 
over bukselommen , hvori pengene lå , — kunne 
ikke lade være at nippe til hemmeligheden . 
— må jeg komme i ? spurgte hun og lavede 
kaffen til for ham uden at vente på svar . 
Så satte hun sig og lagde begge sine hænder 
på sine knæ og så på ham . 
— lovede de at komme ? 
Asmadæus lo . Det lille skind ! Se , hvor modig 
hun blev ! — som om man købte grevskaber 
med en kop kaffe ! Alligevel var det meget 
dejligt , og det var langt fra ham at ville spotte . 
— ja , — når det bare var her inde , man 
skulle sidde ! sagde han og drejede hovedet , 
som så han sig for første gang om . 
Hun lagde hænderne fladt sammen , pressede 
dem ned mellem sine knæ og bøjede sig fremover ; 
men hovedet holdt hun løftet og så bestandig 
på ham . 

— de må såmænd gerne komme herind , 
når der ikke er noget derude ! — synes de , 
her er pænt ? 
— det er den pæneste stue , jeg har drukket 
kaffe i ! 
— ryger de ikke ? 
— jo , — det var ikke det værste ! 
Hun rejste sig så hurtigt , som var det livet 
om at gøre , hentede en cigar og skaffede ham 
ild . 
Så sad hun der igen . 
— åh ! sagde hun og åndede røgen til sig , 
— jeg har savnet det , — siden Nikolajsen ikke 
er her ! 
— er det skidt med mester ! 
Hun så på ham , rystede på hovedet og fik 
tårer i øjnene . 
— nej , det må de ikke ! sagde Asmadæus 
med en medlidende trøstesygs blide tonefald , — 
det går såmænd nok ! 
Men hun formåede ikke at beherske sig og 
slog hænderne for øjnene . 
Så lagde Asmadæus sin cigar , tog blødt om 
begge hendes håndled og trak hendes hænder 
til sig . 
Hun bøjede sig bag over , som om hun sank , 
sank uden at ville det , alene ved sit lille legemes 
vægt ; dukkede så op igen , som var det 
hans greb om hendes håndled , der løftede 

hende , og kastede sig frem over ham , slog sine 
arme om ham , lå halvt på gulvet og havde 
sit hoved ved hans bryst . 
— jeg er så ulykkelig ! stammede hun , — jeg 
trænger sådan til trøst ! — det er så længe 
siden , jeg var glad  ! 
Han tog kærligt om hendes hoved , — først 
om det , — så’ hende med en engels varme 
smil ind i øjnene , ind i de øjne , hvis blik var 
som en ildebrand , der bredte sig , og løftede 
hende op på sit skød og strøg hende over det 
store , bløde hår som over en fangen fugls 
vinger . 
Så mærkede han , at hendes mund nærmede 
sig sagte og svulmende . 
Og så kyssede han hende . 
— bliv hos mig ! hviskedee hun . 
Og det gjorde han , så inderligt som hun ville 
det , og han forstod det . 
Da han måtte gå , hang hun på ham som 
en blomst , der for hans hånds nænsomme strøg 
faldt fra hans skulder ned på hans bryst og fra 
hans bryst ned på hans lænd . 
— 1 morgen skal du komme tidligt ! hviskedee 
hun og klemte sin hånd om hans det sidste 
sekund , før han åbnede døren . 
Da han gik gennem værkstedet , kom han til 
at vælte en terpentindunk , der stod på gulvet . 
Han så den ikke og løb støvlesnuden imod den . 

— få den op ! kommanderede han . 
Og Lauritz var der , men sparkede blot til den , 
så den trimlede rundt . 
— der er jo ikke noget i den ! 
Asmadæus så på ham , som ville han tampe 
ham . 
Og så gik på ny hver i gang med sit . 
Asmadæus tog nogle af de små bræder og 
flyttede så langt bort fra Lauritz , at der blev 
rigelig med luft imellem dem . Og der tog hans 
hænder fat på det , de skulle . 
Han var noget sammensat til mode . 
Sikken en redelighed ! 
Det var af den slags , som kunne blive til noget 
af hvert , til vrøvl og til behagelighed . 
Men det var tydeligt , at nu det var der , 
måtte man lede det , så det bare blev til det 
sidste . 
Han stirrede ud gennem vindvet . 
Det var , ligesom der var noget , hvorfor han 
havde gjort det , — men det var gået ham i glemme 
for selve begivenheden . 
Så smilede han hen for sig som den , der opdager 
en stor træskhed . 
Det var meget smukt , som det var ! 
Nu kunne hun jo bare komme til ham og 
snakke om , at det par skilling var blevet borte ! 
Sådan en lille forslugen en ! 
Han var godmodig anlagt og kunne ikke tåle , 

at nogen led nød , hvor han kunne hjælpe . Hvis 
hun bildte sig mere ind , var det hendes fejl . 
Han gad nok se , hvad hun ville gøre ham . 
Det var , ligesom om lykken havde siddet midt 
i hans forstand og på eget ansvar ledet den . 
Vovede han noget , var den der altid med dækning . 

han var , gud ske lov , ikke et fjols . 
.  .  . Men hun kom ikke med noget , kom ikke 
mere den dag . 
Da det blev fyraften gik han ned til havnen 
og ind i knejpen , ind i  » New zeeland «  . 
Der var ikke et menneske . 
Klavs , kragen , sad oppe på en gardinstang . 
Han satte sig ved bordet under den og så 
op på den . 
Først lod Klavs som ingenting . Så strakte 
den Hals , bøjede hovedet , så ned på ham med 
det ene øje , drejede hovedet og kiggede på 
ham med det andet øje . Derpå flyttede den 
sig sidelæns , med lange , alvorlige skridt , hen ad 
stangen . 
Asmadæus ville lige til at snakke kammeratligt 
med den . Så kom pigen og stod ved bordet 
og så på ham . 
— ne , — god aften ! sagde hun . 
Asmadæus så på hende og spenderede et 
stort smil . 
— hvad for noget ? — kender de mig ? 

— har vi ikke set hinanden før ? 
— jo — det er rigtigt ! — var det ikke oppe 
til juletræ hos kongen ? 
— å-r ! lo hun , — de har jo været her før ? 
— her ? — nej , det er meget sjældent , jeg 
kommer så simple steder ! 
— lad nu vær’ ! — hvad skal det være ? 
— hvad det skal være ? 
Han så prøvende på hende . 
— det kommer an på det ! — jeg er pænt 
vant , forstår de ! — for to kroner af noget 
godt ! 
— en halv flaske portvin ? 
Asmadæus strøg sig om hagen . 
— portvin ? — ja , — lad os være simple ! — 
og to glas ! 
— de ! fnisede hun og gik efter flaske og 
glas . 
Klavs slap pludselig gardinstangen og dumpede 
ned på bordet . Dér sad den og pyntede sig 
lidt , hvorpå den satte sig i positur som en 
mand , der af en eller anden højtidelig grund 
pludselig slår sig for brystet , og så på Asmadæus . 

Asmadæus bøjede sig frem , så hans næse 
kom nær dens næb . 
— din rakkerpukkel  ! sagde han , — skal vi 
more os i aften ? 

kragen rørte sig ikke af pletten , løftede blot 
den ene fod og satte den ned igen . 
Asmadæus skød sin pegefinger hen foran dens 
kløer . 
— nå ! — op på pinden ! 
Kragen så på fingeren . Så hoppede den 
baglængs et par hop . 
Asmadæus greb til med hånden for at fange 
den . Men den spjættede væk , trimlede ud over 
bordranden , slog med vingerne , skræppede meningsløst , 
tumlede ned på gulvet et stykke 
borte og forsvandt under en stol . 
Pigen var der . 
— sikken en ! sagde Asmadæus , — den er 
nok bare vant til sorte kulsjoverfingre  ! 
Pigen satte flaske og glas og sig selv . 
— den tossede tingest ! sagde hun med et 
bedre begavet menneskes hån over en umælende . 
— nå ! sagde Asmadæus , da hun havde sat 
sig , og strakte sin højre arm fladt hen over 
bordet , så hans åbne hånd nåde over foran 
hende . 
— lad os sige det ! svarede hun , klaskede sin 
ned i hans og lo . 
Han lukkede sin om hendes , trykkede den 
djærvt og gav så afkald på den , men blev ved 
at se på hende og missede underfundigt med 
øjnene . 
Hun støttede albuerne på bordet , foldede 

hænderne under sin hage og lagde hovedet let 
på sned . 
— de er nok ikke i godt humør , — vel ? 
— det kan de bande på ! 
Hovedet kom så langt ned , at kinden tog 
hagens plads og hvilede på de fladt foldede 
fingre . 
— tag og sig mig , hvad de er så glad for ! 
— begribeligvis for dem ! 
— å ! — må vi være her ! 
— vil de ha’ en plads som kahytsjomfru ? 
— ja ! nikkede hun sødt som den , der elsker 
uskyldig spas . 
— jeg ligger her med en damper ! 
— de ! — tror de , de er sømand ? — med 
sådan en pæn , hvid hud ! 
— det kommer af hospitalet . Vi forliste . Den 
ligger ude på refshalen . Kan de ikke huske , 
jeg var i uniform forrige gang , vi sås ? 
Det blaffede i hendes blik , som om vinden 
pludselig løb alle kompassets streger rundt uden 
at kunne finde den , hvorfra den skulle blæse . 
Asmadæus så på hende og lo ganske sagte . 
— gud hjælpe mig ! — var de ikke lige ved 
at tro det ! 
Hun slog efter ham med hånden . 
— å — pas de dem selv ! 
Asmadæuses øjne skinnede , og han lagde sin 
hånd med et sikkert slag på bordet . 

— man kan proppe et fruentimmer med den 
værste ! — hun går på den ! sagde han , som 
slog han en heldbringende erfaring endelig fast . 
— og det kunne de nænne mod en lille uskyldig 
pige ! sukkede hun og så på ham i smilende 
vemod . 
Men Asmadæus var optaget af sit eget . 
Han trak den ene tokroner op af lommen og 
lagde den på bordet . 
— ser de , sagde han , — det er den for portvinen , 
— den har jeg knebet mig ! 
Hun så på ham med den forståendes godmodige 
medlidenhed . Så lo hun himmelhøjt . 
— taget den ! blev Asmadæus ved , og nød 
sandhedens kildrende frækhed , — rapset den ! 
Og viste hvorledes ved at stryge den til sig igen 
med et snubtag . 
— det var måske også ved kongens juletræ ! 
— næ , — det var fra en dame ! 
Hun nikkede betydningsfuldt og så på ham 
med varm alvor . 
— det er vist andre ting , de stjæler der ! 
Asmadæus så på hende , som var der noget 
i ham , der godt kunne bruge en tilfældig bestyrkning . 

— hvorfor tror de det ? 
— å , sagde hun og vendte et meget vidende 
ansigt op imod loftet , — der er visse mandfolk 
— 

hun vippede på stolen . Så lod hun den 
langsomt komme til hvile , førte en finger op 
til sin mund og slængte rapt og leende et Kys 
over til ham . 
— de er storartet ! trumfede Asmadæus og 
heldte i glassene , så vinen strømmede over 
bordet . 
— men sig nu noget fornuftigt ! bad hun , løftede 
sit glas og stødte det mod hans . 
Asmadæus gjorde et kast med hovedet . 
— sæt dem over hos mig ! 
Hun så hen mod døren . 
— det tør jeg ikke , — ikke nu . Hvor bor 
de ? 
— jeg ligger om bord ! 
Der gik et forvirret ryk igennem hende . 
— jamen det var jo vrøvl  ! 
Asmadæus lo , tømte sit glas , rejste sig og trak 
påny tokroneren op af lommen . Men han blev 
stående med den i den flade hånd . 
— hvis jeg nu snød dem , sagde han , og stak 
af med denne her ! 
Hun smilede overbærende . 
— for min skyld måtte de såmænd gerne , 
— men — — 
Asmadæus satte den på højkant på bordet 
og snurrede den rundt . 
Derpå slog han armen om hende og kyssede 
hende . 

— tak for i aften , min pige ! — snus mig 
nu op , om du kan ! sagde han og gik . 
Men dagen derefter lod han ikke lang tid 
gå , før han styrede mod mesters stue for — af 
sig selv — at se lidt til madammen . 
Hun stod henne foran spejlet og trak et overstykke 
på . 
Som han åbnede døren , mødte hans øjne 
hendes inde i spejlet . 
Hun slap , hvad hun havde for , snurrede rundt 
på sin hæl , bredte armene ud og så ud som 
et skrig . 
Men Asmadæus løftede tyssende hånden og 
gik ganske dagligdags hen til hende . Der blev 
han stående tavs et øjeblik . Så spændte han 
hænderne om hendes liv og lettede hende med 
en stor kærligheds kræfter højt op fra gulvet 
og satte hende beskedent ned igen . 
Derpå var det hendes tur , og hun faldt ham 
heftigt om halsen og hang der længe i dyb og 
lykkelig tavshed . 
— du må ikke gå ! sagde han , da hun slap 
ham , og pegede på hendes overstykke . 
Hun kyssede ham taknemligt . 
Så rystede hun sørgmodigt på hovedet , mens 
hendes øjne bad om tilgivelse . 
— jeg skal ind og se til Nikolajsen ! 
Asmadæus tog lempeligt i hendes overstykke , 

som ville han smøge det ned over skuldrene 
på hende . 
— nej ! sagde hun , — det må jeg ! 
Asmadæus virrede med hovedet . Men han 
slap . 
— jeg kommer jo snart igen ! — kære ! — 
kære ! 
Hun vendte sig og gjorde sig færdig i stor 
hast . 
— å men du , bad hun og tog begge hans 
hænder , — lad døren stå åben ind til værkstedet , 
til jeg kommer tilbage ! 
Asmadæus så på hende med et blik , der 
spurgte og smilende sagde : lunefuld ! 
— her er blevet nogle penge borte i går ! 
— hvad er der ? 
— jeg stoler ikke på Kristine ! 
— å — de ligger vel nok i en skuffe ! 
— nej — hun har taget dem ! 
Han bøjede sig over hende og så hende bebrejdende 
ind i øjnene . 
— hvorfor vil du nu tro det ? — du finder 
dem nok  ! 
— nej ! — gør det , hvad ! — og lad mig gå 
nu , — jo før kommer jeg igen ! 
Hun så på ham , kniksede for ham med 
øjnene fulde af løfter og løb sin vej . 
Asmadæus forholdt sig en rum tid ganske 
stille . Så gik han hen til kommoden , drejede 

nøglen om i den skuffe , den sad i , trak skuffen 
ud og gav sig til at lede . 
Der lå kun linned . 
Han fik den næste ud . 
Dækketøj . 
Men nede under en stabel duge følte hans 
fingre noget hårdt og stift . Han fik det frem . 
En blå sparekassebog . Ud mellem dens blade 
stak en halvhundredekronerseddel . 
Han tog den , lukkede skuffen , gik ind på 
værkstedet , drev en stund om derinde — og 
gik så omsider , uden et ord , sin vej . 

Xviii . 
Det var dagen efter . 
Asmadæus og Signe sad ved et bord uden 
for et skovløberhus og drak kaffe . Solen skinnede 
ned i skovbunden og tegnede den på kryds 
og tværs med spinkle grenes skygger . Træerne 
var ikke sprunget ud endnu . Det lød så lydt 
og åbent , hver gang en fugl fløjtede . 
Asmadæus havde skåret sig en stok og sad 
og kradsede med den i den bløde muld . 
— ja , længere end hertil skal vi i det mindste ! 
Sagde han sindigt . 
Signe smagte , theskefuldvis , på kaffen og 
stirrede imens over kop og bord og langt ind 
mellem de solforsølvede stammer . 
— gud ved , hvad det er , der stikker dig i 
dag ! 
— kunne du nu ikke afse det par dage ? blev 
Asmadæus ved og tegnede videre med stokken , 
— så rejser vi lidt rundt i landet . Du kunne 
jo sige til Jespersen , at du havde været hjemme 
og se til familien  ! 

Signe lagde tteskeen og drak . 
— det er vel galt nok , at du har fået mig 
med i dag ! sagde hun . 
— hvad kommer det ham ved ? 
— nej , men for arbejdets skyld , lille Asmadæus ! 

Asmadæus borede et dybt hul med stokken . 
— å sludder ! 
— ja , vi har jo ikke alle sammen sådan en 
udmærket plads som du ! 
Asmadæus trykkede stokken i , så den bøjede 
sig . 
— du kan få de penge igen hos mig ! 
Signe så på ham med et smil . 
— ja , gud ved , hvor du har dem fra ! 
Asmadæus trak stokken op , flyttede den over 
i venstre hånd og skød sin højre ind om livet 
på hende . 
— fra det , at der er grøde i luften ! sagde 
han og drog hende blideligt ind til sig . 
Hun lo . 
— det er da så lige til ! blev han ved . 
Men Signe drejede hovedet , så hun så ham 
tæt ind i øjnene , lagde sin hånd på hans 
skulder og ruskede ham i mut kælenskab . 
— kan du ikke sagtens sige mig det ? 
Han benyttede sig af stillingen og kyssede 
hende på munden . 
— fra mester , min pige ! 

— nær dig ! sagde hun og rykkede sig fri af 
ham , — han har måske også givet dig ferie ? 
— akkurat ! — jeg har vel også familie at 
se til ! 
Signe tog sine handsker fra bordet og trak 
dem på . 
— jeg gør det nu ikke ! sagde hun . 
Asmadæus nikkede sindigt . 
— ja ja ! —det kan vi nu altid snakke videre 
om ! — dette her , sagde han og så sig om , 
— det er foreløbig hele herligheden værd ! 
Signe klappede ham på hånden . 
— jeg siger jo ikke andet end , at du er en 
god dreng ! 
— er du glad ved det ? 
Hun kyssede ham . 
— så skal du , pine død ! ikke slippe ! bandede 
han og rejste sig . 
Som de gik igennem skoven , gav han sig til 
at tale . 
— kan du måske sige mig , hvad andet man 
kan være bekendt at tage sig til på denne 
årstid ? spurgte han . Hvorfor , tror du , alle de 
dér små hvide anemoner står der , eller at 
alle de små fugle gør sig så megen ulejlighed , 
eller — bare — at den gamle deroppe begynder 
at fyre ekstra under solen , — det må 
dog koste ham en hel del at holde sådan en omfattende 
virksomhed i gang ! Og så skulle vi 

sidde inde og lade ham klare den historie for 
hans egen fornøjelse ! Nej , min pige ! Du kan 
sige , hvad du vil , — men børn skal være taknemlige ! 
— og først og fremmest er vi hans 
børn , ikke sandt ? Og når din far gør noget 
for at glæde dig , så går du ind derpå og 
siger tak til ! — især når han ikke finder på 
at forlange andet og gør det gratis ! Har du læst 
i avisen om ham , amerikaneren , der døde , 
millionæren ? Han sad ganske stille og tjente 
halvtredsindstyve tusinde , hver gang han trak 
vejret . Det skal nu lyde så storartet og drille 
en anden en ! Den torsk ! Som om dette her 
omkring blev en eneste smule fornøjeligere , fordi 
man bag efter kunne gå hjem og tælle Sedler ! 
Penge , det er noget , som må til , — noget snavs 
og pjokket legetøj ! Det kommer bare ikke an 
på , hvordan man skaffer sig dem , men på 
måden , hvorpå man bruger dem ! Og når man 
ikke går hen og køber sig værre ting for dem 
end frihed til at nikke rundt i solskin mellem 
nyt græs , så kan du tage gift på , at den sag 
klarer sig af sig selv oppe hos ham , som aldrig 
sparer på noget og alligevel aldrig har tjent sig 
så meget som en eneste rød øre ! 
— bare det ikke er dig , der er torsken ! sagde 
Signe ; men hun vippede med sin parasol , så 
den strøg blødt mod hans kind . 
— nu skal du holde din mund ! svarede han , 

— og takke din gud , at du får sandheden at 
høre ! 
Men Signe holdt ikke sin mund . 
— hvorfor bliver du med et så gudelig ? 
Spurgte hun . 
— hvad er det , du spørger om ? 
Hun lo ham op i hans vidt åbne øjne . 
— tror du ikke , jeg kender dig ? 
Asmadæus famlede med sine hænder . Så 
huggede han med armen gennem luften . 
— det er ikke Jespersen , du går med ! sagde 
han vredt og hånsk . 
— han er såmænd meget god ! 
— han ! — det tostykke i subtraktion ! 
Signe tog hans hånd og svingede dem frem 
og tilbage . 
— du gør dig så megen ulejlighed ! — jeg 
tror slet ikke , at du har stjålet de penge ! 
— hvad tror du da ? 
Signe standsede , klemte hans hånd og så 
på ham . 
Men hun spurgte så drilsk uskyldigt . 
— har du  ? 
Asmadæus gav hendes hånd trykket fast tilbage . 

— du kan jo give mig det par dage ! 
— hvorfor er det dig så meget om at gøre ? 
— fordi — nu er de der ! 
— de kan jo også komme senere ! 

— det ved man aldrig ! svarede Asmadæus og 
tog sin hånd til sig . 
Men Signe rystede på hovedet . 
— du snakker blot ! 
Blodet for Asmadæus til kinderne . 
— hvad forlanger du da ? 
— ikke det fjerneste ! Kom nu bare ! 
— vil du ? 
— nej ! 
Asmadæus blev stående . Signe gik , ganske 
langsomt . 
Det var blot et øjeblik , så havde han nået 
hende . 
— nu spiser vi foreløbig til middag på den 
første kro , vi kommer til ! sagde han og stak sin 
arm ind under hendes . 
Hun trykkede den mod sin , fredsommeligt og 
elskværdigt , og de fulgtes i solbeskinnet tavshed . 

den kro , de kom til , lå frit og fladt med 
landevejen lige forbi sig . 
Som de sad i en lavloftet stue og vel havde 
spist og leet og talt og hvilet sig , greb pludselig 
Asmadæus Signe om armen . 
— så bestiller jeg værelset ! sagde han . 
Signe kastede sig tilbage og lo . 
— jamen er du da rent tosset ! 
Men Asmadæus havde ikke sluppet hendes arm 
og fik hende trukket frem igen . 

— fire dage ! 
— nej ! — nej ! — nej ! — nej ! virrede Signe 
og blev rød og alvorlig . 
— du skal ! 
Hun vred sig for hans greb om armen . 
— menneske ! — hvor tror du , jeg turde ? 
Han ruskede hende . 
— så vil jeg ikke vide af dig ! 
Hun slog ham over hånden , så han slap , og 
stirrede ham ind i øjnene . 
— jo — du vil ! sagde hun rapt , — vi to 
skilles ikke , — når vi er fornuftige ! 
Han lo hånsk . 
— kan du ikke få i dit hoved , blev hun 
hviskende ved , at du ødelægger det hele , når 
du finder på dumheder ? 
— dette her er i orden ! 
— nej ! — og jeg vil ikke undvære dig ! Forstår 
du ? 
Hun greb hans hånd og bøjede sig bønligt . 
— du må ikke ødelægge det ! bad hun . 
Køb hellere — brug hellere dine penge til 
noget nyt tøj til dig selv ! — det trænger du 
meget mere til ! 
Men Asmadæus slog hendes hånd fra sig og 
rejste sig . 
— så er vi færdig ! sagde han . 
Hun rejste sig med et suk og troede , at de 
skulle gå . 

men Asmadæus blev stående . 
— ja — jeg bliver her ! sagde han . 
Hun så spørgende på ham . 
— går du ikke med ? 
— nej ! ! 
Signe tøvede et øjeblik . Så gik hun hen og 
kyssede ham , spidst og flygtigt . Men hun kyssede 
ham . 
— du kommer nok ! sagde hun og gik sin 
vej . 
Han blev stående , hvor han stod , længe . 
Stod og ventede . 
Men hun viste sig ikke , kom ikke tilbage . 
Så gik han ud i skænkestuen og lejede sig 
et værelse og tingede sig i kost . 
Og der sad han dag efter dag og drev og 
fortalte sig selv , at det var de grønne stikkelsbærbuske 
i haven , han nød , — og stod ude 
på landevejen og stirrede ned ad den og kaldte 
så stille på Signe og ventede hver time , at nu 
kom hun . 
Som han sådan sad ensom en dag og spiste sin 
frokost , kom en lille førladen mand i brun overfrakke 
ind ad døren og blev stående og bukkede 
høfligt . 
— undskyld ! sagde manden , — jeg går 
måske forkert ; — jeg er sendt ud med en besked 
fra en jomfru Signe Jensen . Undskyld 

mig , — det skulle vel ikke være dem , der kender 
hende ? 
— jo ! smilede Asmadæus i åben glæde . 
— gud ske lov ! — jeg er jo løbet en del 
forgæves  ! 
— hvad er der ? spurgte Asmadæus utålmodigt . 

— ja , sagde manden og trak på det , — men 
jeg forstyrrer måske ? 
Asmadæus skød med foden en stol frem . 
— sæt dem ! — få dem noget øl ! — hvad 
er der ? 
Manden satte sig og gned sig over sin skaldede 
isse . 
— det skulle ellers være en malersvend . 
— ja — det er mig ! 
— en , som havde arbejde hos Nikolajsen ? 
— ja vel ! 
— så har jeg også en hilsen fra Nikolajsens 
frue ! 
Asmadæus smilede . 
— har de det , nå ! — men hvad var det 
så med Signe , — jomfru Jensen ? 
— ja , det er ellers nærmest fruen , jeg kommer 
fra , — eller for at sige det rent ud , fra 
fruens sparekassebog ! 
Asmadæus for frem over og stirrede ham 
vildt ind i øjnene . 
Den bevægelse fik et venligt grin frem på 

mandens ansigt ; han knappede sin brune frakke 
op og viste et gult messingskilt . Derpå så 
han fast på Asmadæus . 
— pengene har de naturligvis brugt ! sagde 
han , — sådan en skovtur med en lille pige 
koster jo altid noget , — og så landopholdet ! 
Men det var smukt af dem , at de ikke var 
flyttet ! 
Asmadæuses hænder lå knyttede foran ham 
på bordet ; han sad og stirrede frem for sig , 
hvid i kinderne , stiv og stille . Alene hans 
øjenlåg glippede uophørligt . 
Manden rejste sig og lagde sin hånd på 
hans skulder . 
— jeg ser , vi forstår hinanden ! sagde han . 
Jeg har en vogn derude . Kom de bare , lille 
ven  ! 
Asmadæus stirrede på den tømte ølflaske . 
— er det hende , der har meldt mig ? spurgte 
han og jog i det samme knoen i sin mund og 
bed til . 
— hvem ? 
— Signe ! 
— det var jo ikke hendes sparekassebog ! 
Asmadæus greb ølflasken om halsen og kylede 
den mod væggen , så den splintredes . 
— den mær ! 
Så rejste han sig , skubbede til bordet , smed 
en stol omkuld , — men han fulgte . 

Xix 
det var et par måneder senere . 
Aftensolen skinnede . 
Inde på Signes kvistkammer sad hun og Asmadæus . 
Hun havde kastet kjolen og sad på 
den gule træseng . Med den højre , nøgne overarm 
strøg hun over tindingen og tilbage over 
det lyse hår , og frem under hendes arms hvide 
hud mylrede i Brus om panden et blondt krøl , 
som rejste sig igen og igen efter armens strøg . Og 
ud under arm og krøl så hendes øjne varme 
og vagtsomme hen på Asmadæus . Særken stod 
åben for det svedperlende bryst , og fra livet 
nåde et blegrødt , hullet skørt halvt ned over 
læggene , der rundede sig fast ind mod den gule 
sengefjæl . Hun rørte ikke benene , de hang stille 
ned mod gulvet , nøgne , med to stærke , højvristede 
fødder gemte i et par ny , skinnende 
sorte laksko . 
Han sad på en stol foran det lille firkantede 
træbord , bøjet over hendes symaskine og langsomt 
i færd med at smøre den . Fuglene 

for og det evindelige smeld af smørekandens 
fjedrende bund var længe den eneste lyd i det 
trange Kammer . På en stol ved siden af bordet 
lå en stabel ny herrebenklæder , og bag ham i 
krogen under tagskråningen stod på gulvet 
et vandfad og to snavsede tallerkener . 
Han sad og så på maskinen med to blå 
barneøjne , og hele hans skægløse ansigt var et 
godmodigt , stille smil , som lo han bestandig indvendig . 
En gang imellem , når han blev træt , 
pustede han , og så blev hans mund en tid lang 
stående åben , og smilet forsvandt , og hele den 
svære skikkelse i de luvslidte tiggerklæder sad 
sammenfalden og måbede som en hund , der 
døser . 
Han havde bøjet hovedet tæt ned over maskinen 
og så besindigt efter nye smøresteder 
og spidsede , mens han ledte , sine brede læber 
og fløjtede ganske sagte . Pludselig , som han 
sad krummet , med hovedet på skrå , og så 
maskinen efter indvendig , slog hans fløjten om 
i en blød fugleklukken , der steg og blev til 
runde strubeslag , og et øjeblik efter strømmede 
ned over maskinen og ud i aftenen en drosselsang 
så fuld og klar , som steg den fra en grantop 
i skoven . Han blev ved og blev ved , og da 
han langt om længe løftede hovedet og tav , var 
der ganske stille , inde i kammeret og ude . 

vene i tagrenden var hørt op at pippe , og man 
hørte deres trippen over rendens zink . 
Så kom på en gang nede fra den dybe 
gård et barns forbavsede råb . 
— mor ! hvad var det ? 
Og i det samme skingrede etsteds i et åbent 
vindu en kanariefugl løs i smeldende , ustandselig 
sang . 
Han så hen på den unge kvinde . Og de 
lo begge ungt og overgivent og så leende på 
hinanden . 
— ja , det kan du ! sagde hun omsider og begyndte 
at vippe med de nøgne fødder i lakskoene . 

— det er akkurat så forfriskende som at 
komme i vandet , ikke sandt , sådan en lille 
trille ! sagde han og strakte sine store lemmer . 
— det er tossestreger ! svarede hun . Men de 
kan jo være meget gode for sådan en som du ! 
Han så hen på hende med et stort smil . 
— sikke nu noget at sige ! sagde han . Kan 
du ikke engang være taknemmelig , når man 
byder dig på en forfriskning . Har du det for 
hedt endnu , så smid særken ! 
— puh ! svarede hun og viftede sig for brystet 
med de åbne særkeflige , — de har nok ikke 
forbedret dig stort derinde i hullet ! 
Han lagde hænderne på de lappede bukseiår 

og gned håndfladerne frem og tilbage og 
gyngede med overkroppen . 
— hvad fanden skulle de forbedre ? sagde 
han . De forærer en allenfals ikke nye laksko 
med sløjfer ! 
Hun kastede sig tilbage mod væggen , så fødderne 
med lakskoene vippede i vejret . 
— er du jaloux på Jespersen , lille Asmadæus ? 
Lo hun . 
Han drejede hovedet og så ud på den lyse 
aftenhimmel og begyndte så småt igen at klukke 
og fløjte , men holdt stilfærdigt op . 
— Kys du bare Jespersen , sagde han , han 
slider ærligt for det ! 
— ja det ved gud han gør ! svarede hun rapt 
og fast og rejste sig . 
— ja det ved gud han gør ! gentog han sløvt 
og sad og stirrede hen for sig . Så så han 
pludselig hen på hende med sine store , stille 
barneøjne . 
— har 1 fået alting i orden , mens jeg har 
siddet ? spurgte han . 
Hun stod og vendte ryggen til ham , bøjet 
over sengen , som hun med lange , hastige armbevægelser 
ordnede . 
— han gifter mig ! svarede hun fast og rapt 
som før . 
— ja ja da , gratulerer ! sagde han langsomt , 
og så smilede han . 

— kommer sådan en slave som jeg med til 
dit bryllup , Signe ? spurgte han . 
Hun vendte sig hurtigt imod ham . 
— du skal ikke sidde her og gøre nar af 
nogen ! sagde hun kort og føjede lidt efter til , 
fredsommeligt og godmodigt , — der bliver jo 
aldrig menneske af dig ! 
Han drejede sig om på stolen og sad med 
sin store favn udbredt imod hende . 
— nej , ikke mere end der er , gud ske lov ! 
Sagde han med strålende øjne . Hvem skulle 
gøre det ? Det måtte være en mægtig abekat . 
Nej , jeg kan ikke gifte dig , — men , lige meget , 
Signe ! vil du med i skoven ? 
— har du penge ? lo hun . 
— nej , men du ! sagde han og føjede i det 
samme til : det er så forbavsende længe siden , 
jeg har lugtet grønne træer og fået fuglesnavs 
på frakken . Skidt med pengene ! Nu er vejgrøfterne 
fine og kornet så højt , at rævene 
træder stier . Lad os gå med det samme , Signe ! 
Sagde han og rejste sig og gik hen til de åbne 
vinduer og lagde sin flade hånd på tagstenene 
udenfor . Nu er lummerheden af luften ! føjede 
han til og vendte sig atter imod hende . 
— jeg skal sy ! sagde hun træt . 
— du tør måske ikke for Jespersen  ! mumlede 
han . Sikke nogle mennesker i er ! 
— jeg skal sy ! gentog hun . 

— ved du , hvad du skal ? sagde han og så 
glad på hende . Du skal tage et par af de bukser 
der og gå ned om hjørnet og sætte dem . Sådan 
en lille tur i fri luft er meget mere værd end 
alle Vorherres bedste bukser og erkeenglenes 
med , — at sige , naturligvis , hvis du ingen penge 
har ! 
— jeg har penge ! svarede hun mut . 
— sådan skal det være , Signe ! lo han . Kan 
du høre , hvor svalerne futter fornøjelse af oppe 
under himlen . Hvor mange har du ? 
— hvad kommer det dig ved , tyveknægt ! lo 
hun . 
— det er også det samme . Tror du ikke , 
jeg kender kilderne ? Vi gør det mageligt uden 
penge . Penge , det skidt ! Tør du ikke , så tag 
ham med , Jespersen ! bad han . Her er alt for 
forbandet her inde mellem alle disse Tage og 
brosten og kælderhalse , akkurat som oppe i det 
lille gemak på rådhuset , bare med lidt flere 
dekorationer . Er det et ord , hvad ? 
Hun bøjede overkroppen let frem imod ham 
og stod og så ham ind i hans brede ansigt . 
— skal du absolut rende , ligesom du kommer 
ind ad døren ? spurgte hun . 
— nå sådan ! lo han og gik frem og slog 
armene om hendes ben og løftede hende op , 
så hun sad på hans arm . Det er jo bare , 
fordi jeg ikke kan lide fire vægge ! Skal jeg 

kvidre lidt ? Hør engang ! sagde han og begyndte 
ganske sagte en strøm af små , hurtige lærketriller . 
Kik nu op i luften , afbrød han , og se , 
om du kan se den ! Og så kvidrede han videre . 
Nu er den højt , højt oppe ! afbrød han igen . 
Kan du lugte kløveren og køerne og hele den 
store , åbne mark ? Og han kvidrede på ny , 
ustandseligt , til hun pressede sin hånd mod 
hans mund . 
— av ! skreg hun og slog ham på kinden og 
vred sig ned . Han havde bidt hende i hånden . 
— ja , ja ! sagde han og strøg sig over munden 
med bagen af sin hånd . Tak for mad , hr . 
Assessor ! og gud velsigne dem , hr . Pastor ! De 
er lige godt et par slemme klodrianner begge to , 
og du med , Signe ! I render her inde i byen 
og synder daglig mod jeres Vorherre og bilder 
hinanden ind , at i skal rode fra morgen til aften 
med næsen i jorden , og kalder det at arbejde 
og lader skov være skov og græs græs og kan 
ikke engang se på solen , hvad tid på dagen 
det er . Den bliver slem for jer en gang , når 
den gamle begynder at spørge jer ud , om i nu 
også har været rigtig taknemmelige for alt det , 
han har lavet jer derude langs vejene . Kan i 
klare det forhør , hvad ? Og så skal det hedde 
sig , at det er mig , som synder , fordi jeg kniber 
et par af jeres grimme bukser , som han ikke 
har lavet jer og ikke har noget at gøre med , 

eller en lille fjollet mønt , som ikke kan købe sin 
mand det bitterste slik solskin . Så kan i jo 
stå der og ræbe med jeres mætte kværke og 
bilde jer ind , at jeres brede buksevidde glæder 
ham , og lugte til jeres fine lommetørklæder , 
mens den gamle for skams skyld skælder en 
anden en ud , fordi han ikke kunne få tid til 
at blive præst og assessor , men måtte føjte 
landet rundt og tigge husly hos myrerne og 
ligge muldvarpeskud flade om natten for at kunne 
nikke til stjernerne og vise solopgangen et glad 
ansigt ! Og «  så kommer jeg her , ligesom de har 
sluppet mig ud fra låseværket deroppe og stikker 
lige sporenstregs op til dig , og så har du siddet 
og syet hele dagen og skal slide igen ! Går du 
ikke med , Signe , slikker jeg smørelsen af maskinen , 
det ved gud jeg gør ! 
— ja , sagde hun med et suk og knappede 
særken over brystet , du har godt ved at præke , 
men sådan er vi nu ikke skabte alle sammen ! 
Han så forbavset på hende . 
— er der gået gudelighed i dig ? spurgte 
han . Eller er det de skidt sko og Jespersen ? 
— — vil du vente en lille time på mig , skal 
jeg skaffe en flunkende fin kjole------ 
— lad nu være ! afbrød hun ham hurtigt . Du 
skulle hellere skaffe dig noget arbejde , din lange 
drivert , så kunne man altid have nogen fornøjelse 
af dig ! 

— ja-ha ! svarede han , sådan sagde han , pastoren . 
Det er ellers farligt , så sådan et par 
laksko kan vende op og ned på folk . Du har 
dog ellers haft nok så megen fornøjelse af mig 
før . Og det er ligegodt noget sludder , at jeg 
ikke skulle kunne gifte dig . Jeg arbejder nu 
på min maner . Gefalder jeg dig måske ikke 
mere ? 
— du skulle skamme dig , siger jeg ! svarede 
hun . 
— er du også begyndt fra den ende ! sagde 
han . Jeg kan ligegodt ikke rigtig begribe dig ! 
— så kan du lade være ! svarede hun og satte 
sig ved bordet og tog et par benklæder fra 
stolen og skød dem til rette under nålen og 
satte maskinen i snurrende gang . 
Han blev stående en tid og stirrede , med 
hængende mund , ud på tagene og aftenhimmelen . 

— ja ja da , sagde han omsider , snuppe sådan 
et helt lille værksted , som Jespersen sidder med , 
kan jeg jo ikke , — den fornøjelse kan jeg jo 
ikke gøre dig . Men i aften er jeg ellers farlig 
stærk . Det er ikke gavtyvestreger , jeg tænker 
på . Jeg er bare så lebendig til mode som en 
sluppen kanariefugl , og jeg synes , at du sagtens 
for gammelt bekendtskabs skyld kunne slå dig 
sammen med mig om at slikke en bid gratis 

måneskin under en hyldebusk . Det kunne da 
ikke gøre Jespersen stor fortræd ! 
— hvem snakker om Jespersen ? sagde hun 
gennem maskinens snurren . Han er vel ikke 
noget pattebarn ! Kan du ikke føje dig efter en 
anden en for en gangs skyld ? føjede hun til 
uden at se op . Du kan vel få tid nok til at 
rende ! 
Han blev stående endnu en stund og så ud . 
Så mumlede han noget mellem læberne og 
strakte sig og vendte sig og gik hen ved sengen 
og klædte sig langsomt af . 
— du er alligevel god ved mig ! sagde han , 
da han lå i sengen . Jeg kan ikke undvære dig , 
og der er ikke ret meget , jeg ikke kan undvære . 
— ja , smør nu løs ! sagde hun og syede bestandig . 

— det er ligesom et godt stykke på vej ud 
ad markerne til , når man er oppe hos dig ! 
Maskinen snurrede , og hun svarede ikke . 
— nu bliver det mørkt , Signe , du kan ikke 
se ! sagde han en stund efter . 
Hun sad bøjet over maskinen og tav og syede . 
Så lød der henne fra sengen to bløde , runde 
nattergalekluk , og to til og flere , så bløde og 
runde , som kom de fra en dugget busk . 
Langt om længe rejste hun sig og skød skørtet 
og skoene af og lagde sig hos ham . 

Xx 
ved daggry vågnede Asmadæus og rejste sig 
op på albuen og stirrede forsovet ned på Signe , 
som sov fast , og fra Signe ud gennem vinduerne , 
som stod åbne . Med store , forbavsede øjne 
så han en stund ud på den klare , blege morgenhimmel . 
Så skød han sig varsomt ud af 
sengen , børstede et par halmstrå af sine ben , 
strakte sig og gik hen til vinduet og gav sig til 
med åben mund at suge den friske morgenluft 
ind , langsomt og dybt , som et tørstigt dyr , der 
drikker . En spurv kom flyvende og satte sig i 
den duggede vindueskarm og pippede og var borte 
igen . 
Så vendte han sig og fik hurtigt og i tavshed 
tøjet på . 
Da han var færdig , gik han hen til bordet og 
tog en femogtyveøre , som lå på maskinen , og 
stak den til sig og bøjede sig over sengen . 
Så lukkede han sagte døren op og gik . 
Nede i den tomme , duggede gade holdt en 
bagervogn , og ud fra vognens åbne tremmer 

strømmede en blånende em af varmt brød . 
Kusken var sprungen af og stod med en stor firkantet 
kurv nede på en kældertrappe og dundrede 
på en stænget høkerdør , og omme fra 
andre gader kom larmen af enkelte hurtigt farende 
vogne , der fjernede sig eller jog nærmere 
og dryssede deres rappe støj ud over den stille 
sommermorgen og den sovende by . 
Han gik til , forbi brune butiksskodder og lukkede 
gadedøre , ud af byen . 
Solen stod op og tørrede stenenes dug og 
tændte farverne i urtepotternes blomster bag 
de perlende ruder og glimtede i lygternes fugtige 
glas . 
Han gik og gik . 
Yderst ude , hvor en landevejs poppelalle åbnede 
sig mod det grønne , solbeskinnede land , 
satte han sig på en beværtningsbænk og så 
med sine store , blå øjne på vejstøvet og hjulsporene , 
på trækronernes grønne , raslende løv 
og på den blå himmel ude over markerne . 
Og ganske langsomt skrabede han med fodsålerne 
frem og tilbage over gruset og smilede og 
bøjede sig til sidst ned og tog en håndfuld 
grus op og krammede den i sin hånd og'lod 
gruset rinde mellem fingrene . 
Døren ind til skænkestuen stod åben , og solen 
lå over tærskelens hvide sand og ind over 
gulvets slidte , knastede bræder . Så knirkede 

en dør etsteds inde i den stille stue , og en pige 
kom ud med en fejespån i hånden og blev 
stående og så på ham . 
— god morgen ! nikkede han og så op på 
hendes vandblanke hår , som lå helt gyldent 
under solens glans . Kan man få en kop kaffe , 
jomfru , og en bolle ? 
Hun så på ham et øjeblik endnu , så gik 
hun hen til grøften og tømte fejespånen og 
kom tilbage . 
— nu skal jeg straks være her ! sagde hun 
og gik ind igen , og han hørte døren derinde 
knirke efter hende . 
Og atter sad han og stirrede og smilede . 
Så kom hun med kaffen . 
Da han havde drukket , holdt han femogtyveøren 
op foran hende mellem to fingre . 
- den slår vel til , spurgte han lidt tøvende , 
for bollen med ? 
— ja , det er for meget ! svarede hun . 
Han lo glad . 
— det gør ikke noget , jomfru , sagde han , 
resten er deres ! 
Og da hun så forbavset på ham , føjede 
han til  : 
— for det smukke vejrs skyld ! 
Og så rejste han sig og gik . 
Han gik midt ude i det bløde , hvide støv , 
med hovedet løftet og den fedtede hat i nakken . 

støvet randt ind gennem hans hullede sko , og 
hans optrævlede benklæder trak fine striber efter 
ham . En tid lang fløjtede han , men så holdt 
han pludselig op og stod stille et øjeblik og så 
ind over en rugmark , hvis hav af grønne aks 
sank og steg for vinden , hulede sig og løftede 
sig og sydede ganske sagte . Hans næsebor videde 
sig , hans mund stod åben , og hans øjne skinnede , 
som svælgede han Duft og lyd i svimlende 
lyksalighed . 
Så lagde han sig på grøftekanten , med 
hovedet dybt inde under de nejende aks og 
hænderne begravede i det solbrune græs . Og 
kornets Sus gled hen over ham , mumlende og 
vigende og dyssende , ustandseligt levende , frit 
og grønt og solbeskinnet , og højt oppe i den 
blå luft fyldte lærkerne sommermorgenen med 
tindrende sang . I aksenes avner hang den blanke 
dug , og de sent udsprungne popler stod langs 
vejen med deres fugtigt luende løv skælvende 
mod det morgenluftige himmelblå . 
Midt ude på vejen rejste et vindstød støvet 
i en hvid , lavt dragende hvirvel og løste hvirvlen 
og strøg støvet i tyndt tågende røg ind 
over grøften og Marken på den anden side , 
hvor høet stod i grå , strittende stakke . Øverst 
i en stak sad en sort råge og skinnede med 
blanke fjer i solen . Den lettede for støvet og 
strøg til vejrs , op i Toppen af en poppel ved 

vejen , hvor den blev siddende rolig og blank og 
skinnende . 
Så kom en vogn svingende ud fra en gård 
langt oppe . Dens hjul raslede , og bag den drev 
støvet ind over markerne . En gammel brun 
hest trak den i tungt , stift trav . Han lå på 
grøftekanten og fulgte vognen med øjnene . Den 
kom ned forbi ham . Han så på hesten , hvis 
ryg og Hals gik i et , og hvis hoved ludede mod 
den hvide vej , træt og fremstrakt som i evig 
sovende slæben . Hvor de drejende hjul var 
store , syntes han . Han så efter hest og vogn 
og lo i glæde over at kunne ligge der under 
de gyngende aks og lade vognen køre forbi , 
vognen og hele den farende verden . Han lo 
ad den vogn , fordi den kørte , og så op på 
aksene , der blev , som han , hvor de var , ude 
under den frie , friske himmel . 
Der kom flere vogne , og alle kørte de ad byen 
til , med mælk i blanke blikjunger , med sække 
eller med lave tremmebure stablede oven på 
hinanden og med kaglende høns i burene . Han 
så på dem som i en døs og lå og flettede 
græsset om sine fingre . 
Omsider rejste han sig og drev videre . Langs 
vejen var stenslagerne komne og sad krogryggede 
i deres halmskærmes skygge og lagde sten 
under hammeren og huggede dem til skærver 
og tog ny . Solen brændte på det hvide støv , 

men ud fra gårdenes haver strømmede morgenkøligheden 
duftende af muld og fugtigt løv og 
fyldt med fuglesang . 
Han blev ved at gå . 
Langt ude foran ham ragede en landsbykirkes 
røde murtårn op over en tæt klynge grønt , 
og bag kirken blånede et bakket skovbryn til 
begge sider ud over agrene . Inde på kartoffeljorderne 
lå kvinder i lange sækkeforklæder og 
lugede i furerne , og nede i engene gik mænd 
og slog og vendte høet med lange river eller 
slæbte der sammen i stak . Langt ude over det 
grønne land flyttede sig de sorte menneskepunkter , 
og inde over kløvermarkerne stod kvæget 
i stille Rader . 
Han gik på den stenlagte landevej og så 
på det alt sammen og gik det forbi og smilede 
bestandig . Og han råbte sin hilsen ind til folkene 
på markerne ved vejen , og de standsede 
i deres arbejde og så efter ham og lo . Og han 
lo som de , men uden at se på dem , lo til vejen 
og træerne og til den blå luft . 
Den fedtede hat sad i nakken , og han spændte 
sit brede bryst . Han hilste disse trællende mænd 
og kvinder som deres herre og råbte sit : god 
morgen , børn ! til dem med en stemme , som 
sang af sikker glæde . Thi alt dette grønne og 
al denne sol , hele dette land , så langt han 
kunne se , og denne Duft og lærkesang , hele denne 

sommerdag , fra himlen der oppe og helt ned på 
bunden af grøften , var hans . Han så sig den 
til og lugtede sig den til , den sad inde i ham . 
Og alle disse mennesker , de gik blot der og pyntede 
for ham og pillede for ham og kaldte i 
deres dumhed alt dette for deres , fordi de havde 
lov at træde på det , og fordi det gav dem mad . 
— mad ! sagde han halvhøjt og åbnede munden 
og strakte tungen ud og bøjede den , som slikkede 
han solskinnet af luften , og smeldede så 
et par gange med tungen mod ganen . 
Ude foran ham voksede Tage frem i den grønne 
klynge omkring kirken , og hvide gavle , som lå 
i sol , skinnede over løvet . Langs landevejen 
begyndte sirlige villaer med sirlige haver at 
lukke for markerne bag dem . Poplerne hørte 
op , og grøften slap , og i stedet løb et gruslagt 
fortov med olielygter på høje træpæle 
ned langs lave huse . 
Han standsede et øjeblik og så ned over den 
brede , solhvide gade , hvor småpiger trillede 
barnevogne frem og tilbage foran husene , og 
børn lå og legede i støvet . I den stille , hede 
luft ringede en butiksklokke , og fra en smedje 
sang ambolten under hurtige hammerslag . Sollyset 
sydede i pigernes kjoler og blinkede i en 
vogns blankslidte hjulringe . 
Et øjeblik stod han stille . Så drejede han 

ind på en sti , som lob bag om de yderste haver 
op imod skoven . 
Han gik foroverbøjet med åben mund og så 
ned . Uden for de lave , åbne døre stod kvinder 
og vaskede ; hvidt linned hang over hækkene , 
og han kom forbi faldefærdige trapper , på hvis 
solhedede stentrin børn sad og døsede i varmen . 
Ude fra en mark , hvor græsset lå på skår 
og tørrede i solen , strømmede høduft ind over 
stien og de små haver , ind mod de hvidkalkede 
længer og mossede stråtage . Stien støvede 
under hans trin , og summende insekter sejlede 
i solskinnet omkring ham . 
Så stod han i skoven . 
Han rettede sig igen og så sig hastigt tilbage . 
Så smækkede han med tungen og slog knips 
med fingrene , snurrede rundt på hælen med 
øjnene mod de grønne , dybe bøgekroner og 
drev rank og nynnende frem ad stien mellem 
stammerne . 
Høduften var borte , solen nåde ikke igennem 
løvet . Et svalt , grønt lys bredte sig over stien 
og skovbunden , og små , buttede fuglekroppe 
strøg forbi ham blødt og tyst som småfisk gennem 
grønklart vand . Det kvidrede fra skyggeskjul 
og fløjtede fra løvet over hans hoved , 
nede og oppe sang det , og langt inde i skoven , 
bag høje , løvsvulmende kroner , kukkede en gøg 
sindigt og sommerlunt . 

han strøg fra stien ind over den urtegrønne 
bund og kastede sig til sidst under en gammel , 
mosbarket bøg . Over ham hang bladene blanke 
og stille , og ind mellem løvet skød sig de grå 
grene og blev tyndere og tyndere , og øverst 
oppe blånede himmelen ren og dyb og fjern 
over toppenes tusinde sagte vippende blade . 
En tid lang lå han og stirrede . Så flød 
langsomt alt dette grønne sammen for hans øjne , 
og han faldt i søvn . 
Da han vågnede igen , var han stiv i lemmerne , 
og hans tunge klæbede sig til ganen 
tør og brændende . Han satte sig over ende , 
strakte sig og så sig om . 
Rundt om ham stod en stille skov , over ham 
hang det grønne løv , men fuglene sang fjernt 
og sjældent , og luften var hed og tung og tør . 
Det var ud på eftermiddagen , og han var 
sulten og tørstig . 
Etsteds inde i skoven hørte han børn råbe 
og le . 
Han rejste sig og gik efter lyden og så i en 
lysning en ung dame sidde i skyggen af en eg 
og hækle , og to børn , en dreng og en pige , 
løb legende over græsset . 
Han gik nærmere og holdt sig inde mellem 
stammerne . 
På en gang standsede drengen og stod og 
så på ham , og den lille pige standsede som 

han . Så vendte de pludselig og løb hen til 
den unge pige . 
— se ! sagde de og pegede på ham . 
Den unge dame løftede hovedet og så ham 
og rullede hastigt sit hækletøj sammen og rejste 
sig . Så tog hun børnene ved hånden og gik . 
Han blev stående og så efter dem . Så lo 
han . 
— har de ikke en tiøre , lille dame ? råbte 
han og lo igen , da han så damen og børnene 
sætte i løb . 
Så gav han sin fedtede hat et slag oven i 
pullen og slentrede tilbage den vej , han var 
kommen . 
Han blev ved at gå , over grønt og raslende 
løv og blød , brun muld , til han pludselig stod 
midt i solen på en smal , hvid vej . 
Ovre på den anden side vejen løb en støvet 
havehæk , og inde bag hækken og haven lå 
en villa med åben verandadør og åbne vinduer 
i uddød , sovende stilhed . 
Han tog sin hat af og rettede den bule ud , 
hans slag havde givet pullen , og så gik han 
langs hækken og svingede ad en sidevej op til 
villaen . 
Ad en trætrappe kom han ind i en åben entre . 
Intet menneske viste sig . 
Han så hurtigt hen over knagerne . Der hang 
et enligt , lyst dameoverstykke ned over den lyserøde 

væg , og i et stativ i krogen stod en stok 
og en paraply og en lang , gul medestang . Så 
så han på de lukkede døre og gik langsomt 
hen mod den til venstre og bankede sagte på . 
Ingen svarede . 
En gang til bankede han , og så drejede han 
forsigtigt låsen om og stod i et stort , solbeskinnet 
køkken . 
Der var ingen i køkkenet . Gennem de hvide 
fortræksgardiner faldt solen ind over det lange , 
skurede bord og hen over gulvet . Bag gardinerne 
summede fluer op og ned over ruderne , 
og henne på komfuret klirrede låget over en 
kedel kogende vand . 
Så rømmede han sig højt og stod med hatten 
i hånden . 
En dør gik bag ved ham ude i entreen . Han 
vendte sig og så en ung pige stå foran ham 
og stirre på ham , bleg og med fingrene uroligt 
krammende om det hvide forklædes blondebort . 
— undskyld , jomfru , sagde han , har de ikke 
en drik vand ? 
— hvad vil de ? svarede hun hurtigt og hidsigt , 
vil de se de går straks ! 
— det er bare en drik \7and ! gentog han 
sagtmodig . 
— vil de gå ! straks ! sagde hun og gjorde 
plads for ham , så han kunne komme forbi og 
ud af døren . 

— ja ja da ! svarede han og gik , ud gennem 
entreen og ned ad trappen . Først da han hørte 
entredøren blive smeldet i og nøglen drejet om , 
satte han hatten på hovedet . 
Og så gik han over i skoven igen . 
— ja ja da ! gentog han og gav hatten et tryk 
ned i nakken og slentrede videre . 
På en gang standsede han og lyttede , stod 
et øjeblik og lyttede og spidsede så sin mund 
og gav sig til famlende at forsøge en fugletrille . 
Så holdt han inde og lyttede igen og så op 
mellem løvet . 
1 det samme strøg en fugl ned forbi ham og 
frem gennem skoven . Listende fulgte han efter 
og standsede igen og lyttede og stirrede op 
mellem løvet og gik varsomt videre . 
Til sidst stod han midt inde i et tæt bøgepur . 
Der blev han stående og lyttede bestandig . 
Men på en gang løftede han sine store arme 
og skød krattet til side , så solen lå over hans 
fedtede hat og smilende ansigt , og midt i det 
grønne løv smeldede han en lang , klar finkekvidder 
ind gennem den stille eftermiddagsskov . 
Så arbejdede han sig ud gennem krattet . 
Lige udenfor , under de første store stammer , 
lå der krøllet madpapir og flaskeskår og flød 
i græsset . 
Han bøjede sig ned og tog et stykke papir op 
og en flaskebund og lugtede til den . Så kvidrede 

han igen , kort og fyndigt , og slyngede 
flaskebunden langt fra sig og krammede papiret . 
Og så smed han sig selv i græsset og krummede 
sig sammen og så langt hen for sig over 
de sagte viftende strå . 
Og så gentog han trillen igen , hånligt og 
vrængende , og rev noget græs af og puttede det 
i munden og lukkede øjnene , træt af sol og sult 
og tørst , og sov , til natten var inde og månen 
skinnede over skoven . 
Da han vågnede , var hans klæder klamme 
af dug , og hans ben vaklede under ham , da 
han rejste sig . Over ham stod løvet sammenvokset 
i sorte flager , og rundt omkring i det 
fugtige mørke blussede hvide stammepletter i 
månelyset , og inde mellem stammerne løste 
bundens dybe skygge sig i tågede hvide lyssletter . 
En nattergal slog etsteds inde i den 
fugtige løvnat , og idet han rejste sig , strøg en 
ugle ud fra mørket og forbi ham i tyst og dunblød 
skyggeflugt og blev lydløst borte . 
Han så sig om , vagt og usikkert . Tæt ved 
ham lå et flaskeskår og tindrede grønligt under 
et månestrejf . Så skuttede han sig og 
drev langsomt og søvnigt tilbage gennem det 
sorte , duggede bøgekrat . De våde blade strøg 
ham over hænder og ansigt og kølede ham 
vågen . Men han blev ved at gå langsomt og 
som uden vilje og så ned for sig . 

så faldt på en gang månelyset fuldt og 
hvidt ned over ham , og luften fyldtes af muldentduftende , 
dugget støvdunst . 
Han stod på den smalle , månegrå vej foran 
villahavens hæk . 
Han lagde sine store arme tungt ind over 
hækken og lænede sig ind mod dens tætte , sejt 
vigende net af grene og så ind over haven og 
på det stille , sovende hus . En tung Duft af 
Jasmin og roser strømmede mod hans åbne 
mund , og inde i en busk klukkede og fløjtede 
en nattergal ensomt i den lune , svagt lysende 
sommernat . 
Ud mod verandaen stod et vindue åbent . 
En tid lang blev han stående og stirrede . 
Så rettede han sig sindigt , halede op i bukserne 
og spyttede og gik langs hækken hen til en 
låge , som han dovent åbnede . Han så ned 
ad havegangene og gik så tværs ind over et 
bed . Der standsede han et øjeblik og bøjede 
sig og strøg med hånden hen over bedets våde 
blade . Så smilede han . 
— jordbær ! sagde han halvhøjt og gik videre 
op imod huset og langsomt op ad verandatrappen 
og hen til det åbne vindue . 
Der stod en blomst i vinduet . Han lagde 
begge sine hænder om urtepotten og løftede 
den forsigtigt ud til sig og satte den ned på en 

træbænk , der stod på verandaen . Så bøjede 
han sig ind gennem vinduet og lyttede . 
Ikke en lyd hørte han . Månen skinnede ind 
gennem de hvide , åbentmønstrede Gardiner , ind 
over blanke stoleben og over et bord , hvor den 
blinkede i bøgers guldsnit , og hen på et klavers 
hvide taster og et opslået nodehæfte . 
Så lagde han hånden i vindueskarmen og 
skrævede sindigt ind . 
Alting var stille , intet rørte sig . Ude i haven 
sang nattergalen . 
Han gik hen over gulvet , hen til en lukket 
dør og bøjede sig ned mod nøglehullet og 
lyttede . 
Og så åbnede han døren . 
En tør , hed , indelukket luft slog ham i møde . 
Månen skinnede ind over en spisestues mørke , 
tunge egetræ . Henne i vinduet stod et fuglebur 
med et hvidt klæde hængende ned over 
mod karmen , og gennem en åben dør så han 
ud i køkkenet . Han kunne skimte tallerkenernes 
svagt lysende rækker op over væggen . 
Han smilede og gik derud , så sig hastigt om 
i halvmørket og gik lige hen til en smal brædedør 
i væggen og åbnede den og stod et øjeblik 
og lyttede igen . 
Så skød han sig ind i det trange spisekammer 
og famlede hurtigt med hånden hen over 
hylderne og fik smør på fingrene og fandt afskåret 

brød , fandt mad og spiste og tømte en 
halvfyldt kande mælk . Og så strøg han sig 
mæt over munden og gik tilbage til spisestuen . 
Der standsede han og så hen på buffeten og 
ville til at gå , men vendte sig langsomtog drev 
hen til den og trak forsigtigt i skufferne . 
De stod åbne . 
Han stak hånden ned i den ene og trak tre 
sølvskeer frem og tre til og stak dem i bukselommerne . 

i det samme begyndte fuglen henne i buretat 
rasle under klædet , flaksede med vingerne og 
bumpede ned mod burets bund og begyndte at 
knække hampefrø . 
Han vendte sig hurtigt og gik ind i dagligstuen 
og trak døren til efter sig og lyttede . Men 
alting sov omkring ham . Ind gennem det åbne 
vindu strømmede måneskinnet og jasminernes 
og rosernes Duft . Ude og inde slumrede sommernatten 
og nattergalen tav eller var fløjet . 
Han strakte sig i mæt velvære og sendte i et 
blik en lang , glad hilsen hen over stuens bløde 
møbler og gik så hen til klaveret og bøjede 
sig over noderne og stod der og læste langsomt 
i månelyset : 
holder du af mig , 
holder jeg af dig 
alle mine levedage ! 

og så smilede han igen , lo næsten højt og 
strøg sig igen over munden og følte på lommerne 
og skrævede så ud af vinduet og satte 
blomsten på plads igen , op i karmen . 
Så gik han ned igennem haven . 
Da han var kommen til lågen , vendte han 
pludselig om og gik et par skridt tilbage og 
brød en jasminblomst af , lugtede til den og 
stak den i et knaphul i sin luvslidte frakke . 
Og så gik han i den lune sommernat ad den 
ensomme , månelyse vej ind ad byen til . 

Xxi 
— det var en lille hareunge , Signe , og den 
sad midt på den åbne landevej i måneskinnet 
og klippede med ørerne , og så var den ikke 
større end , at jeg kunne puttet den ned i min 
hattepul eller sådan nogenledes gemt den mellem 
begge mine hænder ! sagde han og lagde 
hovedet på siden og viste størrelsen . Den 
kunne du haft hoppende her i kammeret , når 
jeg havde nænnet at fange den ! 
Han sad på den gule seng og så hen på 
Signe , som stod og vandkæmmede sit hår i 
skørt og nyt korset og med tynde , lyselilla 
strømper på og fødderne i de sorte laksko . 
Over stolen med herrebenklæderne lå en hvid , 
stivet kjole og oven på kjolen en stor , gul 
stråhat med brusende fjer ud over den krammede 
skygge . En svag , lun vind strøg ind 
gennem de åbne vinduer og bølgede hattens 
fjer og fyldte kammeret med gårdens ogtagenes 
dunst af hede sten og brændende sol . 
— det var en pæn tur ! blev han ved , da 

hun ikke svarede . Fortryder du alligevel ikke , 
at du sagde nej og blev siddende her ? 
— jeg tjente en krone i går ! svarede hun 
kort , uden at se på ham , med hårnåle mellem 
læberne og begge hænder løftede op om 
nakkehåret . 
Han tav lidt . 
— den kunne du jo have ventet med at tjene 
til i dag ! sagde han omsider . I eftermiddag 
har du jo dog ikke så travlt med at tjene ! 
— Pas din egen bestilling ! svarede hun og 
fik hårnålene anbragt . Jeg har syet fra 
klokken fire i Morges ! føjede hun til og strøg 
håndfladerne imod hinanden og pustede over 
fingrene for at få løse hår bort og knejsede 
så med et lille kort kast med nakken . 
— det er nu alligevel ærgerligt nok , at du 
skal ud i aften ! sagde han en stund efter . Jeg 
havde tænkt at hvile et lille pust hos dig ! Men 
jeg kan vel få lov at ligge her på sengen , til 
du kommer tilbage ? spurgte han langsomt og 
godmodigt og puttede et halmstrå fra sengen 
ind mellem tænderne og sad og vippede med 
det . Hvis ikke du ska ha' Jespersen hjem med 
dig ! føjede han småleende til . 
— du kan gå din vej , kan du ! svarede hun 
ligegyldigt og flyttede hatten fra den hvide kjole 
og hen på sengens hovedgærde . 
— stop ! sagde han og rejste sig og lagde sin 

lange arm om livet på hende og tvang hende 
ind til sig . Nej , gå , det kan jeg ligegodt ikke ! 
— slip mig ! halvt råbte hun og pressede 
ham fra sig og så hastigt ned over sig . Dit 
lange fjols , hvis du rører mig en eneste gang 
til med dine beskidte fingre , slår jeg dig midt 
i synet ! 
— er det så farligt sjov at have så megen 
tin stads på ? spurgte han og strøg kælent med 
sin hånd igennem luften , som om han kærtegnede 
hende . 
Hun skød ham til side og rev kjolen til sig 
og løftede den over hovedet og lod den bruse 
ned om sig . 
— hvor er det egentlig , i skal hen ? spurgte 
han . 
— på bakken ! svarede hun kort og bandt 
nederdelens livbånd . 
— jamen , Signe , sagde han pludselig og så 
befippet på hende , hvad skal jeg da gøre ? 
— ja , hvor ved jeg det ! svarede hun . Hvorfor 
er du kommet rendende ? Du kunne joblevet 
derude ! 
— tror du , der er pantelånere i landsbyerne ? 
Spurgte han og smilede . 
— du kunne holdt dine lange fingre hos dig 
selv ! svarede hun og stak de nøgne arme i de 
halvklare æmrer . 

— nå ja , mumlede han . Det var nu bare 
til livets ophold et par dage ! 
— hægt mig dette her i ryggen ! sagde hun 
og drejede sig med ryggen til ham . Men tag 
forsigtigt ! 
— kan jeg så ikke få lov at være her , 
Signe ? spurgte han og hægtede langsomtog forsigtigt . 

— hvad skal du her ? spurgte hun utålmodigt 
og vendte sig med et ryk om imod ham , så 
han slap hægterne , og så på  kan du 
ikke begribe , at jeg ikke vil have noget at gøre 
med dig mere ? Jeg skal ikke have noget af at 
komme på ladegården med dig og gå som 
et skarn alle mine dage ! 
— du bad migdog blive hos dig forgangen nat , 
Signe ! Det var dig selv , der holdt på mig ! sagde 
han og så med sine blå øjne på hende og 
rystede på hovedet . 
Hun rødmede . 
— gjorde jeg ? sagde hun , — jamen jeg fortrød 
det . Jespersen kom i går med alt dette 
fine tøj , og så blev jeg vred på dig , for en 
ordentlig pige kan ikke have med to mandfolk 
at gøre på en gang , og det er bedst at se at 
blive ordentlig , når en kommer og vil hjælpe 
en og oven i købet bekoster noget på en for 
det , han selv slider sammen . Men hvad gør du ? 
— det er lige meget , Signe , sagde han , sådan 

en ende skal det alligevel ikke tage med 
dig , at du skulle gå hen og komme i frelsens 
hær af lutter flunkende ny ærbarhed ! Det er 
du meget for god en pige til ! Jeg skal ikke 
genere dig videre , det lover jeg dig , men komme 
og friske dit humør op en gang imellem , det 
bliver jeg tydeligvis nødt til , ellers glemmer du 
at trække vejret på naturlig måde . Og det 
kan jeg ikke holde ud at tænke , for det har alle 
mine dage været mig lige så umuligt at leve 
uden dig , som for en dompap at finde føde på 
et nyligt fejet torv . Nu må du ikke gå hen 
og lave dig sådan til , at jeg skal gå rundt og 
hænge med hovedet . Så kunne jeg meget 
bedre blevet siddende deroppe . Så har jeg ikke 
så meget som en eneste en , jeg kan gå hen 
og fortælle en smule om , hvor jeg har været 
henne , og hvad jeg har moret mig med ! 
— se så ! sagde hun , og gav ham , uden at 
se på ham , et hastigt Kys . Stå nu ikke der 
og snak , gør hvad du vil , nu er vi færdige ! 
— hvad mener du ? spurgte han forundret og 
mismodig . 
— at du skal hægte mig i ryggen , for nu 
skal jeg gå , og så for resten holde dig fra 
mig , hvis du ellers sætter pris på et godt råd ! 
Sagde hun fast og glattede en fold på nederdelen 
over knæene . 
Han hægtede langsomt , hægte for hægte . 

— for bestandig , Signe ? sagde han , da han 
var færdig . 
— ja , naturlig ! svarede hun og satte forsigtig , 
med begge hænder , hatten til rette på det 
blanke hår . 
Han ville svare , men standsede , da det i det 
samme bankede på døren . 
— kom ! sagde Signe og så hastigt ned over 
sig og hen på døren , knejsende , med en lille 
forbavset stirren . 
Døren åbnedes langsomt , og en lavvoksen , 
førladen , skulderbred mand i brun sommerfrakke 
og med rund hat på hovedet skød sig ind 
gennem døråbningen og så hurtigt på dem 
og skubbede døren til bag sig . 
— jeg går altså ikke fejl , sagde han og 
nikkede venligt . Det er jo frøken Jensen , — 
den herre er allenfals min gode gamle ven ! 
Asmadæus havde rettet sig og stirrede på 
ham med begge hænderne knyttede og en bred , 
blå åre svulmende over panden ned mod næsen . 
— ingen narrestreger , gamle ven ! sagde Herren , 
— du har været dig en skovtur i går nat , ikke 
sandt ? Har du noget mod en lille tur med mig 
lidt længere ind i byen for at snakke lidt om 
den bedste måde at få udgifterne dækkede på ? 
Asmadæus stod et øjeblik og tav . Så trak 
han på skuldrene og sukkede og tog sin hat 
og gik hen imod døren . 

men idet døren gled op , vendte han sig om 
mod Signe , som stod stille som en mus , klistret 
op ad sengen , bleg og stirrende med store , forfærdede 
øjne . 
Han så på hende , som hun stod der i al 
sin hvide sommerstads , så roligt på hende med 
sine blå øjne og slog ud med hånden . 
Og blik og hånd sagde begge det samme----------et 
stilfærdigt , sikkert lille : på gensyn ! 

Xxii 
Asmadæus var atter på fri fod og stod 
på Kristianshavns vold og så ud over kalvebodstrand . 
Der lå sne , og det frøs ; den skarpe 
vind havde pisket sneen fast i striber op ad 
træernes stammer , voldgraven var frossen , 
amagerland hvidt og koldt og vandet i kalvebodstrand 
bredt , gråt og uroligt . 
Det var længe siden , Asmadæus havde set så 
stort et stykke luft og så stort et stykke af 
jorden , og han stod med den redeligste vilje til 
at fløjte henrykt . 
Men han frøs . 
Der var løbet en fejl ind i regnskabet . Han 
var bleven nappet på en gal tid og derfor løsladt 
på en endnu værre . 
Det slog ham et øjeblik , at når ens levemåde 
førte pavser med sig , burde man sørge 
for , at pavserne løb ud , mens der endnu var 
blade på træerne . Længslen efter den blå 
luft sad ham i kroppen ; men nu sad cellens 

varme ved dens side , og af det makkerskab flød 
noget forvirrende , der gnavede på fornøjelsen . 
Nede på voldgravens hvide is hoppede en 
krage . Snart sad den og hakkede , snart trippede 
den og sad så og hakkede igen , omtrent som 
en grå kærling , der sanker brændsel i en 
skov . Asmadæus stod og så på den . Så 
slog han pludselig i hænderne , og så fløj 
kragen . 
Det var netop det , han ville . Han ville se 
den flyve . Thi det gik op for ham , som han 
stod og så på den krage , at det , der var i 
vejen , var ikke så meget kulden som det , at 
alting stod stille , stod og ventede på at blive 
sat i bevægelse , — at han måtte se at afstedkomme 
et eller andet , blot en eneste lille bitte 
rask handling , for at få fat i den glade bevidsthed , 
at han virkelig var sluppen løs og atter sat 
i gang som et lille , snurrende hjul i hele det 
store maskineri . 
Kragen fløj lavt og tungt . Men den fløj . Og 
han blev ganske kry og så sig om efter en 
sten for at stritte den efter kragen . Han var 
lige ved at bøje sig for at trykke en snebold . 
Men han var blevet varm ved dette klask i 
hænderne , varm om fingrene og helt op i ørene , 
og så slog han en gang til , skønt kragen var 
borte for længe siden , og lo som den , der finder 

sit humør igen ved at have været vittig uden at 
vide af det . 
Han havde på en gang fået fat i det , som 
vinterdagens kulde havde frosset i dvale for ham , 
— den glade beslutsomhed . 
Det var juleaftens dag hen imod skumringen . 
Ovre i gasværkshavnen lå den lange række af 
skibe og strakte rig ved rig til vejrs på baggrund 
af den røde solnedgang og Vesterbros dis 
og damp om skorstene og tårne . 
Asmadæus gik til for at holde på varmen og 
med varmen på den salige følelse af atter at 
være herre alle vide vegne og over ukendte 
tildragelser . Hvorhen — skænkede han ikke en 
tanke . Hvad logi angik , spændte hans fantasi 
over vide felter , og mellem dem lå et bredt 
stykke jord besået med alle frugtbare muligheder . 

som han drev ned ad voldskråningen , kom 
et fattigt flyttelæs langsomt sneglende over 
Langebro . Det kørte ind på voldgadens stenbro 
i det samme , han kom ned fra skrænten , og 
han blev stående og så på det . Det var en 
trækkevogn . En lille , mager gamling gik og 
hev i stangen , og ved siden af læsset haltede 
en anden mandsperson , som havde begge sine 
hænder pressede mod læsset , der vuggede og 
skumplede på vognens møre fjedre og hældede 
stærkt . 

netop der , hvor Asmadæus stod , gjorde gamlingen 
holdt og vendte sig og tørte sig med 
ærmet over panden og stirrede på læsset , og 
den halte skød sig i vejret og pressede skulderen 
ind mellem de strittende stoleben , — men det 
skæve læs gav sig ikke en tomme . Så drejede 
han hovedet og så over på Asmadæus med 
et par øjne , der stod ud af deres huler , som 
havde han og ikke vognen hele læsset over 
sig- 
— giv en håndsrækning , kammerat ! sagde 
han forpustet som den , der er klemt inde og 
sidder fast . 
Asmadæus slog et par gange armene sammen 
over brystet for at få musklerne tøet op , og drev 
så hen til gamlingen og spyttede i hænderne 
for at tage fat . 
— nej , her ! her ! bad den halte og stak 
hovedet skævt ud under læsset , som om Asmadæus 
ikke hurtigt nok kunne få øje på ham . 
Asmadæus drev hen til ham . 
— det vælter ! — vi skal bare hen om hjørnet ! 
— tag og stiv det af , mens vi trækker ! 
— ja vel , hiv væk ! sagde Asmadæus og stemmede 
ryggen imod , så det knagede i alt det 
fattige træ . 
Den halte sprang som en skade hen til gamlingen , 
og straks krummede de deres rygge og 
sled væk , som slæbte de efter højere ordre hele 

den forvirrede verden frem på dommedag og 
turde ikke vende sig . 
Asmadæus fulgte ved siden af læsset og svedte . 
Han havde sin skulder mod en bordkant , der 
skar ham som en væltet bjergkam  ; men han 
turde ikke skifte stilling . 
— du må være stærk ! råbte han hen til 
den halte . 
Den halte vendte sig forskrækket . 
— kan du ikke ? 
— å jo , — hiv væk ! lo Asmadæus . 
Men henne på hjørnet svingede vognen . Det 
peb så klageligt i den . Bordkanten masede sig 
med et stød ned over Asmadæus . Han sprang 
krumt langt ud til siden . Og der lå det fattige 
læs med et brag . 
I det samme stod den halte ved asmadæuses 
side og stirrede på bunken . 
— ja ! sagde han . 
Asmadæus stirrede samme vej som han . 
— ja , der ligger det , jeg kunne ikke ! 
— nej ! 
Den halte blev stående et øjeblik ; så sprang 
han uden om bunken og om , hvor vognen 
strittede med hjulene ud i luften , og gav sig 
til at føle på fjedrene og kigge efter her og 
der . 
— jeg tror , den holdt ! sagde han og rettede 

sig og så hen på den gamle , — kom en gang 
og se ! jeg tror ikke , den har taget skade ! 
Den gamle stod og mumlede og gned sin 
arm , som vognstangen havde ramt . Men han 
kom ikke . 
Så gik Asmadæus om til den halte og sparkede 
på fjedrene . 
— ja , vognen er hel nok ! sagde han og vippede 
indvendig mellem menneskelig deltagelse 
og den glade bevidsthed om at stå uden for 
det hele som løs og ledig , fri mand . 
Glæden sejrede . 
— nu kunne du ellers lave stoleben af egerne  ! 
Sagde han . 
Da var den gamle kommet hen ved siden af 
dem . Han stod og holdt på sin arm og mælede 
ikke et ord . Men da de tav , spyttede han hvast 
og fedt lige midt på den væltede vognbund og 
drev om på den side , hvor læsset lå , og gav 
sig til at smøge tovlinen af et klædeskab , som 
lå øverst . 
— skulle i langt endnu ? spurgte Asmadæus . 
— nej , svarede den halte , som ingen ting tog 
sig for , men stod og virrede med hovedet , — 
det var netop her ! 
Der havde samlet sig en del børn , som 
stod og stirrede og heller intet tog sig for , og 
en pæn mand gik forbi . 

— nå ! — glædelig jul ! sagde Herren , idet 
han så det smadrede læs , og gik videre . 
Da fik Asmadæus en ide . 
Han så gesvindt op ad gaden og så , at den 
var tom . Så halede han ind på Herren og 
standsede ham . 
— undskyld , go’e herre ! sagde han , men Herren 
var så venlig at ønske glædelig jul ! Herren 
skulle ikke være til sinds at give en skærv ? 
Herren ser , hvordan det står til ! Det er mit 
møblement , der ligger der ! 
Men Herren målte ham yderst overlegent . 
— hvad rager det mig ? 
— nej , ikke videre ! Men hvordan tror Herren , 
vi sidder i det oven på den historie ? 
Herren målte ham på ny . 
— vil de meldes for tiggeri ? 
— nå , sagde Asmadæus højtideligt , juleaften 
går man ikke hen og gør hinanden fortræd ! 
— rejs fanden i vold ! 
Dermed gik Herren , og Asmadæus lod ham 
gå , men sendte et skældsord efter ham . 
Så drev han atter hen til læsset . 
Der var kommet et kvindfolk til . 
Hun stod på fortovet med snippen af forklædet 
løftet op under det ene øje og lod munden 
løbe ustandseligt . Men det var , som om den 
halte og den gamle hverken så eller hørte 
hende . De slæbte stumperne og stykkerne ind 

ad gangdøren , kom og gik , og på samme vis 
var det , som om hun hverken så eller hørte 
dem . Derimod stod børnene i kreds og var 
ganske optagne af at lytte til hende . 
— tag det nu med ro , madam ! sagde Asmadæus 
og strøg forbi hende , — nu skal de se , 
det ordner sig ! 
Og så tog han fat og slæbte med , stumper 
og stykker , ind i en bagstue , hvor der stod en 
tælleprås og brændte i et nøgent vindue . 
Og da al ting var inde — madammen med — 
og den tomme vogn på ret køl ude på gaden , 
kom den halte med tre bajere . 
— ja , tak for hjælpen ! sagde han og stødte 
flasken mod den , han havde stukket Asmadæus 
i hånden . Så drak de og stirrede i tavshed 
rundt i den lille stue og drak på ny . Ude i 
køkkenet snøftede madammen og raslede med 
ringene på komfuret , oven over gik en vugge , 
og inde ved siden af sang de en julesalme . 
Asmadæus var den første , der tog ordet . Han 
satte den tømte bajer vedsiden af tællepråsen 
i vinduskarmen . 
— ja , glædelig jul , som han sagde , Herren ! 
Sagde han og trykkede dem hver og en i hånden , 
også madammen ude i køkkenet ; men af 
hende fik han kun fingrene , og hun havde straks 
travlt med noget andet . 

så gik han over gården , med julesalmen i 
hælene , og ud på gaden . 
Nu var det mørkt , lygterne stod tændte og 
kirkeklokkerne ringede . 
Der lå nogle træsplinter på gaden . Han 
så på dem og kom til at tænke på borde og 
stole , kom i et eneste Sus til at tænke på Stuer , 
hjem , julesamler og sammenfiltrede mennesker . 
Og før to timer var gået , vandrede Asmadæus 
i den sorte nat under dyrehavens susende 
trætoppe , ene og fri , løsladt , uden ejendom og 
uden sorger . 
Og da han lå i det varme , duftende hø og 
hørte dyrene gumle eller pruste i søvne , slog 
hans hjerte med de gladeste julehjerter hele 
verden over . 
Han sov den udslagne nat og vågnede først , 
som dagen så småt lysnede . 
Der var varmt i høet ; men uden for så han 
sneen falde , og skoven stod og klagede sig og 
klagede sig , — så langt og tungt og så evindeligt . 
Og dyrene krøb sammen i klynger og 
virrede og virrede med de usselige halestumper . 
Asmadæus havde lettet sig på albuen og stirrede 
ud i den — hvad jord og himmel angik 
— grænseløse frihed . Så strakte han sig , langt 
og grundigt , og vendte imens øjnene mod tagets 
strå , sænkede omsider langsomt hovedet og 
stirrede atter ud , som havde han levnet det derude 

tid til at forandre sig og solen stunder til 
at bryde igennem . 
Men ingenting var sket . 
Han sank , med hele sin krops vægt , sank eftertrykkeligt 
tilbage i høet og lagde hænderne 
under sin nakke . 
Dette så ikke videre vejbart ud , ikke for noget 
slags foretagende . 
Men så længe man lå her , så var man da 
et sted . 
Asmadæus gav sig til at puste til alle mulige 
tanker , til hele sit gamle brændselsforråd af 
påhit og glade ideer . Men det var , som om 
de sneede ned alle sammen , som trak den liggende 
stilling dem til bunds igen , — der blev 
ikke andet tilbage end et klemmende , umedgørligt 
savn , en segnefærdig længsel efter alt det , 
som ikke var sne og blæsende hjemløs ufred ,— 
en længsel efter mad og kulild og en trygt beskyttet 
hvile . 
Han bed sig i læben og sparkede i høet . 
— den smule vinter ! for det ham hånligt 
gennem hovedet . 
Men så sejlede Signe ham forbi , som havde 
han råbt om hjælp mod sin vilje . 
Signe ! 
Aldrig i evighed ! 
Han lå og puttede hø i sin mund og bed 
det med sine tænder . 

hun havde tjent sig det solide til . Han stod 
ikke længer i hendes tabel . Give ham en tallerken 
grønkål ville hun , et par af Jespersens 
sokker , — og lettet lukke sin dør efter ham . 
Han så ud i sneen . Jorden derude blev så 
grænseløs , nu hun var borte , blev dobbelt stor , 
dobbelt kold , — alt for stor . Det var , som formåede 
han ikke det , han havde lovet sig selv 
at gå sit liv til ende med . 
Og madammen , Nikolajsens kone ! 
Og pigen i  » Ny zeeland «  ! 
Han så alle kvinder , som var til , hvirvle som 
usle halmstrå . 
Det knirkede et steds henne i høet , gabede 
som et menneske , barkede og spyttede og barkede 
påny rivende . 
Asmadæus drejede hovedet og så en overkrop 
og et halvgammelt , rynket fjæs på en fed 
tyrehals , et hængende overskæg , to strittende 
øjenbryn og to knivgrå , stirrende øjne . 
Manden der henne strøg langsomt sin hånd 
ned over overskægget . Det så ud , som rullede 
han besindigt et gardin ned for sin mund . 
— glædelig jul ! sagde manden rustent . 
Alle asmadæuses tanker slap ud i et kort latterhost . 

manden satte sig til at gnide hænderne som 
den , en stor glæde er overgået . 

—  » Jomfru , vil du med i skoven ? «  nynnede han 
hæst . 
Asmadæus kom stift op på albuen og lå 
vendt imod ham . 
— har du en bid brød ? spurgte han . 
— julekage ! grinede den anden . 
— har du ? 
Manden stirrede på Asmadæus med to øjne , 
der skinnede som to optrukne , solbelyste faldøkser . 

— nu har jeg , den onde gale mig !----------har 
jeg ikke ligget her og sovet hele den hellige 
julenat som et nyfødt barn ! — og så vil du 
ha’ mad af mig ! — er her ikke kvajfoder 
nok ? 
— har du ? 
Den anden tumlede trevent op , kom på benene , 
slog hænderne om en lægte og strakte sig . 
— gu’ har jeg ej ! sagde han tykt og lavmælt . 
Asmadæus blev liggende og så på ham . 
— hvor skal vi få noget ? 
Den anden ræbede , som var han på forhånd 
mæt . 
— det er der nok af ! sagde han , — i dag 
gi’r de alle ! 
— du har altså ikke ? 
Manden lo privat . 
— vi gi’r ikke ved dørene ! vrængede han . 
— har du siddet ? spurgte Asmadæus . 

den anden strøg pegefingeren højtideligt hen 
over sin strube . 
— det manglede bare , at man skulle betale 
logi ! sagde han . 
— er du tyv ? 
Manden spyttede ud i sneen . 
— du kan jo vente til nytår , så skal du 
få mit visitkort ! 
Asmadæus tav en stund og sad og børstede sig . 
— men når de nu ikke gi’r dig noget i dag ? 
— ikke gi’r ? 
Han gylpede . 
— ja , det bli’r jo værst for dem ! 
Han vendte sig pludselig mod Asmadæus . 
— lad nu vær’ ! — du har vel aldrig lånt , vel ? 
—• jeg slap ud i går ! sagde Asmadæus . 
— nå ! sagde den anden tørt , — sikken en 
Greve ! — så har du jo haft gode dage ! 
— ville du gerne ind ? 
Den anden lo . 
— ja , — hvad siger metheologisk institut ? 
Spurgte han og slog ud med hånden , som præsenterede 
han skoven og den faldende sne for 
Asmadæus . 
Så trak han frakken tæt om sig . 
— nå , — vil du med ? 
Asmadæus svarede ikke , rørte sig ikke . 
— ja ja ! — f'arvel og hils ! sagde den anden 
og gik ud i skoven . 

Asmadæus blev liggende , sulten , ensom og led 
ved det meste , som var til , led ved alt undtagen 
det , som var en kakkelovn og en kakkelovns 
uskyldige fred . 
Op ad dagen rejste han sig , gik , våd om 
fødderne , gennem sneen og meldte sig som 
erhvervsløs til politiet . 
Det var fattiggården , vidste han . 
Assistenten tog ham for sig og gav noget ondt 
af sig i anledning af hans ungdom og hans 
stærke lemmer . 
— sådan en prygl som du er der overflod 
af arbejde til ! sagde han . 
Asmadæus lagde hovedet beklagende på sned . 
— jeg kan ikke finde mig til rette i det , hr . 
Assistent ! 
Assistenten så nøje på ham . 
— du har vel ikke rapset igen ? 
— nej , — men må jeg ikke komme der , bliver 
jeg vel nærmest nødt til det ! 
— det skulle ligefrem koste dig overvindelse , 
hvad ? lo assistenten . 
Asmadæus tog vejret tungt . 
— jeg er nær ved at tro det , — siden jeg 
ikke har gjort det ! 
— tror du måske , du får lov at drive på 
fattiggården ? 
— nej , — men der går det så lempeligt , 
ved jeg , — og så er det føden og varmen og 

ikke værre med indespærringen end , at man jo 
har den fri luft om sig ! — og så gør man jo 
ingen fortræd ! 
— du har ligefrem orden i det ! 
— jeg tror nok , jeg har overvejet det , ja  ! 
— ja ja , så er vi jo altid af med dig for en 
tid  ! 
Dermed gik sagen sin gang , som Asmadæus 
ville det . Og da papirerne havde gået deres , 
mellem politiet og sognet der hjemme , kom Asmadæus 
selv . 
Det frøs stift den dag , da han og en betjent 
vandrede sammen oppe fra købstadens jærnbanestation 
og ud ad landevejen . Landet lå 
hvidt , ingen steder uden for vejens stribe stod 
der spor efter mennesker , træerne knagede i 
kulden , og kragerne sad kun et øjeblik på 
samme plet , fløj ensomme om og undgik hinanden . 

Asmadæus ikke så meget som vendte sig , da 
fattiggårdens port blev lukket bag ham . Han 
strøg derind som en spurv i en stak . 
Og han blev der . 
Al den ulejlighed , sognet gjorde sig for at 
blive af med ham og få ham anbragt , strandede 
grundigt og uhjælpeligt . 
Han blev der , — løb blot sin vej et par dage , 
når himlen blev for høj og inspektørens havehegn 
for trangt , — blev i begyndelsen hentet 

hjem med fuld musik , — senere ventede man 
tålmodigt , til han kom . Han kom altid og havde 
aldrig gjort en kat fortræd . 
En gang , han havde sovet i en forårsvåd 
grøft , fik han lungebetændelse . 
Præsten sad ved hans seng . 
— Asmadæus , sagde han , du har handlet ilde 
med dine evner ! 
Men Asmadæus , som følte livet vende tilbage 
og døden for denne gang smidt på porten , lagde 
veltilfreds hænderne fladt ud over tæppet . 
— jeg har taget mod guds gaver og fornøjet 
mig ved dem ! sagde han med tålmodig , oprigtig 
og inderlig glæde . 


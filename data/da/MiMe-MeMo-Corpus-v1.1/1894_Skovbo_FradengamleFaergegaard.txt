I . 
Dengang jærnbanen kom og lagde sig tværs ind over den gamle rejserute og drog færdslen op til dampfærgen , blev det vestervandets gamle færgebåd , det kom til at gå mest ud over ; længe havde det , på grund af at flere og flere småbåde gik den i næringen , været noget i tilbagegang med den , dog ikke så vidt , at færgemanden havde tænkt på at lægge op ; men nu , da denne dristige konkurrent , dampfærgen , også fandt vej til at gribe ind , blev færgebåden gjort helt betydningsløs og kunne , uden at det blev til ulempe for nogen , slutte sine farter når det skulle være . 
Men dengang da hans indiefarer førte den , var den endnu et vigtigt led i de stedlige samfærdselsmidler , og selv af langt farende folk var den velkendt . Til den og til færgegården knyttede sig mange af egnens mere sensationelle tildragelser . Det havde aldrig , så langt nogen 

mindedes , gået så ligeligt til der ude og gjorde det da heller ikke i indiefarerens tid . 
Oven for klinteskåret , hvor vejen tung og opkørt gik ned til vandet , lå færgegården . Havvinden ruskede og sled i den ; den egetømrede , kultjærede rad stred godt imod , men taget stod gerne til vejrs i ville totter . Vinduerne sad og stirrede med halvblindede , melankolske rudeøjne igennem nogle vindklippede popler og tjørn ud i det blå . Lyd af vandet og strandfugles skrig sammen med ødet og ensomheden lagde et vist tungt stemningspræg over stedet . 
Neden for lå færgen , en bred , tungtsejlende halvdæks-båd , fortøjet ved en stump pælebro . Den mils vej over vestervandet til handelspladsen ved den anden side havde den draget så mangen god gang , sendrægtig , doven , ofte bandet dybt ned i helvede af de prangere , kræmmere og andre handelsfolk , der som stormvejr og lyn skulle fare fra sted til sted . Den havde adskillige synder på sit gamle skrog . Imens faderen til den nuværende færgemand førte den , stak han adskillige gange ned ad den holstenske kyst til i et eller andet ubetydeligt ærende og smuglede en ladning  » Kram «  med sig tilbage . Nu var de tider forbi ; men der var overtroiske folk , der mente , at hævnens time en gang måtte komme over færgen , der havde været så ilde brugt , — og da blev det ikke godt at være om bord —  » Gud fri os ! « 

i sine unge dage havde hans faret til søs , — en tid med en indiefarer , sidst med en norsk skonnert , som ladet med tømmer og bestemt for Fredericia strandede på Skagen , hvor fra han rejste hjem ; og en tid efter overtog han færgen efter sin fader , som netop i de dage måtte gøre sig klar til den sidste lange rejse . 
Hans havde været en vild krabat , om hvem der længe gik ord i matrosernes lag , — højest til tops under en storm , nærmest på livet i en nævekamp .  » Matrosen «  stak endnu i ham , og havde flere brudt sig om at se det , havde han vel oftere end tilfældet var ladet sine bedrifter lyse over kysten . 
Hans’s hustru , Kristense , mærkede man lidet til ; og dog var det hende , der bar det store læs på færgegården . Om ham og sønnerne gik der stort ord ; atter og atter var de oppe i noget , som folk ikke syntes om . Men Kristenses navn var aldrig draget med ind i det . 
Få forstod , hvad Kristense havde tænkt på den gang , da hun som en vakker , ung pige af god familie forlovede sig med sønnen fra den ilde omtalte færgegård ; færre forstod det nu . 
Hun havde trukket sig mere og mere tilbage fra omverdenen og kom nu sjældent udenfor gårdens enemærker . Hendes jævnlige søgte ikke hendes omgang , skyede hende hellere ; dog vidste ingen andet at sige hende på end det , at hun 

var hans indiefarers kone og moder til de berygtede færgegårds-sønner . 
Fattige folk gik sjældent uhjulpne fra hende , og af dem blev der ofte nedbedt himlens velsignelse over Kristense i færgegården . 
I det håb , at hun skulle få ham draget over på sin side , havde Kristense givet sig hen til hans , hvis stadselige ydre havde tændt hendes kærlighed . Så længe den første kærlighedsild brændte , havde han også fulgt hende , men snart var han atter den gamle . Hun havde forsøgt på ny at drage ham til sig , men opgivet det . Hun havde sat sit håb til de svage religiøse og sædelige æmner , der ulmede dybt nede under den hob af rå drifter , der tumlede sig i hans sind , men opgivet . Hun havde sluppet ham og taget sig af sønnerne , men opgivet ; alle tre slægtede de ham på , og al arv efter hende var som sporløst gået til grunde i faderens rå natur . En tid havde hun forsøgt at holde sig selv oven vande i det store skibbrud , men opgivet ; og hun sank nu viljeløs nedad — nedad ; blot et lille tag en gang imellem , når de stækkede håb i drømme fik et øjebliks kraft til at bære oppe , og så atter nedad . 
Hun havde bedt for mand og sønner , men var bleven træt og havde opgivet , — bad en tid for sit eget syge håb om jordisk lykke , at gud ikke måtte lade det dø , men opgav så også det . 

men så gjorde hun atter et nyt forsøg på at rejse sig . Der var gået 30 år ; alt håb til jordlivet var 'slukt . Men så var der jo tilbage det andet liv — efter døden ! Hun havde af en lægprædikant købt en prækenbog ; den skulle nu blive en stige , hvor på hun kunne vinde op til himlen . 
Men en dag slog hans himmelstigen bort . Bogen havde hun gemt i et lille krogskab inde i en af alkovesengene . Der fandt han den , medens han stod og søgte noget . 
Kristense dukkede sig ræd over rugdejen , hun stod og æltede , da han kom med bogen . 
» Begynder du nu på det helligpræk igen , «  sagde han mørkt . 
» Det må vel blive min egen sag , «  sagde hun og kastede et sky blik op på ham . 
» Det bliver vel også vi andres sag , når du selv tager himlen og viser din mand og dine sønner til helvede . « 
» Hans , er det da det , jeg har villet , «  sagde 
hun og brast i gråd ;  » har jeg ikke bedt og 
tryglet jer om at være med . 
» Du skal ikke råde for , hvor vi skal gå ! 
Vi går , hvor vi selv vil ; og fordi vi ikke kan 
stilles ved at sidde og læse og synge salmer , skal du ikke fordømme os . Men det er det  » hellige «  kram ! «  han flængede bogen fra ende til anden .  » Der er vel ild i ovnen ? « 

» Ja , «  svarede hun næppe hørligt og så angst op . 
» Så gå og brænd bogen ! « 
» Det tør jeg ikke , «  svarede hun gysende ;  » det er guds ord . « 
Imens tjenestedrengen stod ved ovnen og passede ilden , hørte han trampen og gråd inde i stuen ; men han gik ikke ind for at se , hvad det var . Døren blev slået op ; da løb drengen . Hans førte Kristense foran sig ud til ovnen . 
» Nu ind med den ! « 
Hun græd og bad , men det hjalp ikke , bogen blev brændt . 
Lidt senere drev hans og sønnerne ind langs kysten . 
» Vi vil hen til sorte Henrik og læse prækener , «  spottede den gamle ; sønnerne lo .  » Han har en dejlig prækenbog med billeder i , både konger , bønder og jomfruer . « 
» Hå , hå , hå , hå , hå ! « 
I bøn og suk til gud fandt Kristense igen himmelstigen , syntes nu også stundom , at det gik ret fort opad . Men bedst som hun gik og drømte sig op i et liv , frit for alle skuffelser , savn og sorger , kunne der slå en rå tåge op om hende og tage alle lyse syner bort . På sådanne tider var hun mest led ved livet og fik en gang den tanke at gå ned , hvor vandet var dybt , — men forfærdedes og gik op igen . 

i . 
Så en gang skulle det samme hænde en anden , der var hændt Kristense selv . En ung , begavet pige af en anset familie kom til at holde af svend , en af færgegårds-sønnerne . 
Den dag , da Kristense fik det at vide , blev noget nær den tungeste , hun havde oplevet . Det blev en kamp på liv og død imellem moderkærligheden og hendes egen skæbnes skygger . I tankerne så hun ham ved sin unge , elskelige hustrus hånd rejse sig op af skændslen , men i næste nu så hun sit eget livs tunge erfaringer trænge det fagre syn til side og lægge alle tanker i mørke . 
Hun var i sin vånde gået fra stuen til haven , fra haven til stranden , hvor hun siddende på en tangbunke havde grædt så mangen en sorg ud . 
Da hun kom op , fulgte hende en ung pige , Margrethe , sønnens kæreste . De satte sig oppe 

på klinteranden og talte fortroligt sammen , snart under gråd , snart under lyse tanker . 
Siden kom Margrethe ofte ud på færge-gården . Hun var religiøst og folkeligt vakt , men i en noget sværmerisk retning , drog en hob af sange og salmer med sig og troede for vist , at hun skulle synge alt det onde ud af de mennesker , hun kom i berøring med . 
Hun og svend havde en kort , håbefuld forlovelsestid , hvor han lod af med sit ville levned og syntes at være bleven en hel anden . 
Det var ordnet sådan , at den yngste af sønnerne skulle overtage færgegården . Svend og Margrethe havde bestemt sig for en lille gård , som hun havde udset ; den lå i hendes fødeby , nede i en Dal imellem mange træer og med en hyggelig fodsti det korte stykke vej op til kirken . 
Men det blev i færgegården , deres livskamp skulle føres . 
En dag var det en forrygende storm . Hen imod aften kom et par handelsmænd , som netop skulle over vandet , ud på færgegården . 
Hans , der ellers ikke var af de rædde , svarede , at det ikke lod sig gøre ; de fik vente og se vejret an . 
Men de skulle netop over straks , med vold og magt over , for det gjaldt en rasende fordelagtig handel med en storbonde der ovre , hvis 

pekuniære sager var i en dårlig forfatning . En anden lysthaver var på farten ad en anden vej , og fanden skulle gale i deres halse , om de lod ham komme først ! Derfor skulle de over , om så den slemme selv lå oppe i Kattegattet og blæste , så fråden stod femten alen over .færgebroen ! og ville ikke færgen gå over , så fik de nok sorte Henrik til at sætte dem over , for han var ikke ræd , han ! 
Og det var mere , end de to overmodige , dumdristige sønner kunne høre på . 
» Vil du ikke , så vil vi ! «  sagde de til faderen . 
Svend rådede fra ; han havde nu fået sit liv så kært , — havde ellers før godt kunnet være med på en vovelig fart . Moderen bad dem , at de ikke måtte friste gud . De gav et hånligt svar og gik ned til færgen , fulgt af faderen og de to handelsmænd . 
» Er det jert alvor , at i vil ? «  spurgte hans og målte sønnerne med et mørkt blik . 
» Ja . « 
» Så går jeg med ; i kan måske komme til at trænge til en håndsrækning . « 
» Hå , vi har sejlet før i dag ! «  svarede den ældre og satte sig ved roret . 
» Lad mig tage den plads , «  sagde hans kort og sprang ned i færgen . 
Sønnen blev siddende . Faderen gentog sin anmodning . 

» Jeg véd ikke , hvorfor jeg skal gå af vejen for dig , «  svarede sønnen og blev siddende .  » Jeg styrer lige så godt som du . « 
» Så , gør du det ! «  sagde hans og vreden skød en blodstrøm op over hans ansigt . 
» Og måske lidt til . « 
» Nå , gør du det , min dreng ! «  sagde hans med harmdirrende stemme .  » Lad nu også det være ; men så skal jeg sige dig noget : roret er mit , og så får jeg vel lov til at bruge det som jeg selv vil og kan ! « 
Sønnen så en smule forbløffet op i det af vrede  .glødende ansigt , men blev siddende . 
Faderen ventede lidt endnu ; men så tog han sønnen i stortrøjekraven og kastede ham ned i bunden på færgen .  » Nu passer du sejlene ! «  truede han til den anden af sønnerne , og uden at kny gjorde denne , hvad han befalede . 
Kristense og svend havde stået oppe over klinten og set til . Da hans i vrede tog den genstridige søn og kastede ham fra roret , vendte hun sig om og gik grædende ind . Svend blev stående til færgen , der snart rasede afsted for en sidevind , var et godt stykke fra land . Så gik han ind . Moderen sad og hulkgræd .  » De går under , «  sagde han lakonisk . Fra vinduerne så de færgen , hvordan den kastedes op og ned , til afstanden og den frembrydende aften tog den . 
Det gik på livet løs der ude . De stortalende handelsmænd sad rædselsslagne og glemte 

at nævne den slemme der oppe i Kattegattet ; men fart var der i det , det måtte de sande , så det var ikke færgens og vindens skyld , om de ikke nåde og fik bid i den fede mundfuld hos storbonden . 
Drivvåde og med færgen næsten halvfuld af vand slap de i havn . 
» Se så , «  sagde hans til sønnerne og rejste sig fra roret ,  » nu slap vi ind ; men skulle  !i have rådet , havde vi nok ligget der ude . « 
De mumlede noget , han ikke forstod . 
» Nu sørger i for at få færgen øst læns , og det helst i en fart ; vi skal straks tilbage ; det lovner lidt for øjeblikket , men det er ikke sagt , at det varer ved . Jeg går op i byen , men er her om et øjeblik . « 
Men først efter en times forløb kom han tilbage og var da lidt usikker i gangen . 
» Er i snart færdig ? «  spurgte han ; de sad endnu i mørket der nede og øste , syntes han . 
Der kom intet svar . 
» Vil i ikke svare jer egen far , i helvedes drenge ! «  råbte han og ville ned og have tag i dem . Men da han kom ned i færgen , var den ikke øst , og sønnerne var borte ; det , han havde antaget for dem og lyden af øsekarrene , var en bunke gennemblødt rejsetøj og vandets skvulpen imod plankerne . 
Han skulle netop til at ønske noget stygt noget over sønnerne , da en mand , han i mørket 

ikke kendte , bøjede sig ud over bolværket og sagde :  » Er det dig , hans ? Jeg skulle sige dig fra sønnerne , at de er rejst ad Holsten til og kommer ikke mere tilbage . « 
» Rejst  .  . «  gentog hans med dump stemme .  » Hvilken vej ? «  han ville op og efter dem ; om det var vreden eller kærligheden , der drev ham , vidste han næppe selv . Han gav sig som et såret dyr , imens han tungt æntrede op over bolværket . Ingen havde svaret på hans spørgsmål ; og da han kom op , var manden borte . 
Han gik op og afsøgte pladsen , gæstgiver-gårde , butiker  .  .  . Men ingen havde set eller vidste noget om sønnerne . En tid efter kom han drivende tilbage med ludende hoved og slappe knæ . Uden tanke for færgen steg han ned i den , sansede hverken , at den trængte til at øses , eller at det endnu var et forrygende vejr . Med sindet oprevet i en hob af modstridende følelser sad han og styrede udad — udad i uvejret og mørket . 
En skipper , som havde set ham lægge ud , havde råbt til ham , om han var gal . Å , han skønnede det ikke så lige ; men fanden med det , om han også gik til bunds ! tænkte han . Hvad brød han sig i grunden om livet nu , da de to af sønnerne var borte , som han brød sig noget om ! Havde det endda været svend ! ham anså han alligevel for halvt fortabt . Men de ! hvor meget han end havde strededes med dem , var det 

dog altid dem , der , når der skulle skiftes parterne imellem , holdt sig til ham . 
Ved færgegården havde de som sædvanligt , når færgen var ude om natten , tændt en lanterne . 
» Hø , hø , «  tænkte han ,  » I kunne have sparet jer den ulejlighed ! Det er mig ligegyldigt , hvor hen rejsen går ; lige så godt ad bunden til , så er jeg færdig . Der ovre er ikke længer noget , jeg bryder mig om . Så kan de bygge kastellet om til en kirke ; og på kirkegården kan mit lig blive det første , når det driver i land . « 
Men hvad var det ! krængede ikke færgen , så vandet i en tyk , mørk strøm væltede ind ! 
» Herre Jesus , jeg drukner ! « 
Jo , nu havde han alligevel livet kært . Færgegården stod for ham i solglans , Kristense , svend , Margrethe ; — en skare af kære minder tog ham op ligesom i en blød , varm favn , som han stred for ikke at bytte med dødens hårde , kolde . 
» Hjælp ! «  råbte han med høj , angstfuld stemme over imod lanternen , som nu ikke var længer borte , end at han så skinnet , den kastede hen over den hvidgule sandklint . 
På kølen af færgen red han et dødsridt langs kysten ned imod et lille næs , som netop stak langt nok frem til at fange ham , inden han drev ud i åbent hav , og hvor svend og Kristense , som havde stået på vagt og hørt nødråbet , hen imod morgenstunden bjærgede ham op 

igennem brændingen . Halvt bevidstløs blev han båren hjem . 
Hans helbred var nedbrudt ; i uge på uge lå han uden synlig bedring . Og Kristense , som sorgen og græmmelsen over sønnerne havde slået ned , lagde sig snart i den anden alkoveseng med fødderne imod hans . Over det fod-brædt , der skildte sengene , kunne de se hinandens gamle , blege ansigter , som bar dybe mærker efter alder og det bitre , forgræmmede liv , de havde levet sammen . 
En tærende brystsygdom , de fysiske følger af alt det , Kristense sjæleligt havde lidt , greb straks videre om sig og hun gik med hastige skridt imod enden af sin livsbane . 
Men efterhånden som de legemlige kræfter svandt , og tankerne løftede sig op fra jordlivet , fik hun større sjælefred . Og med den indre fred fulgte forsoning udad til : alle bristede håb kom tilbage og skulle nu opfyldes . Hun syntes , det var utænkeligt , at Vorherre ikke skulle få fat i de bortrømte sønner . Når de ude i verden følte sig ene og forladte , var det hans time . Svend var i gode hænder ; gud velsigne hende , der havde taget sig af ham og gjort det , som var bristet for moderen . Og han der henne , hans ; skulle han ikke også komme ? Der var jo dog vist ikke så hårdt et sind , uden det jo kunne bøjes . Med tanken på ham blev hun 

liggende og nynnede efter kirkesalmebogen sagte hen for sig : 
» Kom , min due , flyv at skue , flyv at skue bag gærdet hist . om du der inde løvspring kan finde , løvspring kan finde med blad på kvist ! Kom , min due , flyv at skue , flyv at skue bag gærdet hist ! « 
Men derpå , ligesom slående alle tanker løs fra jordlivet : 
» Lær mig , o skov , at visne glad som sent i høst dit gule blad , et bedre forår kommer ; 
dér grønt mit træ skal herligt stå og sine dybe rødder slå i evighedens sommer . « 
Og kort efter sov hun stille hen . 
Det var et lille , uanseligt ligtog , der en dag kom dragende ude fra færgegården . På ligvognen sad hans , sammensunken , bleg og mat efter sygdommen . På en anden vogn sad Margrethe samt en søster til Kristense og tre-fire 

fattige koner . Til fods fulgte svend , en tteologisk kandidat , hans fjorddal , som var i slægt med Margrethe , — en tjenestedreng , et par husmænd og nogle få af hans færgemands slægt . 
Man så , at færgegårdsfolkene ikke havde mange venner . Der var så få , at det gjorde folk lidt ondt , da de så toget drage afsted og de huskede på , hvad Kristense måtte have gennemgået og at hun dog under alt havde bevaret et varmt hjerte for de små og betrængte . 
Efter at præsten havde talt ved graven , trådte kandidaten hen , for , som han udtrykte sig , at give sit lille bidrag til et godt eftermæle for denne kvinde , hvis støv de nu havde fulgt til graven , og hvis stille , afsondrede liv måske ville sætte større mærker i slægten , end de fleste tænkte . Han havde forhørt sig om hende , havde også en gang været hos hende , imens hun lå på det sidste , og han forstod så meget , at hun var én af dem , der igennem kampen for sin egen lykke ikke alene frelser sig selv fra at gå under , men ubevidst tilfører slægten et mindre eller større fond af tro på livets gode magter og trang til at leve et renere og bedre liv ; og han udviklede disse tanker så vidt , det lod sig gøre , uden at støde færgegårds-slægten , tanker , som få eller ingen af følget forstod , men som dog lagde en vis glans over mindet om Kristense . 

kort tid efter begravelsen holdt svend og Margrethe bryllup og overtog færgegården . 
Der forløb omkring ved et år , og ingen hørte noget ondt om svend . Der var dem , der begyndte at tro , at det var ærligere ment med hans forbedring end i sin tid med faderens , og mange venlige øjne fulgte den kvinde , der havde været stærk nok til at gå ud i færgegården og drage et menneske op af skarnet . 
Det undgik ikke Margrethes opmærksomhed , at han af og til sled i båndene . Endnu var der dog ikke sket noget , som i særlig grad ængstede hende ; hun tænkte blot på , at det måske ville blive sværere for ham at bryde med det gamle , end hun havde troet . At hun skulle få at se den en gang bundne vildnatur igen slide sig løs , faldt hende ikke ind . 
Men så en gang kom svend hjem , ond og forstyrret , efter at have færget et par handelsrejsende over . På en gæstgivergård havde han været med oppe i et vildt lag , hvor råheden hos ham så vidt havde fået tøjlen , at der blev hvisket i krogene , at nu kendte de den gamle svend igen , og der var dem af hans forrige kammerater , der slog sig på glæden over , at  » den forlorne søn «  var funden igen . 

» Herregud , svend , hvordan er det , du kommer ? «  sagde Margrethe ængsteligt spørgende . 
Han undveg hendes blik og havde et ondt svar på læberne ; men det blev endnu denne gang borte under hendes varme , skælvende favntag . 
Men vilddyret i ham havde fået blod på tanden , og det skulle mættes . 
Endnu havde kærlighedsforholdet til Margrethe dog så vidt magt over ham , at der stundom kunne gå lange tider , hvor ingen hørte noget ondt om ham . Men siden slog han sig oftere løs . 
Løfterne , der havde lyst over den første lille tid af hans samliv med Margrethe , var brudt , og ingen troede mere på ham . De fleste spåede , at nu ville det blot blive hans forældres historie om igen . 
Margrethe holdt længst ud , stred og håbede til alt måtte synes håbløst . Så en gang , hun var ene i stuen med smærten efter et stærkt udbrud af hans gamle , rå natur , slog det hende første gang og med en forfærdelig gru :  » Han er og bliver et ondt menneske , jeg er ulykkelig gift , mit liv er forspildt ! « 
Med et smerteligt suk rejste hun sig og vankede uroligt omkring fra sted til sted . Men alle ting bar for stærkt minde om hendes ulykke , hun måtte ud , ned til stranden og videre ; ikke til færgegården igen , ikke til ungdomshjemmet , 

men langt bort til et glemselens , udslætteisens land . 
Hun vidste næppe , hvorhen det bar , før hun standsede sin hastige gang ved kysten en halv mils vej fra færgegården , idet hun blev tiltalt af en ung fintklædt mand , som hun ikke havde set , før han standsede lige foran hende . Hun så halvt forvirret op . Det var hendes slægtning , kandidat hans fjorddal . 
» Syntes jeg ikke nok , det skulle være dig , Margrethe , «  sagde han og så lidt forundret på hende ; hun kom her uden at have gjort nogen som helst omklædning . 
» Nej , er det dig , hans ! Hvor kommer du fra ? « 
» Jeg går min eftermiddagstur . Jeg er bleven kapellan hos pastor Holm . « 
» Det er sandt , det har jeg da også hørt . «  hun strøg sig over panden .  » Jeg kendte dig ikke straks ; du er så forandret , «  sagde hun halvt hen i tåget . 
» Synes du ? «  sagde han og så forskende på hende . 
» Men det er jo også længe , siden vi sås . « 
» Nej , det er jo bare et par år . « 
» Er det ikke mere end to ! «  hun tænkte sig om ;  » nej , du var jo med , da Kristense blev begravet ; er det virkelig kun to år siden , «  sagde hun hen for sig . 



» Falder tiden dig lang ? «  spurgte han med det samme forskende blik på hende . 
Hun slog øjnene ned , skrev i sandet med tåspidsen og svarede undvigende :  » Vi har det jo noget ensomt , — og jeg , der kom fra sådan et livligt hjem ! « 
» Men der rejser dog mange mennesker den vej over . « 
» Å ja , men  .  .  . det er ikke den slags liv , der trænges til , «  svarede hun og så flygtigt op . 
» Du er bleven skuffet , Margrethe  .  . ' . « 
» Ja , «  svarede hun sagte med grådblandet stemme ; og pludselig brød hun ud :  » Jeg holdt håbet oppe , så længe det var muligt ; men nu kan jeg ikke mere ! Gud nåde mig , hvad skal jeg gøre ! « 
» Så gik det dog , som jeg den gang sagde . « 
» Ja , «  svarede hun ; og med skærende smerte mindedes hun hans ord :  » Lad svend fare , Margrethe , hvis du ikke føler dig kaldet til at ofre dig for slægten ; tænker du kun på din egen fremtid , skal du ikke kaste din kærlighed ud i al den ryggesløshed . «  hun så håbløst op på ham . 
» Men nu har du intet valg ; og så kommer det an på , om du har mod til at leve for de andre . « 
» Det véd jeg ikke , «  svarede hun angst . 
» Du må se at tage dig sammen , «  sagde 

han indtrængende ;  » har du ikke længer noget at leve for , går du til grunde . 
» Ja , det føler jeg  .  .  . jeg må tage fat  .  .  . igen . «  hun stod lidt og grundede .  » Men hvad kan det nytte ! «  jamrede hun i sin modløshed ;  » bliver det andet end det samme om igen og om igen ? Se nu til svend ; se til hans far  .  .  . Kristense har ofret 35 år af sit liv for ham ; men ingen kan skønne , han er anderledes , end da han var ung ! Nu sidder han der hjemme , måske ved gravens rand , brudt i alle lemmer , som en anden Lazarus , men rå i sin tale og handling som før . Og nu svend ! hvad har jeg ikke gjort for at drage ham bort fra det ryggesløse liv , han har levet  . . . nu går han lige tilbage ned i det igen . Det er far og søn . Og nu dem , der kommer efter ? «  — å , så langt , langt til en skulle høste frugten af Kristenses og hendes livskamp , — om ellers nogen skulle  .  .  . om nogen skulle  .  .  . nej , nu så hun det ende i bare fortabelse alt sammen . 
Hun slog hænderne op for ansigtet og brød ud i en bitter gråd . 
» Stakkels Margrethe , er det kommet så vidt med dig , «  sagde han og så på hende med et bekymret blik .  » Har du tabt troen på , at det gode skal sejre ? håb i det mindste på , at slægten en gang , om end langt ude , skal rejse sig .< 
» Jeg kan ikke . « 


« hvorfor ? Ser du da ikke , at trods alt det ufuldkomne , der klæber ved menneskeslægten , går den dog bestandig , fremad . Det er min store trøst , når jeg ser på , hvor lidt den enkelte mægter . « 
» Jeg ser det ikke , «  sagde hun og lod et tungt blik strejfe hen over kysten , hvor folk færdedes , og boligerne lå belyste af den dalende sol . 
» For mistvivlende øjne du dog har fået ! «  sagde han næsten hårdt .  » Ser du da slet intet ! « 
» Slet intet . « 
» Tænk dig om . « 
Hun havde tænkt sig om . Der var nogle lykkelige slægter , som på en eller anden for hende uforklarlig måde var kommen et stykke frem foran de andre , så hun ; men til dem hørte i alt fald ikke den , hun her havde bundet sig til , og for den havde hun nu intet at håbe — intet . 
» Hvad tror du da , den bliver til ? « 
» Hvad den bliver til ? å , det har jeg ikke tænkt på ; men der bliver jo nogle , som går til grunde  .  . og den er nok en af dem  .  .  . «  hun tog sig til panden som for at samle tankerne .  » Og så drager de vel dem med sig , der har bundet sig til dem  . . . og der er nu jeg  .  .  . « 
Han stod lidt og grundede på , hvad han skulle gøre for at lede hendes tanker bort fra den fortvivlelse , hun nu arbejdede sig længer og 

længer ind i  .  .  .  » Kom med denne vej , «  sagde han pludselig ,  » så vil jeg vise dig noget . « 
Hun fulgte viljeløst . ' 
de gik op igennem en kløft og stod snart i en lille lund . 
» Det er havdalslunden , «  sagde han . 
» Ja , jeg véd det , «  svarede hun og så sig underlig betaget omkring .  » Jeg kom her som ung . En gang var jeg her sammen med flere ; vi legede dér på grønningen . Svend var med , det var første gang , vi mødtes . Han og jeg holdt sammen , ingen kunne få os skilt ; til sidst lagde de andre bare an på dette , men vi stred for at blive sammen  .  .  . og nu  .  . nu  .  . ! «  sagde hun med brudt stemme . 
» Kom , «  sagde han ,  » nu er du for svag til at leve så nær sammen med disse minder ; men jeg håber , den dag kommer , da du kan få velsignelse af dem . « 
» Ja , gud give det . «  hun så sig endnu en gang omkring og fulgte .  » Å , når jeg tænker på andre , «  føjede hun lidt efter til ;  » nu du og Gunild . « 
» Hver har sin livskamp at føre , «  sagde han alvorligt . 
Hun så forundret på ham og spurgte :  » Ja , men du og hun ? « 
» Forstå mig nu ret , Margrethe ; vi har ikke sådan noget råt noget at strides med som du ; det ligger jo langt tilbage både i vor og 

Gunilds slægt ; men der kan være meget andet . Trangen til større lykke , til at leve et renere og bedre liv end det , der leves , bliver ikke mindre , fordi kampen imod det ligefrem rå er tilbagelagt , men netop større , og der kan kæmpes hårdt for det , som vi ville kalde småting og som svend og hans far slet ikke ser . « 
De var kommen til en høj plads i den anden udkant af lunden . Neden for dem i skovbrynet lå en gammel , mørkladen gård , halvt skjult i et vildnis af træer . Skovskyggen lå tungt over den . 
» Ser du den gård , Margrethe ? « 
» Ja , det er ryttergården . « 
» Det skæve , råt tilhugne bindingsværk dér i den østre længe , de sidste rester af den gamle ryttergård , ligner runeskrifter fra en rå tidsalder ; træet til det og den øvrige del af den gamle gård er stjålet her oppe i havdalslunden  ; der står noget om det i de gamle tingbøger . « 
» Stjålet  .  . ! « 
» Hver en pind . Klavs rytter tog det ikke så nøje med ejendomsretten . Han og en anden mand var en gang kommen på kant med hinanden over nogle unghøveder , som Klavs uden ret havde tilegnet sig . Manden kom et par gange og krævede , hvad hans var , men uden at han fik det . Han truede da med , at fik han det ikke , skulle sagen for retten . Men om natten 

gik Klavs hen og satte ild på hans gård , og han og konen indebrændte . 
Klavs blev dømt fra livet for mordbrand . Men sønnerne følte sig lige gode karle for det og tog hævn , hvor de kunne . De og moderen sad tilbage i gården . I lang tid husede de en forbryderbande , indtil retten atter lagde sig imellem . Der levedes et vildt , ustyrligt liv . Ingen ting blev passet . Det gik mere og mere tilbage for dem . Da nogle år var gået , måtte de sælge gården . De slog sig siden ned der ude ved kysten og lagde sig efter fiskeri . Her samledes egnens værste udskud til drik og råhed . Ved nattetid færdedes folk ikke gerne denne vej ; der taltes om overfald og røveri . Nogle gårde brændte i den tid ; årsagen til ilden opdagedes ikke , men mistanken faldt stærkt på Klavs rytters sønner . « 
» Fortæl ikke mere ! «  bad Margrethe ; hun stod bleg og rystet . Hvad var det for noget forfærdeligt , der kom hende i tanker ! 
» Nej , jeg har vist fortalt nok . Véd du , at svend er af Klavs rytters slægt ? « 
Ja , nu vidste hun det . 
De gik samme vej tilbage igennem lunden . 
» Ville du bytte svend for en af Klavs rytters sønner ? «  spurgte han , da de havde gået et stykke vej og igen var kommen til grønningen . 

» Nej , nej , nej ; da havde hun hundrede vakre ting at sige om svend . 
» Ser du det ! Vil du så tro , det  .går fremad . « 
De gik tværs over grønningen , tilbage igen , frem og tilbage og talte sammen . Håbet til slægten rejste sig atter ; nu ville hun leve forden . 
» Råde så gud for , hvem der skal oppebære frugten af min livsgerning , «  tilføjede hun siden , idet hun i tankerne så noget fjernt , lyst og skønt , noget som hun selv skulle vie sit liv og sin længsel , men aldrig , aldrig nå . 
Noget tungt kom atter over hendes sind . Men snart skar en ny lysning igennem stemningens mulm og straks var hun oppe i en varm , stille bøn :  » Gud , giv mig kræfter til den store gerning ! «  og så atter selvsygt :  » Men er det muligt , da lad mig selv få del i det , jeg kæmper tor , jeg er ellers ikke vis på , at jeg holder ud . « 
De fulgtes ad tilbage til kysten . 
» Vi må tale mere sammen herefter , «  sagde han , da de skiltes .  » Gunild og jeg har talt om dig ; hun vil gerne lære dig at kende . Kom over til os med det første . « 
Hun takkede ; men vidste ikke , om hun passede i så fint et hus . 
Margrethe gik tilbage imod færgegården som en hel anden , et menneske med et nyt mål for sin stræben , et fjernt mål som hun blot øjnede ligesom igennem en tåge . 

under indtrykket af dette gik hun ud langs ad klinterandene . Oktoberaftnens melankolske skygger lå over landskabet . Til venstre dybt nede lå vandet dunkelblankt og vuggede sagte op imod land , svangert med sagn om ulykkelige havtagne jomfruer , med tungsindige sagaer om mørke stormnætter og forlis  . . . og der nede var det jo , Kristense ville have gået ud og endt sit sorgtunge liv ! 
Men Margrethe ville ikke ned ! nej , op , op , op !  » Herre , min gud , hjælp mig ! «  og så videre i stille , brændende bøn . Hun havde nølende gået og stirret ned imod vandet , men gik nu raskere til og så modigt op , — og da lå færgegården allerede der lidt fremme og hugede sig sammen i et mørkt knippe . 
Ude ved kysten , ikke langt fra færgestedet , boede en ung husmand , Niels , som arbejdede for pløjning på færgegården . 
Ordet gik , at han , som var af et godt sind men svag af karakter og havde fået en dårlig opdragelse , var bleven ødelagt der ude . 
Svend havde en gang siddet hos Nielses og fortalt om en tjenestetøs , Cecilie , som de havde på færgegården , en sortøjet , ilsindet og rapmundet tingest , der altid var på kant med nogen . Hun var kommen der i sin skoletid , 

udsat af  » Sognet «  . Siden var hun bleven gående der og var nu så gammel i gårde , at ingen tænkte på at vise hende bort , skønt der ofte kunne have været god grund til det . Hun havde mere lyst til galskaber end til arbejdet , drev hveranden aften op til byen på sjov , sov da over sig om morgenen , men gav ondt af sig , når hun blev vækket . 
For svend kunne hun tumle som hun ville , men op af reden og til sit arbejde skulle hun . En gang tog han hende i det sorte , filtrede hår og trak hende ud af sengen . Hun gav sig til at tude som rent besat , truede med , at hun ville drukne sig og løb i det bare linned ud til en dam . Hun sprang dog ikke i vandet . Men så tog svend og dukkede hende et par gange . Da begyndte hun at bede for sit liv og lovede , at hun siden efter altid skulle stå op , når der blev kaldt på hende . 
» Ja , du er nu også en hård Hals , «  sagde svenske Ole , en ugudelig krop , som var stenstryger på et teglværk der i nærheden og ofte kom ud på færgegården . Han var fulgt med svend her ind og havde siddet og hørt ham fortælle . 
» Ja , der bliver næppe due af den ravneunge , «  sagde svend med flentydning til et øgenavn , han havde båret i skolen og erhvervet sig ved den glubskhed , hvormed han huggede sin humpel mad i sig , mens hans store blå øjne 

løb omkring for at opdage en lille lækkerbisken , som han på sin halvt røveragtige måde kunne tiltuske sig for en knap eller en anden ringe ting . 
» Om også de sorte fjer plukkes af den , «  tilføjede svenske Ole . 
» Og fjerstubberne svides af den der nede , hvor ormen ikke dør og ilden aldrig udslukkes , — jo , der ville du nok ønske , du havde det vand til at svale dig på , som du dykkede min datterdatter i , «  sluttede en gammel kælling , der havde sit ophold hos Niels , hvor hine ord blev talt henne ved bordet , imens hun , uden at blive set af de fremmede , sad og skød sin skutryg op i kakkelovnskrogen . 
» For en ulykke , sidder du der , gamle Jette ! «  udbrød svend , lo tvungent og forsøgte at lede samtalen ind på noget andet . 
» Ja , du er klog nok , svend , du lister uden om mine ord , «  sagde den gamle og hummede sig lidt frem . 
» Ligesom ræven om rævesaksen , «  udfyldte svenske Ole og lo . 
» Ja , som ræven , «  sagde den gamle og satte sit stikkende blik på svend .  » Der var nok noget i det jeg sagde , som du er ræd for . Det er nok den lede orm , du , — og så ilden . Nej , det er ikke lysteligt at komme der ned . Du får ikke en gang næbet og stemmen med . Når du vil hakke øjnene ud på krybet , der plager 

dig , da kan du ikke ; og når ilden brænder dig , og du vil skrige op til Vorherre om nåde , da kan du heller ikke det . « 
» Hu , ti stille kælling , og tag dine øjne til dig , «  sagde svend og gjorde en afværgende bevægelse . Han begyndte at blive uhyggelig til mode og tænkte på , at det blev nok sidste gang , han lagde sig ud med en tjenestetøs , der havde sådan en heks til mormor . 
» Hi , hi , hi ! er du ræd for en gammel aflægs kælling ! « 
» Du er fanden ikke aflægs ! « 
» Da er jeg fyldt de 90 . « 
» For den lede selv ! «  udbrød svenske Ole og stirrede halvt forfærdet på den gamle .  » Og jeg’som klagerover , at jeg snart er oppe i årene ! Hejsa , så har jeg jo et halvt hundrede år at leve i endnu , hvis jeg skal blive så gammel som du nu er ! «  han slog i bordet , så det raslede efter , og svor ved en skok svenske djævle , at nu ville han drikke på , at den gamle heks der henne , ligesom kællingen i æventyret , måtte blive så gammel , at der groede Mos på hende . 
» Raser du , svensker ! «  råbte den gamle og lo , så hun fik ondt . 
» Og når du så endelig dør , så skal jeg , «  så bandte svend ,  » stå op af graven og synge en ligsalme over dig , hvis lige ikke er hørt siden syndfloden . « 

» Og jeg skal ringe med kirkeklokkerne , til der ikke er en hel stump af rebet , «  svor Ole . 
I dette øjeblik droges omhænget for en alkoveseng til side af en mat , sitrende kvinde-hånd ; et blegt ansigt kom til syne ; øjnene så træt op i stuen , ikke et ord kom over læberne uden dette ene bedende :  » Niels  .  . «  så sank hovedet atter tilbage på puden og hånden slap omhænget , der gled ned , — blot en sagte gråd hørtes der inde . 
Oppe i stuen blev der et øjeblik dødsstille . Niels sad og kunne ikke få øjnene fra sengen ; omhænget bevægede sig lidt , efter at hånden havde sluppet det , så blev det også stille ; gråden vedblev endnu en lille stund , men endnu sagtere . 
Men så kunne svend ikke udholde stilheden længer . Han rømmede sig et par gange og sagde så :  » Men vi skulle vel have taget bestemmelse om de pløjedage , Niels . « 
» Ja , det skulle vi vel , «  svarede Niels tøvende . 
» Det bliver nu som jeg sagde : på den gamle regning vil jeg ikke længer ; da kunne jeg lige så godt pløje helt frit . Tyve dage skal du gøre mig , det er endda let sluppet . « 
» Ja , ja , da , tyve ; men så skal du også gøre mig en køredag . « 
» Du er en lun rad , Niels , «  sagde svend og lo lidt bittert  » du lader som du slipper mig af kraven , — og så tager du bare fat med den 

anden hånd . Men det kan være lige meget , Niels , der har du min hånd . « 
Men da de to hænder skulle mødes , rørte det sig atter henne i sengen . 
Niels slog øjnene ned og drog den fremrakte hånd tilbage . Svend så spørgende på ham og gamle Jette smilede skadefro til Ole . 
» Nej , jeg vil dog betænke mig , «  mælede Niels sagtmodig . 
» Så det vil du ! «  bruste svend op , rejste sig og slog i bordet , så kællingen gav et hop af forfærdelse ;  » så du vil stå under en ussel kvindes tøffel , du — for jeg kan tænke , det er for hende , du ikke tør !  » Tvi ! «  han spyttede langt ud på gulvet .  » Det havde jeg aldrig troet , at du var sådan en usselryg ! « 
» Kald mig hvad du vil , svend , «  sagde Niels med dirrende stemme ,  » men lad hende derhenne have fred . « 
» Ja , både du og hun skal få fred for mig ! «  sagde svend , snappede sin hat og for ud ,  » måske mere fred , end i skørter om ; «  råbte han i døren ;  » fra nu af er færgegårdens port lukket for jer . Så kan i se , hvem i får hjælp fra . « 
» Der bliver vel nok råd for det . « 
» Hø ! «  fnøs svend og slog døren i , så svenske Ole , som fulgte , nær havde fået den i næsen . 
» Det var godt nok til ham , det lede skarn , «  sagde den gamle med et ondt smil . 

» Og godt nok til mig , om jeg ikke får plov på Marken til sommer , tænker du nok , dit tvetungede skarn ! «  sagde Niels mørk . 
» Å , gud tilgive dig , Niels , hvor du dog gør mig uret ! «  klynkede hun og græd med tørre øjne . 
» Spar din krokodillegråd ; du narrer mig ikke oftere med den . « 
» Niels , Niels , hvor du er hård ; — jeg gik i mo’rs sted , da din egen var død . « 
» Det fik du vel betaling for ! « 
» Som om mo’erkærligheden kan betales med penge ! « 
» Din i det mindste kan det nok . « 
» Niels , Niels  .  .  . « 
» Nej , det nytter ikke , du gør dueøjne , din gamle glænte ! nu skal du også væk ! Jeg vil have reden ryddet ! « 
» Vil du jage mig på døren ! «  skreg hun og hendes ansigt fik et rovfugleagtigt udseende : de små , rødrandede øjne stirrede , munden snærpede sig ind , så høgenæsen og den spidse hage bøjede sig imod hinanden som et næb . 
» Ja , jeg vil have rovfuglene fra reden , hører du ! « 
» Du vil jage den væk , der har været mest om dig alle dine dage , Niels . « 
» Og som har fyldt alt det onde i mig , som jeg nu må ligge og drages med ! «  fuldførte 

Niels .  » Tvi , dit arge skarn , som for penge løj dig til mor for mig ! « 
En dag et par måneders tid efter kørte Niels i en lejet enspændervogn for gamle Jette ind om kysten . Nu skulle hun bort . Det var ingen lystelig færd . Niels sad på et sædebrædt ; men hun lå i nogen halm bag i vognen som en rovfugl i sin rede ; hun ville ikke være på sædebrædtet hos ham . Det var i december måned og bidende koldt ; på vandet lå is . Hun frøs , så de tandløse gummer hakkede imod hinanden , og næsen var både rød og blå . 
» Du fryser nok , «  sagde Niels ret venligt og så om til hende . 
» Nej ! «  snærrede hun og varmede næsen med uldvanten . 
Det var en langvej der til , hvor hun skulle få tag over sit gamle hoved , så Niels måtte køre godt til , for at få rejsen endt , imens det var dag . Vognen løb hoppende hen ad den knudrede vej . Den gamle der omme i halmen hoppede med ; men hun holdt sig stiv , skønt hun havde ondt der ved ; det var ingen spøg for de halvfemsindstyveårige ben at ligge i en smule halm på en vognbund så lang en vej ! men bitre død , om Niels skulle høre hende klage ! 
I en skov traf de svend ; han skulle færge træ over til handelspladsen . Svenske Ole , som for tiden ikke havde noget at gøre på tegl « 

værket og der for tog arbejde , hvor det bød sig , havde han fået til hjælp . 
» Nå da , nu har jeg aldrig set et værre syn ! «  råbte svend og lo .  » Hejda , Niels , hvad stads skal i til , i to ? Lad os hilse på jer ! « 
Niels tav og den gamle dukkede sig ; hesten fik en rap af pisken , svenske Ole sprang hen og ville gribe den ved bidslet , men Niels drev på den , så den stejlende satte i fart og løb imod karlen , så han tumlede til side . 
» Det skal du få betalt , din ræv ! «  råbte han efter Niels . 
» Hi , hi , hi , hi ! «  lo Jette og stak sit rovfugleansigt med det blå-røde næb frem over vognfadingen . 
Margrethe fik ikke noget at høre om dette optrin hos Nielses før senere . Men hun lagde mærke til , at svend og Niels , der ellers jævnligt havde turet sammen , nu ikke havde mere med hinanden at skaffe . 
Hvordan kunne det være ? spurgte hun sig selv . Var de blot bleven uvenner — eller skulle svend atter være på tilbagetog fra sit ville liv ? 
Det sidste trængte hun til at tro , og så blev det dette . Og med troen forudgrebet fandt hun snart én , snart en anden ting , som hun syntes måtte tyde på , at svend igen var ved at vende tilbage , var bleven træt af det andet . 

så skulle da den livskamp , hun nu havde taget op , ikke blive så tung , som den hidtil havde syntes hende ! Hun skulle selv få så vidt del i det , hun kæmpede for , at i alt fald noget af det , der var bristet for hende , skulle heles ! 
Men så en dag — færgen skulle over , og der skulle vogn efter dyrlægen til et sygt kreatur ; karlen var rendt af tjenesten i utide , og efter karlen drengen , den gamle lå i sengen og vred og gav sig , ikke et menneske var at opdrive til hjælp , — da brød det ud af svend , at det var også dævlsens med sådan et kvindekært fjog som Niels ! havde det nu stået ved det gamle , kunne han have fået Niels til at køre efter dyrlægen , der boede Pokker i vold i et andet sogn , imens han selv færgede den dreng og halte-kælling over , der stod nede ved broen og ventede ; — men nu kunne han skyde en hvid pind efter Niels , og det alene for den kvindes skyld , der ved sit evindelige præk om dyd og fromhed og den slags havde forskruet hovedet på ham ! 
Margrethe fik en følelse , som gled grunden bort under hendes fødder . Alt håb om , at svend skulle nå at komme så meget til rejsning , at hun deri kunne finde løn for sin kamp , slap hende igen af hænderne og gled som drømte fugle hen i rummet og udviskedes . 
Kun den tanke lyste , at hun i Julie , Nielses hustru , havde fundet et menneske af sine lige , 

som hun delte livskamp med og som måtte forstå hende . I bevidstheden om , at hun ikke stod ene , fandt hun så vidt trøst , at noget af stemningen fra samtalen med kandidaten kom tilbage og viste hende det store , der lå i kampen for slægtens forædling , førte hende til den samme sitrende bro , som hun med ængstelse betrådte , efter først at have lagt alle selvkærlighedens krav fra sig , men som for hende var den eneste , der bar op over fortvivlelsen . 
Så snart der blev lejlighed , gjorde hun besøg hos Nielses . 
Det blev et underligt dobbelt forhold . Margrethe var glad over , at Niels var kommen så vidt , at han havde brudt med svend . Set fra dette synspunkt var svend da noget slet , hun skulle sky . Men set fra en anden side var han noget kært , om end forvildet , som hun så inderlig gerne ville , skulle have del i alt det bedste , og da måtte hun søge at drage ham just til det , som hun , for at han ikke skulle forføre den svage , her måtte være med til at stænge ham ude fra . 
Niels gik helst , når Margrethe kom . Blev han inde , faldt ordene trevent imellem de to kvinder , indtil de slap ud i køkkenet eller et andet sted hen sammen ; da gik det med hurtig , halvt hviskende samtale , hvoraf han kun opfangede et enkelt ord . Han følte på sig , at de ofte talte om ham og at de ikke rigtig stolede på . 

at han kunne stå imod fristelsen , de ville ellers have rådet ham til forlig med svend . 
De skulle bare prøve ! tænkte han og følte sig sikker . 
Margrethe var svag i troen , og Julie var lykkelig med Niels og turde ikke sætte sin lykke på spil . I løftede øjeblikke fandt de , at det var fejl . De måtte vove ! Og en gang gjorde de det så . De fik Niels til at gå et ærende ud på færgegården . Men de så straks , at han blev stærkt draget af svend . Niels selv følte sig heller ikke sikker og undgik ham siden ; i det fik han atter sejr , — og det måtte kaldes stort , fandt de , og bad nu blot om , at han måtte slippe for fristelsen . 
Ved denne tid nedkom Margrethe med den første lille , et pigebarn , som fik navnet Elise efter sin mormoder , og som straks holdt på med at tage en del af moderens tid og tanker . 
Hos Nielses havde de ved denne tid to børn ; det ældste , en dreng , som moderen i en tung stund , hvor hun trængte til ved alle midler at værne om barnet , selv ved navnet , havde søgt i en navnebog for og fundet navnet Alfred , den af lysalferne beskyttede , var på femte år . Det var en lille lys og mild pusling , som ingen nænnede at gøre imod og som så langt han var kommen altså svarede godt til sit navn . Han havde arvet det mest følsomme af forældrenes sind og vandt straks alle dem , der så ham . 

i Margrethes tanker stod drengen hvid og ren som en lysalf , stærk i kraft af det sarte , bløde sind , og hun kunne ikke tænke nogen kærere tanke end den , at han en gang , når han blev voksen , skulle føre en færgegårds-datter hjem som brud . Til dette knyttede hun store håb for slægten og tænkte stundom , at derved kunne måske tiden for dens rejsning på et enkelt punkt skrues så langt frem , at hun selv måske dog som bedstemoder eller oldemoder skulle nå at se frugten af sin livsgerning lyse omkring sig , og i det finde bod for alt det , der nu var bristet for hende . 
Men Margrethes bøn om , at hun måtte få mod til at leve sit liv for slægten , omformedes igen under dette ubemærket til selvkærlighedens store krav . 
Det var godt nok , det at leve for de andre ; det var en høj , en ædel tanke — men tung . Snart turde hun ikke røre den mere . 
Men hvor så begynde ? Der var et vildrede af veje , hvor hun kendte sine fodtråd fra før ; men alle sammen vendte de ud imod den samme håbløshedens ørken . Det nyttede ikke at følge dem ; der måtte være en ny . 
Ængsteligt famlende gav hun sig til at søge . 
Solen legede over grå-grønne marker ; de første forårsblomster var udsprungne ; lærken steg til vejrs og så sig kvidrende glad i den 

unge , genfødte vår . Vandfladen bredte sig dyb-blå , let kruset , med enkelte stålblanke strimer ; glimtene af strandfugles vinger kom og svandt . 
Svend kom gående op fra stranden . Der var noget stærkt , velformet over hans skikkelse . Hovedet bar han lidt trodsigt , men ansigtet var åbent og indtagende , håret lå i lyst og rigt fald . Der var noget af en saga-helt i ham  .  .  . skulle bare have levet på den tid , da vikinge-snekkerne lagde ud her fra kysten ! Hå , nej , da var han nok bare bleven antaget for en forklædt jomfru ! for sådan som de kunne røve og slå ihjel , skænde og brænde , det kunne han ikke , om de også nu i hans dage syntes , han var en ugudelig Karl . Der var rundet meget vand i havet siden den gang , som havde slebet selv stene glatte . 
Margrethe stod ved vinduet og så efter ham hun vidste ikke , hvad det var , men hun måtte have set ham sådan en gang før , thi pludselig jog minderne fra en af deres lykkeligste stunder ind om hende og hun sagde halvhøjt og jublende glad for sig selv :  » Jeg har ham jo endnu og holder af ham som den gang ! « 
Følelsen var bleven som ny igen , så dyb og stærk , at den for en tid skød alt andet mellemværende til side ; 
det var på en søndag . Da svend kom ind , gik han hen og trak i andre klæder og lavede 

sig til at gå ud , alt sammen , som han plejede , , uden at underrette Margrethe om noget . 
» Går du ud ? «  spurgte hun mildt , en gang han strøg tæt forbi hende for at tage sit ur ned fra væggen . 
» Ja , «  svarede han og så lidt forundret på hende ; hun havde ellers mest lagt af med at spørge om sådant , og skete det endelig , var det på en anden måde . 
» Gud velsigne dig , min ven , ihvor du går og står , «  sagde hun bevæget og tog ham med begge sine varme hænder om kinderne . 
Han gik til døren , kom tilbage igen , søgte , som havde han glemt noget , så atter til døren , men tilbage til hende igen , tog hende i sin favn og kyssede hende heftigt . 
Da kom det som en lysning over alt det famlende i hendes tanker og beslutninger :  » Nu går jeg helt tilbage til vor ungdoms kærlighed . « 
Hun følte at den , trods al sin skrøbelighed , havde været deres samlivs karrige lykke . Det var dog den og intet andet , der havde ført dem sammen , så den måtte vel have første ret , og hendes første pligt som hustru måtte da også gælde den . Og var der nogen magt i den fra hans side , som hun nu så , der var , så måtte den også lidt efter lidt omdanne det rå , den kom i berøring med . 

i urede tankesværme gik dette i hendes sind . Men trods uklarheden , det som et nyt spørgsmål , grænsede ud i , jog det igen livsmodet op . 
» Jeg har gjort synd imod dig , «  var det første , hun fik sagt . 
» Har du  .  . ? «  spurgte han lidt forundret . 
» Ja , jeg har . « 
Hun havde ikke tænkt på det før nu . Men i samme øjeblik , hun havde fået ordene over læberne , slog det sig fast i hendes sind , at heller ikke hun havde været , som hun burde ; og derfor havde hun vel udrettet så lidt . Hun havde alt for meget følt sig som den rene , men ikke handlet derefter ; — den rene kunne tilgive , bære over , vente , men hun havde bare drevet på , og da han ikke kunne følge , mistvivlede hun , kastede alle de lyse håb over bord , blev bitter , ond og styg . 
Herre gud , havde hun taget ham sådan som han var , da måtte hun jo heller ikke forlange , at han helt ud skulle bøje sig efter hende ; havde han ikke også krav til hende i samme retning ! Hvad om hun nu nåde så vidt , at hun kunne give ham lidt friere tøjle end før ? ved det bandt hun ham måske bedst . 
Lidt senere gik svend og Margrethe ud sammen . De gik ganske tæt op til hinanden ligesom hin første gang , de nu begge måtte mindes så stærkt . 

Cecilie løb til vinduet med barnet på armen og skulle se det særsyn . 
» Mor — bar , «  sagde Elise og strakte armene ud og ville med . 
» Å , dit lille lam ! «  sagde Cecilie , uvist med hvilke tanker , og kyssede den lille , som græd , da hun atter vendte sig fra vinduet . For at berolige hende , gav hun sig til at trippe rundt i stuen og synge : 
» Gæk , gæk , «  sagde gåsen ,  » nu går jeg i lunden , der er det så dejligt med grønt græs i bunden . « 
» Ak , ja , «  sukkede ræven , som lå bag en Tue , 
» dig kunne jeg lide at have til frue . « 
» Såmænd , «  svarede gåsen ,  » når tro du vil være , da vil jeg og blive din frue med ære . « 
» Tillad , «  smiskede ræven ,  » da min du nu bliver , at jeg dig mit trofaste fæstenskys giver . « 
» Av , av ! «  råbte gåsen , da ræven den snappede , 
» du er dog et skarn , du , så hårdt som du klappede ! « 
Margrethe og svend gik ind langs kysten og talte sammen . 
En bred , hvid sten lå i sandet . 
» På den sad vi den første gang , vi gik sammen her , «  sagde Margrethe ,  » husker du det ? « 
Han huskede det . 
Og hvad de talte om ? De huskede det begge . 

uden ret at vide det , satte de sig . De talte længe sammen ; det vil sige , hun talte og han hørte til og sandede . 
De kom tilbage som to nygifte . Det stykke tid , de havde levet sammen , skulle være som dødt og borte ; blot erfaringen , de havde vundet , skulle tages op . De var kommen tilbage til det første igen , skulle begynde samlivet ligesom helt på ny . 
Med sindet fuldt af alle disse lyse tanker kom Margrethe hastende ind til Julie . 
» Men kæreste , hvad er der sket ? «  spurgte denne glad undrende . 
Å , hun skulle vide det ! 
Men der måtte fortælles kort ; ikke engang sidde ned , — i alt fald ikke nyde noget , — skulle det endelig være , så bare en halv kop kaffe . Margrethe måtte skynde sig hjem til sin genfødte herlighed . 
Men Julie og Niels måtte endelig komme ud på færgegården snarest muligt , — jo , Niels med ! nu kunne de være trygge for svend . 
Kandidat hans fjorddal havde overtaget en halvlærd ungdomsskole , som var bleven oprettet i hartorp , Margrethes fødesogn . 
Her i sin hjemegn havde hun , så vidt han vidste , ikke været i længere tid ; heller ikke 

havde hun efterkommet hans og hans hustrus ønske om at komme til dem . De havde spurgt folk ud om hende og' fået temmelig triste efterretninger . De frygtede nu mest for , at hun igen var ved at gå til bunds i malstrømmen , og de havde netop taget bestemmelse om , at Gunild en dag skulle gøre sig ærende ud på færgegården . 
Men så overraskedes de pludseligt ved at træffe Margrethe og svend glade og fortrolige sammen ved et bryllup hos en af hendes slægtninge . 
» Møder i ikke her så solskinsglade som to nygifte , «  sagde han glad overrasket . 
» Der kan du se , «  svarede Margrethe , som ville hun der med sige :  » Du med dine mange slægtled ! vi har sprunget dem over alle sammen ! « 
Imellem gæsterne blev der hvisket om , at svend nok var vendt tilbage igen . Nogle mente , at der var vel sagtens ikke stort alvor i dette heller ; de kendte den gamle , mørke , knudrede skovabild-stamme , han var runden af ; de kendte al den ram-sure , ville frugt , der stadig var falden tæt rundt om stammen , som ikke engang var bleven forædlet ved , at en kvinde som Kristense var bleven indpodet i den ; den gav sig nok ikke sådan på en gang til at bære god frugt . Men andre mente , det dog havde hændt sig , at et menneske som svend havde forandret sig . Ja , flere havde da eksempler at opvise . 

» Det er nu alligevel sådan , at det gode har en stor magt , «  sluttede én . 
Her på var der atter nogle , der nævnede eksempler . 
Og da syntes også de fleste , at det liv , svend havde ført , siden han blev kendt med Margrethe , ingen sinde havde været så vildt som det , han førte før den tid , så han måtte jo være bleven påvirket af hende . 
Disse tanker kom ud iblandt folk og brød vej for et bedre ord om svend . En og anden bød nu deres venskab til og drog siden andre med sig . 
Margrethes slægt , som havde været hårdt imod forbindelsen med svend , havde kun sjældent og ugerne sat deres fødder inden for færge-gårdens døre , og da blot for Margrethes skyld , hvem de beklagede i hendes selvvoldte ulykke . Nu kom de igen én efter anden , men dog med en del skjult mistanke . 
Færgegårdsfolkene og Nielses kom ofte sammen i denne tid . 
Margrethe og Julie havde , halvt i spøg , halvt i alvor , kåret Elise til Alfreds brud . Men det første , Elise tænkte på , når hun så Alfred , var under først mulige påskud at yppe strid og slagsmål . Og det var ikke gode tegn . 
Det var altid Alfred , der blev den slagne , skønt han var den ældste . Imod den lille , iltre vildkat , der snart brugte tænderne , snart neglene , 

mægtede han intet . Som oftest satte han sig slet ikke til modværge , men flygtede ræd for hende . 
Da lo svend og var kry af datteren . Men Margrethe voldte det sorg og ængstelse . Hun syntes , at dette ikke tydede på noget godt . 
I disse år var det , jærnbanen blev bygget . En skøn dag bruste det første persontog afsted og lyste så vel op ved vestervandets færgebro , at der bare sad en lille dreng tilbage , som netop ikke havde penge nok til en jærnbanebillet . 
Ganske vist , det var lidt dyrere med jærnbanen , da den gik en større omvej til dampfærgen ; men for de fleste var det nærmere til holdepladsen end til færgestedet ; de rejste også sikrere , mente de . Og så det ny ! 
» Nu færger jeg den dreng over , og så 'er det sidste gang , «  sagde svend med lidt mørke miner og noget modløs . Han vidste , at skulle de undvære færgepengene , kunne det blive trangt nok med udkommet ; i alt fald , det ville give strengt slid ; der hørte kun et mindre jordareal til gården , og det var tungt at dyrite . 
» Der bliver nok en udvej , «  sagde Margrethe glad og fortrøstningsfuld . Hun følte det som en lettelse , at svend ikke mere skulle bruge færgen . Hun forstod , at de farter ikke var heldige for ham ; han kom i berøring med så meget , der fristede . 

hun gik og satte den bedste mad frem , huset formåede . Og bag efter bød hun ham en vel tillavet vintoddy . 
» Du skal have noget at styrke dig på til den sidste rejse , «  sagde hun mildt . 
Fra den anden side skulle et par mænd med færgen tilbage . Svend gik ind på gæstgivergården , hvor de holdt til , for at få dem med , dér sad de og drak og havde just fået kortene frem og begyndt at spille højt spil . Flere så til . En beruset mand sad skrævs over en stol med armene dinglende ud over rygstødet og bandte og skabede sig til , fordi en  » Hundetamp til Pranger «  havde snydt ham for 15 kroner i en kohandel  .  .  . men han skulle nok hitte ham , jo vel skulle han det ! Og til en begyndelse fægtede han med en slap arm blindt hen i vejret . 
» Er i så færdig ? «  spurgte svend . 
» Færdig ! «  nej , som de værst kunne lyne og tordne , de var ikke færdig ! Han fik vente , ville han have dem med ; og hvis ikke , så kunne de tage med dampfærgen og jærnbanen ; de havde -dog råd til at ofre en billet endnu ! 
» Godt , så gør jeg mig sejlklar nu . « 
» Lykke på rejsen . « 
Han ville til at gå . 
» Nej , «  råbte værten , sådan lader vi ikke en god gammel kunne gå . Kom og få et glas til afsked . « 

svend nølede . Han syntes , at han endnu havde smagen i munden af den vintoddy , Margrethe gav ham ved afrejsen . Hvor var den ikke velsmagende , stuen hyggelig , hun mild og god ! Her flød det med øl , brændevin og Puns på bordene , gulvet var snavset og overspyttet , luften tung , fuld af mange slags Dunster . Han var ikke klar over det , men hyggen der hjemme drog , så han denne gang ikke havde lyst til at sidde her . Et glas måtte han tage , for ikke at synes uhøflig , men heller ikke mere ! 
» Det var som satan , så du er bleven af-holden i den senere tid ! «  sagde værten og lo ; han sad med hånden om halsen på en cognacs-flaske .  » Men det er nu lige meget ; du skal , fanden stejle mig , have et glas til ; og så drikker vi på , at jærnbanen en skøn dag må løbe ad helvede til ; den kommer her og går stræbsomme folk i næringen ! Hvad er nu din bedrift ! og hvad er min ! Når færgen ikke længer sejler , er både du og jeg snart til rotterne ! « 
» Når én ruineres ved 'jærnbanen , så er der ti andre , der kommer på støvlerne , «  indskød en af kortspillerne . 
» Det kan fedt gavne vi andre , at de ti lykkelige kommer på støvlerne , når vi selv må løbe fra hus og hjem på de bare sokker ! « 
» Hå , hå , hå , hå ! «  lo de rundt i stuen . 
» Drik af , svend , så får vi en frisk ; det letter sindet ; du ser så traurig ud . Jeg bryder 

mig for resten fanden om det for min egen skyld , for ballonen her havde alligevel rævnet en skøn dag med det første ; nu bliver det bare des større knald . « 
» Nej , jeg vil ikke have mere , «  værgede svend af og rejste sig . 
» Hvorfor ? Har jeg ikke behandlet dig vel i den tid , du er kommen her ? «  spurgte værten lidt rød i hovedet . 
» Jo , derpå har jeg ikke noget at klage . « 
» Men hvorfor vil du da ikke drikke et glas til ! « 
» Å , du , det er jo konen  .  . «  stiklede en af kortspillerne . 
» Lad du min kone være i fred ! «  sagde svend opirret . 
» Ja , jeg skal såmænd ikke gå hende for nær , «  svarede manden tvedydigt og blev lønnet med en rå latter . 
Og fulgt af den gik svend . 
» Ja  .  . de koner , de koner ! «  våsede den berusede ,  » de kan' tage modet fra en mand  .  . sådan gik det med mig  .  . jeg skulle være hellig og gå i kirke og la’ være at drikke og bande og slås  .  . og til sidst blev jeg sådan en pjalt , at alle mine gamle kammerater gjorde nar af mig  .  . men da hun døde , så blev jeg en mand igen , som gik på egne ben  .  . ja—a , da blev jeg en mand igen  .  .  . «  og med armene 

dinglende ud over stoleryggen hang han og savlede . 
Da svend kom hjem , fortalte han Margrethe om optrinet på gæstgivergården . 
Og hun tog det som et nyt , usvigeligt tegn på , at der var foregået en forandring med ham , siden han af egen fri vilje havde valgt at gå . 
Det ville blive et mere stille liv for svend , når færgefarten nu ophørte . Følgerne af dette havde Margrethe frygtet på samme tid , som hun havde sat lyse håb til den tid , da han skulle slutte disse farter og blive mere hjemme hos hende . Nu følte hun sig tryg . Den udgang , den sidste færgefart havde fået , måtte slå denne frygt ned . 
Ja , hvilken lykkelig kamp , der nu skulle føres ! fulgt af sejr på sejr . Alle ting blev stilet der på : kamppladsen vid og lys ,  .  .  . Sang og glæde i følge ,  .  .  . Håbets fane skinnende ren foran . 
Margrethe kunne i de lyse stunder nå højt . 
Men tankerne blev snart fængslede af noget andet : hærtoget drog tungt fremad , ravende i skygger , ængsteligt lyttende , våbnene løftede imod noget mørkt , ubestemt noget , som ingen så , før det var lige ind på livet , og alle vidste , de ikke magtede , hvis det kom : — døden ! 
Elise havde skrantet i nogen tid , dog uden at forældrene tænkte videre der over . Men nu 

blev hun på en gang heftig syg , og inden de så sig til , svævede hun imellem liv og død . Lægen blev hentet , men han gav intet håb . 
Det blev et liv med nattevågen , henten læge , medicin , alt ligesom uden mål og med og der for så meget mere opslidende . 
I de lange vågetimer , når natten lå tungt over gården , alle andre sov og Margrethe blot hørte barnets dæmpede klagestøn og korte , trange åndedrag , sad hun og blev modløs . Da syntes hun , at det var hende alene , der kæmpede og som skulle drage hele det tunge , tunge læs , — og hvor kunne hun det ! 
Nej , der var nok ikke andet for end være glad , kunne hun slippe noget af det ! Døde Elise , ville hun føle det , som havde Vorherre løftet en tung byrde af hendes skuldre ; det ville frigøre hende for ansvaret . Og kunne barnet bedre fare , end gå til gud — slippe for al strid ? Svend skulle da blive den sidste mand i sagaen ; og det syntes hun , at hun netop kunne få mod til at kæmpe for , at den i ham kunne finde en lys afslutning . 
Svend nærede en dyb kærlighed til Elise og havde på sin vis gjort meget for hende . Men nu , hun lå der så hjælpeløs , vidste han ikke , hvad han skulle gøre med hende . Han havde en følelse af , at skulle de gå i skranken for hende imod døden , nyttede det ikke at stå der og pukke på , at hun var en fandens rask tøs 

— eller sådan noget . Der måtte noget andet til , som han ikke kunne magte . Hjælpeløs tyede han til Margrethe . 
Men dette , at svend i sin vånde kom til hende om hjælp , rørte hende sådan , at hun straks begyndte at læsse på sig alt det , hun havde kastet af , — undrende sig over , hvor let det var blevet , — så let , at det nu igen hjalp til at bære hende op over modløsheden . 
Margrethe havde måttet lægge de fleste af sine daglige pligter som husmoder fra sig , og dem havde så Julie påtaget sig . Alfred fulgte nogle gange med hende ud på færgegården . Stilfærdig listede han en gang imellem hen til sengen og så på sin lille  » Brud «  ; han syntes bedre om hende , som hun lå dér , bleg og stille , og han tilgav hende straks alt , hvad hun havde gjort ham imod . 
Så en dag blev alt forberedt på at tage imod den mørke gæst , der , selv hvor han tilkaldes , fylder sindet med angst . 
Lægen var taget bort og havde sagt , at det vist ikke nyttede at  .kalde ham oftere . 
Salmebøger blev taget frem og lagt på et lille bord ved sengen . Kun det nødvendigste arbejde blev udført ; man gik på hosesokker i stuerne , talte dæmpet og helst om noget vedrørende det forestående . 
Alfred var netop med den dag . Han gik i bange venten efter noget stort , højtideligt , men 

tillige forfærdeligt , der skulle ske . I en bog havde han set døden afbildet som en benrad med en le . Nu tænkte han sig , at sådan skulle den komme , vist nok i halvmørke , gå hen til sengen til Elise og sige fra Vorherre , at nu ville han tage hende op i himlen til sig , og så  .  .  . ja , han vidste ikke , om den så dræbte hende med jærnet , eller om hun straks døde , når hun hørte Vorherres ord . Når han hørte en usædvanlig lyd udenfor , skottede han ængsteligt til døren . Da en regnbyge drev op , og det blev dunkelt i stuen , spurgte han , om de ikke skulle tænde lys . 
Men endnu , da det begyndte at aftne , lå Elise ved det samme ; Margrethe mente endog , det var lidt bedre med hende . 
De talte netop om at tænde lys , da noget i det samme kom hinkende og stønnende ude i forstuen . 
» Nu kommer det ! «  tænkte Alfred og trykkede sig nærmere ind til moderen , som havde taget * ham op på sit skød . Leen måtte nok være tung at bære , siden døden stønnede så meget . 
» Hvem kan det være ? «  spurgte Margrethe . 
Julie , som sad tæt ved døren , ville til at lukke op og se . Men Alfred greb angst i hendes arm for at holde den tilbage . 
» Hvad er det med dig , min dreng ? «  spurgte hun . 
» Det er døden  .  .  . « 

» Nej vist ej . « 
Nu var det ved dørklinken og famlede uden at få den op . Julie åbnede på klem . 
Jo , da var det alligevel døden , tænkte Alfred ; han så et blegt , furet ansigt med dybt indfaldne øjne og mund , mager , spids hage og en næse , tynd og krum som et fuglenæb , komme frem ved dørsprækken . 
» Guds fred i huset ! «  sagde skikkelsen med brusten stemme , og en mager hånd kom til syne , famlende med de tynde , knoglede fingre om noget , der nok kunne ligne et leskaft . 
Vist så , det var døden ! Og han undrede sig bare over , at de andre sad så rolige og svarede  » Tak «  for hilsenen ; selv var han så angst , at han ikke turde tage øjnene til sig . 
Men nu kom skikkelsen helt ind , og da så han , at det var et gammelt , krumbøjet kvindfolk med en krykkekæp . 
Det var gamle Jette , Cecilies mormoder . De sidst forløbne år havde taget så stærkt på hende , at Julie og Margrethe næppe kendte hende igen . 
» Stakkels gamle menneske , hvordan kommer du stavrende her ud ? «  sagde Margrethe og fik hende til sæde . 
Å , ja , ja , det var en lang , tung historie , den , svarede hun . Men summen af den var , at hun havde det ondt , der hvor hun havde sit ophold , og at hun så havde fået sådan en 

trang til at komme ud og se til datterdatteren , som nu var det eneste menneske i verden , der brød sig om hende . 
Da hun hørte , at Elise lå dødelig syg , begyndte hun at klage , at så måtte hun nok afsted igen på sine gamle ben , for så var her nok ikke plads for hende ; hun havde ellers gjort regning på at blive der natten over .  » Å , herre gud , herre gud , jeg sølle Lazarus , hvordan skal jeg komme tilbage igen i aften ! «  og hun forsøgte at komme på benene . 
» Nej , bliv bare , «  sagde Margrethe ;  » vi kan nok huse dig i nat . « 
» Å , gud velsigne dig ! «  sagde Jette og lod sig med et befriende suk synke tilbage på stolen ;  » ja , jeg vidste jo , du var så god . « 
Der blev sat mad og drikke frem til hende , og hun nød rigeligt deraf og med synligt velbehag . Det var med noget af høgens gridsk-hed , hun sled i en stegt hønsevinge , som tandstumperne ikke rigtig kunne magte . 
Hun sad lidt og holdt øje med Julie . Så kom det :  » Nej se , så skulle vi to dog træffes en gang endnu ! « 
» Det skulle vi så , «  svarede Julie noget kort og vendte sig fra hende . 
Dermed var den samtale sluttet . 
» Ja , vi skønner så lidt på det gode , imens vi har det , «  forsøgte den gamle lidt senere . 

» Gør vi det , «  sagde Julie med et kort , fast blik på hende .  » Da skønner jeg på , at jeg nu har det bedre , end i den tid , vi to var sammen . « 
Nu tav Jette . 
Da hun havde spist , følte hun sig god til at humpe ud i køkkenet og prate lidt med Cecilie , som siden fulgte hende til sengs . 
» Hvad er det , der dundrer oppe i storstuen ? «  spurgte Alfred ængstelig . 
» Det er bare den gamle med sin krykkekæp , «  svarede Julie . 
Elise lå og talte i vildelse . Med ét for hun sammen , værgede for sig med krampagtigt udspilede fingre og råbte angst :  » Nu kommer den sorte mand ! vogt mig , mor  . . . å , ja , ja , ja ! « 
» Stakkels lille sjæl , hvor du har meget at strides med , «  sagde Margrethe og tog Elises hænder i sine . Dette beroligede barnet , så de mørke febersyner svandt og gav plads for en drømmeagtig tilstand , hvor hun lå meget bleg og mat med halvt lukkede øjne og ofte et svagt smil om munden , mens hun af og til hviskedee noget om , at nu havde hun det så godt ; den sorte mand var borte , og hun var iblandt mange glade børn , som legede på det hvide , hvide sand ved strandbredden . 
Margrethe havde stået bøjet over hende . 

» Nu er det vist på det sidste , «  sagde hun med et tungt suk og rettede sig op . 
Svend blev kaldt ind . 
Julie tog Alfred ved hånden og førte ham hen til sengen .  » Kom , du skal se hende endnu en gang , «  sagde hun bevæget . 
Å , nej , hvor hun var lys og mild , som hun lå dér ! I drengens sind rørte sig noget , han vidste ikke hvad , men han kunne have grædt af sorg over , at han nu skulle miste hende . 
Straks efter kom hans fader og hentede ham hjem . Julie ville blive der natten over . 
Men ud på natten faldt Elise i en rolig søvn , og da hun efter nogle timers forløb vågnede , var hun kendeligt bedre . 
Det . var noget så uventet , at de ikke straks kunne tro det . Men for dem at se var hun i bedring . Dette stod de netop og talte om , da Margrethe , som allerede i de sidste dage havde været en del medtaget af vågen og sindsbevægelse , pludselig følte sig syg . 
» Hvad er det , Margrethe , du bliver så bleg ! «  sagde svend og tog omkring hende ; da faldt hun tungt tilbage i hans arme . Han lagde hende varlig hen på en seng . 
» Å , min gud  .  .  . «  hviskedee hun mat og knugede hænderne imod brystet . Derpå gik dødens kuldegys igennem hende . 
, hun tog en kort , smertefuld afsked med svend , ligeså med Julie , til hvem hun hviskedee 

i brudte ord :  » Tænk på dem  .  .  . også på Elise , hvis hun lever  .  .  . hun og Alfred , du véd jo , hvad mit højeste ønske er  .  .  . hvis de skulle komme til at synes om hinanden , vil du så love ikke at lægge hindringer i vejen for dem  .  .  . men gøre , hvad du kan , for at føre ham til hende  .  .  . ? « 
Det lovede hun . 
Der gik hurtig bud efter lægen , men da han kom , havde Margrethe udåndet . 
» Død af et hjærteslag , «  erklærede lægen og gik til Elise .  » Men hun her er i bedring ; det er mere , end jeg havde ventet . « 
Det var sket i en eneste kort sommernat . Den første solstrime faldt ind igennem ruden , strøg hen over bordet og dannede en lys støvvej midt ind imellem salmebog , kopper og medicinflasker . 
Der var en tid , svend havde ønsket at slippe Margrethe ; han havde følt forholdet som et bånd , der bandt ham til noget , der var ham imod , tog friheden fra ham for at gøre ham til træl under sig . Nu var båndet løst , og det anderledes grundigt , end ægteskabsskilsmissen kunne have gjort det . Han var nu fri som glenten i luften , kunne fare , hvor han ville , slå ned , hvor han ville , tumle sig i de vildeste lag , tale stygt , leve rigtig som i gamle dage ! hun skulle ikke stå der og drage i ham og holde dom ! 

ja , han var fri — fri ! Men hvad var det ! det var , som skulle den tanke nu dræbe ham , som var han kastet ud i et tomt rum , hvor jorden ikke mere var , og hvor himlen med Margrethes sjæl lå fjernt , fjernt i det blå , utilgængelig for ham . 
Han vankede hvileløs omkring , gik gang efter gang tilbage til sengen for at se på det kolde legeme , om nu også livet uigenkaldelig havde forladt det , han ligesom ikke kunne tro det ; det var kommen så brat , så helt uventet . Men dødens bleggrå farve havde lagt sig over ansigtet . 
Da gik han , stirrende frem for sig og vaklende som en beruset , op i storstuen , hvor han satte sig med ansigtet gemt i hænderne og hulkgræd . 
Gamle Jette lå lidt og undrede sig over , hvad det kunne være , og kom så op og skulle se igennem dørsprækken .  » Nu er Elise død , «  tænkte hun . 
Men i det samme kom Cecilie ilsomt gående hen til vinduet , bankede på en rude og sagde dæmpet :  » Margrethe er død ! «  hvorefter hun skyndte sig bort . 
Den gamle stod en stund og stirrede hen for sig , grundende på noget . Pludselig gik der som lysningen af et smil hen over det grå-hudede , furede ansigt ; hun tog i tanker et klædningsstykke frem for at iføre sig det , stod 

lidt med det i hånden , men lagde det så igen tilbage på stolen og gik atter i seng . 
Da det led et stykke hen på morgenstunden , og hun endnu ikke var stået op , begyndte man at undres derover , og Cecilie blev sendt ind for at høre til hende . Ja , da var hun så rent dårlig af værk i lemmerne , at hun måtte ligge en stund endnu . Som Cecilie vidste , havde hun været oppe tidlig på morgenstunden ; men da havde hun måttet gå i seng igen , foregav hun . 
Der blev båret kaffe og brød ind til hende , og efter at have nydt dette lagde hun sig atter til ro . Ved middagstid kom hun stavrende ned i køkkenet , men var da så stærkt medtaget , at hun ikke turde tænke på at vinde hjem den dag . Men dagen efter var hun ikke bedre , syntes endogså , det var endnu værre . Og tredje dag var det nu så rent dårligt , at hun ikke kunne stå op før langt hen på eftermiddagen  ,  .  . begyndte så at tale om , at det kunne jo være , at Vorherre havde bestemt , at hun skulle ende sine dage her ude på færgegården . 
» Ja , ja , jeg og du , svend , har da også før siddet i et godt lag sammen  . . . og din farfa’r og jeg , vi skulle nok en gang have været kærestefolk , blev der sagt , hi , hi , hi ! «  men hun tog sig i , at det var nok ikke tid og sted at le og tilføjede alvorlig :  » Ak , ja , hvor jeg gamle menneske kan stå og snakke ! « 

» Ja , du kan snakke ! «  sagde Julie skarpt med ansigtet tæt ind til den gamles og øjnene hæftede på hendes ; hun kendte hendes sind og havde anet uråd . 
Det gav et sæt i den gamle ; hun hummede sig lidt tilbage og glemte under dette , at hun jo skulle være så plaget af værk i lemmerne , at hun næppe kunne flytte en fod . 
» Se , nu gik nok gigten over , «  sagde Julie . 
Jette så arrigt på hende og klynkede :  » Du er altid på halsen af mig gamle stakkel . « 
» Kun når du vil gøre ondt . « 
Svend stod og så til , men begreb ikke noget .  » Hvad vil hun gøre ? «  spurgte han . 
Den gamle skulle til at forsvare sig , men Julie kom hende i forkøbet . 
» Hun vil blive her på gården . Nu , da Margrethe er død , tror hun , du nok vil tage imod hende . « 
En harmglød jog op over hans ansigt .  » Så , det tror du , «  sagde han med dirrende stemme ,  » nej , da tager du fejl ; hverken du eller nogen anden , som Margrethe ikke ville have syntes om , skal gå ind her på gården . « 
» End da Cecilie ? skal hun blive her ? Kat slægter på køn , og trolden på sin mor . Margrethe satte nok ikke pris på hende ! « 
» Du skal ikke sætte ondt for din egen datterdatter ! «  sagde Julie , men forbeholdt sig sine tanker om Cecilie . 

lidt efter kom Jette humpende ud og var nu så vel til gangs , at hun tog gårdspladsen med en fart , så skørterne slog klask om haserne på hende .  » Tvi ! «  spyttede hun langt ud fra sig og råbte til Cecilie , som fra en åben dør bød hende farvel :  » Det var en dejlig afsked , din gamle mormo’r fik ! var det mig som dig , pakkede jeg sammen og rejste herfra straks . « 
» Ville du kanske tage mig i tjeneste ? «  spurgte Cecilie og lo hånligt . 
» Ja , du er ikke bedre end de andre , «  bed Jette arrigt , og som en vingeklippet høg baskede hun ind over klinterne . 
Ligesom igennem en lang , mørk drøm nåde svend frem til begravelsesdagen . Den følelse , der beherskede ham , var ham ikke klar ; der var trods , vrede , sorg i den ; men taget i en sum bøjede den ham i knæ til en underlig , tung , bitter bøn om at få tilbage , hvad han havde mistet . 
Folk drog i ny og atter ny skarer til færge-gården . Det fyldte op i stuerne og helt ud på gårdspladsen . 
Man havde husket på de få , der havde fulgt Kristense , og derefter anrettet spise . Men den slap snart op . Der måtte bud til bager og købmand . En vogn kom afsted i flyvende fart . Nogle smilede over denne uforsynlighed ved anretningen . 

men andre så det uventede , voksende følge og svends sindslidelse stå som et stort sejerstegn over Margrethes så brat afsluttede livsgerning . 
Og i lyset af dette drog toget afsted imod kirken . 

Iii . 
Til begravelsen var overstået , blev Julie på færgegården . Men nu måtte svend se at få sig en husbestyrerinde . Der blev i den anledning averteret . Et par stykker mældte sig straks , men de var mest anlagt for det finere husvæsen og fordrede en høj løn , så ingen af dem passede . 
Imens der ventedes på ny tilbud , skulle så Cecilie stå for styret . Men ingen flere mældte sig til pladsen . De gik på vent et par måneders tid . Uden at der blev talt nærmere derom , avancerede Cecilie til husbestyrerinde , idet en ung tøs blev fæstet til det arbejde , hun ellers havde udført . 
Galt gik det ; bagningen halvt ødelagt , bryggen ligeså ; spild og siøsen både her og der . Karlen , som ellers havde artet sig nogem lunde , slog sig løs med driveri og uvornhed , og efter ham drengen , og efter denne gård-5 

hunden , som sled sig løs af lænken , stjal og røvede i køkken og mælkestue . 
Svend lagde kun lidt mærke til , om det gik vist eller galt . Han gik omkring , mørk og tavs , og tog sig ingen ting for . 
Elise , som nu atter var rask , drev for vind og vove , blev uvorn og ulydig . 
Folk , som Margrethe havde draget til gårde , kom der' en tid af gammel vane , men følte sig ikke vel og blev snart borte . 
Nogle af svends gamle fæller indfandt sig ; men heller ikke de kunne få tag i ham . 
Under en pålandsstorm var færgen dreven på grund ; svend havde ladet den ligge . Som den lå han selv , ville hverken frem eller tilbage . Folk talte om , hvorhen han mon ville drive , når han atter slap løs , og Margrethe ikke var der til at styre . 
En dag efter længere tids forløb gik han ned og øste færgen , slæbte den af grunden , ordnede alt om bord til en færgefart , lagde ud , slog et slag frem og tilbage langs kysten , som var han uvis om , hvad han ville , men styrede så over imod handelspladsen . Da han kom tilbage , havde han et par passagerer med . 
Men derefter lå færgen ubrugt i lang tid . En og anden slog på , at nu , da jærnbanen og dampfærgen havde tabt nyhedens interesse , ville færgen vist nok blive brugt igen , når den kom 

67 
i gang . Det havde alligevel været sådanne gemytlige rejser . 
Kunne være . Svend betænkte sig . 
I tidens løb havde Cecilie , som nu var ved en snes år , udviklet sig i retning af skønhed . Men der var og blev noget eget vildtvokset over hendes former som over hendes natur . 
Hun havde altid gået noget sløset klædt ; en rift her og der , hælen ud af strømpen , håret uredt den ene dag efter den anden . Men pludselig foregik en forandring med hende ; hver dag mødte hun nu vasket , redt og pyntet . 
En og anden gættede på , hvad årsagen mon kunne være ; så vel kendte de hende , at de straks vidste , det måtte have en særlig årsag . Var der én , hun havde sine garn ude efter ? Og hvem ? Gud bedre den , der fik hende til kone ! 
Der var netop kommen en ny Karl til færgegården , en stor , undselig , tungdraget én . 
» Skulle det være for mig , hun pynter sig ? «  tænkte han . Ja , da syntes han , det måtte være så . Og den tanke gjorde ham lykkelig ; han var taget ud på færgegården alene for Cecilies skyld . 

han købte en sølvbrosche og forærede hende , så et par sko , så tøj til en kjole . Da var han færdig med et fjerdingårs løn , han havde lagt op . Men de gaver syntes ham vel anvendt ; thi nu var det kommet så vidt , at hun havde givet ham grund til at håbe , at når han en gang fik mod til at sige hende , at det var for hendes skyld , han var taget ud på gården , skulle hun blive hans . 
Men en dag , de var inde til kaffe , slog hun sig ned på bænken for bordenden ved siden af svend , hvor der var så lidt plads , at hun måtte sidde tæt ind til ham . 
» Her er bedre plads , «  sagde karlen rødmende og viste på det lange stykke bænk fra ham og ned til bordenden . 
» Jeg sidder godt her , «  sagde hun og rykkede tættere ind på svend , som nu hummede sig så meget , pladsen tillod .  » Er du ræd for at sidde ijævne mig ? «  sagde hun og så op på ham med sine mørke , dristige øjne . 
Dagen efter sad hun der igen . 
Idet karlen rejste sig fra bordet for at gå , sendte han hende et tungt blik . 
» Han lider nok ikke , at vi to sidder sammen , «  ytrede Cecilie , da han var gået , og hun og svend var ene tilbage . 
» Så , hvorfor vel det ? «  sagde svend , som måtte det være både ham og karlen en ligegyldig 

sag , hvor Cecilie tog plads .  » Men gå nu væk , jeg skal ud til mit arbejde . « 
» Nej , jeg går ikke ! «  påstod hun og så leende op på ham . 
» Så det gør du ikke ! «  sagde han mut , rejste sig og brød på . 
» Nej , jeg gør ikke ! «  hun tog omkring ham og forsøgte at holde ham tilbage . 
» Er du fra samlingen , pige ? «  sagde han rød i ansigtet og satte hende fra sig ud på gulvet . 
Men hun kom igen , klyngede sig op om ham , lo og drog , så brystet arbejdede , og hendes varme ånde slog ham op i ansigtet . 
Da hun i mørkningen gik ned over klinten , sad karlen dér med bøjet ryg og sænket hoved , hugende sig sammen over en genstand , som lå tværs over hans knæ . 
» Hvad er det med dig , Erik ? «  spurgte hun .  » Hvorfor sidder du her ?  . . . og med din bøsse ? Vil du skyde dig selv , menneske ! « 
Ja , han havde tænkt på det . 
» Hvorfor ? « 
Å , han havde fået en sorg , som ban syntes , han ikke kunne bære . 
Da vidste Cecilie , hvad det var for en sorg , og hun gav sig til at le højt . 
Han rejste sig tungt og gik op på sit Kammer , tænkte ikke på det hjerteløse i Cecilies latter , men følte sig bare så usigelig ulykkelig 

over , at hans dejlige drøm om , at hun skulle blive hans , var bristet . 
Siden Elise vokste lidt til , havde hun og Cecilie ikke været venner . Men nu var det slået om . Cecilie gjorde alt for at drage hende til sig . 
» Stakkel , «  sagde Cecilie og kærtegnede Elise ,  » du har ikke længer din mor til at hygge om dig ; men jeg skal være god imod dig . « 
Elise så tvivlende op på hende . Hun huskede , hvor ofte den samme hånd , som nu kærtegnede hende , før havde rusket hende i håret eller knebet hende i ørene . Noget som en gysning gik igennem hende og ikke den følelse af varme og velvære , der ellers følger kærtegn . 
Men det blev ved , dag efter dag : Kys og kærtegn ; aldrig rusk i håret eller kneb i ørene eller puf eller stød eller onde ord  .  .  . bare venlighed , ja , kærlighed . 
Da gav Elise sig omsider hen . Hun havde ellers altid søgt faderen , som i hende ligesom havde fundet noget af Margrethe igen ; men nu søgte hun lige så ofte til Cecilie . 
Huset tog Cecilie sig ivrigere af end før ; alt skulle være i orden , som hun nu forstod den . Tidligt og sent var hun om svend , som begyndte at føle sig vel . 

en gang , han kom ind til Nielses , roste han hende . Det var noget nyt ; han havde ellers ikke haft stort andet end ondt at sige om hende . 
Julie studsede .  » Er det så vidt ! «  tænkte hun og så forskende på svend .  » Vogt dig for det kvindfolk ! «  advarede hun . 
Han svarede noget , hun ikke ret fik meningen af ; men hun forstod det sådan , at han følte sig krænket på Cecilies vegne . Han rejste sig også straks og gik . 
Der forløb længere tid , og han kom ikke der i huset , hvor han ellers ofte var kommen , siden Margrethe døde . 
Niels spurgte ham hvorfor . 
» Det skal jeg sige dig , Niels : dig vil jeg gerne omgås , og vil du en gang imellem se ud på færgegården , skal du være velkommen ; men jeg skørter ikke om at stå under din kones opsyn . « 
» Nej , såmænd , «  sagde Niels forbløffet . 
» Den slags har jeg vel fået nok af , imens Margrethe levede , «  tilføjede svend . 
Men nu tog Niels mod til sig og sagde noget om , at svend ville komme til at angre det , hvis han slap Margrethe af tankerne , og at han og svend havde meget at takke deres hustruer for ; de havde lært dem , at der var noget bedre at leve for end det-gamle . 

svend smilede blot , men på sådan en måde , at Niels fik en følelse af noget som skam , og det førte en egen utryghed med sig , hvorunder fristelse var farlig . 
De havde truffet hinanden nede ved strandbredden  , hvor Niels gik og skrabede tang i bunke til en husmønning . 
Svend spugte , hvem der skulle køre ham tangen hjem . 
Å , det vidste Niels ikke så lige , — han havde også tænkt på at få den bjærget hjem med en trillebør . 
» Nej , det bliver for træls , «  sagde svend ;  » men du kan gå med mig op og få heste og vogn ; det skal ikke koste dig noget . «  han begyndte at gå . 
Det syntes nu Niels næsten var for meget og drev nølende bag efter svend . Da de kom op i gården , ville han gå hen og spænde for . 
» Lad karlen om det , «  sagde svend ;  » imens går vi ind ; du kan trænge til en styrkning oven på den tur . « 
» Nej , tak , jeg trænger ikke til noget og vil helst skynde mig . « 
» Å , du når det nok ! «  henkastede svend ;  » hvad om du nu skulle have slæbt det hjem på trillebøren ? « 
Ja , det var jo også sandt . 
» Karlen kah følge med ned og hjælpe dig . «   » Nej , det var da en skam at forlange . « 

» Fanden — den skam bærer vi nok ! «  sagde svend med noget af det gamle fald i ord og stemme .  » Værsgod ! «  han slog døren op . 
Cecilie tog imod dem , som var hun kone i gården . Efter spisen kom hun med kogt vand , sukker , rom og glas . Da hun atter ville have fjærnet sig , greb svend hende ved hånden :  » Nej , du skal lave punsen til os , det forstår du bedre end vi ; men tag dig også selv et glas . « 
Hun lo , hentede et vinglas og satte sig . 
De fik et par omgange og tog fat på en ny . Svends tale begyndte at blive lidt rå ; Cecilie sad og sled i ham og sagde , at han skulle tie , men hun gjorde det på sådan en måde , at det bare tændte . 
Niels følte sig endnu mere utryg ; men nu så han , der var ikke andet at gøre end lade stå til ; den hån , som svend nu ville kaste over ham , hvis han brød af , følte han sig ikke modig nok til at bære . 
Først da en times tid var forløbet , fik han lov til at gå . Han var da noget usikker i sine bevægelser ; heller ikke tankerne kunne han holde styr på , de blandede det ene imellem det andet ; men han troede nok , det var sikkert , at han til sidst havde set Cecilie sidde på svends skød og klinke med ham . 

rygtet om , hvad der foregik på færgegården  , sprængte snart ud iblandt folk og bragte skuffelse til dem , der havde håbet på , at Margrethes gerning skulle bære frugt . 
Allerede så kort tid efter hendes død var det kommet så vidt , at svend sad med en anden på skødet , og det den mest uværdige ! 
Svend var atter kommen i drift , og hvorhen det bar , skønnede snart alle . Dog var det ikke alle , der lagde skylden alene på ham selv ; flere mente , at havde Cecilie ikke været , var det ikke gået så ilde . Det kom for en del til at hedde , at hun havde forført ham . Men det , at han så let lod sig forføre , viste igen hans hang til det gamle , og i det lagde man hans skyld . 
Når svend nu af gammel vane søgte omgang med nogle af de folk , Margrete havde ført ham sammen med , mærkede han uviljen , der rejste sig imod ham . Også Margrethes slægt , som efter hendes død straks havde trukket sig mere tilbage og kun givet sig af med ham , når han selv søgte dem , lod ham forstå , at nu var det forbi imellem dem . 
Han følte det som en uret eller hån og begyndte derefter at leve på trods . 
Hans fæller fra ungkarledagene mældte sig nok en gang , og nu blev de ikke afvist . 
Svends fader , den , gamle hans færgemand , havde i den senere tid mest ligget til sengs og været som halv død for verden . Jo stærkere 

Margrethe havde præget livet i færgegården , jo mindre lyst havde han haft til at være med . Alderdom og livstræthed havde så hjulpedes ad og brudt ham ned . Ligegyldig for alt , hvad der foregik i gården , havde han ligget der inde i alkovesengens halvmørke . 
Men nu levede han op igen . Af hvert et vildt og støjende lag , de samledes til oppe i stuen , drak han nyt livsmod . Først fik han hovedet løftet fra puden , så kom han over ende , så helt op på gulvet . 
» Nu er det , fanden støde mig , værd at være med , «  sagde han og slog sig ned ved bordet ved siden af sorte Henrik , der , gammel og værk-brudden som han var , havde formået svenske Ole , som nu var giftet ind i hans familie , til at tage ham på slæb herud , at han endnu en gang kunne have den glæde at være med i et lystigt lag , inden han skulle lægge sig til at dø . 
Færgen var atter taget i brug , skønt der ikke var meget for den at udrette ; strømmen var nu én gang bøjet den anden vej . Et par passagerer , som havde fundet det for trivielt at gå lige hjem , var med i laget ; ligeså den tidligere omtalte gæstgiver , som efter det knald , fallitten havde sendt ham ud af skænkestuen med , var havnet som daglejer og fisker her ovre i en af strandhytterne , som svend havde ejet og for gammelt kammeratskabs skyld foræret ham . Og i kakkelovnskrogen sad gamle 

Jette og gumlede ; hun havde været syg i den sidste tid og så bleg og afkræftet ud , — hun havde også lidt nød , der hvor hun kom fra ; hagen dukkede dybt ned imod brystet , skutryggen skød sig endnu højere op imod nakken ; men med en stødvis , sjorrende latter gav hun til kende , at hun fulgte med i det , der foregik . 
Svend lagde ikke længer noget skjul på sit forhold til Cecilie . Der blev talt om bryllup , klinket og drukket på god lykke . Alle de , der her var til stede , blev på forhånd indbudt til at være med . 
» Jeg også ? «  spurgte Lars spillemand , en lille pukkelrygget én , som lå på sengen og hvilede sig ud . Han havde i tre nætter i rad spillet til Dans og nu drukket i halvdelen af den fjerde . 
» Nej , det går din pukkel forbi , for der skal synges salmer og ikke spilles og danses , «  sendte svenske Ole hen til Lars , der havde rejst sig over ende og nu stak i at le . 
» Du siger noget , Ole ! «  sagde han , skar en grimace og skævede hen til bordet ;  » Svend skal jo være bleven så gudfrygtig på det sidste . « 
» Ja , Lars , vel er jeg det , «  sagde svend ;  » men du kan jo gerne møde med trompeten alligevel ; det må være noget , der kan gjalde . Du kan vel blæse denneher salme :  » Jomfru , vil du med i skoven ? « 

» Det kan jeg , fanden spille mig ! «  og med hælen tremmende takten på fodenden af sengen begyndte han at synge med en stemme der var sprukken og usikker efter den megen nattesvir . 
» Tøv lidt , trompeten trænger til at smøres , «  sagde én og rakte et glas brændevin hen til ham . 
» Ja , det tror jeg også , «  sagde Lars , slog brændevinen i sig og tog så fat på ny . Men nu ville det slet ikke gå .  » Nej , vi må have en på en anden Melodi , «  råbte han pludselig og slog benene ud til siden , så han kom til at sidde på sengekanten .  » Vi må have  » Spillemandsvisen «  , det er så god en salme som nogen . Og uden videre huggede han i midt i visen : 
»  .  .  . Snart spilles der polka og snart galop , dej , da ; 
men lige glad svinger den hele Trup , hejdelide , lidelide , la . 
Der danser degnen med sin madam , dej , da , og præsten med fruen så pyntet og stram , hejdelide , lidelide , la . 
Der danser smeden med tunge sving , dej , da , og skræderen efter med lette Spring , hejdelide , lidelide , la .  . 

der danser pigen med roser på kind , dej , da , 
og karlen , som i roserne ser sig blind , hej delide , lidelide , la . « 
Dagen efter , da Cecilie kom op i Marken og kaldte Erik ind til middag , var han så underlig ; når hun talte i øst , talte han i vest . 
» Hvad er der dog med dig , Erik ? «  spurgte hun . 
» Det véd du jo nok , «  sagde han og så på hende med et par tunge øjne . 
» Å , dit sølle kræ , «  sagde hun og lo ;  » går du endnu og græmmer dig over mig . Det skal du ikke ; der er piger nok mig foruden . « 
» Ikke for mig , «  sagde han og drog et suk ;  » du er min eneste  .  . «  og pludselig fik følelsen sådan en magt over ham , at han tog fat på hende og ville drage hende ind til sig . 
» Er du fra forstanden , Erik ! «  skreg hun og stred imod . 
Men han brød på ; der var kommet noget eget vildt over det store , tunge menneske . 
» Du skal blive min , Cecilie ! «  stødte han frem med tung , sløret stemme ;  » jeg véd , du holder af mig  .  .  . det er bare færgegården , der har forført dig  . . . å , Cecilie , Cecilie  .  .  . ! « 
» Slip mig ! «  skreg hun ;  » der kommer svend ! « 
Det gav et sæt i ham , og han kom til besindelse , modet var brudt , armene faldt slapt 

ned , og han så sig sky om  .  .  . imens sprang hun leende fra ham . Svend var der ikke . 
Et stykke bag efter hende drev han ind . Da de havde spist , kaldte han svend til side og fik lov til at rejse . 
Hen imod aften gik han med sin bylt klæder op ad strandvejen til et gammelt , forfaldent boelsted . 
En aldrende kvinde med tunge ansigtslinjer og store lemmer stod ved brønden med en vandspand draget op på randen og så efter ham , da han kom . 
» Ja , nu kommer jeg så , mor , «  sagde han træt og modfalden . 
» Nu er det altså afgjort mellem svend og Cecilie , «  sagde hun uden nogen indledning . 
» Ja , bryllupet er nok berammet , «  svarede han med grådsitrende stemme . 
» Jeg véd jo nok , det gør dig ondt , Erik , «  sagde hun medfølende ,  » men den sorg kommer du vel over , og jeg siger nu gud ske lov for , at du ikke fik Cecilie at drages med , for hun er en skidt kvind . Det var ondt gjort af hende at gå og holde dig for nar , og kan jeg ved lejlighed få hævn over hende , skal jeg ikke spare hende . « 
Erik forsøgte at forsvare Cecilie ; men da blev moderen vred . Hårdhændt tog hun spanden og bar den ind . Han fulgte nølende efter . 

» Hvad vil du nu ? «  spurgte hun noget hårdt , da de var kommen ind . 
» Må jeg blive her hos dig ? «  bad han ydmygt . 
Da så hun på ham med milde øjne .  » Ja , det må du , Erik ; og vi to skal have det rigtig godt sammen . «  hun strøg ham med sin ru hånd over håret . Han så op på hende med det storskårne , tunge ansigt i grådtrækninger . 
Om efterhøsten stod svends og Cecilies bryllup ude på færgegården . Der blev ikke sparet på drikkevarer . Klynger af berusede gæster sad om bordene og larmede . 
Spillemændene var snart fra samlingen . Dansen blev noget vild den nat . 
Men netop da det omkring ved midnat var på det højeste , og mange par , deriblandt brudeparret , var midt oppe i en fejende wienervals , kom et stygt ansigt til syne ved et af vinduerne og skreg ind :  » Gården brænder ! « 
I næste nu kom alle gildesfolkene tumlende ud , nogle igennem døre , andre igennem vinduer . Jammerråb lød ud i den lune , dunkle nat . 
Men da de kom ud , var der ingen ting at se . De søgte gården rundt ; men der var ikke 

ild at opdage . Nogle løb ind omkring på lofter og lad ; men ingen ild dér heller . 
En efter anden kom nu folk ind igen , uhyggelig til mode . Det hele kunne have været en utidig spøg af en eller anden galning , som havde fået fat i en maske . Men det kunne også være en trusel ; og hvem vidste så , når ilden blussede op over hovedet på dem . Nogle syntes , ansigtet skulle have en fjern lighed med Birthe Jakobs , Eriks moder , ligeså stemmen ; men hvad skulle hun dér ? tænkte de og tav . 
Spillemændene tog atter fat . Men der blev kun nogle enkelte par til at danse ; og de faldt straks fra , da ikke flere ville være med . 
Den nat blev der ikke sovet i færgegården . Ordene , der blev råbt ind igennem vinduet , lå som en rædsel over gården , puslede i hver krog , kiggede spøgelseagtigt gennem dørsprækkerne . Bare øjet lukket i en kort slummer , straks borte i uhyggelige drømme om ild , og så op fra drømmen i angst ; blot en usædvanlig lyd udenfor , straks troede de' , at nu kom det . 
Med dette uhyggelige forspil begyndte svends og Cecilies samliv . 
Og hvad der fulgte på , blev heller ikke lyst . 
Svend havde tænkt , at nu skulle han  » til at leve igen «  . Og det gjorde han så vel , at færgegården snart genvandt sit gamle rygte . 
Men ingen havde ventet det anderledes , så det faldt som af sig selv , at det blev sådan . 

hvor hen ad svend atter styrede , havde alle set ; og Cecilie kendte de . 
Havde nogen håbet ,' at svend skulle være bleven så vidt forædlet under Margrethes indflydelse , at han ville styre frem ad den vej , hun Havde villet , så var det nu endt i bare opgivelse . 
Hvad Kristense havde virket , var som sporløst forsvundet i denne hob af ryggesløshed , — hvad Margrethe havde virket ligeså . To liv ofrede , og endnu dog lige vidt ! 
Nej , der var jo ikke noget at håbe på ! 
Og så lod man som i gamle dage igen færgegårdsfolkene sejle deres egen mørke sø , kun henvendende opmærksomheden på dem , når det en gang imellem gik vildere til end sædvanlig . 
Julie , som først ved Margrethe og siden ved det , der var talt dem imellem , følte sig bunden til Elise , og som , før Cecilie blev kone i gården , havde taget sig en del af hende , søgte at holde forholdet imellem hende og sig vedlige . 
Men Cecilie lod hende så tydeligt forstå , at hun ikke anså hende for at have noget på færgegården at gøre , at hun efter et par besøg fandt det rettest at trække sig tilbage , så meget mere som svend også ved given lejlighed lod hende forstå , at han nok kunne opdrage sin datter selv , sådan som han  » ville have hende «  . 

Elise , hvem Cecilie , så snart hun fik fast fod i gården , atter havde forandret sin opførsel imod , holdt sig helst til Julie ; og da denne ikke længer måtte komme på færgegården , gik hun til hende , først åbenlyst , men da Cecilie forbød hende at gå , så i smug . Da hun kom i skole , faldt hendes vej just tæt forbi huset , og der var da god lejlighed til på hjemvejen at gøre et lille besøg , uden at Cecilie kunne ane det der ude , hvor hun ingen andre skolebørn så , af hvem hun kunne tage mærke på tiden , de blev fri i skolen . 
Det var dog ikke nogen ublandet glæde , Julie havde af Elise , og det var kun med ængstelse , hun tænkte på sit løfte til Margrethe . Det kom hende stundom for , som sagde en stemme hende , at hun skulle lade Elise sejle sin egen sø , det blev kun til sorg og ulykke , hvis Alfred blev bunden til hende . Og da var hun også til sinds at gøre det . Men når det skulle til at være alvor , kunne hun alligevel ikke for Margrethes skyld . 
Siden Elises sygdom havde Alfred syntes bedre om hende , ikke fordi hun var bleven stort anderledes , men fordi mindet om hende fra den gang , hun fin og bleg lå i sengen , og han gik i angst og ventede på døden , som skulle komme og tage hende bort fra jorden , endnu kastede en egen glans over hende . Og inden den svandt , havde drengen nået den alder , 

da det første svage pust af erotik gik igennem sindet ; og nu følte han sig bunden til hende ved denne følelse , stærkere end ved noget andet . 
I de første to—tre år efter konfirmationen vedblev Elise , trods stifmoderens gentagne forbud , at komme hos Nielses . Men siden blev besøgene sjældnere , og når hun da kom der , satte hun altid huset i sådan et underligt oprør og henviste ofte med en slags stoltheds-følelse til , hvad de tog sig for på færgegården , hvor det gik endnu mere støjende til . 
Hun havde begyndt at finde behag i livet derude , var nu for voksen og for rap til , at Cecilie kunne magte hende , så hun lod hende mest gå og skøtte sig selv , og det liv huede hende . 
Hun gik for at være en skønhed , lagde an på at klæde sig pænt , skønt hun ikke havde nogen stor Sans for , hvad der var form- og farveskønt . Trods hendes unge alder begyndte allerede nogle af de 17—18 årige gutter at  » se efter hende «  . Der var god anledning for dem til at mødes med hende ved en gang imellem at slå et lille sving ud til færgebroen , hvor hun og hendes halvsøskende ofte holdt til . 
Alfred , der nu af sine forældre , som på lidt nær havde opgivet Elise , ikke tilskyndedes til at søge hendes selskab , men ellers for øvrigt havde frit valg , som han ikke altid var enig med sig selv om at benytte , da Elise snart drog , 

snart stødte ham fra sig , begyndte også at søge derud . 
De andre brød på for at blive den første hos Elise . Men han holdt sig som oftest for sig selv og gik og rugede over sine modstridende følelser . For de andre gjaldt det nu bare om at erobre en plads ; for ham gjaldt det noget helt andet . På gammelt venskabs regning kunne han have gået lige hen og sat sig nærmest hos hende ; men han gjorde det ikke . 
Alfred var godt ævnet og havde begyndt at tænke over et og andet . Drengefølelsen , som tilbedende havde stået på afstand , havde begyndt at udvikle sig hen imod mandens , der ville gå nærmere , favne og eje , så nu kunne han ikke skyde det rå til side og bare tage det sarte , fine , bløde , som levede i drømmene , men han måtte tage hende helt som hun var eller også lade hende fare , og det gav meget at tænke over . 
Men en gang , de var flere unge samlede ved færgestedet , var han gået fra dem og havde lagt sig afsides i et klinteskår og stirrede drømmende ud over vandet , som under en monoton buldren kastede død-søer imod land , og da kom Elise helt uventet løbende ned til ham . 
» Så , lad dem nu lede efter mig , så længe de vil , «  sagde hun forpustet og smed sig i græsset ved siden af ham . 

hvor fandt han hende ikke betagende , som hun lå dér , fyrig og varm , skøn i sin atten-årige , knoppende friskhed , med det mørke , glitrende hår i fyldige flætninger og den lyse sommerkjole foldende sig let om de velformede lemmer . 
Det at eje hende måtte blive virkeliggørelsen af ungersvendens lyseste , dejligste drøm om kærlighedslykke . 
Alt det mørke , der lå bag ved , alt det ville , uopdragne i hendes sind , som hans forældre havde frygtet for og også indgivet ham frygten for , gled bort som natskyggerne , når solen kommer , og fuglesangen toner fra vår-grønt , dugvådt løv . 
Alt , hvad han fandt , der kunne have stået hindrende imellem ham og hende , ville han over , han følte sig draget til hende ved en magt , der ikke længer spurgte om vej , men nu ville tværs over alle hindringer . 
Nu var der for ham blot ét tilbage : dette , at hun blev hans . Til det skulle nu alle tanker og drømme vende sig . 
De sad en stund og talte sammen . Det var længe siden , de havde vekslet tanker med hinanden  ; men også i den retning betog hun ham ; han fandt , at der var kommet langt mere alvor og ynde over hendes tankeliv . 
Om hans forældre så hende nu ! tænkte han ; skam skulle de da få , om de forskød 

hende ! Enhver kunne jo se , at hun stod højt over hele det andet ugudelige slæng oppe i færgegården ! skulle han tro . 
» Hvorfor kommer du aldrig op på færgegården nu ? «  spurgte hun , da de havde rejst sig for at gå hen til de andre . 
Å , det vidste han ikke så lige , — men nu skulle han komme . 
» Ja , gør det . « 
Kort tid efter var han på færgegården , og dette gentog sig nu ofte . 
» Mon det så alligevel skal være hende ? «  sagde Niels en dag til Julie . 
» Det ser jo ud til det , «  svarede hun og følte for første gang hele vægten af det løfte , hun havde givet Margrethe . 
Med svend var der foregået en forandring i den sidste tid , dog ikke derhen imod , at han førte et skikkeligere liv . Undertiden slog han sig endogså stærkere løs end nogensinde før , men da ligesom for at døve en skjult smerte ; bag efter kunne han gå mørk og tavs omkring , grundende på noget . 
I erindringen levede sange og salmer efter Margrethe ; Elise , som sang godt , havde lært et par af dem , og dem led svend nu gerne , at hun 

sang , bad hende også undertiden derom , når de sad ene , og Cecilie ikke var i nærheden . 
Cecilie sang ofte , men havde sine egne viser , helst af den slags med dristigt eller slibrigt indhold . 
Elise spurgte en gang , om hun ikke kendte andre . 
Å , jo , men var vel det ene ikke lige så godt som det andet ? 
» Da synes jeg bedre om dem , min egen mor sang . « 
Hos Nielses havde svend ikke været i adskillige år . Men nu kom han igen . Da ville han gerne tale om Margrethe , men var ellers den gamle . 
Så meget forstod de dog af hans færd , at han syslede med minderne om hende , og at det var begyndt at dæmre for ham , at den vej , hun havde villet føre ham , var anderledes lys end den , han nu færdedes på . 
Dog gav han sig ikke til at kæmpe imod det , der atter havde draget ham ind i mørket ; det syntes ham ugørligt at komme fra det . Blot denne vågnende erkendelse af , at der var noget bedre til , — men noget , der for ham var uigenkaldelig tabt med Margrethe . 
» Ja , det er beklageligt , at Margrethe skulle gå bort så tidligt , «  faldt ordene en gang , som de så ofte var faldet før ;  » alt lovede så godt , — og nu ligger han der igen . « 

det var ved et kristeligt møde , straks efter at det var sluttet . Nogle mænd og et par kvinder stod for sig selv og talte sammen . De havde netop spurgt , at det for nylig ved et gilde ude på færgegården skulle have gået rent ustyrligt til . 
» Ja , «  svarede en anden ,  » havde hun levet , var det ikke mere kommet så vidt . « 
Men den ene af kvinderne , en lys én med udtryksfulde øjne og et stærkt minespil , drog et suk , tog ordet og sagde , at hun turde ikke stole på , det var blevet anderledes ; de havde jo'set svend falde , efter at han første gang var kommen til rejsning ; kunne han falde første gang , kunne han vel have faldet den anden med . 
Og en høj , storlemmet mand , som stod ved siden af hende , der sidst havde talt , fortsatte :  » Hvert vil sin vej , og det er ikke let at drage det nogen anden ; — det har vi prøvet , «  føjede han til for sig selv . 
» Nej , vi kender jo de færgegårdsfolk , «  sagde en anden ;  » der er en ond rod i dem ! « 
Flere blandede sig nu i samtalen . Alt det , der vidnede imod svend , blev draget til minde , og under vægten af dette måtte han synke , han og hele hans ryggesløse slægt . 
Uden at de havde mærket det , var hans . Fjorddal , som netop havde talt ved mødet , nærmet sig og stod nu og hørte til . 

» Nej , kære , dette er galt , «  afbrød han så højt , at de fleste af dem , der endnu var tilbage i salen , hørte det . 
De , som havde samtalet , studsede ; flere af de andre begyndte at lytte . 
» I bedømmer ham efter det , han er i forhold til andre , som er nået videre ; men det er fejl . Husk på , hvad han er kommen af . « 
Ja , men var det ikke også netop det , de huskede på , — og netop det gjorde det så håbløst , syntes de . 
» Nej , netop det giver mig håb , «  satte han lige imod . 
Sikkerheden i hans ord slog dem , så ingen sagde noget imod , men ventede blot på , hvad der ville følge efter . 
» Svend er ikke kommen langt , men han er dog nået til erkendelsen af , at der kan leves et liv med højere mål end det , han lever nu . « 
» Ja , men hvad nytter det , når han ikke forsøger at leve det ? «  indskød kvinden , der før talte . 
» Jo , «  svarede han ;  » thi dertil er ingen af de andre før ham nået , så det er en fremgang . Han er den første , der er nået til erkendelsen ; den anden forsøger at leve derefter , når måske blot til viljen og små forsøg , men den tredje går atter videre . « 
» Det har lange udsigter , «  sagde hun noget modløst . 

» Tilværelsen spænder over endeløse tider og rum , den , som styrer dér , har ikke hastværk , «  sagde han rolig .  » I dag et frø , først om tusende år en skov . « 
» Undertiden har han det dog , «  kom hun igen , nu mindre modløs . 
» Hvornår ? « 
Ja , hun tænkte da på dem , der pludselig var bleven omvendt til kristendommen . 
» Mener de da , at omvendelsen , hvis der •ellers skal være nogen sandhed og styrke i den , kommer som et lyn fra klar himmel , om det end stundom synes så ! tror de ikke , den er forberedt for den enkelte , som for folkeslagene i det hele ! « 
Hun smilede noget vantro , men turde ikke vove sig ud med en modsigelse . 
» Først efter mange århundreders forberedelse , imens troen på de gamle guder tabtes , blev vi nordboere kristne , «  tilføjede han efter et øjeblik at have ventet på indsigelse . 
Men førnævnte mand , som flere gange havde gjort nogle tunge tilløb til at lægge et ord ind , sagde nu efter først at have henledet tankerne på færgegårdsfolkene :  » Da synes jeg , det ser noget håbløst ud . « 
» Det er ,også det , jeg synes , «  indskød kvinden og drog et suk . 
» Flygtigt set gør det så , «  svarede hans fjorddal ;  » men nøjere betragtet bliver det noget 

andet :  » En dag frem , når vinteren ligger lang og knugende tung over naturen , hvad er vel det ! den går ligesom resultatløs forbi ; og dog , — én dag efter anden vil en gang række ud til enden , •— det går dog imod sol og sommer . « 
» Å , ja , «  sagde manden og ville nok have tilføjet noget mere ; men inden han på sin tunge vis fik det samlet sammen , faldt kvinden ind :  » Imens græsset gror , dør horsemo’r . « 
Ja , det var netop- sådan noget , han også tænkte på . 
» Hovedsagen er jo dog den , at det gode , det ædle sejrer , om end ad lange omveje , «  sagde hans fjorddal som svar på kvindens bemærkning . 
» Ja , naturligvis , «  svarede hun lidt uvis .  » Men vejene kan vel også tænkes for lange ; — det tror jeg nu ikke er guds mening . « 
» Har du da ikke evighedshåbet  .  .  . ? «  spurgte han og ville have tilføjet noget mere . 
Hun rettede sig op og afbrød ham krænket :  » Tvivler de også om det ? nej , da har vi to ikke mere at tale sammen om ! «  hun ville straks have gået . 
Men han lagde sin hånd på hendes skulder , holdt hende tilbage og sagde , idet han så hende glad ind i de af krænkelsen glødende øjne :  » Nej , sidst af alt skulle jeg tvivle om det . Men de afbrød mig ; jeg ville have tilføjet : hvad 

vil de med evighedshåbet ? hvad trøst ligger der i det ? « 
Hun så spørgende på ham . Skulle hun ikke vide det ! Naturligvis den trøst , at i evigheden skulle vi nå til at leve så lyst og ædelt et liv , som vor længsel stod til , men som vi ikke nåde her på jorden ! 
» Netop for det samme håber jeg også på evigheden . Men så er vi jo enige om de lange veje , vi to , «  sagde han mildt ,  » thi det må rigtignok kaldes lange veje , når de går helt ud over død og grav . « 
Hun blev stående noget forvirret og vidste intet at svare . 
» Så tænker jeg , du også tør håbe noget for svend og hans slægt , om det nu ikke går fremad for dem med kæmpeskridt . « 
» Å , ja  .  .  . «  svarede hun stilfærdigt og så mere glad ud  .  .  . 
Derpå gik hver til sit . 
Men nogle dage efter var der én , der noget kejtet bankede på hans fjorddals dør , og da han åbnede , var det den samme mand , der havde været tilstede under hin samtale . 
Han hilste forekommende og bad manden sætte sig . 
Denne takkede , men begyndte med en noget ubehjælpsom henvisning til nævnte samtale , hvorefter han satte sig . 

» Var der måske noget mere , de ville have haft frem , «  hjalp hans fjorddal ham . 
» Ja , der var , «  kom det nu friere . 
» Og hvad er så det ? « 
Ja , han havde nu noget tungt ved at udtrykke sine tanker . Men det var da noget med svend og Margrethe  .  .  . Han syntes alligevel , det var så trøstesløst , —• ligesom det alligevel var det slette , som skulle få magten ; —svend var jo ikke så vidt som i Margrethes dage . 
» På en måde ikke , «  svarede hans fjorddal eftertænksomt , —  » men på en anden måde er han videre . Livet her har sine  » tunge skæbner «  , fordi intet er fuldkomment , men ret set på er de vistnok ikke så tunge , som det antages ; jeg mener : hvad de røver på den ene måde , giver de igen på den anden . « 
Manden , som havde siddet og set ned for sig , så spørgende op . 
» Ja , de forstår mig måske ikke endnu ; men jeg skal nøjere forklare , hvad jeg mener . De véd jo , det hedder : et godt ord finder et godt sted , «  og jeg er ikke i tvivl om , at jo Margrethe har haft indflydelse på svend , så vist som det var den gode sag , hun kæmpede for . Men jeg tror ikke , at han var kommen så vidt , som det så ud til ; ja , jeg mener egentlig rent ud : han var det ikke . Her gælder igen det om de lange veje . Det liv , som svend i den tid levede , var ikke hans , men Margrethes . Det 

havde ikke sådan trængt sig ind , at det var blevet til en trang i ham selv ; det bevises derved , at han slap det , så snart hun og det første smertende minde efter hende var borte . Nu derimod er han kommen til erkendelse af , at det liv , han levede sammen med hende , var det lyseste . « 
» Denne erkendelse , «  — indvendte manden spagfærdig ,  » jeg synes , den er så umådelig lidt imod det andet . « 
» Ja , men kære , hvad tror de da det nytter at leve et liv , som en anden bærer og står til ansvar for . Der leves meget på den vis ; det kan se ret lyst ud , sådan et liv ; men fører det ikke videre , er det kun et genskin og slukkes med den , det udgår fra . Kun det , som er blevet erkendelse og har affødt en bestemt sjælelig trang , har blivende livskraft og går over i slægten . « 
Manden rejste sig , drog vejret tungt og sagde :  » Ja , livet er jo ikke let at fatte ; én forstår knap , hvordan han selv er vendt . Men nu tak for samtalen . « 
» Ja , ikke noget at takke for , «  sagde hans fjorddal og så ham forskende ind i øjnene ;  » De har nok kun haft liden glæde af den . « 
» Å , jo , «  svarede han spagfærdigt :  » det kommer nok , når jeg først får tænkt noget mere over det . «  han bød farvel , gik til døren , bad forstanderen undskylde , at han havde lagt 

beslag på hans tid , men havde endnu noget at sige , som han ikke kunne få begyndt på . Han stod og drejede hatten imellem fingrene med blikket sænket og bævrende læber . 
» Var der noget mere ? «  spurgte den anden mildt . 
» Ja , der var lidt mere endnu . « 
» Så sig bare frem ! « 
Ja , da var det jo det , at han havde en datter , Jensine , hans eneste , som nu var omkring ved fjorten år ; hun var en underlig forvildet én . Han og hendes moder havde opbudt alt , hvad •de ævnede , for at lede hende ind på en roligere vej , men uden at det havde frugtet . Hun syntes at udvikle sig blot til det værre . Og nu var de bleven angst for , hvordan det skulle ende med hende . 
I det samme hørtes nogen i forstuen , flere , som tørrede skotøjet af på måtten . 
» Så må jeg gå , «  sagde han skyndsomt og famlede med hatten . 
» Nej , vi må tale mere sammen , «  sagde hans fjorddal . 
» Å , de er vel træt af mig , «  sagde manden noget modfalden . 
» Vist ej , — tvært imod ; jeg vil gerne tale noget mere med dem . «  han så ud igennem gluggen i døren .  » Det er elever , som formodentlig vil betale . Dem er jeg straks færdig med . Vent så længe ; kom her og sæt dem . « 

» Nej , så vil jeg heller komme en anden dag . « 
» Som de ønsker ; men kom så . « 
» Tak , ja , så kommer jeg også . «  han stod med hånden på dørgrebet . 
» Men det er sandt , jeg véd ikke deres navn . « 
» Erik  .  .  . « 
» Var hun deres kone , den af kvinderne , der under vor samtale ved mødet førte ordet ? « 
» Ja . « 
» Da har de en vakker kone , Erik . « 
» Ja , det har jeg , «  sagde han , og det lyste over det storlinjede ansigt som sol over agre . 

Iv . 
Fordi Elise havde begyndt at nynne moderens sange efter , tænkte hun ingenlunde på at følge i hendes spor , dertil var livet på færgegården alt for vildtskydende friskt og hun for fuld af utæmmet , overgiven livslyst . 
Hun var kommen op i et stærkere og stærkere jag med den mest støjende , forvildede ungdom . 
Alfred fulgte . 
Der gik halvandet år efter mødet i klinte-skåret , og endnu havde han ikke fået mod til at tale med hende . Men så vidt han kunne skønne , havde hun ikke kastet sine øjne på nogen anden , og i visheden om dette kunne der gro skyhøje håb for en drømmende yngling . 
Han kom mere og mere på færgegården . Livet derude tiltalte ham ikke , men det havde dog indvirket så vidt på ham , at han begyndte at finde det noget stille og indestængt hjemme . Han kunne have haft lyst til at se nogle af de 

unge hos sig , som han mødtes med på færge-gården , men havde blot ikke mod til at byde forældrene det . 
Kammeraterne , som vidste , hvordan det stod til , lod i den anledning af og til falde ord om hans forældre , der sårede ham . Men de følte sig siden brøstholdne ved tanken om , at de havde  » taget ham fra de gamle «  , — en tanke , der , når den kom til orde , sårede ham endnu dybere . Han ville ikke være  » taget «  ; i alt , hvad han tog sig for , levede den tanke , om end uklart , at det var ham , der skulle  » tage «  noget med sig ud fra uhyggen i færgegården , — tage Elise med sig op i et liv , der ikke alene stod over det i færgegården , men også over det i hjemmet . 
Lars spillemand , som allerede var en ældre Karl , men var forelsket i Mathilde , en af de pur unge tøse , der var med i laget , drog , skønt der for alle andre at se kun var lidet håb for ham om at vinde hende , trøstig afsted efter elokken med sit elskovsblødende hjerte under det fladt-formede bryst og rævebælgen med violinen over puklen . Han gav gratis musik når og hvor og så megen , de ville have , så der var ikke dyr-på Dans . 
Oftest holdt de styr på færgegården . Der havde de fri tøjle og plads . Svend lod blindt hen stå til og lagde sig ikke imellem , så lidt som Cecilie , der trods den lange hale af børn , hun havde efter sig , gerne tog en Dans med . 

det var sjældent , man hørte noget godt fra færgegården , og dette slæng af en ungdom , der fulgte de gamle i sporet og lod alle ville lyster have så temmelig fri tøjler , skulle ikke hjælpe til at gøre det bedre . 
Især blev det dog lagt Alfred til last , at han havde sluttet sig til dem . Hvad det var , som drog ham med , var man klar nok over og vidste fuldt vel , at det var en stor magt . Men man havde dog ventet af ham , at han ikke for Elises skyld ville lade sig drage med op i dette forvildede liv . 
Nå  . . . men de kendte jo hans far , som også let lod sig friste til at skeje ud  . . . og hans mor , hun havde nok i sine unge dage heller ikke været ræd for at gå med lidt over stregen ; adskillige huskede på hende fra den tid . 
Forældrene , som aldrig følte sig helt løst fra forholdet til Elise , og som havde i minde , hvordan det var gået dem selv , så ikke så mørkt på sagen og skød den som oftest endnu derhen , at var det  » Guds vilje «  , de to skulle have hinanden , så havde han jo også magt til at vende alt til det gode ! 
Men det hindrede dog ikke , at de med ængstelse tænkte på Alfreds fremtid og var mest glade , når Elise havde mindst magt over ham . 
Det var jo dog , når alt kom til alt , ikke let at udforske guds skjulte råd ; de så jo , at 

han lod mange falde som ofre uvist for hvad , — og om nu Alfred skulle være en af dem ! 
Skulle de alligevel ikke advare ham ? — eller måske lægge sig mellem ham og Elise ? I mørke tider kom disse tanker stærkt over dem . 
En aften , Alfred var på færgegården og kom ud for at køle sin hede pande , stod der en mand i den spredte lysning fra et af vinduerne til stuen , hvor der dansedes . 
» Er det dig , far ? «  sagde han og studsede . 
» Ja , «  svarede Niels , og der var en egen tung klang i stemmen . 
» Hvad er det ? «  spurgte Alfred ; men han vidste det . 
Inde fra stuen lød ville råb , hvin og latter . To karle var kommen op at skændes , så op at slås , mest dog nok for spøg , skønt den var noget grovkornet ; igennem et åbent vindue så de , hvordan næverne fægtede i luften . Lars spillemand filede løs på en galopade , som to-—tre par dansede i et hjørne af stuen , så pigernes skørter sås vildt flagrende igennem støvtågen , de hvirvlede op fra det urene gulv . 
» Det går syndigt til her , «  sagde Niels mørkt . 
» Å , vel ikke mere end andre steder , «  svarede Alfred usikkert . 
» Ja , da så det sort ud i verden , «  sagde Niels og vendte sig fra vinduet .  » Vi hører også om stygge slagsmål , der er nok en gang for 

nylig blevet brugt kniv  . • . Går du med til sådan noget , Alfred ? « 
» Nej , «  svarede han såret . 
» Dog ikke ; — men drukket har du , og det er nok ikke første gang , — og så véd du ikke selv , hvor længe det varer , inden du går med i det andet . « 
» Du har selv været med her , «  værgede Alfred sig . 
» Derfor véd jeg også , hvor stor faren er . « 
» Før har i ikke sagt noget imod det , «  værgede Alfred sig på ny . 
» Nej , — men nu ser vi , det er galt . « 
» Der . var nok meget galt , hvis i skulle råde , «  sagde Alfred bittert . 
» Nu skal du ikke blive vred , Alfred , for jeg kommer kun til dig i det gode , «  sagde Niels stilfærdigt .  » Din mor og jeg har talt om det , og så syntes hun , at jeg skulle gå herud og se , hvordan det gik til , inden vi sagde noget til dig . Men kan du ikke blive herfra , så i guds navn gå herud ; vi skal ikke lægge dig hindringer i vejen . — går det galt , vil vi håbe , at Vorherre véd en udvej for dig , «  føjede han til som for sig selv og gik langsomt bort . 
Alfred stod og så efter ham , til han blev borte i mørket , lyttede , til lyden af hans trin døde hen . Gråden havde villet være frem , men da faderen var borte , kom harmen og drev den tilbage . 

hå , de behøvede vel ikke at passe på ham som på et barn ! tænkte han . De skulle vide , med hvilke tanker hun gik ud på færgegården  ! de var vel nok en god del renere end dem , faderen før var gået derud med ! Men sådan var de ! 
Han gjorde et kast med hovedet , som ville han ryste noget af sig , vendte sig kort om og gik ind . 
Nogle af karlene havde slået sig ned ved et bord ; et par piger ind imellem , der iblandt Elise . De støjede , sang og drak Puns . Elise stod for skænken ; hun havde nu så længe drukket til , at hun var noget ør i hovedet . Alfred slog sig ned ved siden af hende ; hun drog med den ene hånd et fyldt glas hen til ham , imens hun stak den anden ind under hans arm og hviskedee fortrolig til ham . 
Han havde ellers sat sig for , at det skulle være nok for i aften . Men dette fristede ham for stærkt . Og hvad — om han nu drak lidt over stregen , bare for at vise forældrene , at han ville gå på egen hånd ! Jo , jo , det kunne være godt nok , at de fik det at vide  . . . Og så bagefter skulle han vise dem , at han endda var Karl for at stå , hvor faderen faldt . 
Og så drak han . Det gik en god stund . 
» Nu skulle far og mor se mig , «  tænkte han . Men da syntes han , at stuen begyndte at gå , — rundt , på kant , op og ned . 

han sad og holdt sig fast ved bordkanten , vogtede ængsteligt på hver en bevægelse , turde næppe dreje sig på stolen af frygt for , at slingringen skulle blive værre . Det var som søgang . Lugtede det ikke også ordentlig af hav ! Jo , vist så ; han sejlede , sad og holdt sig fast ved toften . Og dér stak jo færgen sit brede skrog frem af bølgebruset , overhalet og fortærsket , — og svend lå og rodede med store , smudsige næver imellem gammelt tovværk og bandede over , at han ikke kunne finde noget at tætte en læk med , som måtte tættes eller færgen gå under . Og se dér , du frelsens gud ! Elise var med på færgen , stod og råbte til Alfred om hjælp ! — — ja , ja , du velsignede , nu skulle han komme ! Men så ville båden ikke afsted , og da han sprang ud og ville svømme til hende , sank han  . .  . 
Ud på natten fulgte et par af karlene ham hjem . 
Han sov tungt til langt op på formiddagen . Da han vågnede , var moderen ved sengen , men hun lod , som ville hun blot rette ved puderne . Der var et eget sørgmodigt drag over hendes ansigt , men hun sagde ikke noget . 
Det var trist , gråt vejr . I stuen var der endnu halvmørkt , da han kom op . Det gav ny tung stemning til den , han var vågnet i . 
Moderen tav fremdeles om det , der var hændt ; heller ikke faderen sagde noget ; og det 

var Alfred dem taknemlig for . Han havde tænkt sig , at han ved sin adfærd om aftenen skulle belære forældrene om , at han var Karl for at gå på egen hånd ; men det var faldet ud til nogetnær det modsatte , fandt han nu , da han var kommen til besindelse . Han havde jo blot øget deres tvivl om , at han kunne stå for fristelserne ude på færgegården , — følte også selv , at det nok også var dem , der havde haft ganske løseligt tag i ham . 
Der gik nogen tid , og han ville ikke på færgegården ; han skammede sig for forældrene — og for Elise . 
Skønt han ikke havde gjort sig skyldig i noget , der stred imod det æresbegreb , der gjaldt på færgegården , havde han dog , netop fordi det stred imod hans eget , følelsen af , at det havde sat en skamplet på ham , selv i Elises øjne , — hun , der dog selv havde fyldt hans glas og klinket med ham ! Han følte , at der måtte gå nogen tid , inden han fik mod til at gå til hende . 
Forældrene benyttede lejligheden til at få ham ind på tanken om at rejse ud og tage sig en plads , og de havde hermed den bagtanke , at det måske kunne føre til , at han glemte Elise . 
» Du er snart 24 år , så det er vel ikke for tidligt for dig at få taget fat på noget , «  sagde faderen .  » Huset her er for lille til at 

holde Karl på , «  tilføjede han på sådan en måde , at Alfred blev skamfuld . 
Tage fat — det var jo sandt : her havde han gået og drømt og drevet ! Han måtte ud ! Pligtfølelsen kom så stærkt over ham , at han syntes , han øjeblikkelig måtte afsted . Men hvorhen ? 
Da fik han at vide , at der hos hans fjorddal var plads for en ung Karl , som havde lyst til at deltage i enkelte fag på skolen og så til gengæld yde noget arbejde i den øvrige tid . Det var netop en plads for ham , syntes han , gik straks over på skolen , var heldig og fik pladsen , som skulle tiltrædes snarest muligt . 
I en hast fik han sine sager ordnede og så afsted . Faderen kørte for ham ; moderen stod udenfor ved husgavlen og så efter dem , til vognen kom ud af syne , gik derpå glad nynnende ind . 
Det var kommet så brat over Alfred , at han ikke havde fået tid til at tænke sig om . Først da han igen var i ro , kom det . Hvad blev det nu til med Elise ? Sådan som han var gået fra færgegården sidst ! Og nu var han rejst bort uden at hun vidste det mindste derom ! Hvad måtte hun tro om ham ! Kunne hun tænke andet , end at han netop ville bort fra hende ! Og gud skulle dog vide , at han ikke ville noget sted heller end til hende ! 
I den første tid var der en længsel , en uro over ham , så han ikke kunne stilles ved noget , 

men syntes , at enten måtte han straks hjem igen i nærheden af Elise , eller også ville han rent gå til grunde . 
Men alt det ny , det usædvanlige , han var kommen op i , begyndte snart at øve sin indflydelse på ham . Der var livsfriske , begavede Karle , som han fik lyst til at være kammerat med ; der var vakre piger , som ikke så skævt til den kønne , velvoksne Karl , forstanderen havde talt godt om og interesserede sig for , — og frem for alt : der levedes et liv , hvori der var mere harmoni , friskhed og fylde end i det , han var gået ud fra i hjemmet , og imod hvilket livet i færgegården stod som en skærende kontrast . 
Først havde han tænkt , at kunne han leve der et par uger til ende uden at have set Elise , blev det højden . Imidlertid , der gik over en måned , inden han fik lejlighed til at gøre besøg i hjemmet ; og så syntes han endda , at nu kunne han have holdt livet ud en tid endnu , og han tænkte på , at han måske slet ikke ville gå ud på færgegården , — han havde jo dette opgør , fra han var her sidst , og nu syntes følelsen for Elise ham ikke stærk nok til at drive ham op i det . 
Men da han på hjemvejen så færgegården , kom længslen igen så stærkt over ham , at han måtte derud . 

Elise var ikke hjemme . Cecilie sjokkede omkring , uhæget som sædvanlig , med de mindste børn i halen på sig , grimede , lasede og uvorne som de var . 
Svend sad våd og forkommen efter en færgefart og ventede på nogen mad , som først skulle koges , men som ilden ikke brændte under , fordi Cecilie forsømte den . Han var mørk og ordknap , og i det lidt , han sagde , var en stærk understrøm af livstræthed . 
Stuerne var mørke , råkolde og urene . På enkelte ting kendte Alfred Elises ordnende hånd , men det blev rent borte i det andet . 
Det gjorde et noget uhyggeligt indtryk på ham , og han havde følelsen af , at båndene , der bandt ham til færgegården , begyndte at løsnes . Dog troede han endnu , at Elise kunne lyse op i det , hvis hun kom , og midt i uhyggen sad han og længtes efter , at hun skulle komme og tage forargelsen bort fra sit hjem . 
Hun kom imidlertid ikke , og med skuffelsens bråd i sig gik han bort . 
Det varede tre—fire måneder , inden han igen gjorde besøg på færgegården . Han havde i mellemtiden været hjemme et par gange , men havde ikke følt sig så stærkt draget , at han for den sags skyld ville volde forældrene uro . Nu var imidlertid ved en eller anden stærk mindelse om Elise såret brudt op på ny , og han måtte derud . 

men da sad dér , eller rettere sagt fartede gulvet frem og tilbage , en lille , mørkladen , sømandsklædt Karl , som vidste så meget at fortælle og intet mindre var end kaptajn på en skonnert , der skulle hente mursten fra teglværket . 
Elise var så optaget af den fremmede , at hun næppe havde tanke for Alfred ; han sad og følte sig stum som en fisk imod den anden , der var bare mundlæder , fortalte løst og fast fra sine rejser inden- og udenlands , bandte på tre—fire sprog , sang stumper af lystige , letfærdige viser og stak imellemstunder så vel til drikkevarerne , der bødes , at han alt havde et vakkert lille blus på lampen . 
Svend var rent borte i ham og så noget som et ideal glimte for sig : stikke til havs som ham , fare fra verdensdel til verdensdel , leve et raskt , ubundet liv — det var noget ! 
Men dér var jo hele toget af sortladne , grimede , uordentlig klædte børn igennem stuen , bagefter Cecilie , som strøg afsted i slæber , underskørt og med uldklædet skævt over skuldrene . 
Men fanden  . . . til helvede med det ! de kunne blive her på gården og endda være godt holdne !  » Skål , kaptajn , vil de tage mig med som letmatros ? « 
» Dælen vil jeg så ! Men hun dér , Elise , skal følge med og blive kaptejnsfrue . « 

Alfred så op på Elise . Hvad ville hun sige til dette ? Da stod hun så rød som et dryppende blod og sagde intet  .  . . 
Han følte sig dybt såret for alle de varme følelsers skyld , han havde ofret hende . At hun dog ikke slyngede et afvisende svar lige i øjnene på en sådan Karl ! Nej , da var hun nok alligevel ikke den pige , han havde troet ! 
Han gav sig til rigtig at betragte hende . Yndig af ansigt og former var hun , og det kunne græde i ham , når han tænkte på , at han skulle slippe det i hænderne på denne rå gast . Men over hendes tale , bevægelser og dragt var der noget vist uskønt og jasket , som stødte ham . Det var ikke før kommet ham for , men nu blev det på én gang så iøjnefaldende , at det skød sig forstyrrende ind imellem hende og hans følelser og gjorde tapken om at afsige hende mindre tung . 
Underlig tom og kold gik han tilbage til sit hjem . Det var for ham , som var der ikke længer noget i verden , han brød sig rigtig om . 
Moderen så straks , at der var sket noget , spurgte ikke , men sluttede , at det måtte være noget med Elise . 
Både hun og faderen var mere end almindelig kærlige imod ham , forsøgte ad omveje at sprede hans misstemning og indgive ham nyt livsmod , og om aftenen fulgte de ham et godt stykke på vej . Han følte varmen i det , men 

mest som brændende sol på en gold , fortørret mark , hvor kun visne strå og døde blomster minder om det en gang frodige liv . 
Siden kom Alfred hjem flere gange uden at gå ud på færgegården . Da der var gået nogen tid således , og forældrene tillige lagde mærke til , at han undgik at komme på steder , hvor han kunne træffe sammen med Elise , drog moderen endelig et dybt , befriende suk og sagde til Niels :  » Gud ske lov , nu er det forbi , og vi har ikke lagt dem et halmstrå i vejen . « 
Men da hun en dag var i kirke og gik hen og så til Margrethes grav , kom mindet så underlig tungt over hendes sind , og det var , som Margrethe stod hos hende og sagde bedrøvet :  » Du , min eneste , min bedste veninde , hvorfor har du svigtet mig og ladt min datter ene ! « 
Som dreven af en usynlig magt gik Julie samme dag ud ad færgegården til for at få Elise i tale . Men da hun kom til vejen , der bøjede ind efter gården , kunne hun ikke længer .  » Nej , nej , «  sagde hun og stred imod ,  » havde du levet , Margrethe , og set , hvordan Elise arter sig , ville du ikke have forlangt af mig , at jeg skulle ofre min søn for hende . « 
» Netop derfor kunne hun trænge des hårdere dertil kom det fra den usynlige magt . 
» Å , ja , det er sandt nok , «  sagde hun i dyb vånde .  » Men jeg har jo heller ikke lagt hende et halmstrå i vejen . « 

» Det er ikke nok ! « 
» Er det ikke nok ! « 
» Nej ; var det da kun det , du tænkte på , da du gav Margrethe løftet ? Var det ikke det , at du ville gøre dit til , at Elise kunne blive Alfreds brud ? « 
» Jo ; men så meget er forandret siden den gang . « 
» Men skulle det hindre ? des hårdere trænger hun jo til én , der kan drage hende bort fra det rå liv i færgegården . « 
» Ja , ja , ja ! «  å , det var ikke til at rede sig ud af ! Hun måtte hjem og grunde over spørgsmålet  ! 
Alfred gik og kæmpede for at få Elise ud af tankerne . Det skulle vel ikke blive så svært , tænkte han , da skuffelsens første bitre smerte var stilnet af og han følte livsvarmen begyndte at strømme . Hun havde jo selv ved sit forhold til kaptejnen overskåret den følelse , der bandt ham til hende . 
Men det gik ikke så let ; hendes billede , hendes tanker , hele hendes væsen var sådan flættet ind i hans , at det var som en del af hans eget . Han måtte blive som en hel anden , komme ind på ny veje , finde et nyt livsmål . Overfor Elise havde han følt sig som den videre 

komne , som den , der skulle føre hende ud fra det uhyggelige liv i færgegården ; om dette havde alt samlet sig . Men det var han nu løst fra , skulle til at finde sig selv i de ny forhold , hvor han på forhånd følte sig som den ringeste , den , der måtte lade sig føre af de vakre kammerater for at komme frem . 
Det blev en omflytning , der måtte tage tid og tanker , så meget mere , som han længe ikke havde noget bestemt mål , men styrede udad på træf . Det blev først til noget , da han i en ung frøken , Antoinette , som kom i huset hos hans fjorddals , fandt den , der kunne give hans længsler og dermed hans livsmål den ny form . 
Men hvor forunderligt : det , der gjorde , at han følte sig draget til frøken Antoinette , var netop det , at hun havde en vis lighed med Elise ; kun var alt hos hende finere : dragten , bevægelserne , tankerne . 
Nu først var det hans drømmes Elise , han havde fundet , syntes han . 
Nu kunne den anden sejle sin egen sø med kaptejnen ! Snart gik også ordet , at det nok blev ham , og de fleste syntes , at det var godt , Alfred var sluppen ud af hendes garn ; nu hørte man jo bare godt om ham . 
En skøn dag lå skonnerten atter for Anker derude , og det blev sagt , at den var kommen for at hente Elise . 

kaptejnen havde taget hende med om bord , for , som han foregav , at vise hende om på skonnerten .  » Alt dette er mit med takket og tov , «  sagde han dæmpet , idet han drog hende afsides og viste ud over dækket .  » Hvad siger du så om at blive kaptejnsfrue ? « 
Hun så op på ham , halvt forvirret , betaget ; spørgsmålet kom så brat over hende , skønt hun siden han var der sidst , ikke havde kunnet tænke på andet end de ord , han da havde ladet falde , og hvortil hun i den mellemliggende tid havde knyttet sine lyseste fremtidsdrømme . 
» Jeg ser på dig , at du vil , «  sagde han og lagde sin arm om hende .  » Du rejser med nu ; vi skal en lille sviptur op til Samsø ; du kan have fornøjelse af at tage med derop . Når rejsen er endt , kommer vi her tilbage , og så  .  .  . « 
Han tog fastere om hende ; hånden skjalv , blikket brændte  .  . . 
Da stak et grinende matros-ansigt frem bag den stabel varekasser , som de havde fundet dækning ved .  » Nå da , kaptajn , hvad tror de , fruen vil sige om det ! « 
Elise gav et skrig og rev sig løs . 
» Satan ! «  hvæste kaptejnen , snappede et stykke jærnkætting og hev efter matrosen ; men da var han allerede borte . 
Hvordan Elise kom fra borde , sansede hun næppe , og da hun og skibsdrengen , som skulle 

sætte hende i land , sad sammen i skibsjollen , som brændingen brød imod , så skumsprøjtet stod ind over dem , og kysten lå sløret af den tiltagende skumring , kom det hende for , som var det hele en tung , styg drøm , hvoraf hun aldrig skulle vågne op . 
Først da hun satte foden på land , kom hun til bevidsthed om , at hun var vågen , en bitter , skærende bevidsthed . t )g hun gik op over klinten som den , der var viet til livets største , tungeste skuffelse . 
Hvor lå gården der mørk og trist ! Hvor var luften tung i hendes Kammer , da hun kom derind . Hun åbnede et vindue for at få frisk luft ; men udenfor gik vinden med tunge pust , som mindede om dybe , smertelige suk , og hun lukkede atter , — begyndte at klæde sig af , men blev siddende på sengekanten og græd . 
Men midt i gråden kom det over hende  » Sådan noget kunne Alfred aldrig have gjort , nej , nej , nej , det kunne han aldrig have gjort ! «  og det drog tanker med sig , som fulgte hende lige til hun havde lagt sig og sov ind . 
Da hun vågnede , kvidrede en fugl udenfor vinduet og solen skinnede ind på karmen . Hun følte sig glad , ville straks have været i klæderne og ud i den solrige dag . Men i samme nu var også erindringen om gårsdagens tildragelse der , og hun lagde sig mismodig tilbage på puden . 

først da stifmoderen et par gange havde været ved døren og skændt på hende , stod hun op , klædte sig langsomt på og gik ind . 
Cecilie var i ondt lune ; luften i stuen var tung og ildelugtende , gulvet smudsigt , bohavet stod i vild uorden . 
» Nej , her er ikke til at være , «  sagde hun ved sig selv og gik ud . 
» Vil du måske ikke tage dig noget for i dag ! «  råbte Cecilie vredt efter hende , men fik intet svar . 
Elise gik hen på klinteranden og stod og så ud . Det luftede friskt , vandet lå mørkeblåt med lette , hvide bølgekamme , som blinkede i morgensolen . Men ude i sydøst stod mørke skybanker , hvorfra en fjern torden hørtes i langsomt stigende skala . 
Færgen lå sejlfærdig ; svend var netop om bord og slog los . 
Da kom Cecilie , halvt påklædt som hun var , farende og skreg ned til svend :  » Her er nu maden , hvis du vil have den ! « 
» Til helvede med din mad , «  råbte svend tilbage ,  » du kunne have haft den færdig , imens tid var . « 
Cecilie snurrede sig kort om og gik- ind . 
» Hu , hvor det er et stygt liv ! «  udbrød Elise uvilkårligt for sig selv . 
Hvorfor stod hun også her ! slog det hende pludselig . Dernede var det jo , skonnerten 

lå for Anker , — .og her stod sporene endnu efter kaptejnen . 
Ja , men dernede i kløften var det , hun og Alfred sad sammen en gang . Å , hvor det møde nu stod lyst imod den sorte baggrund , der dannedes af hendes møde med kaptejnen på skonnertens dæk . Hun gemte endnu en blomst , som han den gang gav hende , huskede hun nu pludselig på . 
Hun måtte ind og se , om hun kunne finde den ; hun havde lagt den imellem bladene i en lille noterebog . 
Og der lå den ganske rigtigt endnu , en lille , fortørret Anemone . Å , hvor vakkert et minde ! Men hvad var det ! på bladet stod noget skrevet , — og så hun ikke fejl , var det Alfreds skrift , — to små Vers : 
han plukkede en blomst i den lyse vår , hun bad om den . 
» Ja , tag den , forvar den til blomster står igen ,  « 
Han ville sagt det den gang , men tav : 
» Da jeg gav blomsten , jeg mere gav . « 
Hun lagde blomsten bag bogens blad , dér var den gemt , der lå den forvaret så vel , den var — forglemt . 
Men han , han tænkte og tænkte igen 
på blomsten , om hun endnu huskede den . 

nej , hvor underligt —  .hvor skønt ! Hun stod med tåreblanke øjne og læste og læste . 
Og der havde Alfred gået og tænkt på dette møde , •— troede så til sidst , at hun havde glemt blomsten , turde ikke spørge , men skrev det her i bogen  . .  . 
Uvilkårligt kom hun atter til at sammenligne ham og kaptejnen . Hvor råt , hvor stygt havde ikke kaptejnen båret sig ad ! Hun forstod ikke nu , hvor hun havde kunnet finde behag i ham , selv før hun fik det værste at høre . Derimod Alfred : hvor fint , hvor elskeligt tænkt og handlet ! Og dette fine , elskelige gjorde et dybt indtryk på hende i dette øjeblik . Hun følte dunkelt , at i det lå den lykke og glæde gemt , som hun aldrig havde fundet der , hvor hun hidtil havde søgt . 
Det spørgsmål , Julie havde givet sig til at grunde over , var hun endnu ikke færdig med , da Elise helt uventet trådte ind i stuen til hende . Det var i mørkningen , så hun ikke tydeligt kunne skelne hendes træk , men det faldt hende straks ind , at hun ikke var , som hun plejede . 
» Jeg kom her forbi , og så syntes jeg , at jeg skulle ind og se til jer , «  sagde hun ; men Julie følte , at det netop ikke var det , hun var kommen for . 
» Ja , du skal have tak for , at du ville se ind 

til os , «  sagde Julie med et anstrøg af ængstelig spørgen i blik og tonefald . 
De to kvinder sad og talte sammen til langt ud på aftenen . Elise havde ingen hast med at komme afsted . 
» Nu er Alfred så rejst , «  lod hun falde en gang , da hun i nogle ord , Julie havde sagt , fandt 'en tankeforbindelse med dette . 
» Ja , nu er han rejst , «  sagde Julie med det samme ængstelige drag og bøjede straks samtalen over i noget andet . 
Først da Julie havde fulgt Elise på vej og set hende som en skygge langsomt forsvinde bag en bakkekam , som tegnede sig mørkt og skarpt imod luftkredsen , følte hun også faren vige . 
Men trygheden gav ny tanker . Hun blev længe stående og så i den retning , hvor Elise var gået bort , drog et suk , vendte sig og gik langsomt hjem . 
Halvt uforvarende kom hun en gang til at nævne for Alfred , at Elise havde været der . 
» Så , har hun det ! «  sagde han noget hånligt . 
Men senere måtte han dog op på højdedraget bag huset og se ud imod færgegården . 
Da han kom ned igen , stod moderen uden for huset og så mildt på ham , men ængstelsen vibrede i stemmen , da hun spurgte :  » Hvad så du efter ? « 

» Å , — ingen ting , «  svarede han undvigende . 
Hun smilede tungt og de fulgtes ad ind . Da havde Niels pyntet sig til søndags og sad for bordenden og læste . Hun havde en gang på sådan en dag set ham og svenske Ole sidde bandende over et spil kort ; Niels var fuld og havde tabt den sidste skilling , de ejede i huset . Og nu sad han der så pyntet og vakker og læste ; alt det andet uhyggelige gled længer og længer bort i erindringen som en ond drøm . 
I samme øjeblik slog det hende , hvor meget hun havde at takke for . Og takken gav tro på , at den magt , der havde draget Niels bort fra al denne ryggesløshed , kunne vel mere end det , og hvorfor så ængste sig ? 
» Vil du ikke en vending ud på færgegården ? «  spurgte hun siden Alfred . Han så noget forundret-spørgende på hende , ligeså Niels . Men hun stod med et roligt smil og gav svar på det skæbnetunge spørgsmål . 
Alfred sad spændt og lyttede . De gamle kærlighedsdrømme levede op på ny ; i et øjeblik gik følelserne ud i ét for ham , og på en gang steg Elise atter ind i solglansen . 
Snak — det var jo ikke Elise , det var bare frøken Antoinette i en ny skikkelse . Nej , så var det heller ikke hende , men noget af begge : dragten var den enes , ansigtet den andens , 

formerne begges i en blanding . Var det ikke til at blive gal over ! 
Med sindet i en underlig opløsthed gik han fra hjemmet . Først da han atter så Antoinette , fik han samling på billedet af den , han holdt af , — og da var det jo alligevel hende ! 
Alfred forstod det ikke straks , men lærte det nu lidt efter lidt , at hans følelse for Antoinette havde bundet ham til et langt fjærnere mål , end han , før han kom her , havde stilet imod , og at skulle hans håb om at vinde hende opfyldes , blev det ham , der måtte nå frem til hende . 
Imod dette skulle nu al læsning stile , alle tanker , alt , hvad han tog sig for . 
Han følte , hvordan det drog en egen tyngsel over ham ; det var ikke længer fortidens frejdige , glade stræb med at komme fremad , drømt i leg og sang en sommerdag , men et stort , tanke-vægtigt arbejde , som gav livet tilbage med et helt nyt indhold . 
Var lønnen endda sikret ham , men det var den jo ikke . Imens han gik og kæmpede for at nå op til hende , gik hun måske og tænkte på en anden . 
Hvad var det nu med den unge , lærde mand , der opholdt sig hos hans fjorddals i 

høstferien ? Han og Antoinette gav sig meget af med hinanden , gik ofte ud sammen , sad lange stunder ene to ude på verandaen ; — og 
nu var de jo der igen ! Han stod lænet op til 
den ene søjle , høj og rank , fint bygget , klædt i elegant sort ; hun sad lige overfor , så ned for 
sig og skrev med sin parasol på gulvet . De 
talte dæmpet , som var det om ting , ingen skulle høre . 
Alfred så det fra sit kammervindue , som han i mørkningen havde åbnet for at indånde den friske , duftfyldte luft og måske få et glimt at se af Antoinette . 
Ja , han fik et glimt at se , men nok ikke det , han havde ventet . Blot ét kunne han i dette øjeblik tænke sig , der taltes om imellem de to  .  .  . 
Han slog vinduet i og gik længe frem og tilbage over gulvet og stred med sine følelser , som han ikke ret kunne få rede på ; men han følte sig egentlig ikke ulykkelig ; var der smerte i det at opgive Antoinette , så var der også befrielse . 
Først sent gik han til sengs , men lå endnu længe vågen . De opjagede tanker fløj fra det ene og til det andet — og endte til sidst ude på færgegånden . 
Elise havde jo været hos hans mor . Hvad ville hun mon dér , når ikke hun kom for hans skyld ? 

så forsøgte han atter at skyde denne tanke bort . Hvad havde han vel med færgegården og Elise at skaffe ! Var han ikke færdig med dem  ! Men tanken kom og gik , kom og gik , til drømmen tog den og gav Elise lige i favnen på ham . Han vågnede efter et kort blund , underlig betaget . 
Nogle dage efter lagde han vejen ud efter færgegåden . Solen var allerede gået ned , da han nåde færgebroen ; alligevel satte han sig på vent , sådan som han havde siddet her så mangen gang før . Han vidste , at i færgegården plejede de at gå sent til sengs . 
Det var stille , friskt vejr ; alt lå hyllet ind i aftenskyggernes dunkle slør ; en drossel fløjtede fjernt oppe i en lille lund , og vandet vuggede med sagte lyd imod land . 
Her var baggrund for et møde  ! 
Skulle hun ikke komme ! 
Da syntes han , at han hørte dæmpede toner af en violin , rejste sig , lyttede spændt ; — jo . Der var altså styr på færgegården som sædvanlig ! og hun naturligvis midt oppe i det — tænkte nok ikke på ham , der sad her og længtes  ! 
» Men hvad ville jeg også her ! «  tænkte han nu ;  » jeg vidste det jo ! hun er den samme ! «  — Tage hende , hvem der havde lyst ! 
Elise var gået ud for at trække frisk luft , 

kom hen til klinteranden og så en mand stå der nedenfor og derpå gå bort langs kysten . 
» Som han ligner Alfred , «  sagde hun til sig selv og stod og så efter ham , til han forsvandt i skumringen .  » Ja , det var ham ! Hvad kunne han være kommen for ? « 
Droslens dæmpede fløjten hørtes endnu . Hun stod og tænkte og lyttede så længe , til hun frøs , løb hastigt ind , men havde ikke lyst til at danse mere den aften . 
Færgen var ude ; på grund af vindstille var den bleven forsinket en del , så den først kom tilbage ud på natten . På færgegården havde de længe gået og ventet ; et par af dem , der hørte til laget , var med ; der skulle nok også findes et par flasker vin i rummet , når færgen kom , og så et par strænge til larses violin , som havde strøget for tre den første del af aftenen og siden for to . En efter anden løb ud og lyttede , men længe forgæves . Endelig , lidt over midnat , hørtes de dumpe lyd af åreslag . 
Lars var til sidst bleven ked af at file på de to strænge , brød af midt i en hopsa og slængte violinen hen på en dragkiste . Nogle par hoppede videre uden musik , trallende dansemelodien . Lars faldt ind , idet han adræt snappede Mathilde ud af hænderne på en ung knøs og dansede afsted med hende : 

» Du er ung , du er glad , du er smuk og — ja , kom , min pige , skal vi danse , vi to . Hør , nu spilles der op til en lystig galop , den er dejlig at danse , kan du tro . « 
» Nej , den er slet ikke dejlig , «  vrængede hun og sled for at komme løs . Men han tog hende fastere ind i sin langarmede favn . 
» Du er ung , du er glad , du er smuk og — ja , jeg er glad , at vi mødtes , vi to ! Får vi sorgen at se , skal vi danse og le , så den jages ud af stuen , kan du tro . « 
» Så det skal vi ! «  sagde hun arrigt og dre .v ham én på kinden . 
» Av , dit skarn ! men det er bare kærlighedsnap . «  og han sang indsmigrende : 
» Du er ung , du er glad , du er smuk og — ja , kom , min pige , du det sagtens forstår , at jeg elsker dig , — tys , giv mig bare et Kys , du skal gi’ mig det , førend jeg går ! « 
Han ville straks have ladet handling følge på ord . 

» Slip mig , dit uhyre ! «  skreg Mathilde og værgede sig , slog , rev , bed . 
En klynge stormede sammen om dem , nogle for at hjælpe ham , andre for at hjælpe hende ; alt tegnede til det vildeste styr . Men i det samme kom svend , og flokken skiltes . 
Han var rød i ansigtet , gik ikke sikkert og slæbte med sig en hob af sager , deriblandt et topsejl til færgen , som jo slet ikke skulle herind . 
» Vinen ! «  råbte flere i munden på hverandre . 
» Den tog fanden , «  sagde svend med rusten stemme og skoggerlo ; —  » vi drak den , vi var mange om bord , og det var en lang , kedelig rejse . « 
» Men så strængene ? « 
» Dem spiller havmanden på for kællingen og ungerne , tænker jeg , for jeg tror , det var dem , der blæste over bord . « 
» I stille vejr ! « 
» Ja , — det var nok ikke så stille derude på strømmen , «  sagde svend grundende og begyndte at læsse sagerne af på en stol , men sådan , at det meste kom til at ligge ved siden , noget i pakkerne , andet løst . — og der var jo alligevel strængene ! 
» Hurra ! «  råbte et par af de mest overgivne ; nu havde de det , der var bedre end vinen , — 

og havkællingen og ungerne fik ingen Dans den nat . 
Lars fik atter violinen i orden . 
» Men du , Elise , hvad tænker du på , du danser jo slet ikke mere ! « 
» Jeg har ingen lyst . « 
» Hvorfor ? « 
» Å , det véd jeg ikke , «  svarede hun undvigende . 
» Jo , du véd . « 
» Ja , det véd jeg også , «  sagde hun kort og gik ud af stuen ; den anden så forundret efter hende . 
I forstuen stod en høj , sværlemmet mand og trak et par søstøvler af . 
» Nej , er det dig , Erik ! «  sagde Elise overrasket . 
» Ja . « 
» Og i søstøvler ! « 
» Ja , det er lavvande , færgen måtte slæbes et stykke ind til broen , hvoraf jo den yderste ende er skyllet bort , og så skulle jeg , som den mest søvante , være med . « 
» Hvorfor kom Jensine ikke i aften ? jeg havde indbudt hende . « 
» Å , hun er nu så ung , «  sagde han og mumlede noget , Elise ikke forstod . 
» Vi andre er da heller ikke så gamle , «  sagde hun og lo . 

» Nej , såmænd ! «  svarede han med et eget tonefald . 
» Hils hende fra mig . « 
» Tak . Du er så ikke vred , fordi hun ikke kom . « 
» Nej , jeg har ikke selv lyst til at være med i aften . « 
» Så , «  sagde Erik og så lidt forundret på hende . Han stillede søstøvlerne op i en krog og lavede sig til at gå , da svend råbte ud til ham :  » Nej , vist ej , du må ikke gå , Erik ! kom med-ind . « 
» Tak , men jeg vil heller gå , «  sagde Erik og tog i dørgrebet . 
» Nej , «  som svend værst kunne bande ,  » du har tjent et glas , og det skal du have . Cecilie ! «  råbte han ud i køkkenet . 
» Hvor du skråler op , «  svarede hun vredt . 
» Kom med to glas Puns , men noget , der er godt ! « 
» Trænger du kanske til Puns ! «  smed hun hånligt tilbage . 
» Det rager ikke dig , kælling ! kom bare med punsen ! «  han gik truende imod hende . 
» Far ! «  bad Elise og holdt ham tilbage . 
» Gå væk ! «  råbte han og stødte hende brutalt fra sig .  » I helvedes kvindfolk ! Kom nu ind , Erik , og bryd dig ikke om dem ! Jeg er mand for at byde dig ind i mit eget hus ! « 

» Nej , jeg vil heller gå , «  sagde Erik og åbnede døren på klem . 
» Nu kommer du med ind ! «  bød svend næsten truende og drog i ham . 
Erik slap dørgrebet . 
» Når han nu helst vil gå ! «  sagde Elise og lod ved et blik Erik forstå , at han ikke måtte blive . 
» Ja , jeg går helst , «  sagde Erik besluttet og gik . 
» Fanden ! «  brummede svend ;  » han skulle have været drukket fuld , den fromme hund ! han holder sig nu for god til at gå indenfor vor dør ! Jeg véd heller ikke , hvad der kom over digj tøs ! « 
» Der kom det over mig , far , at jeg ikke ville se dig gøre ondt imod Erik ! « 
Elise havde for første gang bevidst sat sig op imod den ånd , der rådede i hendes hjem . 
Det var med underlige følelser , Julie tog imod hende , da hun anden gang kom til hende , sagde , hvad der var hændt , og bad , om det igen måtte blive imellem dem , som det havde været før . Hun havde hentet for mange skuffelser på færgegården , til at hun straks turde vente noget stort af Elise . Men alene det , at hun kom helt af sig selv ! og endnu så ung ! det gav løfter til fremtiden . 

» Om nu Margrethe kom og så det ! «  tænkte hun , men afbrød straks den lyse tankerække , der fulgte .  » Nej , nej , det tør jeg ikke sige , for så skulle hun også se svend . « 
Hun blev tavs og tankefuld , men gjorde derpå en bevægelse , som skød hun nogle mørke tanker bort , der ville over hende . 
Hvorfor skulle vel Elise ende som faderen ! Det måtte huskes , at han bare havde ladet sig lede af Margrethe , mens Elise af egen trang brød med det gamle . Der var en forskel ! og så højt som hun i det gik over ham , så højt måtte også hendes livsbane gå over hans  .  .  . 
Og — hvis det nu blev hende og Alfred — hun vidste da , at han ikke skulle drage hende nedad  .  .  . 
Elise var kommen sent . Der blev ikke tid til at tale meget . Følelserne var også for stærke , forholdet for nyt , for uklart til , at der kunne blive brug for mange ord ; men de få , der faldt , havde bindende magt , — og Julie optog igen helt den gamle tanke med Elise og Alfred , ville nu indfri sit løfte , gøre godt , hvad hun havde forbrudt mod sin hedengangne veninde . 
Hun fulgte med , da Elise skulle tilbage . De gik langs kysten , arm i arm , grebne , men mest tavse . Og tavs lå sommeraftenen om dem . 
Da de kom til færgegården , hvortil Julie ville følge for efter så lang tids forløb igen at se stedet , hvor hendes veninde , som hun vel 

måtte mindes nu , havde boet , sad svend på stendyngen udenfor gården , skønt det var sent , og vistnok alle andre i gården var gået til sengs . Han sad med bøjet ryg , slap holdning og støttede armene imod knæene . Da de kom , løftede han hovedet , men langsomt ; ansigtet var gråligt , furet , skæmmet mere af mørke tanker og græmmelse end af alder . 
Julie hilste .  » Tak , «  svarede han med en stemme , der slæhte sig tungt op fra den dynge af livstræthed , hans sind rummede . Han rejste sig og gik det par skridt , der endnu var imellem ham og kvinderne . Skikkelsen var tung , bøjet som et gammelt træ , havvinden havde slidt ; —• vikingemærket var borte . 
» Det er længe siden , du har været her , Julie . « 
» Det er det . « 
» Ja , her er heller ikke værd at komme . «  Julie blev opmærksom ved disse ord . 
» Du har dog en gang været glad ved at være her , svend . « 
» Å , ja , «  svarede han , og noget eget blødt , men dybt modløst var over stemmen , —  » en gang  .  .  . « 
» Det kan vel blive godt igen . « 
Han lo tvungent , underlig hårdt og koldt . 
» Fy , nu er det den gamle igen , «  tænkte hun og tav . 

han stod lidt ; så sagde han med blødere stemme :  » Nej , med mig er det forbi , «  og han drog et suk , hvori der var harm , smerte og længsel . 
Nu vidste Julie ikke ret , hvad hun skulle tro . Rørte sig alligevel ikke en trang i ham til at leve for noget bedre ? den samme , der havde ytret sig den første tid efter at Margrethe var død , men som hun med andre havde troet for længst var udstukket ! 
Og om dét nu alene var denne tilsyneladende udslukte trang , der stod op igen hos Elise , ligesom ved et lykkeligt træf i ungdommens stærkere brand , så den netop nu kunne tage magten ! — hvor underligt , hvor skæbnetungt da , at han skulle gå til grunde , imens hun rejste sig ! « 
Nej , det kunne heller ikke være så ! tænkte hun videre . Det måtte være hende , der ikke havde overbærenhed , kærlighed nok til at se bort fra det vildtvoksede i hans natur for under det at søge den spire , der skør og lille , men livsfrisk lå og brød for at komme frem igennem det rå , uforarbejede muldlag ; — det samme der også havde stødt hende bort fra Elise . 
» Kom , lad os sætte os her , på stenene , «  sagde Julie og tog svend ved armen . 
De satte sig . Elise blev stående ved siden af sin fader med den ene hånd hvilende på hans skulder . Han så flygtigt op på hende ; 

det usædvanlige i hendes handling betog ham , og en følelse , som var det Margrethes hånd , sitrede igennem ham . 
» Svend , tænker du endnu på Margrethe ? «  spurgte Julie uden nogen indledning . 
» Hvad kunne det nytte ! « ' sagde han mørkt og ville dermed skyde spørgsmålet til side ; han drog sig ved at skrifte . —  » Har jeg ikke også bod nok for savnet i hende derinde ! «  tilføjede han med et vist galgenhumør . 
» Far ! «  bad Elise . 
» Ja , min pige , pris du gud for sådan en stifmo’r ! «  sagde han og lo hånligt . Men dermed var han færdig .  » Å , ja , gud hjælpe os , «  stønnede han og blev siddende og så fortabt hen for sig . 
» Du er ikke lykkelig , svend ! «  sagde Julie , da en lille stund var gået i tavshed . 
» Lykkelig  .  .  . ! «  slængte han hen og lod den samme hånlige latter følge . 
» Og dog har du det nu , som du en gang helst ville . Cecilie skal vist ikke holde dig tilbage ; du kan tumle dig , som du lyster . « 
» Det er en fattig lykke  .  .  . « 
» Ja , men svend ? «  udbrød Julie glad ,  » så går du jo alligevel her og tænker på Margrethe ! « 
Han tav og grundede . Elise satte sig ved siden af ham . 

» Skal vi to prøve  .  .  . ? «  spurgte hun , men blev ræd for sine egne ord , så underlig fremmed de lød . 
» På hvad  .  .  . ? 
» På noget af det , som mor ville  .  .  . « 
» Du og jeg ! «  ja , måske hun , som var ung og ikke bunden af noget ; men han  .  .  . ! Han blev siddende og målte i tankerne den afgrund , han da skulle over , virrede tungt med hovedet og målte på ny ; — jo , så stor var den netop , at blot hans tanker og længsler kunne række over . Men det var også lettest , det , bare at lade disse gå ; tænkte han på selv at komme efter , følte han sig træt , magtesløs ! 
Nej , han kom ikke længer . Men kunne Elise følge i moderens spor , skulle han ikke have noget imod det ; kun følte han trykket af , at han så blev ene , tænkte på at sige noget derom , men tav . 
Elise var ved begivenhedernes sammenstød kommen noget brat og såre lidt forberedt op i den kamp , hun nu skulle til at føre , så at hun ikke ret vidste , hvori den bundede . 
Men til lykke for hende selv og for dem , hvis skæbnetråde hun skulle komme til at røre , var det et udslag , om end det første 

svage , af hendes trang til at komme op over livets skygger . 
Virkningen blev ikke straks synlig for uindviede . Styret med ungdommen holdt endnu ved , om hun og forbandt en anden tanke med sin deltagelse i det ; når hun en og anden gang forsøgte at rive sig løs , ytrede det sig nærmest som et mere flygtigt lune og blev af de andre opfattet fra den side . Trangen havde ikke så vidt gennemildnet hendes sind , at den tog overherredømmet over hendes handlinger ; der måtte endnu visse stemninger til for at fremkalde den . 
Hvad der rørte sig i hende , så kun de indviede ; men det blev ikke mange , foreløbig kun Julie . Hun og Elise kom i den følgende tid meget sammen . 
Efter det førnævnte møde med svend tænkte Julie ofte på ham . Der var så dog alligevel noget , der sad dybt inde i hans sind og længtes efter lys , — og hvem vidste , hvad der kunne ske ! Nu havde han jo været så dybt , som han kunne komme , og havde erfaret , at alt det rå og stygge , han havde levet i , ikke gav andet end livslede og græmmelse . At han ikke følte sig stærk nok til at rejse sig mod sit eget gamle rå jeg og de fortvivlet mørke omgivelser , han levede imellem , var ikke underligt ! Men om de nu rakte ham en hånd , hun og Niels og Elise , så at den trang , der levede i ham , ikke skulle 

gå til grunde , men leve til dødens stund og lade ham vandre ud af verden med håbet om at finde den savnede lykke hinsides . 
En dag fulgtes Niels og Julie ad ud på færgegården . Cecilie tog imod dem med lidt mørke miner . Men svend var øjensynlig glad ved deres komme ! 
Siden efter kom de ofte sammen , mest dog hos Nielses . Svend kunne ikke altid lægge bånd på sig ; det krævede de heller ikke . For hans skyld blev samtalen altid holdt noget mere fri imellem ham og Niels . Undertiden kunne det falde lidt i det rå . 
Julie havde fra først af været noget ængstelig for Niels . Men lidt efter lidt blev hun rolig . Svend havde ikke mere nogen magt over ham , tvært imod , han virkede frastødende . Hun sagde det til flere for at aflede mistro . 
I begyndelsen forstod de fleste det dog sådan , at det var Niels , der atter var ved at lade sig forføre af svend , og at Julie fulgte ham blot for at afværge  . . . og det blev beklaget , at det atter var kommet dertil . Det kom Nielses for øre , og de var nær ved at opgive . 
Men tid efter anden fik nogle af de mest grantsynede øjnene op for den rette sammenhæng , navnlig ledet af forholdet imellem Julie og Elise , og det gav Nielses så vidt støtte , at de kunne bære mistroen fra de andre , som også derefter blev færre og færre . 

men kun få af dem , der fulgte sagen med forståelse og sympatti , havde tro på , at der var noget at gøre . Svend var jo for alle at se endnu den samme som før . Og Elise  . . . ja , det blev jo sagt , at hun skulle være kommen på andre tanker . Men hvor var frugterne af dem ? Var det ikke det samme ugudelige styr med den mest forfløjne og forvildede ungdom som før ? 
Nogle mente , det var tankeløst gjort af Nielses ; de burde have ofret sig for noget , hvor frugterne ikke var så uvisse , for ikke at sige umulige , som her . Men fra anden side blev det dog regnet dem til fortjeneste , at de havde sind og tro til , efter de kendsgerninger , der forelå , at tage Margrethes tanke op om svend , hvem nu alle omtrent havde helt opgivet , og hvis fortid kastede så dybe skygger ind over deres eget liv . 
Hans fjorddal , som ved slægtskabet med Margrethe og Elise følte sig bunden til færge-gårdens saga og stadig med interesse havde fulgt begivenhedernes gang derude , spurgte en dag Alfred ud denne sag vedrørende ; siden skete det oftere , mest i Gunilds overværelse . De fandt behag i den vakre , opadstræbende gut og bød ham en dag ind til sig . 
Feriegæsten , den lærde unge mand , var rejst til et udenlandsk universitet , og så vidt Alfred 

kunne skønne på Antoinettes omtale af ham , havde hun ikke følt sig tiltalt af hans ydre , så lidt som af hans hans stærkt fritænkerske livsbetragtning . 
Alfred havde gået og søgt og længtes hen i det blå , drømt sig et kærligheds-ideal , som han ikke havde set , og som han nu skulle finde , lagt ny og atter ny livsbaner , som imidlertid alle løb ud i tåger , fordi han ikke havde noget bestemt at stile dem imod . Han havde jo været nede , men var bleven skræmt for uhyggen i færgegården , — han havde været oppe , men havde følt sine ævner svigte , sin trang blive tilbage i noget andet . 
Og dette andet var det nu , han søgte , febrilsk , hastmodigt jagende , udfyldende med forestillinger og drømme de store , dybe mellemrum , hvor virkeligheden slap . Der måtte findes en mellemvej , hvor hans ævner kunne strække til og hans trang endda ske fyldest . Han skulle vistnok bort fra skolen , tænkte han , og så et andet sted hen — ud i det blå  .  .  . måske til et lyst , hyggeligt bondehjem , hvor der var vakre døtre , som læste , dyrkede musik og syntes godt om ham  .  .  . Og så et langt , lyst tog med lønlige øjekast og ord — forlovelse — bryllup  . . . 
Men nu kom dette . Han fik adgang til det hus , hvor frøken Antoinette var og følte sig derved stående hende mere nær . Uden for stærkt logiske slutninger kom han snart til den 

antagelse , at det var bare ham , der havde taget fejl , fordi han var bleven modløs . Og umærkeligt gled Antoinette atter ind i hans forestillinger som den , der måtte blive hans , skulle ellers livet få noget værd for ham . 
Det var dog med en vis ængstelig fanden , Alfred bevægede sig på dette ny område , som indførelsen i hans fjorddals hjem lagde for ham . Overgangen fra bondestuen og hertil var trods den mellemliggende udvikling så stor , at han følte sig som en  » Landkrabbe «  på dækket af et slingrende skib . For hvert trin , hver bevægelse , hvert ord måtte han vogte sig . Der var hundrede ting , han kunne løbe panden imod . Der kunne falde ord , som i de andres mund lød fint ironiserende , men sagde han det samme , blev det plumt eller stygt ; han kunne ikke kaste det fra sig som en ironi over andre ; det hængte sig ved ham som burrer . 
Hvordan kunne det være ? 
En dag var der et par lystige unge frøkner i besøg . Iblandt andre sager foredrog den ene en bekendt gadevise , mens den anden akkompagnerede på piano , — og dette sang-numer vakte megen moro . Men da Alfred siden sad og nynnede på den samme vise , så Antoinette på ham og blev skamrød på hans vegne . 
Men nu gik det op for Alfred , hvad det var . Han havde jo selv syntes om den slags viser og ofte sunget dem ; ligeså med det andet ; 

det var noget , han selv havde levet med i og endnu ikke helt sluppet , derfor hagede det sig ved ham som disse ækle burrer . 
Men han svor i denne stund , at nu skulle han blive færdig med det ! 
Med et noget kejtet greb , som fralokkede Antoinette et smil , førte han samtalen ind på skønliteraturen . En bog , han sad og bladede i , gav anledningen . Han ville vise , han havde  » læst «  , og derved tage revanche . 
Men de første ord , hun lagde ind , tog straks modet fra ham . Han følte en brist på ævner og viden til at følge hende . Hun synses ham at tale om noget helt andet end de bøger , han havde læst , og dog var det netop dem . Han havde endnu læst bare for at se , om  » de to «  fik hinanden ; han havde levet med i deres sorg og glæde , kunne citere til trods for Antoinette , halve og hele sider , følge tråden lange afsnit igennem ; men det var hende , der vejede stoffet , bogens æstetiske værd , påviste ideen  .  .  . 
Ja , ja , kunne han ikke klare sig med skønliteraturen , var der vel andre æmner , han kunne magte , tænkte han og æntrede tungt op i noget om  » Udvikling «  . 
Antoinette smilede atter . 
» Ja , «  sagde hun , idet hun søgte i sin syæske efter en rigtig fin , spids nål til at sy på silketøj med ,  » der tales så meget om dette eller 

hint folks udvikling i  » vor «  tid . Som om dette var noget ganske enkelt . Men logisk set burde vi tale om mange tidsaldre eller mange højst forskellige trin af udvikling indenfor bare et eneste lille folks grænser , blandede sammen i et vildrede , billedlig talt dannende en hel labyrintisk trappe , hvis fod står i en kultur fra svundne århundreder , mens Toppen rager frem i nutidens yngste strømninger . — tag to mennesker , et af de mindst og et af de mest udviklede eller to lignende modsætninger , — de vil ikke forstå hinanden stort bedre end en indianer og hans hest ! « 
Hun gjorde en standsning for at høre hans mening . Han tav — havde ingen  .  .  . hans tanker jog med indianeren på hesteryggen ud over den ville pampas  .  .  . 
Antoinette havde læst en bog , som hun nu nævnte . Da kom hans tanker tilbage fra det ville ridt ; den bog havde han også læst . Hun tog den ud af et bogskab og gav ham den . 
» Her skal det netop vises , at det nytter ikke , at to  » Tidsaldre « s mennesker slår sig sammen og vil få et harmonisk samliv ud af det . Har de ikke andre hensyn , som for dem er hovedsagen , så de renoncerer på samlivets harmoni og lykke , skal de ikke prøve på det . 
Tjenestepigen Georgine kunne have været en fin , intelligent natur ; det kommer ikke netop an på stillingen , man i ydre henseende indtager 

i samfundet ; men da hun nu ikke er det , så kan hun og den fint dannede , lærde mand ikke sammen , hun er ligeså led i det som han , om ikke lidt til . Ingen af dem siger noget ; endnu da bogen slutter , gør de gode miner til slet spil , men man læser det imellem linjerne . « 
Nu havde hun fundet nålen og satte tråden i . 
Nå , så meningen skulle læses imellem linjerne ! Ja , det havde Alfred nu ikke tænkt på . Han mente , at når det ikke stod der med rene ord , at det var galt fat , så stod det der ikke . Uvilkårlig bladede han i bogen og skulle se , kunne så ikke finde det og måtte opgive . . 
I samme øjeblik var Antoinette hos ham . Med et let , sikkert tag bladede hun op .  » Der er det ! «  hun pegede på nogle sætninger , læste dem og gik atter tilbage til sin plads , syede , imens hun forklarede det læste . 
Og herfra gik hun over til omtalen af ny og atter ny fremtoninger , som gav den samme tanke : den gamle græske boglige og bildende kunst sammenstillet med nordboernes daværende rå kultur , — nutidens nordiske med de afrikanske indfødtes o . s . v . , alt sammen viste dette i det større taget , at trang og udvikling på en given tid kunne være så forskellig , at det var som mange verdeners mennesker . 

og så kom hun igen tilbage til lignelsen om trappen . Hun erkendte , at mange var langt , langt foran hende , og at imod dem var hun rå og styg i tanke og handling . Men det at komme så højt , som denne verdens livslove tillod , syntes hende måtte være en af menneskeslægtens skønneste tanker . 
Så gud hjælpe ham , ville hun endnu højere op ! tænkte Alfred . Da blev det nok et kapløb , skulle han nå hende , så han måtte nok heller opgive først end sidst . 
Og pludselig faldt det ham i tanker , at hun måske havde anet , hvad han tænkte på , og nu fremdraget dette æmne netop for på en fin måde at få sagt ham , hvor stor afstanden var mellem ham og hende , og at det ikke nyttede , han tænkte på at nå op til hende . 
Han var altså bare som tjenestepigen Georgine  .  .  . 
Jo , nu forstod han bogen  . . . og hende . — nu havde hen fået læst  » imellem linjerne «  . 
Og hvad han nogle dage senere hørte , syntes ham at bekræfte denne antagelse . Uforvarende kom han til at opfange nogle ord , der faldt imellem Antoinette og Gunild . De havde talt om noget vedrørende Alfred , hvilket opfattede han ikke ; Antoinette havde sagt det , Gunild syntes at have sandet .  » Men det er en vakker bondekarl , «  tilføjede så Antoinette . 

dette  » men «  antydede , at meningen udtaltes som modsætning til det forudgående . Der var altså noget , han ikke var , og det , tænkte han sig straks , var naturligvis dette : han var ikke som dem . 
Antoinette så altså dog noget i ham ; han syntes hende vakker , — men kun som bondekarl  ! 
I alt det , han havde længtes og stræbt , var han altså ikke nået videre , — i alt fald ikke i hendes tanker . 
Han blev harm , modfalden , og ville ikke mere tænke på hende , turde ikke . Der var pludselig kommen noget oprevet over hans sind , en følelse af , at han var sprængt . 
En stor slappelse fulgte . Han gad ikke udrette noget , ikke engang tænke . Helst ligge ørkesløs og drive . 
Under dette kom det over ham med en underlig blidt dragende magt : stille at glide hen i den hjemlige lille verden , hvor hans ævner uden at spændes rakte ud over de yderste grænser . Snart vokste det til en bevidst trang , og drevet af den lagde han en dag vejen ud imod hjemmet , hvor han i længere tid ikke havde været . 
Nede ved kysten mødte han Lars spillemand , der med violinen på ryggen kom hjem fra et gilde , hvor han havde spillet til den lyse 

dag . Imod sædvane så han modfalden ud . Mathilde , den unge tøs , han holdt af , var af sin fader bleven tvunget til at forlove sig med en rig , gammel knark , som havde bejlet til hende , og skønt hun ikke havde givet Lars noget håb , var det dog for ham , som var hun med vold revet ud af hans favn og givet til den anden . 
» Hvad er der i vejen med dig ? «  spurgte Alfred .  » Du , som ellers altid er ved friskt mod ! « 
» Å , ikke noget , «  svarede Lars og forsøgte at se lystig ud ; men de store , vandblå øjne var duggede . 
» Du har vel været på færgegården for nylig ? hvordan står det til derude ? « 
» Å , så som så . Det er nok mest Cecilie og hendes store drenge , der regerer . Svend tager sig ikke stort for , og Elise er rejst . « 
» Er Elise rejst ! «  udbrød Alfred med en følelse , han ikke ret forstod , — men noget glad anende var der i den .  » Hvorhen ? « 
» Til nogen af hendes mo’rs slægt . « 
Kun ligesom i forbigående havde de kastet disse ord til hinanden ; det gamle kammeratskab med Lars spillemand syntes Alfred ikke om at forny . Lars gik videre , dragende benene tungt igennem det dybe , løse sand , syngende på sin vise , som han i sorgen over Mathilde havde gået og digtet : 

» Og dansen den trædes i bryllupsgård , i bryllupsgård af piger med rødeste roser i hår , mens brudelysene brænder . 
Men bruden hun danser med slør så hvidt , med slør så hvidt , i ansigtet er hun så hvid som kridt , mens brudelysene brænder . 
På bænken han sidder , som hun haver kær , som hun haver kær , hun er ham så fjernt , skønt han sidder så nær , mens brudelysene brænder . 
Mens brudgommen danser så glad i sind , så glad i sind , han sidder sørgmodig med blegen kind , mens brudelysene brænder . 
Hun standser , hun hvisker :  » Jeg er dog din , jeg er dog din , vi sammen skal sove i hviden lin , mens brudelysene brænder . « 
Ud vandrer de sammen i aftenen sval . i aftenen sval , hvor tågerne ligger i dyben Dal , mens brudelysene brænder . 
Der blinker et vand — o , du himmelens gud , du himmelens gnd ! 
Nu faldt der to stjærner og sluktes ud ! mens brudelysene brænder . “ 

stemmen var dybere og blødere end sædvanlig ; underlig blandede den tungsindige Melodi sig med det dæmpede Brus af vandet , som lå og åndede ud efter et uvejr . 
Alfred stod og så efter ham og lyttede , til de sidste toner døde hen , så gik han tankefuld uden noget bestemt mål , ud imod færgegården , derpå tilbage til hjemmet . 
Han havde efter megen famlen hid og did besluttet at tale ud med forældrene , i alt fald sige så meget , at de forstod , hvordan han var stedet . Hvad der så siden skulle følge på , havde han ikke tænkt sig . Dog stod det for ham , som måtte han først og fremmest bort fra hans fjorddals — og hjem , i alt fald foreløbig en tid , til han kom til ro og fik taget ny beslutninger . 
Han traf moderen ene , og det syntes ham en lettelse ; hende kunne han bedst skrifte for . Men det kom ikke så vidt . 
Af hendes udtalelser i den samtale , han som indledning til det andet havde ført dem ind på , forstod han , at hun ikke havde nogen egentlig trang til at komme videre end dér , hvor hun nu stod . Hun havde nået sine grænser ; hvad ædelt og skønt der lå udenfor dem , var for hende ubestemt , dunkelt , og forenede sig i hendes tanker og længsler nærmest med det hinsides . 
Og dette drev ham op på ny . 

han havde ikke straks tænkt sig hjemmets grænser så snævre . Nu huskede han det igen . 
Hvad hjalp det ham at søge råd her ? Det blev jo alligevel kun hans egne , han fik ! Forældrene havde ærligt stræbt fremad , men indenfor denne snævre kreds . 
Nej , så opad igen , trods de knækkede vingefjer , trods det sprængte ! men ikke dér , hvor han kom fra ! 
Han rejste sig hastmodigt og ville straks afsted . Moderen , som allerede havde anet , at der var noget på færde , så på ham , til hun fik tårer i øjnene . 
» Der er jo noget i vejen med dig , Alfred ; hvorfor vil du ikke sige det ? « 
» Det nytter ikke , mor ! «  sagde han med brudt stemme . 
En times tid efter kom han dragende tungt op ad stien nede fra huset . Moderen kom uden for døren , tørrende øjnene med forklædet , og stod og så efter ham , til han forsvandt bag bakketoppen . 
Det blev sent , inden han kom tilbage til skolen . Han havde gået lange omveje for at få tid til at tænke og beslutte , og var så kommen dertil , at nu ville han i al stilhed arbejde videre , der hvor han først havde begyndt : ikke dette jag efter en udvikling , han alligevel ikke kunne bære , — ikke Antoinette igen . Så 

en gang måtte det jo komme , som hans længsel stundede imod . 
Dog stod det for ham , at han måtte sige sin plads op , for ikke at være bundet , hvis noget usædvanligt skulle ske . 
Og en dag ville han så i den anledning gå ind og tale med hans fjorddal . Idet han bankede på , hørte han denne og én til ivrigt disputere derinde . Han troede ikke at være bleven hørt , fandt øjeblikket ubelejligt og ville ganske stille have fjærnet sig , da hans fjorddal åbnede døren .  » Nå , det er dem , — kom bare ! « 
Der stod en mand , en kendt journalist , midt i stuen , rejseklædt med en taske over skuldren . Den ene handske havde han draget halvt på ; den anden lå på gulvet , som havde han kastet den for sin modpart . 
» Og så en dag har i fået død på alt det ufuldkomne , det mørke , skærende hårde i tilværelsen , — og da åbnes porten til et lyksalighedens jorderige ! «  fortsatte journalisten med et bittert smil den afbrudte samtale . 
» Det siger jeg ikke ! «  svarede hans fjorddal noget heftigt ; det punkt havde de været ved et par gange før og endt i denne journalistens påstand .  » Jeg hævder kun , at det går opad imod større fuldkommenhed , lysere kår for menneskeslægten , — hvor højt fuldendelsen vil stå , hvor fjernt den ligger , det tør 

jeg ikke sige noget om ; ingen kan have nogen mening om det . « 
» Hvor er beviserne ? «  ivrede den anden ,  » det er dem , , jeg forgæves søger ! Er verden ikke ligeså ond nu som for tusende eller to tusende år siden ? Er de civiliserede folkeslag bedre end de ville ? Er her ikke fuldt af ugerninger , bedragerier , råhed , — blot i en mere raffineret form ! « 
Raffineret — nuvel ! — men hvad ligger der nu i dette ! « 
» Hå , slipper man bare helskindet udenom straffelovene og andre menneskers dom , så  . . . ! « 
» Ja , — men bare dette , at man vil skjule , slippe uden om noget , der dømmer — eller at der overhovedes findes noget , der dømmer de rå handlinger , — hvad er nu det ? Var det her før ? Findes det hos de lavest stillede folkeslag ? Nej , vi behøver ikke engang at gå så langt ned . Nu de gamle nordboere , vore forfædre , blot 30—40 slægtled tilbage i tiden : lagde de mon skjul på deres ville hærværker , røverier og alt det rå og uhyggelige , som de foretog sig ? Og var der mon nogen , der dømte dem derfor ? Nej , thi dette var den gang det højeste , i det søgte de livslykken her på jorden , og ikke alene det , men også vejen til lysets boliger hisset , « ------— 
Alfreds tanker var kommen ud på færge-gården . Det var en gang ved et høstgilde 

derude . To halvt berusede karle var komne op at slås . Gæsterne stimlede sammen om dem , lo og æggede . Kampen blev vildere og vildere . Til sidst drog den ene sin kniv , huggede fra sig og der flød blod . Men da skreg kvinderne i vild rædsel og mændene væltede sig ind over den forvovne og vristede kniven fra ham . Alle fandt , at det var noget så uhyggeligt , der var gået for sig , svend , Cecilie , svenske Ole , dem alle . Men hvis karlen nu tilmed i sin vildskab var kommen til at dræbe den anden ! 
Og så at vore forfædre søgte livslykke i sligt ! tænkte Alfred ! 
Nej , imod dette var livet på færgegården jo næsten lyst ! Der blev drukket , bandet og gjort meget stygt ; men hvor langt var der ikke imellem dette og det andet . 
Altså selv færgegårdsfolkene var kommen langt , langt frem ! Det gav ham et helt nyt syn på dem . Hvad han af sin moder havde hørt om Elise og havde mødt med tvivl , samlede sig i dette øjeblik og gav en uomstødelig vished . 
Han rejste sig og gik urolig frem og tilbage . De andre disputerede endnu , men han sansede intet . Det kom ham for , som var der noget , der straks måtte gøres . Men hvad var det ? Ja , først og fremmest måtte han vist tale med sin moder og få noget at vide om Elise — eller måske gå lige ud på færgegården  ? Ja , ud på færgegården ! Skyndte han sig , kunne han 

endnu nå at komme derud , før de gik til sengs . Og om han ikke nåde det , kunne han dog se gården , sidde dér , hvor han og Elise havde siddet sammen . 
» Jeg kan komme ind en anden dag , «  sagde han og gik . 
Hvor underligt for Alfred at gå den kendte vej til færgegården , atter fulgt af de gamle tanker . Hver busk , hver sten , hver vejkrumning mindede . 
Da han kom ind i stuen , var der ingen . Gammel kendt i huset gik han videre ind i sovekamret , hvor de stundom opholdt sig . Det var allerede begyndt at mørkne ; straks da han kom ind , så han ingen , men han hørte nogen røre sig i en af alkovesengene . Han hilste . 
» Hvem er det ? «  blev der spurgt med en tung , klangløs stemme . Det var svend . 
Alfred sagde , hvem han var . 
» Nej , er det dig ! «  sagde svend , og der var varme i de matte ord . —  » Ja , her ligger nu jeg . « 
» Du kommer vel nok op igen , «  sagde Alfred og satte sig på den stol nærmest sengen . 
» Å , ja — men selv om jeg nu lå her for sidste gang — hvad har jeg at leve efter ? « 
Herpå turde Alfred ikke svare . De tav begge en stund . 
» Især nu , da Elise er rejst , «  tilføjede svend derpå . 

» Hun kommer vel tilbage igen ? «  spurgte Alfred hastigt . 
» Jeg véd det ikke . «  svend lå lidt og stirrede hen for sig , så sagde han , knuget undervægten af sin forladthed , men atter løftet af en lys livstanke :  » Jeg vil heller ikke friste hende til at komme ; — jeg får vel ende på den tid , jeg har tilbage , og færgegården har ikke noget godt at byde hende . «  han blev atter liggende og så hen for sig . 
» Hvor er sønnerne ? «  spurgte Alfred , da en stund var gået og svend endnu tav . 
» Jeg véd det ikke ;— men de er sagtens på galejen igen , «  sagde han og noget vist såret lå i stemmen .  » Det er nogle ville krabater . Jeg har forsøgt at få dem fra det , men jeg kan ikke .  « 
Nej , var det også svend , der talte ! Alfred sad i stum forundring . Det var ligesom det lyste over stuen ; tildragelser fra hans barndomstid , imens Margrethe levede , steg op i hans erindring . 
Og netop da hørtes der sagte trin i den forreste stue ; døren til sovekamret blev varsomt åbnet . En kvinde med et mørkt sjal hyllet om hoved og skuldre trådte ind . Det var Alfreds moder . Han kendte hende straks på stemmen , da hun hilste . Også hun her ! Erindringen blev endnu mere levende , det var som stod han midt i tildragelsen , — kun to manglede : Margrethe 

og Elise . Elise , — i dette øjeblik huskede han hende som hun lå her i den samme seng som nu svend , i deres tanker viet til døden , — og derefter , som hun hin vårdag kom løbende ned i klinteskåret til ham . 
» Hvordan har du det , svend ? «  spurgte Julie dæmpet . 
» Det er lidt bedre i dag . « 
» Så står du dig , «  sagde hun glad og kom henimod sengen . 
» Det lader jo til det ; — men hvad så ! «  sagde han mismodig .  » Jeg har jo ikke noget at leve efter . « 
» Jo , vist har du så ; se dig om ! er her ikke nok at tage fat på ? « 
» Ja , gud hjælpe mig ! kunne jeg bare magte mig selv , men ikke en gang det kan jeg . « 
Nu rejste Alfred sig , hilste på moderen og gav hende hånden ; hun havde endnu ikke kendt ham som , han sad der bortvendt fra det svage lys , der faldt ind gennem ruderne . 
» Nej , er det dig , Alfred ! «  sagde hun med sådan en underlig stemme , hvori glæde , vemod og mange følelser klang . 
» Ja , det er . « 
» Så du er også kommen ud at se til svend . «  hendes hånd var lidt klam efter aftenvandringen , men den holdt så fast , at det gav varme i sindet . 

i den halvmørke , kølige aprilaften fulgtes Alfred og moderen siden ad tilbage . Lidt sne lå endnu hist og her ved diger og på nordlige fald ; men på solfaldene mærkede de blødt , grødesvangert muld under foden . 
» Jeg har en hilsen til dig fra Elise , «  sagde Julie , da de havde gået lidt . 
» Har du ! «  sagde han glad ,  » så hils igen , når du ser hende . « 
» Det kan vare længe . « 
» Kommer hun da ikke mere til dig ? «  spurgte han og kunne ikke skjule den ængstelse , der lå bag spørgsmålet . 
» Hun var hos mig flere gange i den sidste tid , hun var hjemme ; hun ville nok gerne have set dig , inden hun rejste . Men du kom jo ikke ; — og siden har hun ikke været der . « 
Så Elise havde været der flere gange for hans skyld , men nu kom hun der ikke mere . 
Disse ord fulgte siden Alfred og lagde en egen vemodig-tung stemning over hans sind . 
Men det samme forår kom Elise hjem på et længere besøg . Da mødtes hun og Alfred atter . Og nu kom alt som af sig selv , som havde dette , at de to skulle sammen , været forberedt i mange år . 
Hun var den samme som før og dog ikke den samme . Endnu det friske , fyrige sind , men vildheden dæmpet . Hun vejede just heller ikke ordene på guldvægt , men bøjede dog nu altid 

uden om det rå og uskønne . Det uklædelige over hende selv og hendes dragt , det jaskede , som Alfred hin gang , da kaptejnen var på færgegården , havde lagt mærke til , var trængt tilbage i bare de små folder . Dragten bar hun net , med et lille anstrøg af finhed . 
Også hendes tanke- og følelsesliv havde fået en videre horisont . Der havde ligget slumrende ævner i hende ; igennem en kort , noget brat taget udfoldelse var de bragt frem . 
De vakre og begavede kusiner , der havde taget hende til sig som en søster , havde følt det som en æressag at få hende med så langt det var gørligt . 
Endnu lå meget tilbage ; man kendte færge-gårds-datteren så vel i hende , at flere af dem , hun havde holdt styr med herhjemme , glædede sig til , at hun skulle komme tilbage hen på somren . Men hun var sig bevidst , at det , som hun her havde været oppe i og endnu følte sig bundet til med mange bånd , kunne hun ikke leve på nu . 
Den gang , da Alfred jog afsted alle genveje op for at nå Antoinette , ville han måske ladet hånt om det , Elise nu havde nået . Men siden havde han været vist ned , havde selv følt det , at han i sit jag efter at komme opad , havde stilet for højt , — var gået tilbage , — i tankerne lige dertil at bede om ly i barndomshjemmet , højt over hvis mosgroede stråtag de før havde stilet , 

— så nu var han dybt taknemlig for , at der var én så vakker som Elise , der i tillid og tro kunne give sig hen til ham og styrke hans tro på , at opad imod større lys gik dog vejen trods alle hæmmende ting . Og ud af denne følelse vokste et så dybt forhold til hende , at han huskede sine følelser for frøken Antoinette bare som luftige sværmerier og uden ængstelse gik med Elise under de lange slagskygger , færge-gården kastede . 


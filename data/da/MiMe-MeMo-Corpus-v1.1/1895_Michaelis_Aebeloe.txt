I . 
Midt i søen ligger den lille ø . 
Den sø , der omskyller den , er en rest af havet , der trak sig bort , medens landet langsomt højnede sig og afskar forbindelsen . Set fra luften ser søen ud som- et dødfødt barn , -der reves bort fra sin moder oceanet . 
Oprindelig var den lille ø en brænding-bestormet grund i havet , nu er den en Holm i en ferskvandssø . I sit indre gemmer den lag på lag . af forvitrede muslingeskaller , der , når de kommer for lyset , smulrer som perle-morglinsende mel . Opstemmet dynd dannede dens muld , og bølgerne bar til den olden og bog og . Ellens frugt . De lune sommervinde tilpustede den blomsterstøv og frø , og planterne sloges om hver tomme af dens jord . 
Nu ligger den i søen som et lille afsondret fort , bygget af buske og træer , tækket af tungt og solhærdet løv . En hær af høje 

sivlanser løber ud langs den flade bund og spejder til alle sider , om nogen fjende nærmer sig . 
Men nej , i århundreder lå øen herreløs , den vildtvoksende natur skræmmede mennesker bort . 
Endnu er der over den et minde om den evigtrislende brænding , der omgav den , da den var et skær i havet . 
Det Suser og syder gennem det vindtørrede løv , som søgte fra alle kanter en svag , men vedholdende brise ind mod denne Holm . Og alt det sydende Sus har vendt sig indad og samlet sig midt på selve øen som en forunderlig mumlen , der hvisker og hvisker med millioner af blades tunger . 
Men mod aften stiger bruset til et tungt og monotont suk , der går så uhyggeligt dybt til naturens sjæl , at ravnen vågner derved og skræpper højt som et ondt varsel . Thi ravnen er den eneste fugl , der , bebor denne ø . Alle de små sangere tør ikke være i det evigtrislende Sus , som ville drukne deres spæde sang .  .de flyver forbi på skyndsomme vinger , og det dybe løvmørke drager dem ikke . 
Engang er en såret kriger tyet hertil . Han lå i en båd , gemt under et forrevent sejl , han 

lå langs bundplankerne uden at kunne røre sig , hans tunge brændte i sårtørst , hans fingre klamrede om det bræt , der lå over bundvandet , neglene borede sig fast i det møre træ og rev det bort , og han drak af det slimede grønne vand , han så en regnorm krympe sig deri , men han væmmedes ikke , han drak og drak af den rådne drik , og trætheden tog ham , og han sov ind . 
Så drev strømmen ham mod æbclø , ind mellem siv og rør , der lukkede sig om ham og lig en lansevagt førte ham videre som øens fange . 
Bredden dannede en lille fjord , hvor bunden hævede sig på den ene side som en kroget finger . Denne finger greb ham og holdt ham fast . Og søen rejste sig under aften og drev tungt op mod øen , og den lille båd huggedes læk mod den grusede grund , og vandet trængte ind og vækkede den sovende kriger . 
Hvor længe han havde ligget der , vidste han ikke , men jærnsværdet var bleven rødt af rust , og blodet var størknet til en tyk skorpe på hans bryst . 
Vandet isnede ham igennem , og træernes susen isnede ham endnu mere . Ubarmhjertigt 

begyndte det stigende vand at skylle blodskorpen bort og at løse sårets rande . 
Han huskede intet . Kun når han pinte sine sanser , var det som han endnu for sine øren hørte jærnet rasle og skrige og eder og ville ord skrige endnu højere . 
En edderkop var dalet ned fra løvet over hans hoved og havde begyndt at spinde mellem hæftet på hans sværd og bådkanten , som det ragede op over . 
Han smilede sygt , da han så den løbe op og ned . Den gav slip på sværdknappen , faldt og firede sig langsomt ned , til den nåde rælingen . Således tog det lille bitte dyr uden videre det sværd i besiddelse , som for kort tid siden havde slået gnister i kampen . Rolig lænkede det våbnet med sin næppe synlige tråd . Det skulle aldrig bruges mere . 
Med stive lemmer krøb han op af båden ved skub , der skar ham i såret . Han trykkede den våde sejldugspjalt mod det løste sår , hvoraf blodet løb tyndt og næsten uden farve . Og halvt faldt han ud af båden , ind på den solstegte strand , hvor visne blade blandede sig med græs og rådnede siv . 
Der løb to røde myrer afsted med hinanden , de flakkede rådvilde om på hans fintkårede 

bryst . Så slæbte han sig længer og længer op , og solen sugede vandet af hans tøj , og alt for snart gispede han i brændende hede . 
Suset over sit hoved forstod han ikke : det var en underlig blanding af hviskende ømhed , således som man hvisker i sin første elskov , og af truende mumlen , som når naturen truer over at være forstyrret i sin fred-hellighed . 
Og den sårede mand lukkede sine øjne , og suset trængte ind i ham og fik ham til at skælve . Ingen fugl greb med skarp stemme ind i det dumpe mumlende Brus . Det var som et tungt og ubønhørligt kvad , et suk fra hans egen livsstreng , der skjalv under nornens uafvendelige kniv  : nu skal du dø — nu skal du dø . 
Jo længere han slæbte sig ind under løvet , desto stærkere lød bladenes tunger . Og solen begyndte at synke . 
Han lå i et højt Mylr af toppede planter med røde trævlede blomster , og favnehøjt i vejret strakte sig tykke stængler , der bredte skærme til alle sider med nedhængende svøb fra fine hvide blomster . 
Han fornemmede en sød og pirrende lugt . 

højt over hans liggende hoved skinnede runde , grønne æbler med store rustrøde pletter på den ene side . 
Kunne blot vinden rive et af disse ville æbler løs og lade det falde for hans veder-kvægelses skyld . En eneste af disse grønne kolde sure frugter ! Men ingen faldt , skønt løvet raslede over ham , så der ikke var et stille blad på den hele ø . 
Men lige for hans øjne groede nogle store sorte bær . De skinnede så blanke , så klare , de var fulde af væske , af saft — giftbær vidste han det var , men for ham kunne de ikke rumme gift , ikke død , kun livsens søde drue . Og hans feberfamlende fingre knækkede planten over ved roden , så den faldt , og de sorte bær slog ham ind i ansigtet og søgte selv hans mund . Men over ham luede de rustrøde pletter på de grønne æbler , og vinden førte deres søde vellugt ned til den døende mand . 
Hans sidste ord — han sagde ingen . Hans sidste tanker — han tænkte ingen . Hans sjæl var fyldt af det rislende Sus , hans sjæl gik over deri som en enkelt bølges suk i havets store klage . Og tilbage lå en kold og sammensunken krop , af hvis sår der ikke mere 

flød hverken blod eller vand . Han er død — suste sivskoven og bar det hele øen rundt , til det pustedes bort over den vuggende sø , som standsede sin gænge for at lytte . 
Da tav med et det aldrig før forstummede Sus , og ravnen vågnede ved den pludselige stilhed og skreg højt , og de fjerne skrænter kastede langsomt skriget tilbage . 
Men den rastløse edderkop spandt siden i natten sine tråde over den dødes sværd . Og fugtigheden satte sine rusttænder dybere i jærnklingen , og jordens mund åd liget som en nedfalden frugt , så hurtigt som kødet af en fersken , kun knoglerne blev tilbage og måtte gnaves med større sindighed . 
Og visne blade dækkede det hele , og ingen søgte den forsvundne , og ingen talte de tusinder af dage , de hundreder af år , som randt , før Æbelø igen blev gæstet af et menneske . 

il 
alle fugle var frie . 
Svaler svippede over gravens døde vand . Bogfinker smuttede ud og ind mellem vandpilenes fintløvede vidier . Ud fra et sort kælderhul i den røde mur , der sank helt ned under vandskorpen , strakte sig et magert kirsebærtræ , som kunne det være en vissen arm fra en indespærret fange , og spurvene hakkede i de få sygeligt røde bær , der vinkede på de yderste bladløse kviste . Højt op over tår-nets spidse kobbergrønne hjælm strøg en ravn med smækkende vingeslag . Inde i skydeskå-rene på solsiden trippede nogle duer og kroede sig frem i solskinnet , så de oppustede brystfjer glinsede med farver som anløbet stål . 
Alle fugle var frie . 
Kun på nordøstsiden af gården sad en ædelfalk fastsnøret til en jærnring , der hang på en Stang langt ud fra muren og svinglede 

for vinden , som netop her strøg om hjørnet . Krampagtigt holdt den fangne falk sig stiv og fast med sine fjerede kløer i ringen , som uden ophør gyngede i blæsten . 
Ind i pupillens brune mørke , der som en brønd var indfattet af en guldlysende ring , stirrede to hvasse menneskeøjne . Fuglens og junkerens blik mødtes som stål mod stål . Fra falkens øjne lynede en ubændig grumhed , der i den grad beherskede fuglens ejendommelige udtryk af rovlyst , at selv det jærnblå næb syntes at krumme sig og slibes af dette diamanthårde blik . I bogstavelig forstand var det falk , der stirrede på falk ; thi junkerens navn var Sylvester eller Sølver falk . 
Sølver standsede den slingrende ring og løsnede behændig båndene om falkens fødder . Begge hans hænder bar tykke gule læderhandsker . Han holdt den højre hen for falken , der villigt satte sig på den tykke tommel , lokket af lidt råt kød , han viste den i sin anden hånd . 
» Håhå «  , sang junkeren , da den grisk hakkede efter kødet ,  » nu er du villig . «  lynsnart trykkede han en lille rød læderkappe ned over dens hoved og øjne , gik ad den lille åbenstående dør tilbage ind i loen , satte 

falken på en Stang og trådte selv ud i gården . 
Efter mange dages sultekur og dressur i den svingiende jærnring uden hvile dag eller nat , skulle nu falken endelig prøves . 
Sølvers øjne søgte op til de kurrende duer , der kom og forsvandt i de åbne skydc-skår . Han begyndte at kalde ad dem og strøede en håndfuld ærter ud over en af de slidte pletter på den græsgroede gårdsplads . Et øjeblik efter dalede en due ned , så to og tre , til sidst et helt Brus med baskende og hvinende vinger , og et halvt hundrede næb pikkede ærterne op , idet de tættere og tættere nærmede sig Sølvers fod . Så knælede han ned ; en sølvgrå durik gik frem og åd af hans hånd ; i samme nu havde Sølver grebet den og skåret halsen over på den med en kniv , han lynsnart snappede fra bæltet . 
Hele dueflokken svirrede skræmt til vejrs . Sølver hentede falken , der klamrede sig til hans venstre hånd , spændte en rem om dens ene fod , kastede den dræbte due højt op i luften , og idet han rev hætten af dens hoved , slyngede han falken efter duen . 
Falken spredte sine vinger , og som magnetisk tiltrukken af den livløse duekrop , der 

allerede sank i luften , skød den skråt ned på den , greb den med sine borende kløer kun få alen fra jorden og lå i næste nu for Sølvers fod . 
Dens sult var skærpet i dage og søvnløse nætter , og dens korte seglkrumme næb flænsede i duens bryst . Men Sølver rev byttet fra den , strakte bydende hånden ud , og falken plantede sig lydigt på handskens tykke tommel , idet den sendte ham sit bitre gule blik .  , 
junkerens stærke øjne luede af triumf . Han fæstnede behændigt en lang Line , han havde surret om sin arm , i remmen om falkens fod . Han greb en sten og ramte midt i en skare skræmte duer , der med ind- og udtrukne hoveder så til fra et lavt tag . Duerne fløj til vejrs , og Sølver kastede falken op i luften . 
Instinktmæssigt dalede alle duerne mod jorden , som vidste de , at ædelfalken kun griber sit rov i flugten . Kun en eneste fløj lige op i luften og søgte at holde sin fjende under sig . Men falken steg og steg , nåde den , vandt i højden — et hastigt ryk i Sølvers arm — der brast linen ! Falken steg endnu et øjeblik , foldede så vingerne ind til kroppen , skød lodret ned og plantede sine kløer 

i duen , der nu dalede , men med spredte vinger  : de sank tilsammen og blev borte bag den kobbergrønne tårnhjælm . 
Junkeren skreg af jagtglædc , løb over gården , sprang med et sæt op i den højtsiddende tårndør , hvis trætrappe han væltede , og for op ad den smaltrinnede sten-vindel , der som en ormgang borede sig op gennem det tykke tårn . 
Jagtens rus var i hans blod , de svære munkestens klamme kulde og skummeltrøde halvmørke dæmpede den ikke , men lod kun fantasiens billeder stråle dobbelt gyldne . Alt mens han ilede opad , så han falkejagten , hvorom han drømte  : et hærtog af ryttere med falke på hænder og hovedets læder-hjælm . Som dødbringende skyts kastede han de stolte fugle ud i luften . Som udskudte af blider for de frem og skød ned på ræve og hjorte og hejrer . Han så hvorledes de med spilede vinger klamrede sig fast til de store fugles nakke . Å , disse kongelige falke , de var som bevingede tanker , der lynende for ud af jægerens blodtørstige sjæl  ! 
Vejen op gennem tårnet var lang , og heden blev efterhånden tung inde i vagtrummene bag de skoddede luger . Der lå en 

svend langt ud ad gulvet og snorkede med opknappet loddent bryst og et væltet trækrus ved siden . Sølver sparkede hårdt til ham , idet han for videre . 
Endelig var han i øverste stokværk , der lå skummelt og osende af kalk og harpiks med uhøvlede fyrretræsluger for alle udsigts-hullerne . Kun nogle knivsmalle solstriber sneg sig ind gennem revnerne . 
Sølver stængede fra , dag og blæst styrtede ind , solen blændede hans øjne , vinden fyldte hans bryst med et vandflodslignende voldsomt pust . 
Til denne side måtte falk og due være faldne . Han bøjede sig ud af lugen , hans blik sank ned langs tårnsiden til pilekrattet dernede på bredden af den krusede sø , der lydløst gnistrede sine sølvreflexer op til ham . 
Intet at se og intet at høre til falk eller due . 
Sølvers øjne gled ud over søen , der smult bortkrusede sine vande , til de sitrede i løvskygget læ derude under de soldisede bredder af Æbelø . Rolig som en lukket grøn løvhytte lå holmen midt i det kviksølvglinsende vand . 
Da greb Sølvers falkeskarpe blik en lille båd , der fra den modsatte kant syntes at 

styre for stærkt sejlpres lige mod den lille herreløse ø . 
I det samme var falk og due og jagt blæst ud af Sølvers tanker . 
Denne båd måtte komme fra genbo-gården derovre . Og da nu det brunrøde sejl vendte i vinden og bar ind under øen , blev han var et lyserødt flor , der ligesom flagrede op i agterstavnen . Det var en kvinde , der sad alene i båden og lod vinden drive sig ind for at erobre den herreløse Holm , han selv endnu aldrig havde dristet sig til eller blot tænkt på at betræde . 
Hvem denne kvinde var ? 
Ved dette spørgsmål til sig selv videdes Sølvers øjne ud , som ville de åbne sig for at rumme den hele himmelhvælving . Da spiledes hans næsebor ud som for at drikke alle skoves vellugt . 
Som i en strålende drøm genså han sit eneste møde med hende . Og op af hans erindring groede et vildnis af kæmpestore kon-valler , grønne som kun konvallers krus kan være i det tidlige forår , og hvide klokker vældede frem på liliekonvallernes tynde stængler , og blomst faldt ud af blomst i lange hvide Buer . 

foråret groede omkring ham , og livets grønne almagt mylrede op af jorden i Duftende krusblade , der voksede og voksede for at favne ham , så han kun tænkte , hørte , så og lugtede grønt . Og han sank ned i det spirende hav og kyssede de friske planter , , mens tusinder af hvide blomsterbjælder ringede syngende Duft ud over hans hoved . 
Hans hår følte solen som et Kys , men med et var det , som blev hans nøgne nakke overskyllet af en endnu varmere lysbølge , og han rejste sit ansigt fra jorden : 
foran ham stod en ung pige , der var som lutter lys . Et skælvende blegrødt klædebon svøbte sig blødt om noget usynligt fast og slankt , hvis glans sivede gennem det tynde stof med perlehvidt skær . Øjnene var uden pupiller , uden blik ; når de så , var det som hvide skyer gled frem fra en himmelblå baggrund . Om det fintbøjede hoved dannede håret en glorie af bleggyldent solspind , der sitrede med fine glimtende tråde i den blidt bevægede luft . 
Sølver sprang op og stod hende ansigt til ansigt . Hendes kinder rødmede som af hastig gang , hendes øjne smilede af forårets overmodige lykke . Vinden pustede hårspindet 

bort fra hendes pande , og han så dens fine blå årer — som drømmenes sarte floder over kyskhedens hvide slette . 
Hvor de smilede til hinanden . Hvor den grønne skov groede op omkring dem . Hvor vinden lod deres ånde flyde sammen . Ukendte smilede de til hinanden som to serafer , skabte af forårets gud i et og samme billede . Hendes hænder åbnede sig mod hans , og ned foran hende , som ud af hendes skød , sank de blomster , hun havde samlet . Så bøjede han sig ned og plukkede de høje konvaller , der groede frem under sømmen af hendes kjole . Det kom ham for , at der bag det blegrøde klædebon var en vidunderverden , en levende gylden rigdom , hvoraf han så et eneste glimt , da en fodspids i et nu kom til syne med en dunkelgrøn tyrkis på den hvide skos midtribbe . Ved hendes guldstukne bælte hang en lysegrøn ærtebælg , men ud fra dens åbnede flige skinnede store hvide Perler i stedet for ærter . 
Sølver troede et øjeblik , at alt var en drøm . Skovbunden løftede og bar , og blot ved at følge træernes opadstigende rytmer med øjet syntes han , at sjælen højnede hans legeme , så det voksede synligt som alt det 

grønne omkring dem . Træernes blade åbnede sig over deres hoveder , og alle de knoppede tanker brød ud i blomster . Sølver nynnede uden selv at vide af det : 
ring , konval du hvide , vår i skoven ind . Dryp din Duft den blide i mit grønne sind . 
Solen , solen synger højt sit gyldne kvad . x 
let mit hjerte gynger som et birkeblad . 
Sølver vuggede sine hænder i luften , og en hånd vuggedes mod hans som en blomst , der af vinden gynges mod en blomst . Han lukkede sine øjne for ret at sanse det lette flygtige håndtryk . Det gled igennem hans hånd som et ulegemligt pust . Var det da et åndesyn , der vandrede ved hans side ? Han åbnede sine øjne , standsede og så til siden . Nej , denne jomfrukind var af kød og blod , rundet og rødmende under guldglinsende dun . Sølvers sunde stærke virkelighedssans vågnede , denne kind drog hans vantro mund , og læng-selsitrende sank hans læber ind derimod , langsomt , umærkeligt og dog uigenkaldeligt . 
I det øjeblik kysset åndede sig ud over 

den bløde varme kind , gled en sky for so en af de små hurtigsejlende dampskyer . blev lyset med et mat , som faldt der Ta ned i alle blomster , som grånede det grøi bladkrus , som sluktes glansen bag det blegn flor , som fyldtes selv hendes øjne af dam 
alt dette sansede han ikke før i sam øjeblik hans egen kind klang under et susei slag . 
Sølvers stolthed brændte op under dej uventede hån fra hendes hånd . Hans læt skiltes i et nu over hans sammenbidte tænk hans øjne skød lyn , så styrtede han sig næ grus til jorden for at tøjle sit opblussende 1 seri med denne hidsige bevægelse . Hans hæm sled og flængede i de grønne planter , m< han skreg :  » Skoven er min ! Skynd dig at g ; skoven er min  ! « 
Han huskede endnu hendes harmgløder ansigt og de blegblå årer , der svulme op i hendes pande . Han huskede det ha ; lige blik , hvormed hun vendte ham rygg' kun et nu så han på hende , så borede h sit ansigt ned i jorden og bed i blader  » Skoven er min , skoven er min ! « 
— — —  » Øen er min ! «  skreg Sølver i dette øjeblik , da han stod på tårnet 

stirrede ud over søen . Mindet om dette møde var faret som et lyn gennem hans sind , og så stærkt levede han det hele om i erindringen , at hans kind blev blussende rød netop der og kun der , hvor hendes hånd havde mærket den . Hans blod blev optændt af hævnlyst . Den dag havde han været svimmel og svag af forårets stærke luft . Han , som besad den ubændige ungdoms trang til at herske og tilegne sig alt , hvad der vakte hans attrå^ havde dengang mistet sin selviskhed , fordi han ydmyget og blændet havde knælet for hendes åbenbaringsagtige skønhed . Thi skøn var hun , og hun havde båret en perlefyldt ærtebælg ved sit guldstukne bælte . Han havde straks gættet sig til , at hun måtte være en datter af Herren til egenæs derovre hinsides søen . Som en falk havde han sultet efter at se hende igen , men det var ikke lykkedes ham , thi hun havde ikke oftere forvildet sig ind på hans skovområde , og sten basse åbnede sin gård og sit selskab for ingen . 
Nu så han hende styre ind under den lille herreløse ø midt i søen , den han aldrig selv havde gæstet , men kun skinsygt våget over , at heller ingen anden betrådte . Fra 

ældgammel tid havde den ligget som et fredet skel mellem de to gårde og deres part af søen . 
» Øen er min ! «  skreg Sølver endnu engang . Så sprang han i lange sæt ned ad tårntrappcn , løb gennem gården , over den skrøbeligt knirkende vindebro , over det smalle stykke eng , der suppede under hans fødder , løb til søen , løsnede en båd , roede ud mod vinden , handlede ilsomt og instinktmæssigt som en falk , der flyver på sit bytte , og besindede sig først , da han drejede om sivskoven ind i den lille vig , hvor en båd var løbet på land . 
Båden var tom , men på bredden lå et lyserødt klædebon . Hvor var hun selv ? Tanken om hendes nøgenhed gød ild i hans blod , og han drev båden hårdt op på den smalle bred . Som han nu rejste sig fra toften for at springe i land , veg han blændet tilbage . Foran ham stod hun , han søgte , som skudt op af jorden , nøgen og hvid mod det grønne løv , beskinnet af solen , uden en dækket plet på sit legeme , og dog rolig og rejst , med armene stolt krydsede under brysterne . Hendes hårs bleggyldne spind faldt som en kappe over de blødt skrånende skuldre . Intet af al hendes skønne glatte nøgenhed rødmede uden de rosenfarvede knopper på de små jomfruelige bryster . 

men øjets glans var som samlet til et stålblåt strålespyd , og dette spyd flammede gennem den forvovne , der krænkede hendes nøgenhed med sit griske blik . Det var som hejrens stolte næb , der sylspidst borer sig i falkens bryst , i det øjeblik denne slår ned mod dens nakke . 
Sølver var som lamslået , han gispede efter vejret og følte blodet buldre i sine tindinger . Hans blik blev slået ned af dette rolige flammende blik , der tydeligere end ord sagde : kvindeskænder — se min nøgenhed — min kyskhed vanhelliges ikke af dit urene øje — men du skal dø af dette syn . 
Men da Sølver slog øjet ned , var hendes øjes truende magt forbi med det samme . Hans indre øje så hendes skønne nøgne legeme som i et lyns blændende ramme . Brynden væltede sin stigende bølge gennem hans blod , han sprang imod hende , idet han stønnede :  » Øen er min , jagten er min , og du er mit bytte . «  han var hende så nær , at han troede at spore hendes nøgenheds fine Duft , der var som Duften af modne solbær , da hun med et veg tilbage ud i søen , der netop på dette sted var dyb . Hendes elfenbensblanke lemmer smuttede ind under det sølvblå gyngende vand . Sølver 

tøvede intet øjeblik , men fulgte efter . Vandet sugede hans klæder tunge som bly , men alligevel stræbte han ud ad . Hendes hoved var synligt , hvorfra det gule hår flød ud og bredtes foran ham som en bølgesitrende vifte  ; ellers var alt forsvundet . Sølver svømmede efter og greb et par gange ind i det skønne hårnet , men det smuttede hen over fladen i glimtende slangelinier . Med et forsvandt det ind under det nedhængende elleløv , grenene slog ham i ansigtet og hindrede hans forfølgelse . Det var som træerne bøjede sig ned for at gribe og skærme hende . Et øjeblik tabte han hende af sigte  ; men hans rus varede ved , al hans manddoms attrå var hidset op , besiddelsesbegæret bruste i hans blod . Han så fremdeles hendes solbeskinnede nøgenhed for sig og de rødbrune strittende brystknopper . Rasende vred han ellegrenene til side og så hende i færd med at gå i land mellem gamle trøskede træstubbe , hans hånd greb frem og berørte hendes våde glatte hud ; men i det samme vendte hun sig imod ham med angstfuld fortrukken mund og med skumblå øjne . Hendes hånd løftede sig og svang et gammelt rustent sværd mod hans hoved , der havde mistet sin læderhue under forfølgelsen . 

et hug — et skrig — ikke fra ham , men fra hende — og mens Sølver tumlede tilbage i vandet , knagede grene og kviste , hun krøb bort mellem buskene , løb til sine klæder , kastede dem i båden , greb en åre og stagede bort , forsvandt mellem sivene , nøgen , med sit lange våde hår klæbet til skulder og lænd . Det løse sejl baskede og slingrede omkring masten . 
På dette sted , hvor for århundreder siden en døende kriger var drevet ind , hvor edderkoppen havde lænket hans sværd til uvirksomhed og glemsel , lå nu Sølver med blødende hoved , såret af kvindehånd med netop hint sværd , der rustrødt og halvfortæret var raget frem som en knokkelhånd af jorden for at hjælpe den forfulgte . 
Han vaklede i land og segnede om i græsset . Hans lange hår hang vandtungt ned ad nakken , blodet piblede svagt af hans pande . Men Sølver tørrede det ikke bort . Hans læber stivnede i et smil — ikke af hån eller trods , men af fanatisk opskudt lidenskab . Hans hjerte hamrede af begejstring over dette skønne , han havde set , dette blændende nøgne , hans øjne havde indsuget , dette vidunderlige stærke , der havde standset ham . Længe lå han bedøvet 

af sin egen tanke , inden han søgte sin båd , spilede sit sejl og lod det drive for den stilnende vind . 
Han stirrede lige ind i den stærke aftensol — den syntes ham kold . De grønne banker dansede lave og forkuede omkring søen , der med et syntes ham snæver og lille som en vandpyt . Selv himlen var lav — aldrig havde verden forekommet ham så begrænset . Hans blik fløj hastigt til de røde mure hinsides søen ; de truede ikke længer , så forsvindende så de ud . De enkelte hvide hyttepletter langs bredden , de mange små Møllers udspændte korsarme , alt var som tåbeligt legetøj , bestemt for spurve og sommerfugle . Kun et var stort og vældigt : flammen i hendes øje , hadet i hendes kind , hugget fra hendes hånd . 
Med en besynderlig vellyst følte han såret smerte helt ind mod pandebenet , hans fingre strøg over såret og blev røde af dets blodige skrift , og han smilede over at vide sig mærket af hendes kraft . 
Hugget havde ramt hans inderstes hårde flint , så lidenskabens gnist var slået løs . 
Han elskede jomfru gro . 

Iii . 
Sølver lå uafklædt i sin alkove . De gyldenlakgule Gardiner var trukne for . Det sidste dagslys sivede gennem dem med et underligt gustent kryptskær . Sølver tænkte sig hvilende på låget af en sarkofag som en mægtig henfaren herre , og Gardinerne bevægede sig som viftende bannere om hans hovedgærde . 
Han følte en saligt glidende mathed i sit blod og dog lidt af sårfeberens fantasitændende brand . Altid ville han hvile i denne billedløse døs . Og dog var det til tider , som et nøgent kvindebryst langt borte fristede ham . Begge de små brystvorter var røde som skinnende bær , der rakte ham deres søde gift . Hans læber og arme strakte sig uden at nå de ildrøde bær . 
Fjærnt gennem mur og træ hørte han trilrende fløjtesignaler , hovslag og skridt , højrøstet tale og råb . Råbene kom nærmere , og med et lød det lige ind i hans øre : 

» Herre , sten basse holder for porten og begærer jer i tale . « 
Sølver blev liggende uden at røre sig .  » Sten basse ? — hvem er sten basse ? — luk ham ind . « 
» Han vil ikke over broen . « 
» Hvad vil han da ? « 
» Han vil hente jer som sin gæst , siger han . « 
» Jeg kender ham ikke . « 
» Han vil hente jer som gæst til sin datter , siger han . « 
» Sølver rejste sig over ende . Så stærkt for blodet ham til hovedet , at det opbrød sårets fine hinde , så det igen begyndte at bløde . 
» Hils og sig , at han har taget fejl af vej og gård . Jeg kender hverken ham eller hans datter . « 
Karlen for ud af kammeret . Men Sølver havde forstået truslen fra Herren til egenæs . Han stod op og åbnede en lille kigluge ud mod vindebroen og så tre ryttere ride bort , den sidste en kantet og bred skikkelse i kulsort kappe . Et øjeblik vendte han hovedet og stirrede lige mod det glughul , bag hvilket Sølver stod , et surt og stikkende blik , der gled forbi 

og svandt , kom og gik som en spillende slange-tunge . 
De følgende dage holdt Sølver sig mest inden døre . Såret lægtes kun langsomt , og sten basses indbydelse havde bragt uhygge og angst i hans tanker . Datteren måtte have berettet om det angreb , hvormed han havde krænket hendes nøgne person — det var et åbenlyst voldtægtsforsøg , og nu lurede sten basse på hævn . 
Sølver ønskede ingen fejde . Egnen vidste at fortælle om egenæs-herrens barske og lovløse færd og det stærke karlehold , han altid havde på sin gård . Sølver havde derimod kun få folk i sin tjeneste . Han behøvede ikke at indskærpe dem forsigtighed  ; thi afsig selv anede de overfald lige fra den dag , sten basse red op for gården . Broen holdtes bestandig oppe , og hver nat skiftedes de til skarpt udkig , at ingen båd skulle gå over , og ingen overrumpling finde sted . 
Sølver selv bevægede sig først ikke langt udenfor gårdens enemærker . Men efterhånden måtte og ville han længer ud . For sit eget vedkommende trodsede han al forsigtighed og droges mod det sted , hvorfra faren truede , 

skønt han ikke åndede trygt , før han igen havde sin egen grav og mur omkring sig . 
I flere dage rislede regnen ned . Skoven randt som af tusind små vandfald , der skyllede sandet frem under den tyndtmuldede skovbund . Ensom gik han over det våde Mos , der ikke gav lyd , men sank blødt og svampet under hans fod . Egene bruste under regnen , birkene gyste som af kulde og rystede regndråberne af sig . Time for time skød svampene op og bugnede i al denne trøskende og smulrendc væde , — fantastisk formede knolde , giftigt gule , blæksorte og irrgrønne , og slanke paddehatte , hvide som handskeskind , blegrøde som menneskehud . 
Sølver gyste for disse underlige forråd-nelsesblomster , der syntes at gro for trolde , og undgik at røre ved dem . 
Instinktmæssig søgte han til den plet , hvor han i foråret havde truffet jomfru gro . Kon-vallernes grønne krus var der endnu , men uden friskhed og uden blomster . Han lagde sig ned i de våde planter og lod vandet kølne sin pandes sårrift . Thi han bar ingen forbinding over sit sår . Solen skulle altid se det . Sølver ville ikke skjule sin brøde og sin straf . 
Hvor fjern var den forårsdag , og hvor 

uvirkelig og udvisket den lyserøde skikkelse svævede for hans erindring . Altid gled dragten bort , faldt som anemonens blade om frugten , og foran ham stod det nøgne hvide legeme , hans blik havde krænket . Han havde hørt om en græsk yngling , der skuede gudinden i badet og til straf blev forfulgt og sønderrevet af hunde . Skulle nu den samme skæbne vente ham selv ? 
En fortærende længsel rasede i hans blod . I tanken knælede han altid for det uudslettelige syn , der slog ham til jorden med øjnenes vrede himmelflamme . Ydmygt tilbad nu han , hvis unge stærke trods hidtil ubændig havde favnet fri og ufri kvinde , og for hvem kærligheden indtil nu kun var en sund tilfredsstillelse af drift , en hed leg i den lyse dag , en højtleende lyst til at lyse op i nattens mørke . 
Nu græd han længselens hede gråd med sit ansigt begravet i grønne , blomsterløse planter , der rislede af regn . Og for sammen ved en hård svirrende klang i luften over sit hoved , som troede han , det var en jærnbolt , der søgte hans pandeskal . Sin falk havde han fundet igen  ; mæt af bytte var den frivillig vendt tilbage og var lydig sprungen på hans hånd . Da nu Sølver for sammen , flagrede falken i det 

samme op og hvæsede sit uartikulerede rovskrig , som var der bytte i nærheden . 
Sølver rejste sig forundret . Ved siden af ham lå en mand indhyllet i en sort kappe . En gul læderkabuds var krænget ned over ansigtet , så hverken øjne eller næse kunne ses , kun en bred og blodløs mund , trukket skarpt ind om kæberne , og et underligt spredt hageskæg , stridt og stikkende som nålene på en kaktus . 
Skikkelsen lå på ryggen med hånden under hovedet . Sølver kunne ikke slutte , om den var vågen eller sov ; men han havde en ubehagelig fornemmelse af , at de usynlige øjne stirrede stift på ham . 
» Hvad vej er du kommen ? «  spurgte han tøvende og skræmt . 
» Samme vej som du — over jorden , gennem luften , «  svarede en ru og enstonig stemme . 
» Jeg troede , jeg var alene , «  stammede Sølver . 
» Alene — alene — hvem er vel nogensinde alene  ? « 
» Hvorfor kunne jeg ikke høre dig komme ? « 
» Man hører sjældent , hvem der kommer . Og hvoraf ved du , jeg ikke var her først ? « 
» Så havde jeg set dig , da jeg lagde mig her . Jorden du ligger på , er min grund . « 

» Den grund jeg ligger på , er altid min . Vil du have den , må du flytte mig forinden . « 
Sølver sprang op og svang falken på sin hånd . Den fremmedes spottende rolige stemme tirrede ham til vrede . 
» Nu er det nok med snak ! Hvem er i ? « 
En klangløs latter kom frem under læderkabudsen , uden at de blodløse læber rørte sig . 
» Lille Junker — lad der nu ikke gå galde i din feber . Dit sår kunne tage skade deraf . Hvad om jeg nu bildte dig ind , at jeg var sten basse  ? Nå , nå , bliv ikke hvid som en kalket væg — hvad er det for en rød figur , du bærer på din pande  ? Du skulle forføje dig snarest hjem , inden den begynder at bløde , og så stænge godt både for sår og gård . Skynd dig , at du ikke kommer for silde og finder sten basse for gården . Håhå , du holder af at jage med falk — ikke sandt , hedder ikke du selv falk ? — men du jager ikke godt . Når en falk sigter uden om , bliver den til skamme og let at tage for fjenden . Gå du nu hjem med din falk og øv dig selv lidt mere . Men for alle ting , skynd dig , at sten basse ikke skal besøge dig forgæves . « 
Igen lo den fremmede skærende klangløst . Og endnu havde Sølver ikke set hans øjne . 

han blev rød af harme over denne latter , hans øjne lynede , men den fremmede blev ved at le , drejede så hovedet om på siden , trak kabudsen længere ned over mund og hage , drog vejret dybt og sovende og begyndte at snorke . 
Sølver havde aldrig følt sig så uhyggelig til mode . Hvad betød denne hånlige og gådefulde tale ? Stod den fremmede i ledtog med selve hans nyserklærede fjende ? Skulle han straks vende hjem eller først afæske ham en nærmere forklaring ? Han sparkede ublidt til den fremmede , der imidlertid ikke lod sig vække , men snorkede videre . 
Advarslen for sten basses besøg havde opskræmt hans fantasi . Hvor let kunne ikke gården blive overrumplet i hans fravær  ? Den fremmedes ord var ikke lutter dunkel tale . Noget var der sikkert i gære . 
Pint af alskens anelser gik Sølver tilbage gennem skoven ad uvejsomme stier under dryppende træer . Falken sad på hans arm og skuttede sig af og til , når dråberne stænkede på dens hvide , brunspættede fjerham . Men Sølver brød sig vej gennem egepurr og unge nåletræer , der søgte at gribe ham med strittende grene . Han ville skyndsomt hjem . Sko 

ven kunne vrimle af fjender og gården være truet . 
Men den hastige gang jog frygten på flugt . Sølver spottede sig selv , fordi den gådefulde fremmedes frække tale havde formået at skræmme ham . Endnu nogle skridt , og han fortrød , at han ikke havde aftvunget ham en tydeligere forklaring . Få øjeblikke efter vendte han om og ilede tilbage . Men han havde ikke mærket sig vej eller sted , træerne så ufor-stående på ham og skiftede plads i uberegnelig forvirring . Han søgte og søgte uden at finde , blev hidsig og troede til sidst på kogleri . Da han endelig igen stod på den konvalgrønne plet , var den fremmede som sunken i jorden . Skovbunden bar intet spor , intet fodtrin lød der omkring . Fortumlet i den øde , våde skov overtalte Sølver sig tilsidst til at tro , at det hele havde været en drøm , et sansebedrag . 
Alligevel ilede han hjem , så hurtigt han kunne . Regnen var hørt op , skyerne jog af sted for en stærk blæst , der afdækkede et stykke kummerlig blå himmel . Fra skovbrynet søgte han ud på en åben mark for ligesom at fylde sig med fri luft . Nu smilede han ad sin egen tåbelige indbildningskraft , og solen smilede i det samme og luede i tusinder 

af faldende regndråber , der regnbueglimtendc skiltes fra blade og grene . 
En agerhøne fløj op lige for hans fod . Sølver afkappcde sin falk , der jog den , slog den og villig lod sig fratage sit rov . 
Glad over sit bytte fordybede Sølver sig igen i skoven og stod kort efter frisk og kæk i sinde foran den optrukne bro på sin gård . Alting var lydløst og fredhclligt — solskinnet fik tårnets store sten til at gløde , svalerne skar små vingesmut i gravens matblanke vand . 
Han fløjtede sit signal . Brokæderne raslede og peb . Sølver trådte hårdt i plankerne og svingede sin agerhøne i luften . I det samme bragede den jærnbeslåede port tilbage . Da tabte han fuglen af sin hånd og lod venstre arm synke , så falken med baskende vinger reddede sig opad til hans skulder . Thi foran ham i portgabet stod den sorte kappe . Læderkabudsen var skudt højt op over det kaktus-strittende skæg og blottede to sure stikkende øjne . 
» Håhå , «  lo den ru stemme ham i møde .  » Vel mødt , Junker falk ! Sten basse har ventet dig længe . Hvor blev du af ? — din vægter var noget uhøvisk . Jeg bad ham lukke op . Han ville ikke . Han brugte kæft . Så slog en lille 

jærnbolt lås for hans mund , og nu siger han ikke mere . « 
Sten basse sparkede til en halvdød svend , der lå støttet op mod portvæggen med lukkede øjne , blodig mund og nervøst krympet hovedhud . 
« vær nu min gæst ! «  tilføjede han og rakte hånden ud mod Sølver . 
Denne trådte et skridt tilbage . Hans øje var blodskudt , og arret i hans pande luede . Et hadefuldt raseri greb ham mod denne sortklædte røver , der havde opbrudt porten til hans gård og slået hans svend ihjel . 
Han stod på springet til at styrte sig over sin fjende . Men dennes skumle sikre smil gav ham et øjebliks fatning , et eneste glimt af beregning . Han trådte sten basse ganske nær under øjne og strakte armen frem som for at gengælde det tilbudte håndslag . Men i samme nu løftede han sin knyttede hånd og drev den i modstanderens pande . 
» Hvorfor slog du min mand ? « 
Sten basse greb sig til øjet . 
» Hvorfor slog du min mand ! «  hvæsede Sølver endnu en gang .  » Fordømte ufredsmand ! Røver ! «  han greb efter den tykke jagtkniv i sit bælte . Men nu styrtede sten basses karle 

sig over ham , afvæbnede ham og bandt og bastede ham i en håndevending . 
Sten basse havde imidlertid fattet sig . Han havde straks grebet sig til panden , nu strøg han fingeren over brynet og det ene øje , der var lukket af blod ; men det andet skinnede skadefro , han pegede på det halvlægte sår i Sølvers pande og sagde  : 
» Eja , bitte Junker , du har lært at slå , men du har også selv fået hug , hvad ? Den skramme klæder dit ansigt som en blomst et jomfrubryst . Hvor har du fået den rosen-strime ? I lovlig kamp , ikke sandt ? Du har aldrig været røver , vel ? Du har naturligvis langt større ære af den flænge , du har fået , end af den , du har givet . Ikke sandt , bitte Junker ? Nu koldt vand i blodet , lille kalkun ! Nu er vi to venner , hvad ? «  — han strøg Sølver om kinden med en uhyggelig iskold hånd —  » Nu skal du være min gæst , godvillig , ikke sandt  ? og mit hus skal være dit , og mit bedste skal ikke være dig for godt . « 
Sølver blev gående ført til egenæs . Sten basse red i forvejen på en af hans egne heste . 

Iv . 
Sølver blev skubbet ned ad nogle kældertrin , en smal tung dør gik langsomt op , hans bagbundne hænder løstes , og han sparkedes ned i et mørkt dyb , mens døren lukkedes efter ham . 
Han ramlede ned ad et par usynlige trin og lå en stund bedøvet af det gysende mørke . Intet vindue , ingen adgang for dagslyset . Først da hans syn langsomt skærpedes i mulmet , så han langt borte til den ene side en lille firkant af lyslinier , der måtte skrive sig fra en lukket skodde . 
Han rejste sig og gjorde et par skridt . Gulvet var hårdt af mursten , der drønede for hans fod , som kunne grunden være hul derunder . Så begyndte hans øjne at vinde styrke , især da han vendte sig bort fra det indsivende sprækkelys . Han skelnede utydeligt det store rum , hvori han befandt sig . Ubestemt anede han over sit hoved store plumpe gjordbuer . 

han famlede sig langs væggen og følte under sine hænder tykke klamme mursten med grove kalkstrimler imellem . På den ene væg opdagede han en bred sovebænk af uhøvlede brædder , bedækket med skind og ulddækkener ; bagved var muren beklædt med et flere alen højt panel i brede fyldinger . Ellers stødte han hverken på bord eller noget andet . 
Der lugtede køligt som i en brønd . 
Sølver søgte mod lyssprækken — hvert skridt på stengulvet gav drønende ekko . Da han standsede , blev der så stille , at han hørte Bruset af buske udenfor , et Brus , der vandt i anskuelighed ved de svage blege skyggerids af blade , der ligesom kogledes lysende ned i mørket . 
Så var han da stænget inde i sit fængsel , sin grav . Der var en dump fortvivlelse i hans sind , en uhyggelig bevidsthed af , at han var i en uforsonlig fjendes vold , at her i dette klamme kælderrum skulle hans trods gå sig træt og hans vrede knækkes i stormløb mod ufølsomme mure . Hvad havde sten basse i sinde  ? Sikkerlig ville han hævne både sin datter og det slag , han selv havde fået . Han øjnede ingen frelse . Hans gård var beslaglagt , hans folk tagne . Inden bud kunne nå til fjærntboende 

venner og hans eneste slægtning , søster elsyf , ville måske alt være for sent . 
Skyggebilledet af svajende løv flyttede sig for hans fod . Det var som et ondt mareridt det hele — gravmulm gennemvævet af ligagtigt lys — en uhyggelig drøm , der som en kæmpe-edderkop spandt ham i alle mulmets og forglemmelsens støvede tråde . 
Fra stenfliserne klang med små mellemrum et svagt og nøgent klask — det måtte , være en tudse , der hoppede om i det blinde mørke . Nu skulle tudser være det eneste liv omkring ham . 
Og dog følte han , at et sted over hans hoved , oven over det klamme trykkende hvalv , var hans elskovs mål sluttet inde af de samme mure , som herfra tunge og tykke steg til vejrs og et sted mødtes til et violduftende rum , gennembrudt af dag og sol , men lysende af et indre skønhedens lys  : jomfru gro den dejlige , han en gang havde skuet for aldrig mere at se . En vånden , en higen hævede hans bryst . Der , over ham , var hun ; han ønskede at være selve denne hvælving , denne mur , at give den døde stenmasse liv af sit hjertes varme banken , at stige op og knæle og være den sten , der bar hendes fod . 

inde bag det høje panel lød med sekunders mellemrum en raslen som af en kæde , og et ryk , et fald i denne kæde . Det lød som et kæmpemæssigt tårnuhr , hvis lodder gik helt ned i grunden , og hvorfra sekunder , minutter og timer faldt ned i mulmet , ned i den øde tomhed . 
Nu knagede døren , og i åbningens svage lys kom sten basse til syne fulgt af nogle svende , der bar et bord med mad og kander . 
» Føj , hvor i sidder i mørke ! luk dog gluggen op ! «  sagde han og gik frem mod Sølver , bøjede sig mod lysstriben og skød skodden op . 
Lyset væltede ind , skummende som vand af en sluse . Dagen lå med et i rummet , og livet var der med det samme . Det grønne skær fra træerne derude faldt hen over de våde blodrøde murstensfliser . 
Sten basses læderbaret var krænget ned over det sårede øje . Det andet stirrede sort og stærkt på Sølver , idet han rakte ham et sølvkantet træbæger med kruset rand , af hvis ene bugt han selv havde drukket . 
» Vær mig velkommen , Junker falk ! Og tag til takke med dette tarvelige Kammers . Til eder er ellers det bedste ikke for godt . Bered jer derfor på , at jeg har det bedste til jer , 

alt hvad eders hu begærer . Jeg drikker jer til som vært og ven . « 
Sølver greb bægeret , spildte vinen ud på gulvet , idet han så fast på sin fjende , og satte det hårdt i bordet . 
» Sten basse , hvad er det i vil mig ? Spot er overflødig . « 
» Hvad jeg vil , Junker falk ? I hører jo , jeg vil hædre min gæst efter al formue . Tag nu for jer af , hvad mit hus kan evne . Men er i , ilter og lysten efter andet end mad , så giv stunder , giv stunder ! I skal få det , bitte Junker ! Det kommer . Aftenen falder på . Eders sovebænk er blød og god . Det bedste har vi i vente til jer . I skal få , hvad i begærer . « 
Sten basse smilede bestandig . Det var som prægede alle tændernes smil sig gennem læbernes tynde hud . Rolig og sikker gik han op ad trinnene og trak døren til efter sig . 
Det bruste i Sølvers sanser . Intet af alt dette forstod han . Hvad mente sten basse  ? Var det døden han havde i vente ? Han var jo hjælpeløst i hans vold , uden forsvar , uden håb . 
Han så på brødet og de store stykker ristet kød på bordet . Var det den dødsdømtes sidste måltid ? Skulle han dø , uden 

at nogen erfarede det , uden at nogen vidste , hvordan han var forsvunden  ? 
Sølver gik hen og kastede sig næsegrus ned på lejets tæpper . Og igennem sin ryg , tungt op gennem hele bygningen fornemmede han , hvordan de gik på ham , hvordan fødder drønede op og ned ad trapper , hvordan lænker raslede og våben klirrede og døre smældede i , og det var , som om alt livet i den hele gård skred nedad mod hans fængsel og samlede sig omkring hans leje som mængden om den , der skal lade sit liv . Og uret faldt og faldt derinde ved siden , som skulle tidens lodder dale ned og knuse ham . 
Nu knagede døren virkelig og tunge og lette trin kom over gulvet mod hans seng . Men Sølver rejste sig ikke . Sten basses røst skar sig pludselig ind i hans øre , skrattende som en skåret kniv mod sten . 
» Junker falk , i har ikke villet tage min datter med vold , som hun siger , — vel  ? I attrår hende , som sig anstår velbyrdig og redelig mand . I bejlede kun på urette tid og sted , ikke sandt ? Derfor vil jeg ikke gå i rette med jer , men bringe eder , hvad i begærer . Jeg vil hædre min gæst med det bedste jeg formår . Tag hende nu . Jeg giver eder min 

datter til hæder og hustru , til halv seng og halvt Bo , til lås og lukke og til halvt vundet . Skøn nu på min godhed , lille Junker . « 
Uden at løfte hovedet hørte Sølver denne spottende tale . Han vidste knap , om han vågede eller drømte . Ville da dette gækkeri aldrig tage ende ? Hvor længe ville sten basse brutalt forhåne sin fange ? Han drog et befrielsens suk , da skridtene fjernede sig , og den hårdt smældende dør afskar den rå latter . 

så var Sølver ene , hensunken i sin dumpe rådvilde ensomhed . Han ville ikke igen slå øjnene op og omkring sig se dette lukke , denne hvælving , dette friske løvskær som en spot ind i kælderens jordsvøbte mulm . 
Han hørte suset af træer deroppe , igen det nøgne klask af de springende tudser , igen det dumpe fald af uhrets lodder . Men efterhånden slugte ensformigheden alle disse lyde , stilheden sank ned over ham , og tilbage i luften blev kun et langsomt åndedrag , der højner og sænker brystet , et åndedrag , der stiger og falder som et suk . Sølver holdt sit vejr , men åndedraget var der alligevel , fint og let og sagte , det var ikke fra hans eget bryst , thi der dunkede hjertets slag for af og til ligesom at snuble over sig selv . Var det da murene omkring ham , var det fængslet selv som åndede  ? 
Sølver drejede sit hoved og åbnede øjet : 

der lå igen den skumle hvælving , og det grønne skær bruste ind af gluggen . Men det sugedes ikke bort af mørket , det nedadstrøm-mende lys brødes mod en skikkelse , der stod høj og slank i en dragt , som lyste himmelblå i dagen , men i skyggen rødmede som ild , — et hvidt ansigt mod den grønne dag — et skinnende øje , hvis blik ikke stængtcs af mure , men så langt ud af gluggen , — et blik , hvis stærke stråler drog hende og ham ud under endeløs himmel , ud over syngende vand . Hendes hænder holdt om nakkens lange gyldne hår , og gennem hår og barm , gennem hele den blomsterslanke skikkelse bølgede åndedraget ud og ind som en svag dønning i et aftenstille hav . 
Det var hende selv , jomfru gro , der stod i hans fængsel , stænget inde med ham , stænget  ;nd i hans magt , givet i hans arm af faderen selv . Sølver begreb intet mere . Himmel og jord flød i et , gulvet svandt under hans fødder , murene trak sig bort , mørket skyllede frem , intet blev tilbage uden hun , stående i et Brus af grønt lys , spillende i farver som himlens Lila og solnedgangens ild , åndende , åndende , så hvert hendes åndedrag sitrede 

gennem universet , — åndende , så hans hjerte stod stille for at lytte . 
Han vovede ikke at røre sig . Hun stod som gledet ned i hans fængsel ad lysningens flod , og han skælvede for , at lyset igen skulle suge hende til sig — bort — bort — for at lade ham være i det evige mørke . 
Hvor sitrede dog hans hjerte , hvor tilbad hans sjæl . Ydmyg blev han , som han aldrig havde været , grebet af en hellig magt , opløst i andagt . Alt hans liv samlede sig i hans blik og lyste af hans øjne som en skinnende glans , der kappedes med lugens rislende lys om at stråle over hendes skikkelse som et vandfald uden lyd . 
Han vidste ikke , hvilken magt der drog ham ned i knæ og slæbte ham hen over de kolde fliser , til han med et lå for hendes fod , og til hans læber berørte sømmen af hendes kjole . Men al hans sjæls hede og begær flød ud i et eneste sagte hvisket :  » Tilgiv mig , tilgiv mig ! «  og i denne stille bøn følte han for første gang i sit liv den vidunderlige sødme i at ydmyge sig for en kvinde , blive lille og dog lykkelig ved at knæle . 
Han så ikke det foragtelige smil , der i et nu krusede hendes læber , medens hun lod sit 

blik falde på hans bøjede nakke . Men som et kølleslag faldt dette ene ord over hans hoved  :  »  kryb  !  « 
Fortryllelsen var hævet . Sølver knælede ikke længer . Han havde rettet sig i vejret som en hugorm , der fra den sammenrullede dvaletilstand pludselig skyder sin krop frem til forsvar og angreb . I et nu sluktes den magiske nimbus om hendes skikkelse , og han stod ansigt til ansigt med en kvinde , han havde krænket , og som nu gengældte hans flammende blik med et isnende smil , der tydeligere end ord talte — ikke om blidhed eller tilgivelse , men om et uforsonligt had . 
Sølver sagde hæst :  » Jeg kryber kun , fordi jeg selv vil ! «  og han knejsede med pande og skulder som for at vise sin egenmægtige vilje . 
Men gro smilede , som man smiler ad et barns indbildskhed :  » Et ord af min mund — et smil — og i kryber igen . « 
» Så prøv det ! «  sagde Sølver , der havde genvundet sin naturlige stolte trods .  » Hvorfor prøver i ikke ? « 
» Fordi -— fordi i er den sidste mand , på hvis nakke jeg ville besmitte min fod med at træde . « 
» Er jeg da ringere mand end andre ? « 

spurgte Sølver med en stemme , der dirrede af undertrykt vrede . 
» Mand ? «  gentog gro spottende :  » Mand ! « 
Sølver svarede ikke . Han stirrede på hende , til luen i hans øje kølnedes og hans knyttede hænder løsnede sig i rådvildhed . Gros blik fulgte forandringen og ledsagede den med et foragteligt smil . Sølver kastede et lynsnart blik omkring sig og skiftede tanker med det samme . Han så det madfyldte bord , det tomme murstensgulv , den jærnbefæstede dør . Mandsbrutaliteten skød op i ham og forjog alle blide følelser . Den æggedes frem netop ved den spottende tvivl i hendes gentagelse af ordet mand . Her stod han fangen overfor en værgeløs kvinde , der var stænget inde med ham , han begreb ikke i hvilket anfald af galskab hos faderen . Men i hans eget sind steg hævnlysten til raseri mod den fjende , der havde overrumplet ham . Var han ikke herre i sit fængsel , stærk og enerådig indenfor dets mure ? Sten basse anede ikke , hvad han havde gjort . Døren derhenne var stænget med bjælker , ingen var vidne til hvad der skete i dette fængsel . Nu var hans datter i Sølvers magt . Han kunne tage hende med vold , fuldbyrde det forsøg , hvorfor sten basse havde taget en 

grusom hævn , dræbe hende om han ville , og når faderen kom igen med ny spot over sin fange , slænge ham datterens skændede lig i møde og hånle . 
Først gjaldt det en prøve : var fængslet beluret eller ikke ? Han greb bordet med fade og kander , løftede det højt i begge sine arme og kastede det af al magt mod den stængede dør , så det klirrende og drønende ramlede tilbage ned over trinnene . Den blandede støj vakte mangeartet ekko , men ikke en lyd opstod der uden for . Efter braget blev der så stille , at han hørte spurvene kives oppe i træerne udenfor gluggen , og spinkelt klang ned i stilheden højt oppe fra luften en grov og sprukken røst , der afsluttede et vægtervers med en høj langtrukken tone efterfulgt af en dybere kort  : 
solen går i sø . 
Dag og dåd skal dø . 
Derefter hørtes nogle skrattende falske stød i et horn og derpå klemtede nogle underligt udsvømmende klokkeklange fjernt borte fra for også at ringe solen ned . 
Sølver lyttede ved døren . Han vendte sig om og så gro bestandig stå og stirre ud af gluggen , hvorfra lyset nu faldt mattere end 

før og kastede flagrende skyggeblomster over hendes blege ansigt . Sølver trådte til og lagde sin hånd på hendes skulder . Hun for sammen som i kulde . Sølver så på sin egen dristige hånd og følte sit mod vokse . Han drog en tung massiv guldring med ældgammelt bomærke af sin lillefinger — den eneste ring , han besad , arvet gennem mange slægtled . 
» Her , min allerkæreste , tag min fæstensgave «  , sagde han og rakte hende ringen . 
Uden at tøve tog hun ringen . Uden at tøve kastede hun den ud gennem gluggen . 
Nu blev Sølver grebet af den vildeste harme . Forbitrelsen kogte i hans blod . Han bøjede sig ind under hendes ansigt for at gribe hendes blik  ; men dette mødte ikke hans , skønt det var rettet lige mod hans øjne . Det var overhovedet intet blik , men et dyb , hvori alt det sidste dagslys , der nu blånede ovenfor , sugedes ned som i en brønd . 
Sølver blev rasende på dette lys , der ligesom kun søgte hende og om hendes skikkelse lagde en glorie af uantastelig skønhed . Han krøb ind i murens dybe tragtformige indsnit og trak træskodden til . Så vendte han sig om , og hun var borte for hans øjne , slugt af mørket . Et par skridt og hans famlende 

hænder stødte mod hendes bryst , han greb hende i sine arme , løftede hende op , vendte sig i retning af træbænken , snublede flere gange imod væggen , fandt endelig frem til lejet og kastede hende derpå . Hun havde fundet sig i hans tag uden modstand og faldt ned som livløs med slapt nedhængende arme . 
Sølver lagde sit ansigt tæt til hendes . Hans ånde brændte , hans blod var som ild , hans hidsige harme var på nippet til at gå-over i sanselighedens sydende koghede . Hans tænder knitrede , hans næsebor prustede , hans læber krummedes frem og fandt hendes mund . 
Hendes kind , hendes hud , hendes læber var kolde som på en død . 
Sanseløst gav han sig alligevel til at Kysse hendes ansigt gang efter gang som for at vække varmen og livet i den kolde hud . Men for hvert Kys var det som stivnede hun mere , som skrumpede læberne ind og forsvandt over tændernes fugtige is . Og det krøb koldt igennem Sølver fra dette favntag , der sugede heden og brynden af hans nerver så længe , til han med et skjalv af kulde og gyste i den pludselige tanke , at han havde et lig under sig . Dog i det samme fornemmede han selve det højnende åndedrag i hendes bryst , stærkt i 

al sin kulde , så stærkt , at det pustede ham bort , som vinden flytter et blad . Halvt tumlede han , halvt skød han sig selv bort fra hende , gled ned og lå til sidst på det klamme murstensgulv . 

vi . 
Sølver lå på gulvet , gennemisnet af en kulde , der var stærkere end selve de klamme flisers . Det krøb igennem ham , som var han nøgen og hele hans hud kuldeplettedes af tudsers slimet-fugtige skind . 
Mørkt var der som i en tilmuret grav , så mørkt , at når hans øjne spiledes op som for ved egen kraft at tvinge lys frem af mulmet , slog synsnerven gnister og luende ringe af anstrengelse . 
Hvor længe han lå således halvt bevidstløs og sløv , vidste han ikke . Han vovede ikke at rejse sig , ikke at røre sig til siden af angst for igen at føle det isnende legeme . 
» Hør «  — var der med et en underlig skinger stemme , der hviskedee :  » Hør , så sandt i er en mand , så skaf mig ud  ! Kald på min fader ! Jeg vil ud — skaf lys — skaf luft — jeg er ved at kvæles — jeg vil ud ! « 

Sølver følte den samme rædsel for mørket . Han krøb over gulvet på sine knæ . Ofte lynede ringe for hans øjne , og han greb for sig i den tro , at det var glugsprækken , han havde for sig . Langs den ene væg famlede han sig frem så længe , til han fandt nischen og fik skodden stødt op . 
Hvad var det for et kummerligt skygge-blåt skær , der denne gang faldt ind : armod — armod var der i lyset . Han så på sine hænder , de var blege som et par pletter . Han rejste sig og stak hovedet ud af det smalle hul , der passede ham som en halskrave . Han så gyldne stjerneprikker tindre svagt gennem sorte susende løvmasser — det var som stjernerne pinte sig gennem bladene for at skinne lidt spinkelt lys ind i hans ansigt . 
Forresten kølede luften duggstærk og drev dog heden op i hans kolde kinder . 
Da han trak hovedet ind igen , stod gro bag ved ham , lang og tynd i det svage lys . Kjolens ildfarve var for længst slukket ; og det blå var svækket til gråt . 
» Skaf mig ud — skaf mig ud ! «  bad hun .  » Jeg er angst hernede — ikke for jer — men for mig selv og for mørket — skaf mig ud ! « 
For første gang hørte Sølver en mild 

rytme i denne stålsmidige stemme . Et blødt pust åndede ud af hendes bøn . 
Han blev til mand , til beskytter og følte sin styrke vokse ved denne bøn . Han gik mod døren , snublede op ad trinnene mellem resterne af det knuste bord og huggede hårdt med hele sit legemes vægt mod døren . Forgæves at han brød på . Der fandtes hverken lås eller klinke , som kunne brydes . Døren måtte være stænget udefra med massive ege- , eller jærnplanker . 
Længe blev dog Sølver stående og lod sine angreb drøne mod døren , ikke i håb om at få bugt med den , men i håb om at nogen kunne komme til . Forgæves . Hver gang han holdt inde for at lytte , sukkede gjaldet bort under hans eget fængsels gjordbuer , og han hørte i stilheden dobbelt tydeligt de kippende bump inde bag panelet . Til sidst midt under hans fornyede stormløb var det med et , som hørte han et brat og dumpt fald . Han lyttede , og alt var stille . Det måtte være uhrets stenlodder , som stødte mod grunden . 
Han opgav alt og vendte tilbage til lys-åbningen . Gro var sunken sammen uden klage , uden lyd helt inde i murtragten under 

det sidste lys , hendes øjne var lukkede , hun støttede sit hoved mod hullets skarpe kant , og hendes arme hang slappe ned . 
Sølver bøjede sig over hende : åndedraget var næsten uhørligt , men uregelmæssigt og tydede ikke på at hun sov . Som en tørstig plante strakte hun sig ud af fængslets eneste lufthul for at gribe den sidste dråbe lys , inden mørket slukkede alt . 
Sølver turde ikke berøre hende , ikke tage hende og bære hen på bænken . Han forstod , at hun ikke kunne fjærnes fra denne lysåb-ning . Han hentede alle lejets skind og bredte dem over hende , skød dem ind under hendes legeme , fik varsomt hendes hoved løftet så meget , at skindet kunne glide ind og dække den hårde kant , og alt dette uden direkte at berøre hendes hånd eller hoved , — i den grad skælvede han af forsigtig ømhed . Al hans råhed var borte , al hans brynde . Her lå hun for ham som en syg og sart blomst , der måtte dækkes til for nattekulden . 
Og til sidst strakte han sig selv på de kolde stenfliser uden tæpper , uden ly , skød sig så langt ind til hende , at han rørte hendes fødder og varsomt , uendelig forsigtigt tog den kolde grund bort ved at liste sin arm ind 

under dem som støtte , uden at hans hånd dog nogensinde berørte dem . 
Således lå de i den tavse nat . Og mørket tog dem , det steg ned som tunge sorte bølger , der klukkede ind ad den eneste åbning og fyldte rummet . Det var som gurglende , glidende vand , der vuggede de trætte tanker op og ned som vragstumper . 
Udenfor var løvet holdt op at suse . Flagger-musenes korte spidse hvin skar gennem dep stille luft . 
Men mørket blev ved at skumme ned , og mørket bruste , og de lå som et par varme gispende livskim midt i det uendelige øde . 
Sølver halvsov i en underlig døs — af sult og mathed — ved gros fødder , uden at elske , uden at attrå , men kun som liv , der klynger sig til liv dybt i nattens store knugende grav . 

vil 
sten basse var en barsk fatalist . Han havde dannet sit livssyn ved at betragte naturen i denne dens vældige kamp for tilværelsen , der har været iagttaget til alle tider , årtusinder før den blev påvist systematisk . Det øje , der trænger ind i naturkampens utallige småepisoder , vænner sig til at se blod , blod i alle farver — hvidt og grønt og rødt . Længe før vore dages naturforskere undersøgte grøfte-vandets organismer og mikroskoperede hver stump levende cellevæv , har der været hænder , som drejede løvet på træerne og så insekterne på bagsiden i færd med at æde bladkød og svøbe bladet som en hud om hver sin lille verden . Der har været mænd , som ikke var uvidende om , at deres fødder for hvert skridt søndertrådte liv , og som i menneskenes blodige nærkampe kun så store larmende gentagelser af den strid , der oftest uden lyd føres i alt liv , stort og småt , og som er selve livets spore og fornyer . 

sten havde fra sin barndom af søgt samkvem med naturen , den vi kalder den stumme , fordi den ikke ejer menneskeforståeligt mæle , men vel skrig af smerte og skrig af glæde . Han havde tidlig fået øje på , hvordan livet kryber gennem jorden , skærer gennem luften og smutter gennem vandet i de utalligste former , hvordan livet bogstavelig talt æder sig gennem liv . 
Og han havde fattet foragt for dette såkaldte liv i dets enkelte og magtesløse ytringer . Han havde opsporet det hensigtsløse , det mylrende , det utalte , det usete , det uhørte i den uendelige verden . 
Han kendte dyrenes drifter . Han så dem parres i frygtløs åbenhed , som var de i selve parringsøjeblikket det eneste levende , uden fjender , uden forfølgere . Han så dem knuse hinanden , fortære hinanden i ubekymret ligegyldighed , besjælet af den stærkeres ret , men underkastede en endnu stærkeres ret — høg over høg , til mennesket som det allersidste og allerklogeste rovdyr dræbte det stærkeste dyr , spiste dets kød eller klædte sig i dets skind eller klemte dets muskelstolte sider mellem sine hæle . 
Næveretten sad ham som instinkt i blodet . 

han havde deltaget i opbud , været over grænserne , slået ned på knortede fjender , der fløjtede et underligt blødt plattysk , brugt plejlen til højre og venstre , mejet fjender som skår i en kornmark og berust sig i duften af frisksprøjtet blod . Der var ingen humane skrupler , ingen tårekilder til at rinde over lemlæstede kroppe . Der var avlet i ham selv den rette krigslyst , som altid vil spire af indædt nag og had til fjender , thi de havde sparket på ham selv i håndgemænget , rettet deres bolte mod hans øjne og på nidvis stukket med lanser efter hans mave . 
Han anerkendte ganske vist en konge og et fædreland , som havde ikke en guddommelig , men alligevel en uafviselig ret og pligt til som familierede at værge jord og indtægt , og som helst endog skulle søge vinding fra naboerne . Landet var for øvrigt i splid med sig selv . Standsinteresser og begærlighed hidsede herremand mod konge , bisp mod herremand , herremand mod herremand indbyrdes . Sten basse kendte også krapylets krav . Han havde set en flok rasende bønder slå Kres om sin gård og brænde de kornfyldte lader af , han havde slået ned iblandt dem som blandt en hob ulve , han havde sat pris på hvert grovskægget 

oprørerhoved , han havde taget sig selv rundelig til rette og siden måttet døje kongelig tiltale og fængsel for sin grusomme selvtægt . 
Således var han mærket som den bitre livsforagter , han var . Livet havde vel værd i hans øjne , men kun et ringe og et meget relativt . 
Når han med sin store knippelstok stolprede over sine stenede marker og så træploven magtesløs ridse sine lave furer i den karrige jord og doven skrælle det øverste lag for at afdække nye sten , forbandede han dette trælsomme agerslid , hvor ingen kornfold høste-des , før der var høstet fold af sten . Når han så de fire elendige krikker ase frem til de trevne råb , der lød som støn fra den misdannede krogbenede hoveribonde , kunne han gribes af en pludselig rasende lyst til at sparke både øg og plovmand , at de kunne styrte om og rådne i den utaknemlige jord . Rovnaturen i ham kunne ikke finde sig i stilstandskultur . Hvor langt rigtigere og raskere ville det ikke være at øve rov og ran , at befare landevejen og kræve kopskat , at fravriste sjakresjælene det møjsommeligt sammenskrabede bytte . Der var jo dog kamp på alle felter i livets uendelige verden . Hvorfor skulle manden nogensinde 

nedlægge sine stærke våben ? Hvorfor skulle kampen standse mellem menneskene ? Nogle var født til at trælle , andre til at røve . Og om man skød en hjort i skoven eller en købmand på alfarvej — drab var det begge dele , men drab var nødvendigt , og drab var en lyst til livet . 
Derfor var sten basse frygtet af sine bønder og alle fredelige sjæle og kun afholdt og yndet af dem , der som han elskede våben og våb-nenes brug . 
Hovfolkene veg langt til side for ham , når de mødte ham på broen . Heller havde de ladet sig falde i vandet fra de rækværkløse planker end rørt ved hans klæder . Men inde i gården logrede hundene ham i møde og snuste til ham som for at lugte friskt blod , og portsvenden hilste dybt med sit store rødskægget grinende fjæs . Når han steg op i tårnet , morede det ham at iagttage edderkopperne , som havde spændt deres net i glughullerne mod vest . Han havde sin bestemte yndling , der ligesom havde vokset sig stor og tyk under hans beskyttelse . Han fangede fluer til den og havde vænnet den til at gribe offeret lige ud af hans fingre . Engang da han standsede ved gluggen , så han et tyndt grønligt insekt 

med fire gennemsigtige vinger , der spillede som anløbne ruder , og med øjne , der lignende små bitte kulørte Perler . Det lille dyr , som lignede et spøgelse af et foråarshåb , gispede i lufttrækket som i et koldt bad . Sten tog det og rakte det til sin edderkop , der lynsnart trådede sig frem , men efter ligesom at have vurderet byttet , trak sig baglæns tilbage igen . Sten knuste vårfluen mellem sine grove fingre og lo :  » Næ — næ — du æder ikke blodløse gespenster . « 
Sten selv yndede ikke spøgelser eller blodløst føleri . Han hadede alt uvirkeligt , alt uforståeligt , alt overnaturligt . Han hadede sygdom og sot og gav heller en såret mand dødsstødet , end at han skulle leve som krøbling . Hans helt var hin berygtede italiener , hvorom han havde læst i en krønike , ezelin , kaldet  » Guds svøbe «  , der udryddede sine fjender som kunne det være giftslanger ; der tilintetgjorde adelsfamilier med rod og top og sved hvert eneste skud af , der lod bøddelen meje mennesker som korn og ialt skal have ombragt 50 ,000 liv , hin vidunderlig stærke menneskeforagter , der rasede i norditalien som en dødsengel , og som , da han endelig blev taget til fange af sine fjender , nægtede at pleje sine sår eller 

tage næring til sig og endda levede 11 dage i sin utilgængelige stolthed . 
Sten havde set til bunds i menneskelivets intethed . Han var fortrolig med naturens ødsle husholdning og lydhør for dens talløse røster eller rettere for dens grænseløse stumhed ; thi kun et forsvindende ringe tal af disse røster opfangedes af et øre . Han hørte livet skrige af jubel og skrige af nød , men han så det segne uden lyd i døden , uden anklage mod noget forsyn , upåagtet af det mylrende liv trindt omkring . Hvad livet var , vidste han ikke  ; han så kun det var noget sejt og stædigt , noget , som krympede sig led for led under døden , den stive ubevægelighed . Han havde set regnormen gennemskæres af spaden og blive ved at leve stykke for stykke  ; han havde set søstjernens i brændingen løsrevne arme vride sig som slanger og fortsætte livet som selvstændige individer  ; han havde set oldenborren krybe frem med spillende følehorn , skønt bagkrop og ben var borthakket af en stær ; han havde set en af hugget arm bøje sig i albueleddet og et afhugget hoved skære tænder . Overalt havde han iagttaget livets stumme afmagt overfor den stivnende død . Men samtidig med at han foragtede det hjælpe 

løse liv og hånede al menneskelig lidelse , fordi han så , hvorledes i naturens evige kamp alting led og dog bukkede under uden at udtrykke sin klage , uden krav på deltagelse , samtidig hadede han døden og gyste ved tanken om , at når den engang kom til ham , ville den isne hans arme , så han ikke kunne slå sin usynlige fjende i ansigtet , og lamme hans tunge , så han ikke kunne udspy sin protest . 
Sten basse havde giftet sig med en kvinde^ han tog med vold . Bedst som han hoverede over at have knækket hendes vilje en gang for alle , bed hun ham i hagen , så blodet sprang frem , og spyttede ham hans eget blod ind i øjnene . Han studsede af beundring over denne kraft . Han havde tænkt at forlade hende med det samme . Nu løftede han hende i sine arme bar hende ud af hendes faders gård , ned i stalden , bandt hende til sin hest og red bort — hjem til sit eget . 
Deres ægteskab havde først været som en lang række gentagelser af det første sammenstød . Til sidst elskede hun ham , som hesten elsker jærnbidslet mellem sine tænder og pigsporen i sin flanke . Hun lod sig ikke kue af de hug , han gav hende , men den svageste var 

hun , og hun elskede ham , fordi han var stærk nok til at være den stærkeste . 
Hun skænkede ham børn . Og i ham , den store livsforagter , fremspirede der en tro på livet netop i disse børn , der skulle træde ind i livskampen hærdede med al den stolte overlegenhed , han selv havde samlet , med stål-satte nerver , der ikke skulle krympe sig i blødagtig følsomhed , der kun var en begyndelse til kraftens og livets svækkelse . 
Men selve den hensigtsløse tilfældighed , hvorover han hånlo i naturen , ramte ham i hans eget kød . Thi døden snappede hans sønner bort , tilfældigt og uanet , som svalen snapper myggen i luften . 
Den ene styrtede som lille dreng i borggraven , mens faderen stod på tårnets øverste tinde og målløs af skræk hørte plasket og nødskriget uden middel til at kunne redde ; thi at styrte sig fra tårnet var den visse død og at ile ned gav netop døden forspring til at sejre . 
Den anden søn fik solstik på Marken og døde straks efter at være båret hjem . Men den tredje fik dog den tungeste død — tungest for sten selv ; thi han døde for vådeskud al faderens egen hånd . 

og for hver gang knyttede faderen , der ellers hadede sot og sygepleje , sine hænder i raseri mod den blinde tilfældighed , mod den usynlige død , der umeldt , uden varsel og sygdom røvede hans børn . Den sidste gang , da han holdt sin tiårige søn i sine arme med det blødende hul i nakken , bed han i sin egen tunge af smerte , strøg over drengens bløde hår og dernæst over sin egen pande uden at mærke , at blodet drog sit røde spore i pan- , dens ville rynker . 
En søn og en nyfødt datter havde sten tilbage . Sønnen slap han aldrig af syne . Han tog ham med på hesten , når han red ud . Han lod ham sove i samme seng . Ofte om natten listede han sin hånd ind på hans hjerte og følte henrykt dets sunde boblende slag . Om dagen lærte han ham våbnenes brug og skjalv af glæde , da han fik hærdet hans musker til første gang at spænde stål-buen , hans egen gamle armbrøst uden hjælp af vinde eller drev . Selv bar han aldrig skud-våben efter sin tredje søns død . Og når de kom hjem fra jagt , lod sten basse sønnen kredense sin drik , rakte ham bægeret og nødte ham til at tømme det halve . 
Sten hadede døden , der havde frarøvet 

ham så meget af hans levende kød og blod . Sine sønner jordede han ikke i ligkapel eller kirkejord : ingen skulle se ham græde som en kvinde eller bøje hovedet af sorg . Aldrig ville han ydmyge sig for døden . 
Sønnens lig bar han ud i den tidlige morgen , ned til søen , hulede selv en grav ved foden af det skønneste træ , han kunne finde . Så tog han alle sine kostbareste skind , mår-og gråskind og et gammelt hermelin , hans fader havde båret over brystet — og lagde som underlag for sønnens lig . Og i sit ubændige had til det liv , der umedfølsomt levede videre omkring ham , dræbte ham alt levende , der kom indenfor hans hånd , fugle og vildt , han mødte på sin vej , slagtede det og lod blodet rinde i gruben som et dødningeoffer . Sin bedste hund slog han ihjel og kastede i graven . Det grønne løv omkring ham tirrede ham til raseri , blomsterne grinede ad hans tab i deres blussende farvepragt . Og som om han ville true døden ind i alt og hævne sig på den stolte sejrrige natur , rev han i vildskab alle skud og planter op , flængede buske og blomster , rykkede unge birke og graner op med rode , plyndrede og hærgede alt omkring sig og slængte grene og urter ned i graven , 

der ved dette myrderi højnede sig som en undgældelsens trofæ for , hvad døden havde berøvet ham . Liv skulle sones med liv , og hans tab skjules i dynger af tab . 
Da den tredje søn omkom ved vådeskud , var den sidste endnu kun en dreng . Sten tog ham med sig den morgen , han bar liget ud . Han valgte en vældig ældgammel eg . Drengen fattede ikke , hvad det skulle betyde , men faderen så underlig strengt på ham og be ; falede ham at søge alle de fuglereder , han kendte og kunne finde i skoven . Sønnen gik og samlede og bar til — reder med skrigende • unger og reder med varme æg . Faderen gravede graven og lagde sønnens lig deri . Så vendte han alle rederne og lod fugleunger og æg falde deri . Drengen stod og så til med tårer i øjnene . Han forstod ikke dette myrderi , men så bønfaldende på faderen . Denne blev rasende over blikket . Han greb drengen og svang ham ud for sig i sine arme , tænkte et øjeblik på at kaste den levende til den døde — så havde døden intet mere at røve fra ham , så var dens umættelige gab stoppet med det sidste offer . Men drengen klamrede sig så fast til hans Hals , som om 

ingen magt skulle kunne rive ham derfra mere , og hjertet slog i den lille krop og hamrede sin fortvivlelse helt ud i hændernes krampagtige tag . Så slap han drengen , væltede grene og blomster ned , rev unge bøge op med rode , sønderlemmede alt , hvad friskt og blomstrende han så omkring sig , og lukkede graven dermed . Samme dag lod han egen fælde , som en uhyre kæmpekrop dækkede den sønnens grav , og ingen vovede at røre den . 
Da han samme aften kom hjem med sin søn , den sidste , berusede han sig i drik og tvang vinen i drengen også . 
En fordærvelig lidenskab vaktes i sønnen . Han forelskede sig i stærke drikke , mere og mere jo ældre han blev . Han sneg sig ned i oplagskælderen , borede hul i de gamle ankre og sugede vinen ud med et strå . I lediggang gik han hjemme hos faderen , hans fantasi blev sulten efter handling og søgte næring i vinrusens tågede drømme om bedrifter . Da faderen for sent opdagede det , forbandede han skæbnen og ønskede , at han havde slået drengen ihjel , før han blev voksen . Nu slap han ham aldrig af syne , afholdt sig selv fra vin for ikke at friste ham  ; men intet hjalp 

det . Sønnen skaffede sig vin , om ikke på anden måde — så ved at stjæle . 
Så døde hans moder . Ingen vidste , hvor hendes lig blev jordet . Sten basse tog det en nat og roede over til Æbelø , vadede i land med sin kolde byrde og gravede det dybt ned i jorden under de hængende Elle  : han viede øen til døden , og de talløse ravne skingrede deres ligvarslende råb over hans hoved . 
En morgen var sønnen forsvundet , ingen kunne sige hvorhen . Han kunne ikke være forulykket , men måtte have gjort sig usynlig med forsæt . Thi på hver af de tre sønners jordtuer fandtes hensat en fuglerede og i den fældede eg var et stort kors udskåret , friskt og blødende af saft . En hest var taget af stalden , og sønnen måtte være redet af land . Først år efter fik sten basse bud fra Tyskland , at sønnen tjente i mange fejder , og at hans navn nævnedes med hæder . 
Længe håbede faderen at se sin søn igen . Men meddelelserne fra ham var tilfældige og usikre og måtte opsnappes som sjældne trækfugle , der ikke hørte hjemme i landet . Til sidst udbelev de helt . Men skønt år randt på år , tillod sten ingen at udtale den for 

modning , at sønnen kunne være død . Døden skulle ikke igen meje på hans jord . Sønnen skulle leve . Og af den lange tavshed tog han sikkert pant på , at han var i live og en skønne dag ville overraske ham med sin hjemkomst . 

Viii . 
En aften ved solnedgang holdt nogle mænd med en båre i krattet foran egenæs . På båren lå en dræbt mand . Det var sten basses sidste søn . Han var faldet som den hest , der traver hjem ad lange veje , karsk og stærk , for at styrte på tærsklen . Fra de tyske felttog drog han hjem med lægte sår og friskblomstrende ære . Kun et par mil fra hjemmet blev han slagen i tvist med en mand , han aldrig tilforn havde set . 
De standsede i krattet med båren og stirrede op til gården , hvis kantede luger sugede den sidste sol . Ingen ville være over at bringe sten basse melding . De turde ikke bringe liget for hans åsyn eller kaste ordet død for hans mund . Til sidst rejste sig den dræbtes egen svend , der havde fulgt sin herre i år og dag . 
» Døden er lyst i fred , «  sagde han .  » Jeg 

gad set , om ikke den sidste søns død kan knække hans stive nakke . « 
Han gik op på gården og lukkede sig op og frem gennem alle døre . Han dunkede i den sidste og trådte ind i den egebrune brede hal , hvor sten sad for bordet i den røde sol . 
» Guds fred i stuen ! «  sagde svenden og trådte hen til ham . 
» Kommer du med guds fred ? «  spurgte sten og mønstrede den fremmede skarpt .  » Ingen har meldt dit komme . « 
» Døden kommer altid umeldct , «  svarede svenden og så igen uden at blinke . 
» Er du døden måske ? «  spurgte sten spottende . 
» Nej , men jeg melder ham . « 
» Ham tager jeg aldrig imod «  , sagde sten og vinkede med hånden , som ville han bryde samtalen . 
» Ikke om han kommer i skikkelse af jer egen søn ? «  sagde svenden og lagde en blottet klinge på bordet . 
» Min søn ? min egen søn ? «  gentog sten og rejste sig på en underlig knagende måde , som knirkede alle ledemod efter et årelangt sæde . —  » Hvad ved du om min søn ? « 

» Her er hans klinge — han bruger den ikke mere . « 
» Så bruger jeg den for ham , «  sagde sten og løftede det skårede jærn over svendens hoved .  » Sig nu , hvad du ved . Men vogt dig for at lyve ! « 
» Jeg lyver ikke «  , sagde svenden , hvis pandc-årer svulmede under denne trusel . Han slyngede sandheden frem som et slagsværd  :  » Jer søn er død . « 
Men sten hylede under slaget :  » Død — død — sig det igen — død  ! — hvem har set ham død ? « 
» Jeg selv «  , sagde svenden , skønt han følte , det blev hans sidste ord . 
» Så gå og se om igen ! Se om igen ! Dit forbandede øje så fejl . Det var dig selv , du så død ! « 
Sten drev sværdet gennem hans isse i et frygteligt hug . Uden lyd segnede svenden . Men sten styrtede ud af hallen , til vejrs , op ad krinklede trapper og stiger , til han nåde tårnets øverste tinde . Solen luede blodiggylden ind til ham gennem alle luger og sprækker — det var som lysets hånende grin ad den smerte , der rasede i stens bryst . Han steg op og op , til han stod på den øverste 

terrasse og så solen synke i flammende blod som en uhyre dødens hilsen . Det tyktes sten , at selve det blussende solansigt var dødens eget fjæs , der besprængte hans pande , hans mund , hans hænder og klæder med sit lunkne purpurrøde blod . Og han hev sværdet over brystningen imod solen , han så det lyne i et sidste blink og falde , som skar det dybt ned i solens blodigt grinende ansigt . 
Den nat forlod han ikke tårnet . Sanseløs sad han og stirrede efter solen , til mørket havde bortskyllet den sidste dråbe af dens blodspor . Natten duggede hans hår og hans øjne og lindrede blodets hede brand . I denne nat stred han den sidste dyst med døden og blev sejrherre . Thi han blev stiv i sin tro på , at svenden havde løjet og fået løn som forskyldt for sin løgn . 
I stilhed fjernede gårdens folk liget af deres herres søn og lagde det i en ældgammel halvrådden kiste i det forfaldne kapel . De begravede også den dræbte svend og vaskede blodet af gulvet . Da sten igen gik ned i hallen , stod hans vinkrus foran stolen , halvfyldt som aftenen før , og der var intet spor af mord eller ufred tilbage . Guds fred var der i stuen . 

og sten troede til sidst , at det hele havde været en ond drøm . Ingen af folkene sagde noget til ham . Han spurgte usikkert , om der var kommen nogen den foregående aften , men de svarede :  » Nej herre , ingen ! « 
Sten blev ved at have sin søn derude i fremmede lande . Han klyngede sig til troen på hans liv . Og alt som datteren gro voksede til , udmalede han tiere og tiere for hende , i hvilke kampe hendes Broder deltog derude .^ og kom der langvejs melding om forandring i Tysklands forhold , sagde han altid :  » Der har Erik været med ! Og der har Erik hjulpet til sejren ! « 
Thi dybt nede i hans klippehårde sind , var det som fjældgrunden svandt og jorden blev skør og blød og frugtbar og fremelskede en lille solbelyst plet , hvoraf alle faderkærlighedens blomster skød , milde og fredelige , og der græd faderhjertet sin dugg over alle minder , og der spirede og voksede forhåbninger om denne ene søn , som var fjern og skulle blive ved at leve , selv om han måske aldrig vendte tilbage , og om denne ene datter , hvis gyldne hoved han hver dag kunne tage i sine svære hænder og kysse med sin farveløse runkne mund . 

men stolt og foragtende og stiv var han , og han søgte at fremlokke stivheden i sit eget blod , i sin eneste datter . Hun måtte ikke kende til frygt eller svaghed , hendes vilje skulle hærdes og hendes mod stålsættes som en mands . 
Da han hørte , at hans datter havde været i fare , men frelst sig selv , svor han voldsmanden hævn  ; men samtidig lo hans hjerte af stolthed over hendes uforfærdethed . Han tog junkeren til fange og lovede ham dyr og langvarig pine til bod for hans frækhed ; men samtidig frydede han sig ved tanken om at sætte sin datter på en endnu farligere prøve . Han ville se den purunge uøvede fugl strække vinger og kløer til forsvar og angreb . Derfor satte han den i bur med den iltre jagtfalk , sikker på , at den ville bjærge sig selv i denne fare . Derfor hastede han næste morgen ned at åbne buret for at se , hvorledes de to stridbare fugle havde enedes om natten . 

Ix . 
Men Sølver sov ved foden af sin jomfru som en løve med indtrukne kløer ved et , uskadt bytte . Og nattesuset tog dem og skvulpede deres drømme bort til den lille ø , hvor deres første kamp stod . 
Den lå i mørket , kogiende op af den sorte sø sit viltrede slyng af vidjer og buske , der alle skælvede og sang med i den monotone natursang , der sydede og dirrede i sig selv som en kedel boblende tanker . 
Og hugormen kastede sin levede yngel ved det blege stjerneskin , der stjal sig ned mellem porsbuskene , og sneglen krøb sin nattevandring og sommerfuglelarven pupped sig ind for at være blindet , når dagen steg med sit stærke skær , og muldvarpen skød sit muldtårn op i tunge dumpe stød . 
Øen var herreløs — øen var menneskefri . Thi halvt begravne i sandet lå kun to hovedskaller , 

den ene længst hvidnet og vitret bort i vand og sand , den anden friskere og hel , med tændernes emalje kun halvt løsnet af kæben lig blanke Perler , der er ved at falde af deres indfatning . 
Og manden , som havde jordet sin hustru her , hvor ingen skulle finde hendes grav , sov drømmeløs i sit lumre sengeskab , halvt druknet i dyner af gammeltlugtende dun . 
Og sværdet , hvormed hans datter havde værget sig mod voldtægt , var atter sunket til hvile i det lave vand for at ruste videre i sin glemsel . 
Og fra Østen drog de bovnende skymasser frem og fyldte himlen med det lunefulde formspil , som ikke al jordens øjne kan iagttage , og ikke al jordens hænder overkomme at nedtegne . 
Og sildigmånen vaskedes bort af disse skyer , som et gustnet ophovnet ansigt af en druknet skylles bort i bølgerne . 
Og jorden drejede sig og førte millioner af sine beboere ind i nattens skygge og andre millioner ud i dagens glans . 
Og solen steg over Æbelø . 
Og Sølver vækkedes . 
Længe havde i hans halvvågne bevidsthed sitret den flirende kvidder af lærker højt i 

luften . Det var som blinken af glasskår skar sig ind i hans synsnerver gennem denne lyd . Hans øjelåg plirede nogle gange , og han drejede sig helt rundt over gros fødder . Lufttrækket fra lugen slog ind over hans ansigt og vækkede ham . 
Han slog øjnene op . 
Det var som solen væltede ind ad hans åbne øjne . Det var som flydende og flammende guld kastedes ind i hans indre og fyldte ham helt indeni med en forunderlig hede . 
Solen stod netop og udfyldte gluggen til en stor blændende firkant , der fik grønne og violblå og orangegule kvadrater til at danse for hans indre øje . 
Med et eneste tungt skvæt rystede han morgenkulden af sig . Hans blod tændtes gysende med det samme , og han så ihukommende på gro , der lå foran ham med fødderne stemte mod hans hofte , med det øverste purr af sit løste hår tændt i flimrende sollue . 
Hun sov endnu i korte kippende stød , og de fine øjenvipper sitrede under solen . 
Sølver vågnede med hele morgenens rå virkelighed i sine sanser . Han så den fine fugtig6 søvnhinde over hendes låg og samlet som en lille hvid dråbe i øjekrogen . Han 

så hendes hænders svulne blå årer , han så den meget spidse skos fine hvide skind buge sig blødt ind om tæerne på hendes fod . Og han skelnede duften af hendes legeme , der var som modne solbær , endnu stærkere efter denne nat i klæder og huder . 
Og et eneste nu overså han den hele hændelses nøgterne yderside : hanselv fanget i sten basses vold , spærret inde med hans datter , gjort tam af en kvinde , kuet af fængselsluften , gjort modløs af mørket , krybende som en hund for foden af en ung pige , hvem hendes egen fader havde givet i hans vold . 
Behersket af dette ædru klarsyn ville han rejse sig og skoggerle ad hele sin tåbelige umandighed , le ad sin frygt nu i den morgenblanke , lærkesitrendc dag , le ad denne unge sarte pige , for hvem han sidste aften havde skælvet , tage hendes uskyld nu hun sov som en sten og give hende tilbage til hendes fader med samme brovtende hån , hvormed denne havde betroet ham sin datter  » til hæder og hustru , til halv seng og halvt Bo , til lås og lukke «  — haha . 
Men da Sølver ville rejse sig , mærkede han først , at hans ene hånd var fangen — grebet i søvnens ubevidsthed og holdt fast af 

hendes lange fine fingre , der klamrede sig om hans hånd , netop nu da han ville rykke den løs . Og en pludselig indskydelse af mild grædefærdig svaghed betog ham ved dette uvilkårlige tryk af hendes hånd . Det var som hendes sjæl i søvne klamrede sig til ham som til en hjælper og frelser mod ham selv , mod hans egen rå vildskab . Sølver mindedes en gang , da han netop løftede sin kniv for at støde et rålam ned , hvorledes dette ligesom krøb i ly under ham , og strakte munden op som efter det moderlige yver . 
Sølver fik ikke lang tid til at gøre sig klar over sit sinds underlige blødgørelse  ; thi i det samme glammede det over hans hoved , gluggen formørkedes , og han så et par glubske køtere halse ind ad hullet . Straks efter spar-kedes de til side af et ben i en høj rytterstøvle , og han genkendte sten basses skrattende stemme  : 
» Nå , har i vel sovet , børnlille ? « 
Et eneste øjeblik kom stens hårde skadefro ansigt til syne i hullet , mens han bøjede sig helt ned til jorden . Så fjernede han sig med de halsende hunde . 
Men gro var vågnet . Hun rejste sig halvt over ende og stirrede stift ind i Sølvers sol 

beskinnede ansigt . Hendes hoved virrede genkendende frem og tilbage . Alle linier om mund og øjne vibrerede ud og ind og ud i en voldsom gråd . Lågene blev med et røde , kinderne blussede under grådens blåligt gysende skybrud , der skyllede frem af usynlige kilder . Hun græd og græd , rædselslagen over denne opvågnen i et kælderhul , ind i hvis klamme fugtnat hun så , mens hendes voldsmands ansigt luede solstærkt foran hende , — uden at forstå eller samle noget af alt , hvad der var gået for sig . 
Hun hulkede i en ustandselig gråd , der lød som en dyb , dyb stønnen . Og hun blev ved at hulke , selv da hendes fader stængede fra døren og steg ned i kælderen med sine hunde , der labbede snusende frem for straks efter at vende tilbage til kødet på trinnene . 
Sølver havde uden at vide sine levende råd bøjet sig ned over gros hånd og kysset den . 
» Har du gjort min datter tort , lille Junker , har du været hende for nær , skal ingen straf være dig for streng ! «  hvinede sten , for frem til sin datter og sluttede hende i sine arme med en sådan voldsomhed , at baretten gled af hans hoved og blottede det sorte bind , 

der over det ene øje var knyttet op om det gråsprængte hår . 
» Gro , lille sisken , lille stærke gro , blev du ræd , blev du skræmt ? Er der handlet ilde med dig  ? Gro , lille gro , har jeg ikke troet dig stærk — græd nu ikke  ! græd nu ikke  ! — har jeg ikke troet dig stærk nok til at knække denne bitte Karl og lære ham høviskhed på en nat ? « 
» Forbandede  .  .  .  . «  hvæsede han Sølver , i ansigtet .  » Har du rørt hende , skal du aldrig komme til at røre dig mere . Svar , har du rørt hende ? har du rørt hende , svar ! « 
Sølver stod forsvarsløs overfor dette skummende raseri . De to hunde havde forladt kødresterne på trappen og stod nu på hver side af deres herre og peb og gøede om kap med ham . 
» Svar , har du rørt hende ? « 
Da skød en vild lyst til hævn op i Sølver : hvorfor ikke  ? Det havde været hans livsfjendes mening at fornedre ham og vise hans afmagt overfor den kvinde , han attråede . Nu troede den gamle at være fangen i sin egen snare . Gro græd ustandseligt . Alt var for Sølver og hans hævn . Hvorfor ikke lade sten tro , at hans frygtelige mistanke havde grund ? 

der var en æggende kulde i Sølvers røst , da han langsomt svarede  : 
» Ja , jeg tog , hvad du gav . Du bragte hende selv i min nærhed , du lagde hende selv i min favn . Nu kan du tage hende igen . Jeg forsmår din datter og har ikke begæret hende til hæder og hustru , men kun til gammen for en nat . Tag hende igen ! Tag hende igen ! « 
Stens ene øje spyede ild . Men Sølver lod sig ikke antænde mere . Rolig lagde han armene over kors og kneb læberne sammen . Og sten turde ikke slippe sin datter , der var afmægtig og ordløs af gråd , for at styrte sig over Sølver . Han halvt bar sin datter op ad trinnene og tørnede døren op . 
» Vent , lille Junker , vent ! Du har været min gæst , og du er det endnu . Slå dig nu til tåls herinde . Har jeg ofret dig mit bedste , kan du vente dig mit værste . Vent , lille Junker , vent ! Gør dig nu til gode så længe ! Maden driver jo på gulvet . Vær blot ikke altid så ødsel ! Du kunne komme til at savne . Glem så ikke at gnave dine egne fingre ! « 

X . 
Først da sten forsvandt igennem døren og denne straks efter larmende blev stænget , følte . Sølver sin grænseløse forladthed og anede , hvad skæbne der ventede ham . Først da han så hundene forsvinde hver med sit bytte af den føde , han selv havde slængt på gulvet , følte han i det samme sulten i sine indvolde . 
Men Sølver ville ikke tabe modet . Han krøb op i gluggen og søgte at kigge ud . Han så kun ugræsset gro stift og langt over den knudrede gårdsplads , han så kun den høje lind tæt udenfor og hyldebuske blomstre på siden af en opgangsdør , der stod i forbindelse med jorden ved en spinkel tømmerstige , der kunne trækkes op . 
Dog var han glad for dette kig ud i den friske luft , for denne hyldelugt , der pustedes ned til ham , ja selv for den lille krybende slyngplante med gule blomster , der strakte sine 

ranker imod ham .  » Fredløs «  hed den jo — fredløs var han selv . 
Han gøs for at vende sig tilbage mod kælderrummet . Og dog , når solen faldt derind , var det som om klamheden trak sig tilbage op ad væggene og gemte sig i kroge og hjørner . Som holdt tudserne op at hoppe , ækle ved det stærke skin . Han skelnede det ujævne , røde teglstenstavl , der på de lyssky pletter havde hvide skimmelovertræk , og højt op under hvælvingen sporede han spindelvævet i tunge støv-fyldte hæng , der lignede forladte reder . 
Hvor længe han havde ligget der i gluggen og stirret , vidste han ikke . Han så nogle karle vade gennem det tykke græs , han hørte brøndvippen knirke og spandens lænker rasle op og ned . Fra nogle vinduer højt oppe på mursiden sloges vand ud og kastedes affald ned . 
Engang slentrede en rødskægget Karl tæt forbi lyshullet og blev fangen var . 
» Nådigherren slikker sol ? «  sagde han grinende . Sølver værdigede ham intet svar . 
» Tag jer vare , i ikke får solstik . Hun brænder hedt ved middagstide . « 
Sølver lod som han hverken så eller hørte . Men karlen tog træskodden og smækkede den hårdt i , så den ramte Sølver i panden . Sølver 

puffede den tilbage med harmfuld kraft . Men i samme nu blev den på ny smældet i og en tung jernkrampe lagt for . 
» Hæhæ , bitte Junker . I trænger til lidt svale .  « 
Så var Sølver alene i mørket , alene med sin sult og alene med sin angst . Sollyset stjal sig ind til ham i tynde strimer , tudserne begyndte igen at hoppe og tiden sneglede sig afsted . Sølver gættede sig til dagens fortiden , efter klokken , der ringede til davre og nadver . 
Efter vesper hørte han skrig og råben udenfor højt oppe fra . Der kastedes noget susende og klaskende ned i gården . Det måtte være kødresterne fra herskabets bord . Hundene blev slupne ud , de styrtede sig over ben og affald , og ned fra tagene kom krager og alliker flyvende for at rives med hundene om byttet . Der blev en støjen og glammen , en knurren og skræppen derude , afbrudt af tilråb fra tilskuerne . Sølver skelnede stens skingrende stemme og hørte hvinen i luften som af skud og basken som af utallige vinger . Så døde larmen hen igen , hundene blev stille , og fuglene svang sig til vejrs og hvæsede bort over tagene , og ind fra markerne 

lød på ny lærkernes sang som en evig rislende Melodi . 
Og Sølver bøjede sit hoved i tankeløs forpinthed . Han sad og så på de fine sol-strimer , der randt over hans hænder . Et blåt slør af sitrende støvgran hang ned fra de blanke ildklinger . Solen randt over hans hænder og trak sig højere og højere op , luede et øjeblik i læbernes røde blod , gnistrede i øjets blå og skød så langt hen i rummet på det muldne tunge spindelvæv , hvis tråde alle skinnede i det støvede væv . Og så trak udklingen sig ud med et og var borte , og Sølver sad uden sol og uden varme på de uldne skind , der længst havde tabt solbærduften af gros legeme og nu kun lugtede stramt af får og ræv . 
Den svage luftdønnen af landbykirkcns sprøde klokkekimen fortonede hastigt , da solen gik ned . Ak , for Sølver var den længst gået ned . Og han så for sig den lille røde murstenskirke : han gik ind ad den lave dørbue , der krummede sig som et åg over hans nakke , og han så den kalkhvide væg rundt , hvor dødningedansen svang sine grelle figurer i farver som af levret blod eller irret grønt . Alle dens uhyggelige billeder ridsedes op i hans 

syge indbildning med en levende styrke . Djævlene svang deres lange haler som skorpioner om ofrene , de svovlgule luer hoppede under kedlerne , og forkene prikkede de nøgne kroppe , hvoraf sveden randt som tunge dråber blod . 
Og Sølver fjernede lemmen mellem de slidte gravsten og steg gysende ned i det stinkende liglukke under gulvet , hvor kisterne stod i dybe lag ovenpå hverandre med sunkne låg og fremstikkende skeletter . 
— men alle de grufulde billeder forsvandt for den frygtelige tørst . Sølver klæbede sin tunge til de våde fliser , og til sidst lå han og søgte brød og kød på gulvet og slikkede en størknet dråbe vin af det knuste bæger . 

xl 
tiden sled sig langsomt hen for Sølver . Dagen gav ham intet tidsfordriv og natten ingen hvile . Møjsommelig samlede han de spildte madrester op fra gulvet . De stillede ikke hans hunger . Og værre virkede tørsten . Feberen brændte i hans kinder . Med udstrakte håndflader famlede han langs sit fængsels vægge , helt ned til grunden , hvor den rå kampesten stak frem , dugget af den klamme kælderluft . 
Engang lagde han sig helt ned i den inderste krog , draget af den kølige em , der opsteg derfra . Stenene blev koldere og koldere nedefter — hans hænder gled nedad og vædedes mere og mere — til sidst troede han i et øjebliks hallucination at fornemme fugtigheden drive mellem sine fingre — han stak dem i munden — og aldrig havde nogen vin læsket hans gane så dejligt som disse fugtdråber , 

der samlede sig på kampestenenes skimlede kanter . 
Han borede sit ansigt dybt ned i den inderste krog og — o under ! o vellyst ! — det var som om vandet rislede frem , stilfærdigt sivende som blod , men dog — det rislede , det randt , det flød , det veg for nyt , det løb som en åre , en puls med friskt livsaligt vand — det vældede frem af stenen , og det sank — han syntes , han kunne se det blinke i faldet — , det sank ned i jorden tykt som en hel lille strøm — fingertykt blev det ved at rinde , og Sølver bøjede sin mund til og fangede den lille åre i sin mund som et Kys , som et håb , som en frelse . 
Ja , Sølver drak håbet ind med det samme . Længe efter at han havde drukket sig mæt af det kølige kildevand , lå han med hånden under den stille sivende strøm og nød det som en uendelig fryd at føle det drive og drive og ikke holde op . Og det var , som om dette vand havde opløst i sig alle markers Duft og alle Enges blomsterkrydrede ånde , det havde solens gyldne tilsætning og høets saft , og det hastede mod ham som en usynlig fe , det snoede sig lydløst ned lig et blinkende livets bånd deroppe fra den blå himmel . 

og Sølver vædede sit ansigt med vandet . Han gned sine øjne som med en livsfornyende salve , han besprængte sine hænder dermed og sit hede bryst , han lod den spinkle stråle sno sig som et sølvbånd op om begge sine blottede arme . 
Og berust langt stærkere af det ædru vand end af den hedeste vin gik næsten dansende tilbage til sit leje og lagde sig på de mange skind , og så lå han og stirrede ud i kælderrummet , der syntes at blive lysere og lysere gennemtrukket af sitrende guldtråde , og det var som solen sad bag den skoddede glug og spandt sit guldvæv dybere og dybere ind i hans fængsel , trak sine tråde i en bred rundkres og befæstede dem i alle rummets hjørner , og mellem alle disse løb der af sig selv tværtråde , der sprang frem fra den ene gyngende stræng til den anden . Og til sidst var han spundet ind i hele den luende væv , og nu begyndte selv væggene at få farve , og hvælvingen funklede som kobber , gennem-året af sølvtråde  .  .  .  . 
.  .  . Hvor længe Sølver havde sovet , vidste han ikke . Han anede ikke , om nat havde afløst dag og denne på ny var veget for nat , eller om han kun havde sovet en time . Men 

da han slog øjnene op , lå han i et skælvende grønt halvlys som den første aften han blev spærret inde . 
Gluggen var åbnet udefra , og der var atter vej for lyset . 
Sølver rejste sig mat i alle lemmer og vaklede hen til åbningen . Netop nu styrtede hundene frem i gården til aftenfodring . Sølver kunne høre stens hæse stemme , og da han bøjede sig stærkt frem i gluggen , fik han øje  , på gårdherren oppe i et vindue , hvorfra han smed kødben ned af et stort tinfad . Bag ham skimtedes gros ansigt lysende blegt oter den sorte kjole , der endte højt i halsen med en bræmme af endnu sortere pelsskind . 
Hundene glammede og gjorde kæmpemæssige sæt i vejret efter hver bid , der kastedes ned . Og allerede var også luftens rovdyr på færde og dalede med baskende vingeslag for at snappe deres bytte . Enkelte søgte straks at gribe det i faldet , inden det nåde jorden . 
Sten basses stemme skingrede :  » Ville-— og tyre — herhid ! — der er til lump  ! For satan , tag det  ! — vorre , se her  ! højere , højere  ! Svup  ! Der  ! — skal rakken dernede i hullet også have sit ben  ? Han ser så forsulten ud ! « 

dermed kylede sten en vældig knokkel over efter gluggen . Men Sølver var så længe forud bleven ramt af hans hvasse pilblik , at han fik tid til at trække sig tilbage . Kødbenet faldt for kort , men den rødblissede svend tog det og slængte det ind ad gluggen . Sølver bed sig i læben af harme over denne lurvede spot . Han greb knoklen og kylede den tilbage , løb så hen og kastede sig næsegrus ned i sine skind , forfulgt af skoggerlatter fra mange munde . 
Efterhånden stilnede larmen af . Hundene trak sig tilbage hver i sin krog med sit ben til eftergnavning . Krager og alliker fløj klodset rundt og nippede i kødsporene mellem græsset . 
Sølver kunne høre sten blive ved med at le og fjase . I mellemrummene lyttede han efter svar ; men aldrig opfangede han lyden af gros stemme . 
» Skal vi se den bitte Junker efter ? «  — hørte han sten sige så højt , at han forstod , det var beregnet på at høres af ham selv .  » Måske er han bleven noget klejnere end før . Høj , gå ned og hent ham op til vanding . « 
Kort efter brød karlene ind til ham . Skønt han intet foretog sig til nødværge , ba 

stede de hans hænder bag ryggen og førte ham op . 
Det svimlede for hans sanser , da han igen stod i luften . Alligvel rettede han sin ryg , skønt nerverne ligesom våndede sig i lys og luft , og stirrede stift ud for sig med sammenbidte tænder . 
» Byd ham at drikke — han kan nok være tørstig «  , befalede sten fra vinduet . Den rød-blissede svend holdt en fyldt spand op foran , hans mund . 
Det forbavsede øjensynligt sten , at Sølver ikke drak med glubende begær , som han havde ventet . 
» Den bitte Junker er svært stivsindet endnu «  , sagde han .  » Vil han ikke have vandet forinden , så giv ham det foruden ! «  skreg han ned . Og karlen hældte vandpøsen ud over hovedet på Sølver . 
Sølver gispede et nu under det våde Gys . Så drejede han sit hoved opad og stirrede fast på sten . Han så et eneste øjeblik gros blege ansigt og det hvide blink i hendes øjne — kolde og fremmede så de på ham — så vendte hun sig bort , og hendes lyse hår og sorte dragt gled ind i vinduets mørke . 

» Du har ringe ære af dette , sten . «  Sølver fornemmede sin egen røst besynderlig rusten og dog skarp som et tveægget sværd .  » Jeg er i din vold uden ret . Du kan tage mit liv uden ret . Men du er en Nidding , om du længer piner mig som hidindtil . 
» Håhå , lille Junker ! «  lo sten .  » Ved du virkelig , at du er i min vold — med ret eller uret — som du vil ! Du ville min datter på liv og ære — .  « 
» Jeg har hverken taget hendes liv eller ære . « 
» Nej — nej , bitte Junker . Dertil var du ikke mand nok . Men du var fus nok til at slå din overmand , ikke sandt  ? Og du kommer ikke fri , før denne skramme er lægt . Bed nu du til alle gode magter , at de hjælper mig lidt snart og trøster dig så længe i din ensomhed . Al den tid jeg har stor lyst til at prøve , hvor længe det vil vare at spæge en hanekylling som dig . « 
Dermed blev Sølver ført tilbage til sin kælder . Han var afmægtig til at gøre eller indvende noget . Han trøstede sig med sin kilde , der var ham som en uset hjælper . 
Men endnu samme aften blev der gennem gluggen kastet brød og kød og en gammel 

tør klædning ned til ham , og et lille vandtrug blev stillet udenfor hullet . 
Og dermed begyndte Sølvers bedring . Modet voksede , og han følte , at der blandede sig en blidere vilje ind i den ublu behandling . Han sendte jomfru gro en hed tanke af taknemlighed , thi han tvivlede intet øjeblik om , at han skyldte hende denne vending til det bedre . Han bar det hvide blink fra hendes øjne i sin sjæl som en fredens blomst , og x det var igen som den første dag , at hans elskov forvandledes til tilbedende længsel , der fra kælderens dybe grund sendte sine Kim i vejret op mod den plet , den sten , der bar hendes fod , og hans tanker slyngede sig som rødder om denne sten og smygede sig i inderlig ømhed til denne kvinde , der var stor og stærk og dog så svindende svag , et kyskhedens fnug , et dejlighedens glimt fra en finere og renere verden , hvor intet var råhed eller begær , men alle følelser smeltede hen i stille sitrende sjælesvingninger . 

x1l 
det var en aften , at Sølver var træt af at tænke sine egne tanker — de havde så ringe flyveevne i dette lukke . Han tænkte på sin falk , der vel nu fløj vild over heden . Han tænkte på sit korn , der vel nu blev høstet af sten basses folk for at fylde de egenæs lader . Han tænkte på sine egne folk : de var vel dræbte eller gåde i stens tjeneste . Hans armbrøst rustede derhjemme på væggen . Det friskbryggede porseøl blev surt i hans kælder . 
Hans tanker forsøgte at svinge sig ud over egnen og få et glimt af det øvrige land at se . Men der bares sikkert intet nyt til denne kant , og der bares intet nyt derfra . Ingen anede måske , at han sad i bolt og lukke , og ingen tænkte på at befri ham . Ingen ænsede , hvor han var , eller om han overhovedet var i live . Thi ingen savnede ham . Klokkeblomsterne svinglede over markerne , kornet gik i hæs , sommerfuglene flagrede rundt , og 

nattergalens unger fløj fra reden nu som hver sommer . Søen skvulpede sin tungsindige sang . Æbelø lå hen med sine siv i blomster og sine ville æbler raslende ned , plukkede af vindens usynlige hånd , for at falde i jordens rådnende mund . 
Så varmt og stille var det i luften , at Sølver troede at kunne spore lugt af modent korn helt ind i sit fængsel , båret over vold og grav , over mur og tag blot for at føre . Frugtstøv og vellugt ned til ham . Så hedt var der udenfor , at alskens fluer og biller sværmede ind ad gluggen for at friskes op i hans kølige halvmørke . De tumlede ind i store stimer , ville som af solstik , faldt til jorden , kravlede op og kom til sig selv igen for på ny at søge ud i lyset . 
Så stille var der , at ingen vejrfløj knirkede , ingen lærke trilrede , men kun insekternes summen hørtes højt op i luften , hvor en af de små grønne ruder knagede op . 
Hyldebusken hang ganske stille og umuliggjorde ham ved sin ubevægelighed at få noget kig af vinduet deroppe . I hele timer kunne han ellers stå her for at fange et glimt af gros guldhår i den åbne rude . 
Sølver lænede sit hoved baglæns ud af 

gluggen , så kun en strimmel af den blå himmel sank ned i hans halvtåbne blik . 
Da kom som noget selvfølgeligt , som noget lige så naturnødvendigt som at den blå himmel sank ned i hans øjne , en klimpren af spinkle strænge — nogle lette åndeagtige akkorder , frygtsomme lig lønlige suk , ingen må høre , fine og fødte af metalstrenge , der klinger under en følsom kvindefinger . 
Og på denne strøm af klingende akkorders krus , der snirklede sig hen som hvirvler i rindende vand , vovede en kvinderøst sig frem i en vuggende Melodi , der dvælede længe i højden for straks efter at synke ned i korte sonore toner , der flød sammen med strængenes akkompagnement . 
Jomfru gro sang , så han på hendes røst måtte tro , hun var alene på den hele gård . 
Hun sang visen om herre Tidemands runer . Fra strofe til strofe spandt den enkle Melodi sin vidunderlige stemning af middelalderlig mystik og vemodig elskov . 
Hun sang om herre Tidemand , der ville lokke jomfru blidelille til sit skib med ramme runer , og som kastede runerne skrevne i roser ud for strande . 

det var jomfru blidelille , hun ganger ud mod den strand  ; fandt hun der de roser to , de fløde ind for det land . 
Tog hun op de roser to , stak dem i ærmelin , så bar hun dem i Bure hjem , lagde dem på sengen sin . 
Det var jomfru blidelille ,  , hun vågner om midjenat  : sine stærke drømme , dem talte hun til så brat . 
Jeg ved ej , hvi mig monne lange , og hvi mig monne så trå alt efter hannem hr. Tidemand , jeg aldrig med øjen så . 
Og fostermoderen befaler at brede silke og fløjel blå på blidelille , at hun måtte få søvnen . Men hun står brat op og klæder sig og går ned til stranden , og hun træder ind ad skibsbord til hr. Tidemand , og han går hende spottende i møde  : 
værer velkommen , jomfru blidelille , værer velkommen os til hånd  ! 
Var der ikke ridder og svende udi eders faders land ? 

der var både ridder og svende udi min faders land : det gjorde i med de ramme runer , at jeg kom eder til hånd . 
Tåren randt af øjenbrå , hun vredtes ved de ord : så gjorde hun kors for bølgen blå , sprang ud fra snækkebord . 
Det var jomfru blidel die , gjorde kors for bølgen blå : så tog hun den liden grøn sti , til havsens Bunde lå 
længe stod herre Tidemand ; og undredes han derpå  : så kaste han sin kåbe , skød sig for bølgen blå . 
Ilde så var den Rune skreven , og ilde så var hun skabt : at slig to ædelig kongens børn skulle blive så ilde fortabt . 
Og gros stemme døde bort i melodiens sidste monotone krusning , strængene dirrede til hvile , og den tungsindige sang var rislet gennem Sølvers sind som en uklar drøm . 
Alt blev stille . Gro havde fjærnet sig fra vinduet , og så lydhøre var Sølvers sanser , at han troede at føle hendes trin gå bort , tabe 

sig i en lang korridor og forsvinde ind i et Kammer bag tunge blå draperier , ind i den tykke mur , hvor hendes leje måtte være imod solnedgangens lys , mod søen , mod Æbelø . Der lagde hun sig fladt på sine albuer og stirrede ud i aftenens vældige violette skydrag , der som en uhyre drage rugede over den gyldent gnistrende ø . 
Bort så hun , bort fra fangen , på hvis skæbne hun ikke tænkte , — bort stirrede hun , til det fjerne hav , der vred sig langt derude som en kæmpemæssig orm , hvis blanke bølgeskæl stundom kunne sende et hvidt lys mange mil ind over det flade land op på den banke hvorfra jomfruen stirrede ud efter den usete fæstemand . 
Bar havet mon på sin ryg et skib med silkesejl , der bugnede højere og bredere end nogen fugls vinger , en kongesnække med takket gylden kronring om masten , en dristig sejler , ved hvis ræling hr. Tidemand stod og skar de ramme runer i rosens fine blomsterkød  ? Og længtes gro mod disse roser , at de skulle skylle ind for den strand og flyde netop hende til hånd  ? 
Da følte Sølver sin kærligheds uendelige 

afmagt overfor denne rene jomfru , som hans råhed havde taget i favn , hans attrå skoldet med sin hede ånde , og som dog havde isnet ham ussel og fej og svag . Da begreb han , at kærligheden for at sejre først måtte ydmyge hans egen kraft , slappe hans muskler og blødgøre hans rå vilje , — at elskoven først måtte stemme alle hans legems fineste nerver som sitrende strænge til kun at hviske et navn og sukke en eneste Melodi . Da begreb han , at han måtte riste kærlighedens mystiske runer i sit eget hjerte som i en blødende rose og kaste det i følelsernes vældige hav og bede det flyde jomfru gro til hånd . 
Da kom tilbedelsen i hans blod , og han skjalv og bøjede rystende knæ , og alle hans årer rislede opad i et stort og sugende savn . Det var som savnet steg op gennem luft og løv , gennem mur og tømmer , steg i lige linie til gros leje , til hendes mund og sugede ånden fra hendes hjerte som en himmelstige ned til den ensomme fange . 
Sølver bøjede sit hoved ud gennem gluggen . Hans mund berørte græsset udenfor , og hans hånd greb frem og plukkede en ranke af den gule fredløs’ blomster . Han trykkede 

kyssets Rune på den fine lille blomst , og han kastede den ud , og han ringeagtede sin egen svaghed , da han så den lette ranke dale til jorden . Dette bud skulle aldrig nå til jomfru gro . 

Xiii . 
Men fra den dag var Sølvers beslutning taget . Ikke at han troede på runer og ville øve hemmelige trolddomskunster ; men han ville samle alle sine tanker , al sin vilje til elskovens ene hovedsum , han ville skærpe sin fantasi til at se lukt gennem væg og mur , til at følge gros skridt på den stille gård , til at drikke ånden fra hendes nattesøvn . Han ville tvinge sit blod til at kime hendes navn gennem dages og nætters uafbrudte stilhed . Han ville tænde al sin bevidsthed , alle sine ønsker , al sin livskraft til et eneste brændende bål , hvorover luften skulle sitre og som et usynligt fluidum stige op og tvinge sig frem til gro , hede hendes kinder og betage hendes blod og magtstjæle hendes hu , så hun med eller mod sin vilje droges til ham i hans fængsel . 
Om dagen kunne han i timevis lytte ved 

sin glug efter de mange forvirrede lyde af dyr og mennesker , hvormed gården fyldtes . Og alle lyde randt gennem hans øre som gennem et sold , uden at ænses , uden at holdes tilbage — der var kun en klang , en stemme , som trommehinden indsugede og holdt fast , en stemme , hvoraf den svageste lydbølge nåde ind i hans hjerte og trods sin næsten umærkelige svingning drev hans blod i stormende brænding . Den fine sølvklang af gros stemme , ridsede sin spinkle skrift ind i alle hans hjernes blade , og skelnede han end ikke ordene , blev dog den blotte fjerne lyd til et sprog for hans tanke . 
En sjælden gang kom hun til syne ved en rude , altid ventet , altid anet af Sølver med en sådan styrke , at han ofte indbildte sig , at selve hans tankers stærke koncentration havde manet hende frem . Og da var det , som om gården fyldtes med hvide lys , som om hvert blad på træerne blinkede , som om hvert græsstrå gnistrede , som om hver af fredløsplantens gule blomster åbnede en begærlig mund . 
En gang kom hun til syne i selve gården . I timer havde Sølver ligget bag sin glug og kaldt og hvisket og kaldt igen . Og da endelig 

døren højt oppe åbnedes og gro trådte frem og steg ned ad den stejle trappestige , rejste Sølver sig med udbredte arme og med hamrende hjerte , som var han forvisset om , at hendes gang kun kunne gælde ham . 
Men gro gik ikke frem mod hans glug . Hun skred over græsset , der krummede sig under hendes tunge sorte fløjelsslæb , og frem imod hende førtes en stramt optømmet hest . 
Men en sådan bevægelse bragte gros gang i græsset , at det tyktes Sølver , at alle stråene skælvede og bølgede hendes fodtrin til ham som en Duft af skjulte violer . 
— Sølver spiste kun hver eftermiddag , når hans kost blev skubbet ind ad hullet . Den Karl , der bragte træbakken , besvarede aldrig de spørgsmål , Sølver stillede til ham , med andet end et bredt grin . Det hjalp ikke , at Sølver gang efter gang . bad ham bringe hilsen til sten og begære ham i tale . Enten han overbragte fangens ønske eller ej , tog sten basse intet hensyn dertil . Og til sidst spurgte Sølver ikke mere . Han indskrænkede sig til som sin eneste berøring med yderverdenen at stille træbakken op i gluggen uden at oppebie det øjeblik , da den blev ombyttet med en ny . 

men når han havde spist , satte han sig ufravigelig i gluggen og stirrede ud gennem buske og træer , op mod det vindue , hvorved gro havde sunget hin aften . 
Det var på den tid , da lind og hyld blomstrer . Lige udenfor gluggen kuplede sig en gammel lind , hvis løv blev gulnet af tusinder og atter tusinder af blomster . Og hver dag , så længe solen skinnede , blev dette træ besøgt af myriader af bier . Nedenfra set var der blomst ved blomst , og hver var gæstet af sin bi . Summende krydsede de travle insekter hverandre , og deres fine musik blev en tusindstemmet symfoni fra uendeligt høje , spinkle metalstrenge , hvis hastige svingninger flød sammen til et klingert summende Brus . Til sidst troede Sølver , at det hele træ blev en uhyre levende kube , hvor hver celle var en blomst , og hvor bierne , lokkede af den søde Duft , uvilkårligt dannede hjem og glemte alt andet for denne bugnende rigdom af blomster . 
Tværs igennem det tætte bisummende træ sendte Sølver sin stumme hede kalden op til gros rude . Han hørte sit eget hjerte synge højt over det sitrende bihav og råbe til gro  : kom og spil ! Kom og syng ! 
Men gro kom ikke . En eneste gang tro 

ede han at høre akkorderne begynde at hviske frem under hendes fingre . Men da lød det , som om et vredt tag rev alle strængene over , så de døde i en skurrende klang . Og Sølver hørte aldrig visen om hr. Tidemand mere . 
Men Sølver gik til sin levende kilde , der randt i fængslets mørkeste afkrog — lydløst over skimlede kvadre . Og han lukkede sine øjne i skælvende ømhed , medens han nærmede sine læber til den spinkle strøm , og al hans sjæl samlede sig i det ønske , at kilden skulle bringe ham et Kys fra den elskede , et Kys i en dråbe , der var dryppet fra hendes udslagne hår i den friske sommermorgen , et Kys i duggen fra en blomst , hun havde Kysset . 
Og når det levende vand flød fra hans læber igen , da var det viet af hans mund til hilsen og bud — duften af hans elskovsKys skulle være opløst deri og følge det ned gennem grundsten og jord , til det sivede ud i brønden , og hele denne brønd skulle det meddele hans Kys , og alt vandet skulle gennemduftes deraf som af en dråbe rosenolie , og lutret af hans Kys skulle det skinnende og krystalblankt nå den mund , hvorefter han alene tørstede . 
— Sølver rensede sit fængsel for smuds og tudser og kryb . Omhyggeligt afsøgte han 

de skumleste kroge , greb de lyssky dyr og sendte dem ud af gluggen til sol og græs . Selv gæstede solen ham hver dag og trængte sejrrig frem som en venlig forbundsfælle , der vandrede i en stor lysende rundkres over murstensgulvet . Og hvor dens stråler satte spor , forsvandt den blege svamp og skimmel , og hele den plet , hvor gro havde hvilet , blev luftig og tør og ren , så Sølver kunne kysse det sted , hvor hendes gyldne hår havde ligget , , og den sten , der havde båret hendes unge fornemme fod . 
Om natten faldt han ikke i søvn uden at arbejde sig dybere og dybere ind i tanken på hende . Hans viljekraftige fantasi var altid stærk nok til at trænge sig frem og finde , hvor hun var . Den tvang sig ud af den skoddede dør , den pressede sig frem ad de krinklede gange , den famlede sig op ad vindeltrappen , hvor foden næppe kunne finde fæste , den løftede egebjælker fra de stængte døre — uden nogensinde at gå fejl , drevet af en magisk stedsans , nåde den gennem gange og døre frem til den sidste , der lydløst åbnede sig , til draperiet , der tungt gled til side , så han stod for gros leje og så hende stirre sig i 

møde med store hvide øjne , hvis pupiller ligesom var gledne til siden ind i søvnens mørke . 
Sølver var sikker på at finde hende — han var virkelig hos hende — han så alt til den mindste enkelthed : en lille bedeskammel , hvis vinrøde fløjel endnu ikke var slugt af natten , — rosenkransen hængt på krucifikset , dannet af brune buxbomperler med et kors af måneskinsfarvede stene , — den tunge højryggede stol skjult under hendes kjole , der var rød som ville roser , — bæltet , hvis sølvskæl blinkede på gulvet , — en stor perles rolige hvide glans på en sko af snefarvet skind . 
Og frem over lejets tæpper , der var bræmmet med brede hermelinskanter , lå hendes to lysende arme , og den højre hånds fingre sitrede , som greb de om en anden , en usynlig hånd . 
Og i dette Kammer blev Sølver dvælende , lige til søvnen drog ham selv , til hendes brysters bølger sugede ham nær , til hendes fingre filtredes i hans , til deres åndedrag blandedes og låget sænkedes for hendes hvide blik . 
I dette nattesyn inkarneredes alle hans tanker og sanser . Han var i gros Kammer : luften gennemrisledes af duftstrømme — ind gennem den åbne lille rude , der skinnede 

som et dunkelblåt hul mellem de lukkede løvgrønne ruder , pustedes Duft af honning og lindeblomster for at mødes med det unge -legemes solbærDuft — fra de blanke stene i det lille kors flød måneskin ud som fosforlys fra en sankt-hansorm — den vidt udbredte kjole med de lange ærmehæng mylrede med store ville roser , der dryppede ned på gulvet som Duftende lysblade — himlen vibrerede med alle sine toner og farver i dette lukkede rum , i denne drøm var al jordens herlighed krystalliseret , og gro skinnede på sit leje som en diamant , der er skabt midt i det uendelige mørke .  .  .  . 
.  .  . Og Sølver sov , stærk i sin sejrrige vilje , der oversteg alle hindringer og virkelig borede sig vej til den elskede — op gennem sten og træ lig en plante , der gennembryder alt , lig det kirsebær , der fra kælderen i hans egen gård tvang sig ud gennem muren op mod sol og himmel . 
Men undertiden kunne han vågne i et pludseligt anfald af smerte — da svandt drømmens hele glans som et lys , der pustes ud , og over sit ansigt følte han det kolde natte-træk fra gluggen , og mørket koglede i hans øre , og han fornemmede sit fængsels lænkende 

mure , skønt han ikke så dem . Med et lå han sunken dybt ned fra hendes side , dybt nede på sit ensomme leje i lugt af ræve- og fåreskind . Og han udmalede sig , hvorledes gro vågnede i samme øjeblik og greb ud i luften med søgende arme , og han næsten legemlig mærkede hendes nøgne fødders vandren over kolde sten , og han dreves med et sæt fra sit leje hen til gluggen for at se hende stå højt deroppe og stirre ned efter sig . 
Og en gysen for igennem ham , da han virkelig så et hvidt glimt højt deroppe i det øverste stokværk — et hvidt glimt af et natte-blegt ansigt og to hænder , der vredes i hinanden . Og i samme nu hørte han oppe i luften , højt over tag og tårn , et underligt skingrende hvin , der sved hans øre , således som et glødende jærn må svide øjet . Og uhygge og overtro greb ham så stærkt , som kunne det være selve sagnenes onde lindorm , der svirrede over hans hoved , så han gyste , indtil hans vågnende forstand sagde , at det kun var gravændernes træk . 
Skælvende af kulde søgte da Sølver tilbage til sit leje og faldt i en tung , drømmeløs søvn . 

Xiv . 
En aften brød et uvejr løs over egnen . Midt i de klangsvage kirkeklokkers dinglende . Klemten bragede tordenen løs , og lynene glimtede dybt ned i Sølvers kælder , så selv det sivende vand i krogen kom til at blinke . Samtidig hvirvlede stormene frem fra forskellige himmelhjørner og brød mod hinanden i en underlig flængende og skrattende voldsomhed . Dybt ned i gården kom der ligesom hvin af vrede kæmpers klirrende klinger . Snart efter skyllede regnen skybrudsagtig ned i gården og drev ind ad gluggen som en bæk . Sølver trak skodden ind , men endda flød vandet ned , og samtidig sivede grundvandet fra alle kanter og steg og steg , som ville det vokse til en sø midt inde i Sølvers fængsel . 
Fortumlet søgte han sin bænk og lagde sig påklædt derpå . Hans tanker søgte jomfru gro , men evnede ikke at finde frem til 

hende , så stærkt larmede elementerne omkring ham , og hans viljes strøm blev brudt . Trætheden overvældede ham , og til sidst sov han fra orkan og vand og lyn . 
Han vågnede gennemisnet af fugtighed , i fuldstændig stilhed — uvejret var forstummet , ingen lyd hørtes uden vandets sagte synken ned i grunden . Sølver frøs i sine klæder . Han afførte sig sin vams og kastede den ud på gulvet . Det var , som strakte selve mørket en arm ud for at gribe den . 
Sølver krøb dybt ind i sine skind . Det stille sydende mørke greb ham på en besynderlig måde . Han tvang sine tanker mod gro og sov ind . 
.  .  . Sølver drømte sig langt ud på havet . Hans snække havde kastet Anker i glasgrønt vand , og så stille lå det , at øjet kunne følge Ankertovet dybt ned til bunden , og så længe havde det ligget der , at der groede sø-anemoner op langs tovet , fimrende dyreblomster , der bugtede deres røde eller gulgrønne arme ud om den runde forslugne bug . Et underligt stribet lys smuttede ud og ind mellem bundens tangskove , i tusind glimt af fisk , der spillede om mellem de tavse træer . Det rustrøde Anker var klædt i sølverne skæl af alskens skaldyr , 

og store perlehvide gopler hang som stille klokker i vandet rundt langs skibets sider . 
Uendelig lys var natten , beskinnet af en blåhvid nordlysbue , der ikke blinkede frem i lys , men blev stående som en fast , stråle-skydende kronring højt oppe på den stjerneflim-rende himmel . Sølver sad på skibets skanse , omhegnet af slappe silkesejl . Men ræerne på de tomme master var lutter blomstrende stænger — fra den ene dryppede blå fingerbølblomster , fra den anden hvide klokkekonvaller , og masten selv steg i et svøb af grønne blade , og højt fra knappen knejsede en vimpel i form af en stor gyldenstøvet like . 
Sølver sad bøjet over rælingen og stirrede ned i det stille sovende vand . Og fiskene dernede var som havets drømmende tanker , der krydsede ud og vendte sig i gnistrende skælblink og gled bort i kølige søskove . Og Sølver så sit eget billede i det blanke vand , forskønnet i det Sølverne spejl , — og han så sine fingre famle om to roser røde som blod — og billedet dernede i vandet var rødere endnu end roserne i virkeligheden , og det trak dem ud af hans hænder , så de faldt og sank ned i munden på hans eget billede dernede . Og vandet sitrede dybt ned til 

bunden for rosernes lette vægt , og havet begyndte at gynge i lange smalle bølgelinier . Og hver bølge bar roserne bort , som kunne det være milevidt ; men til sidst skinnede de som to dråber opskyllet blod inde på den fjerne strand . 
Og Sølver så op mod himlen og begyndte at længes så stærkt , at skibets planker ligesom steg under ham , og han stirrede ind mod stranden , og så vildt svulmede hans længsel , at alle silkesejlene begyndte at bovne og ankeret at rykke i grunden . 
Og hans øjne blev fulde af tårer , og de begyndte at dryppe som regn i havet , og han græd så længe , så længe , at det var som voksede selve havet ved hans gråd , og alle blomsterne i ræerne visnede og hang udtørrede ned , og mastens bladesvøb skrumpede ind , og selv masten bøjede sig som et knækket strå . 
Men Sølver stirrede mod stranden , og han stirrede et lille hvidt punkt til sig . Det kom ud imod ham , det voksede til et fnug , det vuggede sig frem , det skød sig op som et slankt gevandt , det skred frem over vandene som en hvidklædt kvinde med roser som to pletter blod foran på hendes bryst . 
På nøgne fødder skred hun frem over 

bølgen — hun sank ikke — hun vaklede ikke — for hvert trin skød en gople sig ind under hendes fod som en bærende skammel , og når den gled tilbage , bar den på sin fine glasklare ryg et tydeligt spor af hendes smalle nøgne fod . 
Sine hænder holdt hun korslagt lige under brystets blodige roser , og sit hvide blik havde hun naglet til Sølvers øjne , som linedanseren har sit øje rettet mod snorens yderste endepunkt . Og Sølver rejste sig grebet af for- , færdelse , og uden at slippe hendes øjne gik han ned i læsiden til skibsbordets indgang , hvis tærskel ikke lå højere end selve vandet . Og gro nærmede sig stedse . Og nu trådte hun ind ad skibsbordet , og Sølver veg tilbage . Skridt for skridt fulgte hun ham med det dødblege ansigts smertelige blik opsuget af hans . Og han veg over til det andet bord , veg , til han følte det hårdt i ryggen . Men gro skred frem , og det var ikke muligt at standse hende — han følte det , som ville hun trænge ind i ham som en afskudt pil i sit mål . Men i sidste nu , da hendes klædebon allerede flagrede imod ham , kastede han sig med et højt skrig til siden og så med en besynderlig gysen , at gro gik frem , gik gennem rælingen som gennem luft og forsvandt i havet på den anden side , 

mens Sølver lå stønnende på dækket og kun foran sig så den røde rose , faldet fra hendes ene bryst , drivende som levende blod på dækket .  .  .  . 
.  .  . Sølver vågnede ved sit eget skrig , og i det nu han slog øjnene op , var fængslet der også , og den skumle hvælving ligesom sank ned over ham og sagde  : jeg er her altid , og muren viste , om end kun svagt gennem mørket , sin skimlede stentrusel : jeg er her endnu . 
Og Sølver var atter bundet af den vågne bevidstheds nøgterne forstand . Drømmens spillende regnbuefarver forsvandt , da han gned sine øjne , og det var forgæves han stræbte at gribe blot en flig af det flygtende gevandt . 
Hvor var det længe siden , uvejret havde raset derude . Solen måtte stå bag den lukkede skodde , thi den strakte sine fangarme ’nd ad sprækkerne og hvirvlede mellem dem sine knivtynde slør af dirrende støv . Med et listede strålerne tilbage ud af revnen , derpå skød de forenede frem , efter at der et minut havde hersket sort nat , i en lang lysende pil , der borede sig ned i gulvet og ligesom spiddede noget rødt , der gav sig til at bløde . 
Sølver pinte sine øjne og troede at se 

syner . Han stirrede stift på gulvet , men det røde blev ved at ligge der , og den gyldne solplet kunne umuligt få murstenene til at lue så rødt . Det måtte være noget nyt , noget fremmedt , hvis farve således blødte midt i hans fængsel , noget , han ikke kendte og ikke anede årsagen til . 
Sølver krøb over det klamme murstensgulv , hvoraf grundvandet først lige var sunket , og listede sig nærmere med skælvende forsigtighed ,  , at ikke synet skulle svinde eller vise sig at være et bedrag af den strålende morgensol . 
Og som han krøb over de våde sten , bøjede han sig i undren dybere og dybere . Thi lige tæt ved den røde glans var der ligesom henåndet fodspor over gulvet , fine tynde spor vendt imod ham , ikke mere tydelige end om en lun luftning havde bortdampet stenens fugtige hinde uden om en fods omrids og ladet dens spor stå klamt tilbage . 
Da Sølver endelig bukkede sig ned over den blodrøde plet og greb frem , famlede hans hånd som i angst for ingen ting at fatte . Men det var intet blændværk og intet skin , thi hans fingre greb om en tung fuldmoden rose , og da han løftede den op til sit ansigt , forsvandt dens rubinrøde glans , trukket ud af 

solpilen . Men som i en rus af virkelighed inddrak han den stærke søde Duft . 
Da sprang Sølver op med sit vidunderlige bytte og skyndte sig til lugen . Krampen var sat på indvendig , altså havde ingen kunnet åbne den udefra . Han stødte den op , og i den indstyrtende soldag så han i sin hånd den tunge fulde rose , der tabte sine blade ud over hans skælvende fingre og havde dryppet stænk som af blod tilbage over gulvet . 
Sølver samlede alle de spredte blade , blomsten forvitrede i hans hånd , og han trykkede dem til sin mund og sit hjerte . Snart vejede han dem i hånden , som havde det været tunge guldpenge , snart tog han et for et og undersøgte i lyset ; men han så ikke andre runer end det fine strålenet af årer i bladkødet . Og alligevel stod der i denne naturlige livsens skrift et vidunderligere budskab at læse end i alverdens runer . Thi håbets sommerrose var vokset op af golde sten . 
Og hvad gjorde det , at tvivlen kom og spurgte den røde rose  : hvem har lagt dig her i nat ? Hvem har bragt dit duftende bud ind i mit stængte fængsel ? 
Hvem kunne være steget ned i kælderen ? Hvorfra var denne blomst kastet ned til ham ? 

han stirrede op på loftets krypthvalv , som ventede han der at finde det hul , hvorfra den kunne være styrtet ned til ham — langt ned gennem mur og gulv fra selve gros hånd . Thi højt deroppe måtte hun være som borgens evigt brændende lampe , hvorfra rosen var dryppet som blodig ild til ham . 
Derefter kastede Sølver sig ned over stengulvet for på ny at finde de lette spor , han havde troet at skimte i mørket . Men der var ' intet mere at se , de åndeagtige spor var stegne op i soldisen , og det hjalp ikke , at han atter lukkede gluggen og knælende gav sig til at søge : der kom ingen fodspor til syne . 
Den dag gik Sølver om på sit kældergulv som på den blødeste skovbund . Thi lykken var kommen til ham . Rosen kunne ikke af sig selv være skudt op af de hårde sten , den måtte være lagt i hans fængsel af en beskyttende ånd , og ingen andre kunne beskytte Sølver end hun , hvem han anede usynlig under samme tag , og op mod hvis fod han sendte sine sitrende ønsker lig de blinde ranker , der drevne af en sejrrig følsomhed dag for dag hælder sig en umærkelig linie mod det faste gitter , til de endelig snor sig derom . 
Nu havde Sølver fundet støtte for alle sin længsels fine fimretråde , og de greb til og 

slyngede sig om den usynlige gro , på hvem han nu tænkte dobbelt stærkt og dobbelt troende . 
Således jublede han , så længe klagen smilede ned til ham , så længe lindetræet summede af biernes glade arbejdshymne , der ligesom spandt sig om den tanke : alt skal gro , hvor vi skal bo , og alt skal blive til honning ! Blomster fler og endnu fler til føde for vor dronning ! 
Men da natten igen sænkede sine skumle skygger lig spottende fangevogtere ned i hans kælder , da kom tvivlen op i hans sind . Han tog de hensmulrede rosenblade frem fra sit hjerte og kyssede dem med et suk  : nogen må have bragt denne rose ned i nat . Igennem gluggen er det ikke sket — altså har døren været åbnet — der er ikke anden vej . 
Og Sølver gik hen til trappen og befølte døren , men det stumme jærnbeslagne træ gav intet svar . Og Sølvers håb blev sygt og visnede som rosen , og til sidst gik han hen og samlede alle sine huder fra bænken og bar dem til stentrappen , og der lagde han sig til hvile i den nøgterne overbevisning , at den , der gæstede hans fængsel , måtte komme den vej og i fornyet fald vække ham af hans søvn , så han kunne få afgjort , hvem det var . 

Xv . 
Nu randt Sølvers nætter hen i en tung drømmeløs søvn på et umageligt leje . Han , havde opgivet sin tro på det overnaturlige og dermed sin tilbedende higen efter gro . Dagen bragte ham intet glimt af hendes ansigt , og hans øre var ikke længer lydhørt nok til at sigte den fjerne klang af hendes stemme fra røsters og lydes forvirrede strøm . 
Og om natten sov han ind i en slags sult efter at føle hende legemlig og håndgribelig i sine arme . Hans længsel steg ikke til vejrs som en andagt , en bøn , — den krævede og satte stævne , begærligt vækkede den ham midt i søvnen til at lytte og vente og spejde efter muligt at høre trin derude og døren knage og nogen træde ind . 
Stakåndet tænkte han , og stakåndet sov han . Ingen blid drøm forjog bevidsthedens dumpe mulm for at vise ham gro i sit levende 

lys , der er kraftigere og mere forklaret end noget virkeligt dagskær . 
Nat gik på nat , og Sølver skræmtes kun op for at høre rotterne gnave over al den gård eller uhrets tunge lodder falde stødvist linie for linie derinde bag panelet . 
En nat havde han ligget i den underlig susende blanding af slummer og vågen , da hver lyd udefra trænger ind i bevidstheden , der tumler kaotisk med sine billedrækker . Han hørte løvsuset gennem den åbne glug . Det raslede og løftede ham snart som en stigende og blinkende sø , snart sænkede det ham ned i et køligt kogende Brus . 
Trappens hårde trinkanter skar gennem tæpper og skind og føltes skarpe under hans nakke . Hans mund var tør , og øjenlågene brændte tungt , så han ikke kunne åbne dem . 
Det kom ham for , at løvsuset med et steg ned i rummet og luskede rundt i krogene som en stor lodden hund , der ikke kunne finde ud igen . Så klirrede det på fliserne som af en indkastet sten . Så knagede det i panelet , og lyden af de faldende lodder blev nogle øjeblikke dunkende hård , som faldt de lige tæt ved hans øre . Så blev den igen svag og dæmpet som sædvanlig , og i det samme 

var det , som om løvsuset atter hvirvlede ud af rummet . 
Sølver glippede med lågene og tittede frem for sig . Der lå en kogiende grønlig lysplet langt hen over gulvet . Han rejste sig over ende og åbnede øjnene helt : måneskinnet lå i en firkant på gulvet . 
Da han ville lægge sig tilbage , ramtes hans øje af et lille stærkt blink . Han prøvede et par gange vekslende at rejse og lægge sig ; , hver gang kom blinket igen . Var det en lille sankt-hansorm , der lå tæt henne foran måne-skinsplctten som en lille ært af lys tabt udenfor den store firkant ? Nej , en sankt-hansorm kunne ikke blinke . 
Så stod Sølver op og trådte hen til pletten . Han bøjede sig og tog i sine fingre et lille guldkors , hvis seks små slebne stene ligesom i sig selv udstrålede måneskin . Det var som månelyset lå inde i hans hånd . Han lod det lille kors glimte og glimte , og hans hjerte slog af vidunderlig glæde ; thi det måtte være gros kors — det var det , han havde set i drømme ved hendes rosenkrans . Gro havde altså været i hans fængsel . Lige nu var hun kommen og forsvunden som et syn  ; men korsets måneskin var dryppet fra hendes 

rosenkrans — han holdt det i sin hånd som et uimodsigeligt bevis for det vidunderlige faktum , at gro var hans nætters gæst , om naturligt eller overnaturligt , ville han ikke længer spørge . Han knælede , idet han kyssede de kølige sten i korset , og han bad til gro ; thi han følte hendes sjæl i sin umiddelbare nærhed og fornemmede hendes brysters åndedrag og hendes stærke drømme som et hedt pust rettet imod Sølvers bljerte . 

Xvi . 
Fra egenæs gik der aldrig bud efter nogen guds mand . Sten basse havde intet med kutterne at skaffe . Og disse kom kun med væbnet følge , når de skulle stævne ham for bispen . 
Kun en enkelt Broder , der foruden landsbykirken tilså egenæs’ gamle kapel , gæstede af og til hr. Sten i fordringsløs venskabelighed . 
Ingen vidste , når han kom vadende ad de smalleste markstier , forvokset og skæv , med hætten ridende på ryggens pukkel , mager , så det kunne kendes gennem kutten , med et stort svampet skæg og to små lavgrå øjne , der holdt mere af at tale end munden , og som talte med en langvarig stirren , der mildt ransagede uden at blive ubehagelig . 
Broder Jørgen stod stundom stille på sin vandring , brød et aks af den modne rug og gned dets Kerner ud i sin snavsede hånd . 

han befølte kløver og kvæg , kneb fårene i ulden , talte unghøveder og heste , gik om uden noterbog og fyldte dog sine øjne så grundigt som nogen inventarliste . 
På egenæs var man vant til hans besøg og tålte dem uden at jage ham ud , thi han var så stilfærdig og beskeden . Han gik ind i stalde og skur , i udhuse og lader , altid iagttagende , men aldrig ubehageligt . Han spurgte sig troskyldigt for , roste med små nik de kendsgerninger , hvormed hans videlyst tilfreds-stilledes , han åbnede hver dør uden at banke på , klappede hvert dyr , velsignede hver røgter og gåsepige og var velset af alt tyende , da han aldrig kom nogen for nær , men bestandig ydmygt skjulte sine hænder i kuttens lange ærmer . 
Herskabet gæstede han også , i reglen ved aftentide . Sindigt klappede han på sine flade såler op ad alle trapper , åbnede dørene uden knagen og trådte ind til sten og hans datter som en fredelig aftenskygge , som en afdæmpet skumringsven , der kommer mere for at tie end for at tale . 
Gro havde holdt op at træde sin væv og så langt ud af den åbnede , runde rude , vidunderlig stille overfor den myggesværm , der 

steg udenfor højt op mod den messinggule himmel . En enkelt gang skar en svale sig pilsnart gennem sværmen , smuttede ind ad ruden og svippede sine vinger op under de mørke loftsbjælker . 
Da Broder Jørgens finger tegnede sit lette kors over hendes pande , for hun sammen og greb efter sin rosenkrans . Men Broder Jørgen var allerede trådt hen til sten , der sad i sin egen vinduesfordybning , hvor alle de runde . Ruder var åbnede , i skarp betragtning af de sorte fugletræk , der steg og sank i stadig rundsejlen over den modsatte tagryg . 
Sten blev ikke forbavset over at se den lydløse grå kutte ved sin side . Han henkastede blot et ligegyldigt : 
» Broder Jørgen endnu en gang ! « 
» Kapellet endnu en gang ! «  svarede munken .  » Det ramler ned over sig selv . Gør noget ved det i tide ! « 
» Det gamle benhus har jeg ingen brug for . « 
» Giv det til klosteret ! Men giv jordstumpen med  ! « 
» De gamle ben må i gnave så meget i lyster ! Tag stenene med og det hele skrammel ! Men jorden lader 1 ligge , i tyvepak ! « 

dermed var det gamle kævlsmål endnu en gang affærdiget . 
Sten blev ved at brumme . Men Broder Jørgen svarede ikke . Så skubbede sten trevent sit trækrus hen til munken , og denne drak langsomt og smaskende . Så gik han noget rundt i stuen , der havde vinduer til tre sider , og så ud af alle ruder , målte atter gulvet på kryds og tværs med sine slatne såleskridt og stod igen ved stens side . 
» I har en fange i kælderen . « 
» Hvorfra ved du det , lille munk ? Går mine liggende gæster dig an  ? « 
» I har en fange i kælderen , «  gentog Broder Jørgen i en tone , som sagde han noget ganske ligegyldigt . Han så uhyre sikkert og mildt på sten .  » Driv ikke den leg for længe ! Bispen véd det . « 
» Hils ham og sig det er løgn , Broder Jørgen . « 
» Jeg skal hilse ham og sige , det er sandt . « 
» Det er løgn  ! Har du set ham , lille munk . « 
» Nej . Men jeg har intet imod at se eders — gæst . « 
Sten basse så tirret på ham , men Broder Jørgen vedblev kun sagtmodigt  : 
» Om det da er muligt at få sådan mær 

kelig gæst at se . Tør i vise mig  » Gæsten «  , hr. Sten ? « 
Sten basses ansigt begyndte at svulme af vrede . Men munkens hånlige spot fortjente et overlegent ' svar . Sten havde allerede besluttet sig , da gro trådte til , greb sin fader i armen og halvt hviskende bad :  » Gør det , fader . « 
Han gav sin svend en kort befaling , og få øjeblikke efter var Sølver på vej fra kæl- , deren op til hallen . 
I døren mødte han gro og veg tilbage — så stærk en magt udgik der fra hendes levende skikkelse . Efter dages og nætters tankejagt mod fantasibilleder , der vel havde farve , men dog var stofløse som luft , kom det Sølver for , nu da han genså gro , at hendes forms faste fylde lå som et tryk i luften , en uforklarlig dragende tynge , der lagde bånd og legemlig vilje på alle hans sanser . Så stor var hun , så rundt hendes bryst , så hvælvet hendes Hals . Som marmorsten stod hun på gulvet og åndede elskovens stærke virkelige Duft over ham lige fra sin unge fornemme fod til sit tunge glinsende hår . Hun stod i halvskumringen med de hvide hænder og den hvide Hals og pande selvlysende ud af 

dragtens kulsorte fløjel . Der var en blendende vidunderlig virkelighed over hende , som lokkede ham lig en stor duftpirrende blomst . Hans hoved droges ind mod brystets hede bølgende fasthed , og han følte en heftig higen efter at presse sine hænder mod dette levende kød og blod , som ingen drøm kunne fremtrylle . 
I dette øjeblik skød Broder Jørgens skikkelse sig frem på tærsklen : 
» Junker falk «  , sagde han ,  » jeg ser 1 lider overlast . Hvad er der imellem jer og hr. Sten ? « 
Sølver blev rasende over at se den plumpe kutte skyde sig frem for det skønne billede og svarede barskt  : 
» Hvad der er mellem mig og hr. Sten , det bliver mellem hr. Sten og mig . « 
» Forstå mig dog som ven ! Hvor i har skæmmet jer ! Det fangenskab har taget på jer ! « 
» Hvad taler i om fangenskab og skæm-melse ? Ved i da ej , at jeg er sten basses frivillige gæst ? « 
Broder Jørgen vendte sig tilbage mod sten basse . Hans øjne funklede af en egen skadefro forståelse , og idet han gjorde korsets tegn for hver af de tilstedeværende , sagde han skarpt og langsomt  : 

paks vobiscum ! Her er allerede den rette fred . Nu ser jeg , herre sten , at i har en værdig og medgørlig gæst . Og jeg beundrer eders strenge hustugt . Den har i lært på højere steder . Mindes jeg ret , så har i selv engang været  » Gæst «  på samme vis . « 
Sten havde rejst sig i harme over munkens frække hentydning til den fængselsstraf , han selv engang havde lidt . Han snappede det tunge krus fra vindueskarmen og kylede dej hårdt efter munken  ; men denne var allerede ude på trappen . 
Sten havde i trodsigt overmod ladet Sølver hente op . Men Sølvers hvasse svar til munken havde overrasket ham i høj grad . Han beundrede dette unge hårdføre sind , der ikke fandt sig i at blive beklaget . 
Sølver stod overfor gro med armene ud til siden og åndede dybt og stærkt . Hans øje indsugede det hvide lys fra hendes hænder og ansigt . 
» Kom hid , lille Junker ! «  sagde sten basse med en underlig lav røst , så hvert ord kom klumpende frem .  » Det glæder mig , at i betragter jer selv som min frivillige gæst . Hvor længe vil i være det endnu ? « 
» Indtil der er hel hud på eders sår «  , 

sagde Sølver og lagde rask sin finger på stens pande . 
» Tag jer vare , i ikke pløjer det sår op igen , «  sagde sten , idet han trådte tilbage .  » Tøv nu , lille Junker , og lad os tales til rette . « 
Sølver vendte sig med afsky bort fra den fremstrakte hånd . 
» Her er ikke tid eller sted , «  sagde han stolt .  » Som fange blev jeg ført hero] ) . Som fange går jeg frivillig tilbage . Vil i gøre mig afbigt , ved i , hvor mit fængsel findes . « 
Og Sølver gik rask ud af hallen uden at vende sig mod gro , steg ned i sin kælder , gik ind i mørket og trak døren buldrende til efter sig . 
Dette fængsel var bleven ham kært , thi det var befolket af alle hans kærligheds suk . Og mørket hyllede ham ind i sin kappe som til en ny riddervagt , og han skjalv ikke mere . Hans sanser havde grebet det blendende varme billede af den dejlige gro og plantet det midt i hans fængsel . Han så det stråle for sine øjne i måneskinskorsets gnistrende skær , han sporede den vidunderlig modne Duft af hendes bryst og fod og hår , og det kom ham for , at hans sanser i deres friske indtryk havde bortført jomfru gro og taget hende lyslevende og 

tung og fast med ned i kælderens kogiende mulm . 
Og Sølver knælede i sin glug og Kyssede det lille kors og bad til sin Madonna og følte ligesom hendes faste levende Kys i de kølige sten . Og han spejdede efter stjerner mellem buskenes løv , og han længtes efter nattens store lys , at det skulle gå frem og levendegøre hans drømmesyner . 
En græshoppe sang sin elskovsmelodi x i små afbrudte sølvlyde , der syntes at komme så ganske nær fra og dog ligesom bragte Duft fra modne marker og høje grøfteplanter . 
Sølver følte i sit hjerte en svulmende taknemlighed mod natten og dens mægtige herre . Han kendte så lidt til livet i dets uendelighed af former og forstod intet af , hvad han så . Men han fornemmede naturens sunde søvn som en mild fællesmagt , der omsluttede hest og fugl , ko og insekt , blomst og bær , orm og kryb , hvert lille skud og hvert lille dyr i et uhyre moderskød , hvor alle var ens , alle lige små , men alle lige trygge . Og Sølver strakte sine arme mod dette høje ubegribelige , han favnede det i sin sjæls fylde , og han følte taknemlighed mod den stjerne , der lyste gennem løvet , mod bladenes melodiske raslen , 

mod det fine døgnflueliv , der spredte sine vinger til parringstimens søde frihed , inden døden kom eller larvelivet igen begyndte , mod den sølvstøvede natsværmer , der strejfede hans kind , mod al den befrugtende sæd , natten var svanger med , mod blodets stærke banken i sine arme , mod selve den guddomslykke at føle sin egen sjæl , at leve , at længes , at attrå elskoven som fuldkommengørelsens lyst indtil døden . 
Og Sølver var stolt og stor trods sin fangc-tilværelse . Hans stakkels forsømte legeme rankede sig i en hidtil aldrig følt kraft ; hans stride uplejede skæg tyktes ham med et manddomsskønt og naturligt . Høstmånedcns brede flod af modne frugters vellugt vældede ned i hans kælder og rensede den ud . Og Sølver gik til sin kilde og vædede sit ansigt , sin Hals , sit bryst og sine arme med dens rene krystalduftendc vand , og han sprængte det i sit hår som en tindrende krone af dråber , blanke som rosen-stene . Og han klædte sig nøgen og lod sommernattens luft afsvale og ligesom rense alle sine lemmer , inden han lagde sig på sit leje . 
Det lille kors lagde han på sit nøgne bryst , og han blev ved at se måneskinnet ulme grønligt og blåligt frem af hver sten , og han 

kyssede det og i tanken tillige den hånd , der havde ladet det falde på hans fængselsgulv . 
Så lykkelig var Sølver , som han aldrig havde følt sig tilforn , og så fri som ingensinde før . Ikke fordi døren den nat ikke var stænget , men fordi han endelig nu kendte sin kærligheds frigjorte kraft . Det var ikke længer brynde , hvorunder legemet krymper sig , ikke luer i blod og nerver , men det var lykken over at vide , at det væsen virkelig var til , som han kunne elske , at den helligdom var til , hvorfor han kunne knæle , — det var troens vidunderlige magt , som får stenene til at synge og blomsterne til at tale . 

Xvii . 
Ja , Sølver følte det , at han kunne få stenene til at synge  : de mure , i hvis dybeste afgrund han selv hvilede , var kun høje opadstigende hymner , der gled op forbi den elskedes leje for at mødes over hendes leje — det var som en kube af syngende celler , der alle omgav en dronnings kronede hvile . 
Det var salighed at sove i det samme hus , ja blot at sove på den samme jord som hun . 
Og Sølver sov ind som nattergalens han , når den i den lyse nat har ladet alle sin strubes toner sprudle for sin elskede og endelig føler lågcne sænke sig selv til det lille lette blund , som en nyfødt solstråle kan sprede ved sin lune kildren på brystets fjer . 
Da han pludselig vågnede , var der ingen ydre grund dertil , og tilsyneladende heller ingen indre ; thi hans søvn havde været klar og salig uden drøm og tanker . 

men med et løftedes lågene for hans øjne og hans sjæl uden tynge og uden forbavselse . Han var vågen , ædru og dog tillige sært behersket af noget udenfor ham selv , en ejendommelig ukendt kraft , der lige så godt kunne være mystisk som naturlig . 
Det kom ham for , at måneskinnet havde løsnet sig fra månen , havde frigjort sig fra den lovbestemte plet , hvor det skulle ligge på gulvet , og nu svævede omkring i rummet som et levende væsen . 
Så faktisk tyktes denne indbildning ham , • at han drejede hovedet til siden og slet ikke forfærdedes ved virkelig at se en skikkelse stå midt i mørket . 
Men en hellig gysen kom over Sølver , da han stirrende anspændte sine øjne og efterhånden i det måneskinshvide klædebons svage bølger skelnede de faste kvindelige linier af et par arme med korslagte hænder under et halvnøgent bryst , den glansløse krusning af blødt hår , et strejf af tænder i en åben mund , et blink af hvidt lys i gros store stirrende øjne . 
Hellige guds moder — det var hende selv ! 
I et nu sad Sølver over ende , forfærdet over sin egen bevægelse  ; thi han vovede næppe 

at ånde , langt mindre at gå hende i møde — han følte sin nøgenhed som en brøde , ja selve sin vågne tilstand som en forbrydelse . 
Men skikkelsen gled frem af måneskinnet , de korslagte hænder skiltes foran brystet , og gro gik frem med udstrakte arme , famlende og dog magnetisk sikkert som en søvngængerske . 
Ja , hun gik i søvne — Sølver erkendte det på øjnenes stive blik , der så frem gennem mulmet som gennem mile . Han gled lydløst ned på gulvet foran hende , ræd for at blive set , dødelig angst for at skulle vække hende ; thi han vidste hvor forfærdeligt det kunne være at vække en søvngænger , og i sin opskræmte fantasi hørte han allerede det rædslens og vanviddets skrig , der ville lyde fra gros mund , om hun vågnede og så sig selv i dette underjordisk skumle dyb — dæmonisk ene overfor en nøgen mand . 
Det var , som alt indeni Sølver græd i afværgende angst , at ikke gro skulle vågne . Han krympede sig bedende på gulvet , hele hans sjæl var en hulkende bøn om nåde , om lynsnar frelse , nu da gro uafvendelig skred frem imod ham . 
Der lød en hviskende lyd fra hendes åbne 

mund , hvis læber et øjeblik bøjede sig mod hinanden . Det var som hun stødte ånden fra sig i det ene ord  : Sølver . 
Men dette at ane sit navn nævnet gjorde med et Sølver stærk , det tvang ham op fra gulvet , det tog angsten fra hans sjæl , det lod ham juble i alle Fuger . I næste nu nåde hendes fremstrakte arm hans egen hånd — han følte den kølige faste hud under sine sitrende fingerspidser , og hans ansigt mødte det varme , åndepust fra hendes mund : Sølver — Sølver — 
og greben af en mystisk viljestyrke tvang han sig ind under samme hypnotiske strøm som hun . Han tvang sig selv fra fornuftens ædruelige brede vej ind på søvngængerens ekstatiske knivsmalle bane . Han holdt op at være vågen , han søgte , han ledte , han stod overfor den , han havde famlet efter , han var selv dreven af en magisk kraft , af et eneste vidunderligt mål , der skulle nås . Og hele denne forvandling foregik med ham , blot fordi han følte , det var det eneste middel til redning , for at hun ikke skulle vækkes til bevidsthed og vanvid . 
Sølver — Sølver — 
ja — 
Sølver — er du — er du — der — 
ja — jeg — er — her — 

ja — det er dig — det er dig — jeg føler dig — 
og du ser mig — 
ja — jeg ser dig — 
og du vil være hos mig — 
ja — jeg vil være — jeg vil være hos dig —-Sølver svarede hende i samme hvisken , hvori hun selv åndede ordene frem . Hans hænder famlede over hendes og op over hendes nøgne arme med en usigelig forsigtighed , som var hendes hud belagt med uendelig fine guldblade og han var angst for , at de skulle klæbe ved hans fingre . Men endelig lukkede sig hans favn om hendes Hals , og han følte en underlig knitren i sine fingerspidser , da de rørte hendes tørre silkebløde hår . Hans mund kom nær til hendes og blandede sin varme ånde med det pust , der ligesom koldt kom fra hendes læber . Han drog nøjagtig ånde i samme takt som hun — det var , som bøjede hans nøgne hjerte sig mod hendes , så de med et berørtes — da brændte blodet ud i hendes kinder og strålede over i hans , skønt de ikke lå til hinanden . Og blodet tændtes i hele hendes hud , og Sølver skjalv et øjeblik for , at denne antændelse skulle være begyndelsen til opvågnen . 
Hans hjerte lyttede i angst . Men blodet 

blev ved at bølge i gros legeme — hun knugede ham tæt til sig , og gennem det bløde klædebon følte han hendes bryster svulme og knoppes , som skulle de bore sig ind i hans kød . 
Sølver — jeg elsker dig — 
gro — jeg elsker dig — 
da greb den vidunderlige svimmel ham ganske , som skulle han i hendes arme styrte ned fra et milehøjt tårn . Han åndede hendes , ansigt over med ulegemlige Kys , som lukkede hendes læber , som fugtede hendes pande og derfra steg ned lig en læskende vårregn , hvorfor hendes øjenlåg sænkede sig . Og først da hendes øjne var lukkede , følte Sølver sig tryg — han forseglede dem med et virkeligt Kys og hviskedee højere end før , nu da hendes søvngængervandring havde nået sit mål i hans favn og han var sikker på , at hendes elskovsdrøm var for fast til at brydes  : 
» Gro — jeg elsker dig —  « 
» Sølver — jeg elsker dig —  « 
» Hvor længe har du elsket mig , gro ? «   » Længer end jeg har kendt dig , Sølver . «   » Hvorfor sagde du det ikke , gro ? «   » Sølver , jeg siger det aldrig . « 
Så bar Sølver sin vidunderlige byrde til 

sit leje . Først var den let som det barn , den hellige kristoforus bar ; men for hvert skridt han tog , steg havet i hans eget blod , og byrden blev til en tungtåndende kvinde , mere og mere virkelig , mere og mere knugende . Og dog tog han om hende , som man tager om en fuldmoden valmue for at skærme den mod vinden , at den ikke skal afblades . Men da han lagde hende på lejet , og hans hænder nænsomt gled ned over hendes hele skikkelse , var det med samme følelse som den , hvormed man slanger sine fingre gennem sitrende blå luer . 
Ja , som en lue lå hun her på hans leje , en slumrende lue , der sitrede mod hans ansigt , mod hans hjerte , mod hans manddom . Alle de forvirrede tanker , der mylrede frem af hans hjerne , blussede bort som gnistrende fnug over denne lue : han erindrede ikke de tusind tilbedende bønner , han havde sendt mod dette jomfruelighedens alter , ikke sit fængselslivs fastende askese , der var bleven ham hellig , han mindedes ikke tid eller sted , ikke sine egne løfter , han følte kun sit væsens hvirvlende brand , følte , at her var elskovens blå luer hede under hans hænder , slikkende og gribende om hans hjerte , der gled bort i sød svindende fortabelse . Hele hans tilværelse lå i sort nat , 

kun glimtvis belyst af elskovens flammende instinkt : det var som murene pustedes bort og han et nu så stjernerne mylre frem som stirrende øjne — så koglede mulmet på ny — derpå så han sin falk dale i svimlende flugt med sit bytte under sig — som var han selv denne falk , der med et flød i vandet og hørte bølgerne klukke mod sit bryst — så lå han igen på det faste flisegulv med armen slynget om den unge sovende kvinde — hun sov  , virkelig , og hun holdt sine arme så stærkt om hans Hals som den druknende , der ikke vil slippe taget i sin redningsmand . 
Og Sølver indåndede hendes unge nøgne Duft og fæstede sin mund på hendes , og alt blodet skød frem i det samme — hvert korn ville kysse , hver blodsdråbe blev en begærende mund , der ville mødes med hendes blods tusinde munde . Og sanseløs — vældig — greben af naturens guddommeligste kraft — uden frygt for at hun skulle vågne — uden herredømme over sig selv og dog stolt som en verdenshersker — dreves han som en solstråle mod sit mål , når den tvinger blomsten åben og begraver sig i dens Duftende indre . 
Sølver forenedes med gro . 
Og under deres vidunderlige forening blev 

de sitrende blå luer mindre og mindre , blafrede en enkelt gang , før de helt døde hen . Kun hjertet hamrede højt for at vidne om det voldsomme højtryk , livet havde taget . Men efterhånden var det , som om alle blodets bække rislede tilbage fra deres stormgang og på ny sugedes op og fyldte hjertet , så det blev stort og stille . 
Gro slumrede videre — rolig som havet , der har lukket sig over sit offer og ladet en funklende diamant synke til bunds i sit løndomsdyb . Men Sølver følte sine sanser vågne på ny : verden genskabtes omkring ham — stykke for stykke — stilheden blev til og med den hørte han de huggende dump af uhrets lodder , som var de flyttede ind i selve rummet til ham . Han så månen i færd med at liste ud af gluggen — han hørte en flagermus hvine udenfor . Og uden at kunne skelne noget bestemt , var det alligevel , som så han hvælvingen lukke sig over rummet fast og snævert , med hver sten hvilende pålideligt på plads . 
Hvad nu ? Skulle han lade gro sove , til dagen vækkede hende og hun så sig i hans arme ? Sølver kyssede smilende hendes pande og følte et øjeblik sin egen triumf ved at tænke sig dette gensyn . Men straks efter blev han 

god og øm og bøjede sig over sin elskede i den dybeste bekymring . Hun måtte ikke vågne i forfærdelse , ikke græde igen som hin første morgen , hun var hos ham . Hendes gyldne kærlighedsdrøm skulle ikke afsluttes af nogen brutal opvågnen i fængselsluft . De fineste strænge havde sitret i hendes sjæl og ved nat sunget sig frem til ham , ham , hun elskede ubevidst med alle sit hjertes usporligste anelser . Denne elskov måtte ikke brat afbrydes og  , visne som den plante , hvis hjerteskud rives itu . Hun skulle tilbage til sit jomfruleje og leve videre i sin drøm , til blomsten en dag skød frem af svøbet . Og sikkert måtte det ske snart , at hun følte kærlighedens sol varme også sine vågne tanker og så den stråle frem på sin bevidstheds himmel . 
Og Sølver rejste sig fra sin vidunderlige søvn , og han bøjede sig beskyttende over gro og svøbte det lange bløde klædebon ned om hendes kølige nøgne fødder . 
Da han stod på gulvet , mærkede han ret , hvor stærkt og tungt lodderne gik lige ved siden af ham . Han famlede efter lyden og fandt , at panelet ved lejets fodende var åbnet , idet en fylding var drejet tilbage fra rammen . Ad denne vej måtte gro være kommen . 

og ad den vej bar Sølver hende tilbage . Ledet af et klarsynet instinkt , som om han kendte alle gange og afsatser fra sine natlige tankebesøg , gik han uden at betænke sig ind i det hemmelige rum bag panelet , fandt opgangen til hovedtrappen , steg bestandig opad , drejede igennem korridorer , gik under det tunge tæppeforhæng , åbnede den sidste dør og mærkede først , han havde båret en byrde , da han slap den . 
Og den ømmeste glæde betog Sølver , da han så hende hvile på hendes egen seng — uskadt — stedse sovende sundt og trygt — men stemplet af hans elskov som en rosenobel , der på den modsatte side af sin store stiliserede rose har fået præget billedet af sin konge . 
Månen kastede sine flimrende sølvstjerner rundt omkring i det lille rum . Med sød undren betragtede Sølver bedeskamlen og den brune rosenkrans — uden kors . 
Og da han gik tilbage til sit fængsel , følte han sig som gårdens herre . Og dybt ned i sit kælderrum fornemmede han som en syngen i alle sten et ekko af gros sunde besvangrede søvn .xviii . 


Sølver sov stærkt og længe til højt op på den lyse dag . 
Kort efter at han havde forladt sit leje , trådte sten basse ind ad den smalle dør , som han lod stå efter sig . 
» Junker falk , «  sagde han ,  » nu er denne dør åben , og i kan gå , når i lyster ? « 
» Hvad skylder jeg denne nåde ? «  spurgte Sølver spottende og trådte tæt hen til sin fjende . —  » Er øjet måske lægt allerede ? « 
» Ja , «  svarede sten og skubbede baretten op , så det syge øje kom frem , klart som det andet , men endnu meget rødt .  » Jer forstandige tale i aftes var en god øjensalve . « 
» Og hvad vederlag byder i mig for det lange fangenskab ? « 
» Vederlag ? «  spurgte sten med et skærende smil .  » Vederlag ? Giver i utak , fordi jeg har lukket den gravdør op ? « 

» Således lukker i den ikke op . Går i , skal jeg lukke den efter jer . « 
» Det får vi at se «  , sagde sten og steg op ad trappen .  » Halløj ! «  skreg han .  » Tag den dør af hængslerne og bær den bort ! « 
» Så ! «  vedblev han og vendte sig mod Sølver .  » Nu er buret åbent , og i er en fri fugl . I er galen , om i bliver . « 
Dermed gik han sin vej . 
Men den lumre middagsluft smældede ind ad det store dørgab i gennemtræk mod gluggen . Det var , som om høstvinden , løvet , de sejlende skyer lagde vejen gennem hans fængsel og kaldte : vil du med ! 
Denne friske luftning var ikke til at modstå ; den skyllede al trods og hævnlyst bort . Det varede ikke længe , før han fulgte kaldet . Han steg op ad kældertrappen og trådte ind i den lange stengang — den rå luft gik ham i møde og ønskede ham velkommen . Før han vidste af det , stod han barhovedet ude i gårdens solskin , givet tilbage til luften og lyset . 
Hvor åndede han op- i dette solbad , der rislede ned over hans hår , hans Hals , dybt ind under de mørkefyldte klæder . Murenes røde sten skar ham i øjnene , han løftede sit blendede blik og så højt op i en blå him 

mel , hvor små hvide fjerskyer drev milehøjt over hans hoved . 
Og det var som denne himmel steg ned til ham og løftede ham op , tog ham under armene og drog ham højere for hvert åndedrag . 
» Nå , vej fandt i ud endda — velmødt 1 velmødt , lille Junker ! «  lød sten basses stemme tæt imod ham , og han så sin fjende iført en skiddenrød vams med alenlang hundepisk i hånden .  » Vil i hjem , kan vi slå følge . « 
Sølver vendte sig bort . Synet af mennesker æklede ham og allermest af sten . Han ville hverken tænke eller tale , ikke mindes om sit hjem eller hvad der var foregået , men kun beruse sig i luft og sol og himmel , han ville ud og lade sit blik svimle over brede bølgende marker , over grænseløse vidder . 
Han vidste ikke , hvordan han fandt udgangen , men han hørte broen gungre under sine fødder og så gravens bløde blinkende vand gennem plankerne . Men sten fulgte tæt efter ham med sine hunde , og imod ham kom gårdfogeden gående , en firskåren kæmpe , klædt i sort krøllet hundeuld , sortsmudset af lød med en bred skægfri overlæbe under en trekantet benskarp næse og med en dyb dalfure mellem de hvasse rødsprængte øjne . 

Sølver så ud over det bakkede land , hvis høstede marker bar kornet i små runde tuer . Så vidt , næsten endeløst lå det for hans blik , at det tyktes ham , at træer og krat ilede bort over bakkerne , sprang fra jordbølge til jordbølge over glimtende mosevand , mens stålblanke hjulspor løb bort til verdens ende . Og der kom søen frem , kruset og stærkt dunkclblå , og derude lå Æbelø som en mørkegrøn løvkuppel , skudt op af den friske sø . 
Sølver valgte vejen langs søen for at styre mod sin egen gård . Sten basse holdt sig stædig på siden af ham og slog af og til høje knald med sin lange hundepisk . Bagefter kom den tunge gårdfoged humpende . 
» Hvem har skøttet mit gods og min jord , mens i holdt mig fangen ? «  spurgte Sølver brat og vendte sig mod sten for at få ham til at standse . 
» Det har jeg , «  svarede sten ligegyldigt og gik bestandig videre .  » Jere folk er rendt fra gårde . Så tak i mig , at jeg tog mig af driften . « 
Sølver æggedes af hundepiskens smæld . Han fik en ubændig lyst til at rive ham den af hånden og slå ham til jorden . Men i det samme strøg gårdfogedens svære legeme tæt 

forbi ham ; sten havde sørget for god bevogtning . Og tillige , da han rettede øjet mod den frie strålende himmel , faldt det sollyse minde om sidste nats uendelige lykke ned i hans sjæl , så han smilede , og al hævn tyktes ham tåbelig . 
De gik længe stiltiende videre . Sølver åndede som en nyfødt . Han frydede sig over at finde sit syn skarpt som før . Markernes få og fjerne lyde nåde hans øren som indsvøbt i tykke lag luft . Langt borte så han en tøjrekølle falde , men hørte først rammet længe efter . 
Vejen førte forbi det lille kapel med den forfaldne kirkegård . Plumpe trækors , samlede af et par lægtestumper , var al den pynt , der sås på de indsunkne grave , hvor mosset bredte sig og ugræsset stod stridt eller alt var skjult af det høje filtrede trådløv af  » Jomfruen i det grønne . « 
En sødlig vammel lugt af solhedet ambra bredte sig derfra . Uden hegn , uden træer lå gravene der som en Klump vanføre tiggere udenfor kapellets tærskel . Et enkelt af de skæve plumpe kors bar et dårligt indskåret bogstav eller et simpelt bomærke af krydsede streger . 

Sølver ville bøje udenom den sørgelige plet  ; men sten blev det var , smilte spottende og tog ham under armen . Uden forklaring drejede han midt ind på den hullede og sammen-skredne kirkegård . Hundene løb snusende foran . 
» Hvor er mandhaftigheden bleven af , lille Junker ? «  spurgte han i sin hårde hæse tone .  » I bliver bleg om næsen . Kan i mærke låg-stanken ? Ja , her sætter de dem ned , så mulden knap dækker de rådne vomme . Men et kors skal de alle have , et kors , at de kan stå op igen , helst et kors med bogstaver og navn , at Herren kan kende sine . De fineste forlanger blykister , men jorden æder dog dem selv , længe før rusten æder lovtalen af deres kiste-låg . — Bjørn , hvad roder du efter ? Væk derfra ! Det er ingen rævegang . Hold dig til de levende og vær ingen ådselhund  ! 
Tjen mig î at se på dette kapel , lille Junker . Om nu i var død i eders hul og puttet ned her , tror i vel , nogen havde savnet jer ? Den tynde væske , som i er stolt af flyder i eders årer , hvad duer den til andet end til at gøde marker ? Ja , endnu stolprer i afsted på jere levende knogler , men jorden er sulten . Et par dage før eller senere åbner den sin rakkermund for at gnave jere ben . 

mands liv er ingenting , og mands død end mindre . Lad dem slænge deres rester ned i den fælles kule eller hver i sit hul som her . Men aldrig får de mig til at forgylde gamle skrin op eller bygge højalter over rådne ben . Igår kom en sølle klerk — ham , der snuste efter jer , lille Junker —- og klagede over , at kapellet ramler sammen . Men jeg har ikke bygt det og jeg gør intet derved . Nu skal vi se  !  « 
Mænd og hunde stod foran porten til kapellet . Sølver var fulgt med uden modstand , træt af den friske luft , fortumlet af solen , lammet af den stærke skrigende magt i stens tale . 
Sten sparkede de trøskede portfløje op og gik ind . Han kastede et flygtigt blik på de grelt bemalede gjordbuer , på det skummeltgrønne lys over det grå stenkors på alteret og vendte sig straks til siden mod den åbne begravelse , hvorfra der udstrømmede en klam skimmelstank af mange rådnende ting . Bag det plumpe jærngitter sås det gamle træskårne relief styrtet ned i det ene hængsel ; dets golgathafigurer var næsten ukendelige af støv og spindel . Ruderne i det eneste lille buevindue højt oppe var faldne ind , og regnen havde kastet sine svamp- og rustpletter rundt 

omkring på de opstablede kister derinde . Sten ruskede det rustrindende jærngitter op og sparkede til den uformelige dynge af skrin i alle størrelser og stoffer — af jærn og bly og klædebetrukket træ . 
» Hej ! «  råbte han og fløjtede i det samme , så hundene sprang op ad ham og gårdfogeden fulgte efter .  » Hej ! Kom her , foged ! Lad os rydde op ! Jeg vil ikke længer tåle formaninger for denne benkules skyld . Lad dem få fred engang i jorden ! Kom hid , foged , og tag fat ! Vi tømmer det hele pakhus — vi tømmer det i den store kule derude . De trænger til at luftes ud — og soles — hvad skal den masse jærnskrammel til  ! Gavn skal det gøre , så længe det er jærn og træ — ikke ædes væk af gamle lig ! Det meste kan vi bruge endnu — til hakkelsekister , om ikke til andet ! Tag fat ! — se her ! « 
Dermed begyndte sten at vælte kisterne ud . Og den kæmpemæssige foged tog imod dem uden at fortrække en mine , og uden at slappe den dybe fure mellem sine stærke øjne løftede han dem op , bar dem ud til kulen , brød låget op med en spade , væltede dem om og lod skeletterne rasle ned i den dybe grav . 

arbejdet ildnede højligt sten . Han lo og skæmtede på sin egen grove måde , smed små børneskrin op , flere ad gangen :  » Dødfødte unger og fostre og æg — en helvedes yngel af alskens fornemme Spirer og poder — væk dermed ! « 
Længe baksede de med en stor jærnbeslagen kiste . Den var så tung , at de ikke kunne løfte den . —  » Tag indmaden ud ! Det hjælper ! «  skreg sten . Fogeden klappede op og greb , ned . Længe lå han bøjet over kistens indre , så rejste han sig vaklende , bevægede længe læberne på en underlig krampagtig måde og sagde med sin slæbende tørre røst  : 
» Han har harnisk på — og griner så grimme .  « 
» Hvad ? — er fogeden også en kryster ? «  skreg sten og sprang til .  » Har han aldrig taget på jærn før ? « 
Han skubbede fogeden til side , bukkede sig ned og greb om liget . Jærnhylsteret holdt sammen på skelettets knogler — sten greb med den ene hånd om det hjelmklædte kranie , at det ikke skulle falde fra . 
Således slæbte han den døde ud af kapellet og hen til kulen — han svingede et par 

gange liget frem og tilbage i sine arme for at kaste det langt ud — 
hvorfra kom denne erindring som et lyn i hans sjæl ? Sten mindedes i et eneste glimt hint øjeblik , da han svingede sin sidste søn i sine arme over den vådeskudte Broders grav . Det lig , han nu holdt i sin favn , var tungt af jærn , men ellers kummerlig let som et lille barn . 
Genkendte sten i solblinket noget mærke på den dødes harnisk , eller kom vishedens rædsel over ham uden ydre grund — han følte det ikke selv — han vidste kun i samme nu , at han holdt sin sidste søn i sine arme — kraften lammedes i hans tag — han og liget skiftede rolle — og nu var det endelig dødens knokkelarme , der greb ham og klemte et hvinende skrig af hans bryst , mens han styrtede med liget ned i kulen . 
Sølver og gårdfogeden sprang til og trak den bevidstløse mand op af graven . 
Kort efter var de med en båre på vej tilbage til egenæs . 

Xix . 
Da sten basse blev båret ind i sin egen ( jård , var det , som døden endelig hoverende trængte sig ind , hvor den så længe havde , været banlyst . Karlene veg tilbage for båren , som bar den selve pesten . En sværm af store fluer fulgte med og stimedes om at sætte sig i mund og øjenkroge . Sølver skræmmede dem bort , men altid kom de igen , og han vovede ikke at lægge noget klæde over det gustne ansigt ; thi vel kunne han intet åndedrag spore , men huden blev ved at være klam og varm , og sten var ikke død . 
Sten basse havde favnet døden , den død , han så længe havde fornægtet og trodset . I pansrede knogler havde den grebet ham med sine forfærdelige arme og knuget ham i knæ . Hans eget afkom var steget frem af kisten for at isne visheden ind i hans sjæl , at døden var til og for længst havde besejret det stærkeste , det dyreste af hans eget kød og blod . 

stille holdt de foran den høje gårdtrappc . Ingen tænkte på at gå videre og bringe datteren budet . 
Sølver knælede ved båren og badede den bevidstløses mund og pande med friskt vand fra brønden . Blodet var trængt ud af det dårligt lægte øje og sivede størknet ned ad kinden . Sølver viskede det bort og så i det samme , at der for et glimt af liv gennem alle pandens og mundens furer — de gråblå læber skiltes og snappede efter luft . 
Døren blev revet op , og gro stod på tærsklen i sort fløjel , der blånede som røg i den stærke sol . Det gyldne hår gnistrede i strømme om det hvide ansigt . 
Da Sølver rejste hovedet og mødte hendes blik , blev hun flunkende purpurrød ; så voldsomt skød blodet frem i den hvide hud , at selv hendes hænder blussede i det øjeblik , hun førte dem op foran sit bryst . 
Hendes øjne flammede mod Sølver , og han forstod deres ville ordløse anklage : dræbt — dræbt min fader ! Men han rejste sig sikker , næsten smilende og bøjede sit hoved rystende til et nej . 
Han så gro hulkende strakt hen over båren — som et sort sorgskrud over den 

dødsmærkede , hvis tynde gråsprængte hår så ud , som det af sig selv skulle falde fra issen . 
» Gro , «  hviskedee han og bøjede sig ned til hendes øre .  » Eders fader er ramt , men ikke af mig . Ihvor det end går , så ved i jo nu , at vi to hører hinanden til . « 
Gro drejede langsomt hovedet op imod ham og stirrede på ham med store gråd-svulne øjne . Dette blik var så fremmedt og , uforstående , at Sølver begreb , at hun ikke blot benægtede , men end ikke erindrede . 
Sølver vendte sig og gik , medens de balden døende op . 
Han ville bort fra dette sted , livor han for øjeblikket intet kunne udrette , han ville hjem og se til sit eget . 
Nu da han denne gang valgte en anden vej og gik gennem skoven , følte han en underlig kvælende angst for således at vende hjem til sin tomme gård som et genfærd , der ingen finder at besøge . Skoven selv tyktes ham trang og trykkende — træernes løv var ældet og mørkt — nye højstilkede blomster var skudt op af jorden , siden han sidst trådte på denne bund — selv fuglene var ligesom en ny generation , der flygtede for ham . 

han fjernede sig da fra skoven og søgte langt ud på de åbne marker . Lig visne tæpper og måtter lå de ned over de lange bølgende bakker . Græsset var svedet af solen , tislerne strittede op af den magre golde jord , vinden tog ham i ryggen og drev ham frem , kæruldens fine hvide fnugfugle fløj ham forbi og vinkede ham efter , ligesom lærkernes tril-ren højt i den skyløse himmel , den samme sang , der også var nået til ham i hans fangenskab . 
Sølver blev ved at gå , milelangt over tuer og torv , over mark og mose , over eng og uføre . Solen sved hans tunge vildtvoksne hår og brændte hans nakke , men han ænsede det ikke , han kastede stykke for stykke af sine klæder og gik til sidst halvt påklædt frem med sol over hele sin hud , med lærketrilren over sit hoved og med et kogende Brus i sit øre og sin sjæl . Til sidst klatrede han op ad en lyngklædt høj og stod , da han nåde dens top og skuede vidt over lyng og porse og marehalmsklitter , foran selve havets skummende majestæt . 
Da jublede Sølver endelig af befrielse . Han sprang ned gennem det tunge sandælte — de lysegrønne riskviste lokkede ved hans 

fod — han styrtede sig ned , og hans hånd strøg de mylrende bær af kvistene , og som en slurk vin læskede de store blanksorte kragebær hans gane . 
Og Sølver rejste sig og gik imod havet , der ligesom dansede ham i møde i løssluppen kådhed . Tøjet faldt af hans lemmer , medens han løb , og han sprang mod den saltfriske brænding som i et par åbne arme — hans mund kyssede de store sydende skumblomster , , og et øjeblik efter flød han på havets stærke ryg som en gud på en delfin . 
I havet genvandt han sin ungdom og sin frihed , sit strålende håb og sin kærligheds jublende vished  : gro elskede ham  ! Men endnu var hendes kærlighedstanke ikke stegen fra sjælens dybe bund lig en perle mod lyset ; endnu groede hendes elskovs vidunderlige blomst i drømmens gyldne skær . 
Det var solnedgang , da Sølver efter Miles vandring stod foran sin gård —- stille og beklemt som den , der længe har været borte og venter at finde skæbnens pinlige omskiftelser indenfor sine enemærker . 
Der var intet kvæg på hans marker og intet korn — alt var mejet og bart . Han gik til sine længer og tittede ind  : ingen køer . 

ingen svin , ingen heste , ingen kurrende duer , da han kastede en sten ind ad deres huller , ingen opskræmte høns i tørvehuset . Men korn var der i alle lader og duftende hø på hvert stænge . 
Broen var nede og drønede tungt under hans fjed i den dybe aftenstilhed . Der kom ingen frem for at modtage ham . Gården var tom — forstuen nøgen med afkalkede vægge — alle våben var borte — kun et gammelt bulet bygelhorn hang urørt på sit søm . Sølver tog det — der fløj en tung lodden sommerfugl ud af tragten , da han blæste — tonerne vred sig snadrende ud deraf , klaskede mod alle vægge og mure , men efter det øde ekko opstod der ikke en levende lyd . 
Og Sølver gik søgende rundt i de mange rum — kun det nagelfaste var tilbage — alt rørligt gods var bortført , om af sten basse eller de rømte karle , vidste han ikke . Kun hans eget sovekammer var urørt . Møllene fløj tykt mellem sengens gule falmede Gardiner . 
Fra tårnets tinde så Sølver ud over sin øde gård . Vejrhanen stod stille , som havde den ophørt at dreje sig i sin upåagtedc ensomhed . 
Da han gik ned ad den smalle tårntrappe , 

hørte han sagte listende trin foran sig som af en , der hurtigt søgte at smutte ned . Da Sølver råbte an , kom der intet svar , men fjeddene standsede . Sølver steg længere ned ; da han drejede om en afsats , så han en gråkappe komme gående op imod sig med lange vadende trin . 
» Velkommen tilbage , Junker ! — Herren til det herreløse gods ! «  sagde Broder Jørgens blide stemme . 
» Hvad gør i her ? «  spurgte Sølver skarpt . 
» Intet , Junker ! Hvad er vel her at gøre ? Jeg søgte om en levende sjæl at tale med om jer . Men her er mindre liv end på en kirkegård . « 
Sølver følte mistanke til munken . Han slap ham ikke af syne , men fulgte ham ud på broen . 
» Hvad vej skal i nu ? «  spurgte han . 
» Til den led ! «  svarede Broder Jørgen med et besværligt nik . 
» Har i ingen hænder at pege med  ? «  spurgte Sølver .  » Vis mig eders hånd ! « 
» Hvorfor , Junker ? «  sagde munken og så stift smilende på Sølver . 
» Hvad har i indenfor kutten ? « 

» Sjældne og dyre sager , Junker . Kostbare klenodier . « 
Sølver rynkede sine bryn , men Broder Jørgen fortsatte : 
» Har i aldrig set de hellige sakramenter før ? « 
» Hvor skal i hen med sakramenterne ? « 
» Ikke til jer endnu , Junker . Men eders vært dernede på egenæs har måske brug for dem . « 
» Tror i ? « 
» Ak nej ! — det er måske for silde . « 
Broder Jørgen luskede af , uden at Sølver nærmere forlangte at efterse hans kutteærmer . Han blev på sin gård , til det næsten var mørkt . Han havde klædt sig om og søgt efter noget spiseligt , men kun fundet skimlet brød og stenhård ost . Han følte sig forladt som selve gården , glemt af alle , uden engang et umælende dyr at underholde sig med . Alle hans tanker stundede tilbage til egenæs — det var der han hørte hjemme , som var hans eneste slægt i verden der . Og han længtes efter gro som efter sin brud , skønt han kun var hendes drøms brudgom , der ikkun turde kysse hende , når hendes øjne var lukte . Om dagen var han hendes fjende lig Even 

tyrets Bjørn , der kun ved nat omskabes til en ung og skøn mand . '  . 
Sølver stængede porten efter sig og gik . Han undredes på , at ingen ravne eller alliker kresede om tårnet som før . Hen over himlen gled en stork med ben og vinger strakte i vandret plan som et sort skarpt tegn mod den mathvide luft — den styrede også mod egenæs som alt levende fra Sølvers gård . 
Sølver gik igennem den mørke aften over de tunge skyggesvøbte marker . Et enkelt vand-skår blinkede midt i den sorte tørvejord som et skinnende hvidt spejl . Så rolig og klar var Sølvers egen sjæl . 
Da han kom til egenæs , var broen nede endnu , skønt det var den silde aften . Det betød en pludselig slappelse af den strenge hustugt . Ingen trådte ham i møde , ingen syntes at bemærke hans komme . Det var som døden rugede over al den gård . Kun et enkelt lysskær piblede ud fra det øverste stokværk , 'ikke som lys , der skal beherske mørket , men som et svagt forkuet glimt af endnu vå-gende liv . 
Sølver famlede sig op ad de mange stentrapper , bestandig uden at møde nogen . En harpixdryppende fyrrepind oste på en afsats og 

kastede hans egen sorte slagskygge som en kæmpesilhuet frem over gangens hvide loft . Han gik gennem døre , der klagede højt , over flisegulve , der skreg under hans fodtrin , og stod endelig i et højt Kammer , fra hvis hvalv der hang en rusten lampering med tre tynde lys , hvis osende lange tander krummede sig til alle sider som glødende orme . 
Mulmet havde samlet sig dybt inde i det tunge klodsede sengeskab , der stod i det fjerneste hjørne . Det røde spærlagen var slået til side og rislede som en blodstrøm ned over en sort fløjelsskygge , der knælede med hovedet skjult inde i sengen . 
Sølver trådte til så sagte han formåede . Han bøjede sig ned over hendes gyldne varme silkehår , hans hånd gled op over det unge dejlige hoved og ville drage gardinet helt til side , at han kunne se den syge . Da kom den i berøring med noget iskoldt eller luehedt , noget , der sugede blodet fra hans hånd , så den stivnede . Han bøjede sig frem og så sten basses voksgule hoved , allerede skrumpet ind og formindsket i døden . 
Og grebet af dødens knugende andagt bøjede han knæ — løftede ligets ene frie hånd ," der var tung som metal , kyssede 

den og lagde derpå begge hænder for sine øjne . 
Længe lå han således , smittet af gros dumpe sorg . Den mand , der havde hånet og skadet ham så blodigt , og hvem han selv havde hadet som sin dødsfjende , lå nu der som en livløs ham , for hvis henfarne sjæl han trods alt følte medynk . Og gro lå ved hans side , isnet af døden , uden tanke , uden gråd , næsten uden liv , og dog med kærlighedens usynlige frø såt i sit skød . 
Han vågnede ved at føle sig betragtet og drejede sit hoved til siden . Gros øjne var fæstede på ham som på en fremmed , stive af forundring , tindrende af en mystisk glans . Hvorfor lå denne fremmede ved hendes side , den mand , hendes døde fader havde pint og forhånet ? Og dog var hans øjne duggede af medlidenhedens tårer , og hun følte , at denne mand kun længtes efter at tage hendes hånd og klappe hendes kind . 
Sølver så på hende med sin inderste sjæl . Han knugede i sine hænder det lille måneskinskors , han bøjede sig og kyssede det , og et glimt af dets blanke sten strejfede gros øjne , og hun strakte armene ud og tog korset fra ham , og hun stirrede ind i det som i kendte 

øjne , hun vidste ikke , hvordan det var kommen i hans hænder , men også hun bøjede sig og kyssede det , og hendes sjæl hældede sig imod hans som mod en fjern , fjern sjæl , hun engang havde kendt , men næppe kunne huske . 
Og de knælede begge ved hinandens side , hver med en af den dødes ishænder i sine . 

Xx . 
Sten basse blev jordet i selve det gravkapel , han havde vanhelliget . Det blev restav-reret og alle kisterne sat tilbage i bødet stand . Således sonede han efter døden sin brøde . Men ingen var modig ved at se ind i det skumle rum , og folkeovertroen foregøglede sig uhyggelige spøgelse-optrin , hvor alle de forurettede genfærd tog hævn over den formastelige gravrøver , der nu hvilede i deres egen midte . 
Sølver gik ud og ind på egenæs , som var han arving og herre til gården . Det forlød også blandt folkene og hovbønderne , at han var trolovet med jomfru gro . 
Dog var der intet ord skiftet mellem dem om dette . Sølver stod hende bi i stort og småt , og hun lod sig trygt lede af hans styrke og kløgt . Fra den nat , han havde knælet hos hende ved faderens afsjælede legeme , var hun knyttet til ham ved et navnløst bånd af tak 

nemlighed , af fællesfølelse , af en indre anelse om at deres skæbner skulle følges . Men ingen elskovsbevidsthed farvede hendes sind . 
Hun længtes mod hans stærke håndtryk , fordi det rankede hendes vilje til modstand mod den håbløse sorg . Hun kunne tænke sig at hvile ved hans buede brede bryst , men kun fordi hun der måtte kunne sove ind i tryg glemsel . Og når hun i et flygtigt strejf lod sine øjne dvæle i hans , var det vel med den ømme glans , som følelsen af en andens godhed , navnlig når den synes uforskyldt og uegennyttig , kaster i sindet , — men aldrig med nogen forelsket hengivelse . Kun var hun glad over at vide sig betragtet af disse rolige faste klare øjne , hvorfra bryndens røde spøgelse , der hip dag havde skræmt hende på Æbelø , for længst var manet bort . Hun troede i Sølver at have fået skænket en ven over liv og død , en ven , der ikke kunne begære eller begæres , en Broder , som var uendelig mere betryggende og tro end nogen elsker . 
Det første bevis på hendes dybe tillid fik Sølver , da hun dagen efter faderens død rakte ham alle dennes nøgler til rum og gemmer . Hun vidste , at han var grovelig forurettet af 

faderen — til gengæld ville hun nu give ham råde og ret over alt sit gods . 
Og Sølver overtog gårdens drift og styrelse og traf alle forberedelser til sten basses jordefærd . Han lod hallen betrække med sort , vaskede og klædte selv den døde , lod kapellet skyndsomt istandsætte , sendte bud efter klosterbrødrene til dag- og nattevagt og lod kerterne stråle fra gry til aften og fra aften til gry . 
Gro trøstede han — ikke med ord eller kærtegn , men ved sin blotte nærværelse i kammeret . Når han trådte ind , lys i sin stolte livskraft , var det som sorgens skumle dæmoner forsvandt — de manedes ikke bort af hans stemme , men de flygtede for selve den livets dag , der strålede af hans skikkelse . 
Han lod ikke gro være længe ene , han gav hende de hundrede opgaver , han fik hende til at se de pligter , der kaldte på hende fra alle kanter , og gav hende det ansvar , at intet måtte ske , som ikke hun skulle lede . 
Og hver dag førte han hestene frem , og blot hun hørte deres vrinsken , løb hun ned for at stige op og ride med ham langt af led . De jog gennem skoven , så den bløde muld sprøjtede op under hovene og løvet piskede 

dem om ørene , de galoperede afsted uden at ænse vej eller mark , red gennem sæd og mose , entrede bakker og høje , så hestene stod i sved og skum . Og til sidst styrede de lige mod det brede hav , de drev gangerne ud mod de lange bølger , til vandet steg over bringe og lænd , til det skummede og piskede om de vældige kroppe og brød sig som imod et par knejsende havdrager . Så vendte de sig mod hinanden og lo , så det hvinede lig ørneskrig over havet . 
Men ved solnedgang plejede Sølver at føre hende over broen , over graven til rosengårdcn , der lå på skrænten af den modsatte bred med tusind stærke blomster blussende mod syd . De ville æbelrosers grønne tykke hæk duftede syrligt og sødt . Spredt i det høje græs stod enkelte spinkle buske , hvorunder de plejede at hvile . De bugnede således af overmodne roser , at bunke faldt på bunke af duftende blade , blot deres ånde strejfede dem , og strøedes over deres hår og klæder . 
Sølver betragtede bestandig gro  : hans øje spejdede , om ikke det engang kunne gribe drømmens hvide blink i hendes øje og få elskovens skjulte rose til at bryde sit grønne hylster og rødme frem til virkelighed . Han 

higede så inderlig efter engang at se sjælens dag- og natside smelte sammen i dæmringens vidunderlige gyldenlys . 
Men gro besvarede ikke hans øjnes stirren — hun bøjede sit hoved til siden , så de lange silkevipper skjulte blikket og sænkedes ned mod den bløde runde kind , hvis kontur blev mere rytmisk , jo længer hun drejede hovedet bort . 
» Gro , hvorfor ser i aldrig på mig ? « 
» Jeg ser jo på jer , Sølver . « 
» Ser i med eders kinder , gro ? « 
» Jeg ser jer alligevel , Sølver . Jeg ser jer med den yderste krog af mit øje . « 
» Skal jeg prøve jer , gro ? — hvad ser i vel nu ? « 
» I rynker bryn og spænder næsebor . « 
Sølver lo . Så bøjede han sit ansigt ind under hendes :  » Se på mig ! «  men gro kneb øjnene sammen som for stærkt lys og virrede med hovedet :  » Nej , Sølver — ikke således . 1 ser for stærkt , i ser for dybt — i ser så dybt , at det gør ondt indeni mig . Nej , sæt jer således — Sølver , tag eders øjne bort . « 
» Er i bange for mig ? « 
» Nej , nej — hvorfor skulle jeg være bange ? Men jeg ynder ikke , at i altid vil læse i mit 

hjerte , at eders øjne gransker efter en skrift , der ikke står skrevet . Min egen ven og Broder , jeg er ræd for eders øjnes sugen — hvad er det , de vil suge frem af min sjæl ? « 
» Den forårsdag vi mødtes , gro , de hvide konvallers Duft , vore sjæles gyldne møde . « 
» Ak Sølver — jeg mindes det næppe . Jeg synes kun , jeg har kendt eder altid , at i alle dage har været mig mild og god . I den sidste tid har jeg følt det i mit hjerte og mine kinder , som når min moder klappede mig , og det er dog så længe , længe siden —  « 
» Gro , sig det kun , i er bange for ordet , men ikke sandt — sig det kun — i elsker mig . 
—- i tier , fordi det er sandt . « 
» Nej , Sølver . Jeg har aldrig følt det . « 
» Så har 1 drømt det , gro . « 
» Drømt —  « 
Gro blev blussende rød som de rosenblade , hun smulrede mellem sine hænder . 
» Drømt — drømt — å Sølver , hvad har jeg drømt ? — hvad ved i om mine drømme ? — drømt er drømt — og mine drømme er mine , mine alene —  « 
Et eneste nu sendte hun ham et sky og skælvende blik , så sitrede gråden ud under de nedslagne låg . 

men Sølver begreb , at han havde ramt . Men med det samme fortrød han , at han havde kastet dette blik ind i hendes sjæls helligdom . Det var som det nyfigne blik , ridderen sendte gennem et nøglehul for at belure undine sin hustru . 
Længe sad de tavse . Sølver vovede ikke at se hende græde . Og skumringen sank ned over gros løndom og dækkede den dobbelt blødt med sit milde tungsind . Og gro blev atter sig selv , behersket og rolig . Da sagde hun med sagte , men fast stemme  : 
» Sølver — hvis i kun er hos mig for at vække mig til elskov , så beder jeg eder — rejs og kom aldrig igen  ! Aldrig kan jeg se jer med kærligheds øjne . Elskov tykkes mig som en glødende klinge , der brænder øjet ud , idet den farer forbi . Der var en dag , da i førte eders attrås flammende jærn forbi mit syn — siden da er det brændt ud . Jeg er blindet , Sølver , jeg er blind for eders øjnes begær og alle de luende bønner . Jeg har hadet jer , foragtet jer , trodset jer — men i gengældte ondt med godt , og nu gengælder jeg godt med godt . Se ikke på mig med elskovs øjne — prøv ikke at vække alt det døde i mig til live . I synes mig jo kær , som var i jer min barndoms 

søen havde bygget den af årtusinders dynd , søen havde beplantet den med blomster og træer , søen havde kysset alt livet derpå . —  » Sølver «  , vedblev gro ,  » lov mig et eneste : der må i ikke ty hen , Æbelø må i lade ligge hellig og ren . « 
» Gro , det lover jeg eder : uden eder vil jeg aldrig gæste den ø . Engang sagde jeg : øen er min — nu siger jeg  : øen er eders . Eders fod alene skal betræde dens uplettede bund . Tag derover , når i nogen tid vil tænke på mig — træernes Sus skal nå mig , ihvor jeg så færdes , og øens fugle skal flyve mig op og bringe mig bud . « 
Og begge stirrede de længe over mod den lille jomfruelige ø , der ventede på sin indvielse og sin herre . 

xxl 
Sølver tænkte for alvor på at drage bort ungdommens flyvende udve sad ham i kroppen som den luft , der fylder fuglenes knogler og gør dem lette . Han følte en ubændig trang til en dag at bryde alle sine egne følelsers bånd og alle sine minder og give sig stormen i vold til strandhugst på nye ukendte kyster . Hælde al føleriets opsamlede dovne cisternevand af sin sjæl for at fyldes til bunden af nye regnskyl . 
Hvad vandt han ved at blive  ? Gro stred mod magten i sit eget hjertes dyb . Og endnu kunne måske dagens luende sol bringe drømmens svage puppe til at visne , så aldrig nogen sommerfugl brød hylstret for at juble i dagens lysvæld . Men var Sølver borte , ville længslen støtte drømmens usynlige vækst og bane den vej til bevidstheden . 
Hallo  ! — det gjaldt om at komme bort , 

at flyve med storkene mod syd , at hvirvles hen gennem skoven som det faldende blad , at fare længere end det , at ride over sø og land . 
Den sene september spredte metalfarver over alle skove . Farverne skreg op mod hverandre : det orangegule stødte sammen med det spanskgrønne i hvinende disharmonier , vildvinen blødte , lønnen blev bleggul som et lig , bøgen raslede som en solbrun vindtør mumie , kun fyr og gran holdt stille som en mørkegrøn falanks af bannerbehængte lanser . Men i løvskovene raslede det som af våben og metal , det var som tusind harnisker , der løsnedes i deres masker og ringe , og hver ring og hvert skæl dryppede til jorden med klinger metallyd . 
Sølver drev rundt i al denne krigeriske op-løsning . Han vadede gennem dynger af blade , der i det flygtige solskin funklede og klirrede lig bunker af tynde guldbrakteater . Det var som store hververpenge , høsten slængte for hans fod for at vinde ham i sin sold . Han gik til søen og syntes , den vuggede lutter blinkende blå brynjer på sit bryst , og fjernt ude flød Æbelø som en kobberrød stormhjelm . 
Og midt i denne efterårsfanfare fra skov og sø hørte han med et en ægte durende lyd af et virkeligt valdhorn . Den fyldte skoven 

med gjaldende velklang og mangetunget villigt ekko . Sølver lyttede og spejdede , og hen langs søen så han et rødt punkt komme nærmere og nærmere og vokse og vokse , og til sidst red frem imod ham en purpurstandart med gylden kongekrone blinkende om den solbeskinnede od , og bag efter fulgte kongens hærmand med opbud , som red sønder på lig en flod , der svulmede større og større af tilstrømmende bække . 
Sølvers hjerte skjalv af lyst ved alt dette blinkende og hoppende tros . Lanser lynede , og hjelme luede , rustningsknæ og Skinner stak frem af højfarvede våbenkjortler , der lignede en hel efterårsflora af stokroser , skabioser og asters . Hestene prustede og vuggede deres spraglede fjertoppe op og ned i festlig forvirring . Næsten hver rytter førte sit lille banner fastspændt til saddelen  : der var guldskællede lindorme , langtungede leoparder , klo-strittende løver , lilier , falke , bispehuer og gyldne søblade på havblå grund . 
Og krigsrusen greb Sølver , da kongens hærmand red frem imod ham , stor og skulderbred med det vældige skæg helt ned til bæltet , og slog ud med hånden :  » Hvorfor tøver i ? Vi venter på ingen , men krigen venter på os . « 

og mens skaren muntert red gennem de visnende skove , ilede Sølver hjem som en stormvind , fik sin hest af stalden , sine våben lagt an , og så red han derfra med befaling til sine få karle at ruste sig og ufortøvet følge efter . 
Hans hest slog sine hove i egenæs-broen og stejlede foran opgangsdøren inde i gården . Sølver hoppede selv af hesten , men havde ondt ved at bære det meget jærn op ad trappen . Alligevel klang hvert skridt som musik i hans øre , og han råbte til gro , der sprang ham i møde  : 
» Gro — Levvel ! Nu flyver din svane herfra . Kroppen er vel tung i sin ham af stål , men det får bære endda . Levvel ! Husk på vor ø : stævn mig did når du vil . Vinden skal finde mig , hvor jeg er . Og sig de ville fugle , når du længes og kalder mig hjem . « 
Gro veg sky tilbage for den svære skikkelse , hvem harnisk og kjortel gjorde endnu anseeligere . Men Sølver betænkte sig ikke , han bøjede sig frem , så det knagede i alle led , og kyssede det silkegule hår for hendes pande . Så bragede han ned ad trappen , måtte lade sig hjælpe i stigbøjlen af en svend , men sprængte et øjeblik efter derfra . 
Og gro steg alene op ad de tunge smalle 

trapper . Og det var , som rustningens klirren havde rystet al lyd ud af den hele gård . Alting tav og alting blev dødt . Medens hun steg højere og højere , gik hun ind i en forladthed i gange og rum , der var endnu større end hin aften , hendes fader døde . 
Fra tårntinden så hun ud over det store land , og hun hørte valdhornene dirre som naturlyde fra skovenes dyb , og hun så ryttere vrimle omkring på alle veje . Det var , som om alle sommerens sidste blussende blomster red derfra , og tilbage blev kun de visne skove og de øde forladte gårde , der blikkede til hinanden gennem de afbladede lunde . 
Og hun fulgte de bortridende længer , end hendes øjne endnu havde fulgt nogen . Thi lanserne blev ved at blinke og kapperne ved at skinne og hornene ved at skingre et sidste farvel . 
Et eneste nu følte gro et sting af savn , — som skulle hun sende en falk efter ham og kalde ham hjem . Nu skulle hun jo være uden beskytter , uden værn , ja tilmed selv være beskytter for den gård , Sølver lod tilbage . 
Da klemtede de sprøde hastige klokker fra kapellet som en underlig hostende klang fra de døde . Gro mindedes sin fader og følte 

hans trodsige stolte foragt højne sit bryst : lad rejse , hvo vil ! For den stærke sømmer det sig ej at sørge . Den stolte knuser hver blødagtig længsel under sin hårde hånd . 
Gro var alene , men gro var stolt nok til at ønske , at ingen Sølver ville vende tilbage . 
Men i Sølver sang det , mens han red frem til møde med kongens hærbud  : 
jeg rider alle blomster ned , jeg rider som storm i skove . Min egen sygnende hjertefred skal trampes af hestens hove . 
Jeg rider de falmende blade af erindringens efterårslunde — der følger et kobbel mit stolte spor af hadets halsende hunde . 
Til side , grene ! knæk dig , kvist ! de tjørne skal ej mig standse — jeg flyver gennem det tykkeste krat så let som en susende lanse . 
Jeg kaster bag mig løgn og last og løfternes falske mynt — den kæde af kogiende elskovsord , mit hjerte havde begyndt . 
Jeg rider de hvide blomster ned , der skummer på løvets bølge — jeg rider over min hjertefred , så langt at ingen kan følge . 

de røde blomster skinne som ild , som lys mellem skovens stammer — o blus , i blomster ! blus til brand som tornebuskens flammer ! 
Jeg rider gennem bål og brand med gnistrende næsebor — jeg søger kampens åbne mark , hvor ingen giftblomst gror . 
Jeg rider den stærke gud imod , der kommer på stormens vinger . 
Jeg favner hans himmelkappes flig , vore tanker krydses som klinger ! 
Jeg red af min ensomheds skumle skov fra tvivlens lurende slanger — jeg rider den åbne gud imod . 
Der kommer på stormens ganger . 

Xxii . 
Gro var alene . 
Mod syd gik fuglenes træk , mod syd gik landets våbenføre mænd og selve den mægtige vind fra nord . Løvet faldt om egenæs , der dag for dag dukkede mere ensom frem over sø og mose og marker . Sangerne forsvandt fra de nøgne buske , selv linden i gården stod bladløs , og alle bierne havde med vokssegl låset sig inde i deres kube . 
Højt fra sit vindue stirrede gro ud over det øde land , hvis muld sortnede mere og mere , hvis grønne visnede og blegedes . Solen stjal sig flygtigt frem mellem forrevne skyer , blinkede i en fjern , hvid kirkegavl , luede i de nøgne grenes røde hyben og faldt ind gennem vinduets små matte ruder , silkegrønt og sagte varmende som en lunken ånde over gros fine kind . 
1 denne vinduesfordybning havde hun levet 

sit meste liv — et liv som de urter , hun havde plantet i mange lave trækasser , og som endnu holdt sig sygeligt grønne og bar deres fint rødmende blomster mod syd , hvorhen hun bar sit eget lille silkehårede hoved . 
Her var hendes udsigt over verden , randet af flade bakker , der sank og steg , så den ene tittede frem hinsides den anden , til de lige i syd alle tabte sig i en blød blånende linje , der var havets grænse . 
Indenfor denne vide horisont fløj hendes blik som en falk , der ikke vover sig ud over havet , men altid vender tilbage til den samme høje rede . Hun kendte intet udenfor denne synskres , hun vidste intet om de store afstande , om jordens flugt i himmelrummet , forstod ikke måneskifternes årsag eller grunden til solens vekslende magt . Men hun så på sol og måne som på store sikre jærtegn og var fortrolig med selve deres daglige stilling og gang . Hun vidste nøje , hvor solen hver dag skulle stå ved sin opgang og sin nedgang , hun fulgte månens vækst fra aften til aften og så stjernerne forskyde sig over den dybsorte nattehimmel . En højtidelig andagt betog hende , når hun ved midienat så stjerneskuddene 

flyve over himlen som gyldne rids af en usynlig punktergriffel . 
Og hun vidste , at hinsides horisonten ude på havet flød der snækker som store vandfugle med spilede vinger over fladen , og at disse snækker kunne føre til kongestaden , hvor Borg lå bag Borg og tårn knejsede over tårn til en strålende by , hvor menneskene vrimlede , hvor instrumenterne klang natten ihjel og lysene fordrev mørket og damer og herrer gantedes i et slynget elskovsvirvar . Og hun vidste , at langt imod syd skinnede hvide telte med brogede vimpler og bannere , og der samledes rigets våbenføre mænd til klirrende slaglinier , som skød sig frem mod fjendtlige stålmure og brødes og brast under sværdslag og skud , der for frem som ildkugler i vældige Buer og pløjede op i det levende menneskehav .  .  . Og når hun anspændt lyttede , var det som vinden kunne bære til hende milefjern lyd af våben og råb . 
Men når hun i de mørke efterårsaftener stirrede ud fra sin gård , strittede de høje popler derude som truende galger , krager og ravne baskede derom med hæse skrig , og et enkelt lys piblede frem fra en jordklinet hytte hinsides graven . Da påkom der hende et 

usigeligt tungsind for dette lille lys , der blafrende kæmpede inde i det lave usle rum med et par bange menneskesjæle omkring sig , medens mørket lå udenfor og ovenfor og truede med at begrave det lille lysskær under sine milehøje skyggeblokke . 
Hvor var menneskelivet svagt og forsvindende som dette lille lyskorn i en ørken af mulm . Hvor let kunne det ikke trille ned i mørkets bundløse dyb og blive borte — n graven — ja i graven sluktes de små kummerlige gnister , medens universets uendelige hav af mulm skyllede frem fra alle sider .  .  . 
Og kun med knugende angst vovede gros tanke i natten at flagre til den gitrede kirkerude , bag hvilken hendes fader smulrede under sit kistelåg , som aldrig nogen hånd skulle løfte . 
I disse øjeblikke trængte hun til Sølver , til den stærke vilje , hvorfra lyset vældede frem , og som ved sin klare tale kunne få livet til at skinne , blodet til at rulle som levende sølv-årer i en fjældskakt , — som kunne få hjertet til at attrå , handle , lægge planer , der kun ventede på morgen , den usvigeligt sikre morgen , for at blive til virkelighed . 
Efter Sølver længtes hun , når hun lå 

mørkeræd i sin seng og gøs for det vindtræk , der sivede ind gennem vindue og ud gennem dør . Hvad hjalp det , hun skoddede rude og boltede dør , når nattens isnende spøgelseånde alligevel trængte ind  ? 
Efter Sølver længtes hun , når ubestemmelige lyde holdt hende vågen , og hendes hjerne sydede i angst for at tyde dem . Straks hun tænkte sig Sølver komme — gjaldede hans kraftige fodslag , så stenene klang og bjælker og vægge knagede , så man hørte , hvad alting var af . 
Fra Æbelø holdt hun sig borte i mange dage , thi hun nærede en underlig frygt for , at jorden derovre skulle være Sølver gunstig og fordoble hendes savn . Men ofte gik hun ud på muren mod søsiden og så over på den lille ø , hvis sivskov nu kun kransede strittende træer og kviste . Men når vinden bar til derudefra , bragte den hende en sød vellugt , der fik hende til at lukke sine øjne halvt og ønske sig derud . 
En stille gråvejrsmorgen roede hun derover . Sivene strakte sig ud imod hende , nikkede og nikkede og drejede sig indad , da hun fandt den lille havn og lagde båden til land . Den søde vellugt omgav hende nu på alle kanter , det visne græs mylrede af sene violer , 

slåenbuskene strittede med rimbidte bær , og utallige hybener og snebær dryssede som en regn af store røde og hvide Perler ned over hende , da hun gik ind under det tykke krat . 
Her havde ingen fod trådt . Kun vinden havde slået dybe plejlspor ned i den visne bund , som halvt var dækket af gammelt løv . Og pludselig stod gro indhyllet på alle kanter som af en mur af krogede træer og ellekviste og den knejsende bjørneklos høje tykke stængler , der endnu bar sine blade som slingrende pjalter . Et eneste vindstød fra oven fik en regn af ville æbler til at trille for hendes fødder — de duftede , som aldrig nogen frugt havde duftet før , og gro lagde sig på knæ og begyndte at samle de små æbler , hvis ene kind var blå-frossen rød midt i den sure grønne farve . 
Og med skødet fuldt af frugt gav hun sig til at søge de mørkeblå violer . Hun fandt og fandt , og i et nu blev sindet lysnet som af en forårsluftning , og hun mindedes vidunderlig stærkt sit allerførste møde med Sølver — det måtte være dette minde , som fik for-årsviolerne til at spire — og i samme nu blev hendes hjerte forunderlig varmt , rigt og svulmende ved tanken på Sølver — hun længtes og tænkte  : o , gid han snart kom igen  ! 

vinden fik et øjeblik træerne over hendes hoved til at svaje — hun hørte et smækkende vingeslag — og en fugl strøg bort . 
Hun blev blussende rød over sin egen tanke  : var det et bud , hendes længsel sendte afsted ? Det var jo mod hendes ønske og vilje — hun ville ikke længes — ikke kalde tilbage — ikke elske  ! Hun rejste sig vred og søgte efter det sted , hvor Sølvers bryndeluende blik havde indsuget hendes nøgenhed . Men hun kunne ikke kende , hvor det var . Så tog hun alle sine violer og strøede dem som blå dråber i det blå vand , og alle æblerne lod hun trille af sit skød tilbage i det visne græs . Jorden skulle sluge sin egen frugt og alting visne og rådne på den lille tryllebundne ø . Thi gro ville ikke længes og ikke elske . 
Med fortørnet hårde åreslag drev hun båden bort fra Æbelø . 

Xiii . 
Det blev vinter , og ad de frosne veje vendte krigerne tilbage . Men Sølver kom ikke . Ingen af de ryttere , hvis heste gungrede på den frostslagne jord , holdt foran egenæs . Og heller ikke på hans egen gård hørtes der fra ham , skønt felttoget var endt for længst . 
Da den naturlige tanke en dag uventet påkom gro , at han kunne være falden , knyttede hun sine hænder og slog sine kinder : nej — nej — nej ! 
En morgen , da hun åbnede sin rude for at fodre duerne , der plejede at hoppe helt ind i karmen , fik hun øje på en due , hun i måneder havde savnet . Den sprang grådig op på hendes hånd og nippede bygkorn . Hun greb den om vingerne og betragtede den nøje genkendende . Da rødmede hun dybt og snappede hastigt om dens højre vinge . En lille rød silkesnor greb ind mellem fjerene , hvor 

hun fandt en lille strimmel pergament med snirklede minuskier — med bud — med budskab fra Sølver  : 
til gro derhjemme . 
Jeg går nu over den flod Rhin . Jeg går at tjene kongen af frankerig . Thi den , som ikke kaldes , kommer ikke . 
— gro jublede over dette bud , thi hun vidste , at det kom hurtigere , end nogen storm kunne have fløjet , og altså var Sølver i live . Og hendes stolthed frydede sig over , at hendes mistanke havde været ugrundet hin dag , da fuglen fløj op fra Æbelø . Thi Sølver havde ikke fået bud fra hendes kaldende længsel . 
Vinteren blev streng , og is i søen umuliggjorde ethvert forsøg på at ro over til øen . Men gro gik og længtes efter , at isen helt skulle slå bro over til hendes lille rige , så hun kunne gæste det igen . 
En morgen stirrede gro over mod Æbelø . Solen stod netop lavt derude . Luften var tyk af snerøg , og solen skimtedes kun som en gulhvid lyskugle , kold som en snebolt , halvkvalt mellem tykke tågedyner . Gros ånde stod ud i luften som to lange hvide sitrende spyd . Den hvide rim strittede ud af alle hårene på hendes mårskindspels . 

gro så over mod Æbelø . Den lå som klædt i skinnende hvidt løv med kuplede buske og snetætte træer . Den lokkede som en vidunderlig hvid og skinnende have med buehvalv af tykke krystalgrene . 
Så gik hun ud over søen , hvis stålblanke is var vindfejet for sne . Hun ønskede , at ingen hindring , ingen flage måtte standse hendes gang . Og virkelig blev hun ved at gå uden at finde våge i isen . Enkelte huller havde sneen stoppet , og gro satte sin fod så let , at alting bar . 
Sivene stod ranke som hvide sølvklinger , og her skød øens sne sig frem over isen som et tæppe for at modtage øens dronning . Da gro trådte på land , sank hun ned i dybe driver som i dun , hun vidste ikke hvor langt og følte intet hårdt under foden , selv da hun stod . 
Hun lænede sig til et rankt træ , der stod som en krystalsøjle midt i den tindrende sne . Det bar fine snestjerner selv på de mindste kviste . Da hun støttede sig til stammen , dryssede de ned over hendes Hals og ansigt og blev liggende der uden at tø . 
Gro drog ånden langsomt i den snetungc luft , der havde kvalt hver luftning i sine bløde 

dun , og som næppe ville strømme ind af næse og mund . Hendes hoved var tungt af forvirrede tanker . Nat på nat havde hun drømt om Sølver , og nu sidste nat var hun vågnet pludselig og havde fundet sig gående i sit Kammer , frysende , nøgen , mens hun hørte den sidste klang af sit hjertes ubevidste bekendelse  : Sølver — jeg elsker dig . 
Der var forandring i hendes indre . Time efter time kunne hun sidde dorsk og halvsovende og lytte til hjertets uregelmæssige banken — der var noget , som sugede dybt derinde — sugede kraften fra hende selv , fra hendes stolte vilje , noget , der magtstjal hendes tanker og bøjede dem mere og mere om dette ene navn , om dette ene minde . 
Hun var så træt , så underlig knuget til mode . Altid ville hun nu helst lukke sine øjne og synke hen i denne vegetative dvale , i hvilken blodet sysler af sig selv lig vandårer i den mørke jord , da alle legemets indre organer føles at virke stilfærdigt og selvfølgeligt — intet tager fejl af sin funktion , uafhængigt af viljen griber det ind i det store usynlige kresløb og fører væsker og ernæring , hvorhen de skal , efter store stumme love . 
Og gro sank ned i den bløde sne og 

kede sine øjne under det hvide Sollys , der mælkeblegt og lunkent var sivet ud over den hele himmelkuppel . Sneen greb om hende som bløde forsigtige arme , sneblomsterne dryssede over hende , duftende som frisk æter . Mod deres skinnende hvidhed syntes blodet i hendes kinder at rødme som mandelblomster . Det var en egen salig svimmel således at flyde ind i sig selv , at høre sit blod synge , sine millioner -af celler virke og sysle mellem hverandre . 
Hjertet slog så støt og stærkt , undertiden slog det et hårdere hulkende slag , truede et øjeblik med at standse og flød så videre . 
Engang holdt det inde usædvanligt længe — det var som hun skulle kvæles — hun slog øjnene op i angst — hjertet snublede videre — men i det samme fornemmede gro dybt under sit hjerte noget , der gled , noget , der rørte sig , noget , der levede som et liv i livet , et væsen i hende selv . 
Hendes stirrende øje så lige foran sig en lille kvist , hvoraf sneen var drysset . Den bar i spidsen en lille frisk grønbrun knop og tæt derved — vidunderligt at se — en lille bitte fuldt udsprungen rødmende æbleblomst . Medens alle skud var frosne af og alle blade dræbte , medens livet trak sig dybere og dybore 

ind i de inderste celler , hvor saften endnu sivede som en levende lille strøm , havde denne ene blomst foldet sig ud i et for tidligt skud , klækket frem i ly ? i sol og i lunende sne . 
Og gros øjne duggedes af en underlig sød følelse , hun aldrig forhen havde kendt . På ny lukkede hun sine øjne og sænkede sine tanker dybt ned i sin egen organisme . Da var det , som følte hun sit blod i alle dets rislende forgreninger , som så hendes indre øje ned i det skjulteste mørke og anede , hvad der sugede og levede af hendes hjerteblod , og hun lyttede dybt ned i sig selv , og hun greb et nu , som et svagt , et hastigt kimende ekko af sit eget langsomme hjerte , et travlt levende lille hjerte , der dikkede højere og højere , så det til sidst overdøvede hendes eget . Og en sanselig sitrende jubel betog hende ved i dette øjeblik at vide , at hun bar liv i sit liv , at hun i sit legeme indesluttede spiren til et nyt liv , der ikke helt var hendes , men var kommet til hende for at vokse og leve af hende . 
Og anelsen af det vidunderlige mysterium , der var fuldbyrdet i hendes moderskød , greb gro som en rus , en svimmel . Hun løftede sit hoved og kyssede den lille rødmende æbleblomst på den snehyllede kvist . 

Xxiv . 
Men da gro roede hjem fra Æbelø , fyldtes hendes sjæl af en knugende tågeklam rædsel  : hun havde ikke taget fejl — hun var svanger — hun skulle være moder ! Men hvem var hendes barns fader ? 
Så brat kom dette spørgsmål over hendes naive sjæl , at hun et øjeblik indbildte sig , at det kunne være skæbnens straf for hendes længsel efter Sølver . Denne længsel var jo attrå og attrå var synd , ikke mindre synd end elskoven selv . Hendes savn var steget til brynde i blodet , og nu var hun besmitt-et af sin egen brynde , besvangret af sin egen synd , guds straf kom over hende , og snart skulle den blive synlig for alverden . 
Men gro indså straks sin tankes tåbelighed . Og kun et øjeblik dvælede hun ved mindet om den eneste af alle jordens kvinder , der havde undfanget ubesmittet . Det var formasteligt at stille sig ved siden af den eneste 

Rene , guds moder Madonna , den velsignede blandt kvinder . 
Da gro steg op ad trapperne på egenæs , tyktes gangen hende tung , og blodet skød til hovedet . Dæmpet blev hun ved at tro at høre fosteret dikke , og hun forstod sit eget væsen og dets forandring i den senere tid . 
Hun gik hen og knælede på sin bede-skammel . Hun bad så mindelig , at guds moder ville opklare hendes forstand og skaffe lys , så hun ikke skulle gruble sig afsindig over mysteriet . 
Så lod hun sin amme kalde og spurgte hende straks , om nogen kvinde kunne blive svanger uden vidende og vilje , uden mands elskov . Den svære rødmossede Edele slog en frisk klingende latter op og sagde :  » Kors nej ! «  gro så irettesættende på hende og spurgte , om aldrig det var hørt , at trylledrik kunne gøre en kvinde svanger . Edele sænkede sine kraftige bryn og sin endnu kraftigere stemme og svarede i en forskrækket hvisken :  » Nej , kors nej ! «  idet hun slog kors for sig . 
Men da ammen havde stadfæstet gros anelse til vished og endnu engang fik det alvorlige spørgsmål  :  » Hvem har besvangret 

mig ? «  — da brast den skikkelige bondske amme i den mest respektstridige latter : 
» Sådant er der kun to , der ved . Sådant plejer ikke let at gå af minde . Har den nådige jomfru glemt , til hvem hun har haft elskov  ?  « 
» Til ingen ! « 
» Sådant ved dog enhver , at det var den høje Junker fra den anden side søen . « 
» Jeg har hverken kysset eller favnet ham ./< 
» Men på eders leje har han været — « 
» Edele , vogt din mund ! « 
» Eller i på hans ! « 
» Edele — ! « 
» Kors — uden vidende eller vilje er det sket . Har i da ingen nat været under tag med ham ? « 
» Nej ! «  — gro blev rød —  » Jo ! «  sagde hun i det samme og kastede sig ind til Edeles bryst .  » Jo — jo — « 
Nu forstod hun det forfærdelige . Tårerne brød frem af hendes hjerte og meddelsomheden af hendes sjæl . Hun fortalte alt til sin amme , om den første nat hun blev spærret inde i hans fængsel , men med klart instinkt vidnede hun , at den nat havde Sølver ikke rørt hende , dertil var hans omhu alt for hellig ; men så 

fortalte hun om de mange senere nætter , da hun havde drømt om den ensomme fange , der straffedes for hendes skyld : når hun lå i sin mørke seng , var der kommet over hende en forunderlig nysgerrighed efter at tænke sig hans lod dernede , og alt som søvnen tog hende og drømmene forjog de bitre hårde tanker , blev hendes hjerte mildere , og solen skinnede over hendes drømmesyner som hin forårsdag over de konvalgrønne skove , og mangen nat eller morgen var hun vågnet med et besynderligt hedt savn i sine tanker og med sin mund besmittet af friske drømmekys , og da var hun gået i rette med sit eget svage hjerte og havde opflammet sig selv til trods og had , så hun intet havde gjort for at mildne fangens skæbne . 
Nu begreb hun den lønlige nattevækst , hendes kærlighed havde fået : som en urt , der spirer i månelys , havde den suget lys af de halvklare drømme  ; men dagens sol havde med sit stærke skin afsvedet den spinkle farve-fine blomst , hendes elskov skød ved nat , og kun dens dybe rødder havde levet dybt i uigennemtrængeligt mørke for i næste drøm at vove sig frem i blomst på ny . 
Men hvorledes havde Sølver kunnet gæste 

hendes drømme  ? Og hvordan havde han kunnet råde over den jomfruelige elskov , hendes søvn gav næring ? Havde han sneget sig ind i hendes nætter og magtstjålet hendes kyskhed , mens hun sov ? Gros inderste fibre dirrede af harme — — 
da kom Edele hende til hjælp og skaffede den sidste klarhed . Hun vidste , at jomfru gro havde gået i søvne : folkene havde talt om trappernes hvide nattespøgelse — en nat , havde hun selv set det og genkendt jomfru gro , som forsvandt ad en hemmelig trappe til fængselskælderen . Edele havde fortiet det i den tro , at det var frivilig søvngang hun gik til den unge Junker . 
Således fik gro opklaret grunden til sit svangerskab . Hun sitrede af blu ved tanken om , at hendes drømmes længsel havde haft den forfærdelige kraft at kunne drive hende mod den ensomme fange , og hun skjalv i sin inderste sjæl ved at mindes den sidste salige drøm , hun havde haft natten før sin faders død . 
Nu skød hendes elskov pludselig for dagen som en vidunderlig blomst , der sprang på en gang med tusind duftstærke knopper . Nu var det umuligt at hæmme og dølge — ustandseligt 

steg de frem som hvide liljer med højt oprullede kronflige og gyldne støvlanser fra den nye livskilde , der vældede i hendes moderskød . Hun havde søgt at kue hver spire , ved sin faders kulde og i dagens ædru stolte trods at kvæle hver trang til elskov , hver lyst til bekendelse for sig selv . Men nu fandt hun sin hele stolthed for længst undergravet og alt sit væsen gennemsyret af elskov fra inderst til yderst . Og nu da solen faldt på hendes hænder og ansigt , var det , som hun følte sig gennemluet og gennemsigtig af rødt levende blod , hvis mindste korn sang hendes elskovs sejrrige sang . 
Thi Sølver havde hun elsket fra det første vårkys , han gav hendes kind , da . de vandrede i de grønne konvaller , elsket i det slag , hun rettede mod hans isse , da han antastede hendes kyske nøgenhed , elsket i de nætter , han uden klage sov i sit kælderdyb , elsket i de ydmygelsens beske øjeblikke , da han trods al hån og harme bevarede sin stolthed , elsket hin nat , han knælede for hendes faders lig og kyssede sin dødsfjendes hånd , elsket fra dag til dag i den tid , de var sammen , elsket den aften , hun så hans banner ride bort blandt 

de hundrede andre , elsket i dag på Æbelø , da hun hørte det nye liv synge i sit indre . 
Og nu jublede hun , thi hun bar ham altid hos sig . Hun havde modtaget hans indvielse til den største af alle bedrifter . Hun havde i besvangringens vidunderlige mysterium optaget et usynligt gran af hans sjæl og lægem i sig . Hun havde indgået evighedens pagt med hans blod , og dag for dag skulle hun føle det vokse inden i sig og udfolde den elskedes natur , uigenkaldeligt indpodet i hendes egen . 
Gro skulle aldrig slippe sin Sølver , thi hun bar ham i sig . Hun bar sin kærligheds levende foster , og hver nat , når hun bøjede sig ind i sig selv som en blomst der lukker sin krone over sin frugt , hørte hun det lysne og synge i alle sine årer , og hun hørte livets safter risle til side , til næring for dette ufødte liv , hvis hastige hjerte kimede , så hun glemte sit eget hjertes slag . 

Xxv . 
Vidunderlige lod at skulle være moder ! Hvad er kejsermagt , hvad er guldkroner , hvad er hære og stridsmænd , hvad er riger og lande mod dette herskerdømme  : at bære verden i sig selv , at gå svanger med det , der skal komme , at eje i sit moderskød det , der skal leve længer end alt det nulevende , at indpode i det ufødte alle de evige muligheder , hvoraf endnu ikke en eneste er forskertset  ! Er det ikke den højeste herskermagt — at skulle fødes og endnu intet at have forspildt , at have alt til gode , at have alt at tilegne sig , alt at erobre , alt at vorde  ! 
For den kvinde , der skal være moder , er alt i verden småligt uden det eneste ene . Stjernerne ejer ingen løndom , som er værd at granske ved siden af den løndom , der endnu ikke har set dagens lys . Ingen kirke har en andagt , ingen bibel en forjættelse så stor 

som det ufødte barn . Jordens astronomer har fra oldtid af søgt nye og nye centrer for jordens bevægelse — de dårer ! — det er ikke jorden , ikke solen , ikke Herkules , hvorom det hele drejer sig — det er om det lille voksende fosterkim i moderliv , at universet cirkulerer , — udødelighedens eneste symbolum . 
— gro valfartede hele vinteren til sin ø . Her vil hun føde sit barn . Jomfruelig længtes Æbelø efter sin hersker , urørt og ubesmittet ventede naturen sin fostersøn . Her skulle barnet fødes , hvor begreber som arvesynd , last og moral aldrig havde slået sine plumpe plakater op . Her skulle klafferen ikke nå det og skadefro spørge efter en lovformelig anerkendt fader . Her skulle ikke verdens børn trænge hen og som onde feer lægge nidske faddergaver på den uskyldiges vugge . 
Men alt som det usynlige liv voksede , steg gros længselsrøst mod himlen og fløj bort mod ham , hun elskede . Ravnene på Æbelø skræmtes op ved hendes hyppige besøg — de fløj op fra de nøgne træer , hvor deres reder dannede sorte knuder af sammenfiltrede kviste — de lettede til flugt og slugtes af himlen — de gik mod sønder — gro gav dem alle bud 

— og hver en fløj bort dermed — men uger og måneder gik , og Sølver kom ikke . 
Den første vår brød i kviste og knopper . Æbeløs træer og buske luede hver med sin brydningsfarve fra kødrødt til dungult og til kirsebærblåt . Guldstjernen strålede mod stjernen i gros øje — hun bøjede sig ydmygt og kyssede den lille skinnende blomst , og den betroede hende moderglædens første sitrende fornemmelse . Så mylrede græsspi-rerne frem , og i ly af dem de blufærdige violer . Gro knælede over dem og nænnede ikke at plukke dem , hun følte sit bryst højnes af en usigelig andagt , hun ikke forstod ; thi hun vidste ikke , at netop her , hvor violerne skød frem som undselige tanker , her var hendes egen moder støv i støvet . 
Men i hver blomst boede en usynlig sjæl , der talte til hende i Duftens veltalende sprog . Hver lille sjæl tilåndede hende sin forårs-længsel , og hendes hjerte svulmede af alle disse bekendelser , og hun sukkede sin egen længsel ned i de fine blomster , og hun bad dem kalde med sig , og de kaldte alle , og deres Duft steg mod solen , mod det blå , og vinden tog Duften og førte den bort , blæste den mod syd , og den nåde ham , den skulle nå ; men han 

mærkede det ikke , thi der , hvor han var , der duftede det langt stærkere af langt større blomster . 
Men gro blev ved at kalde , at han dog skulle høre det og vende hjem til den store fødselsfest og tage sin kærligheds ø i besiddelse . 
— foråret skred frem . Raklerne dryssede fra grene , og bladene skød . Sivene fordoblede deres lansevagt om øen , og træerne tættede deres løvmur omkring den , at intet øje skulle trænge ind i helligdommen , og som løvet voksede og grønnedes , begyndte suset at risle over øen som hver sommer og at synge sine sære sange . 
Sammen med Edele gæstede gro daglig sin ø — ingen anden fulgte med derover — selv hendes farbroder , en gammel barsk mand , der var kommen til egenæs for at røgte sin myndlings tarv , lod hende beholde det lille kongerige i fred . 
Så lod gro et par hovfolk ro derover og tømre en hytte dybt inde på øen , så træerne lukkede den bort fra sø og udsigt . Den stod som skudt op af jorden , bygget af slanke barkede granstammer . Græs og planter skød 

højt op ad dens sider , og alle forårets blomster kappedes om at brede tæppe udenfor . 
Her hvilede gro sig og talte dagene til sin forløsning . 
I sin side sorte fløjclskåbe sad hun i båden , som Edele roede over . Sivene lukkede sig om hende , træerne bøjede sig frem , de højstilkede konvaller ringede af glæde , og græsset rettede sig under hendes vuggende fine fodtryk for at kysse hendes kåbes søm . 1 det lille granhus kunne hun tilbringe hele dagen . Edele sørgede for hende og malkede de unge geder , som var førte over og tøjrede på øen , og som aldrig havde været malkede før . 
Tilsidst blev gro på øen også om natten . Edele redte hendes leje og dækkede hende varsomt med mange uldne tæpper . Og så lå de der i mørket , omrislede af det ustandselige Sus , der fik alt det unge løv til at hvisle og de lette ranker til at gynge om skovhytten på alle kanter . 
I dette løvsus dyssedes gros tanker ind i en underlig dvale — det bar hende som klukkende bølger langt ud i natten . Og det fjerne ekko af egenæs’monotome vægtersange blev ved at hviske omkring hende . Og ofte følte hun i sig en drivende trang til at rejse 

sig og gå , gå over sø og land , gå , til hun fandt ham , gå , til hun kunne lægge sine arme om Sølvers Hals og , klage fødselsveerne ud ved hans hjerte og lade ham føle , hvad hun led og endnu skulle lide . Hvorfor havde han forladt hende , og hvorfor kom han hende ikke til hjælp , nu da forløsningens strid stundede til ? 
Men Sølver kom ikke . Og gro skælvede af forårskulde på den ensomme ø . Og løvsuset blev ved at risle og synge sin enstonige sang om glemsel og forladthed . 
I forladthed fødte hun sit barn . Edele var gået fra hende for at malke gederne . Da hun vendte tilbage , lå gro hvid og forløst og forlangte at få det skrigende barn rakt op for sit ansigt . Og da Edele viste hende det , jublede hun midt i sin svaghed , thi det var , som hun så et glimt af Sølvers store blå øjne . 
Ja , disse øjne var virkelig til sidst komne til hende : ud af sit moderskøds mørke havde hun draget dem frem som det helligste , længe gemte minde . Nu var hendes kærlighed le-gemliggjort — døbt af lyset — skilt fra hende selv . Nu havde hun alt af sin elskede , hvad hun begærede , noget der var skønnere og renere end han , noget , der var løsnet af for- 

krænkelighed og sansernes drøm og blevet et væsen for sig , en lille guddommelig dreng , der ikke kunne tages fra hende . 
Og nu havde hendes længsel fundet hvile . Når hun holdt sin dreng ved sit diende bryst , var der ingen tanke længer for Sølver , ingen spørgen om , hvor han færdedes , intet savn , ingen trang til , at han skulle vende hjem . Nu havde hun jo sin kærlighed i en ung og finere skikkelse diende af sit fyldte bryst . 
Og drengen voksede og fik blod og farve , medens mindet om Sølver blegedes og trak sig ind i sjælens mørke . 

Xxvi . 
Da Sølver gik over rhinfloden , var det hans agt aldrig mere at vende hjem . Han ville ikke igen tære sit liv i tågernes land eller tale hjemmets tunge mål , ikke ælte den brune muld som et plovdyr eller sygne af lediggang inden klamme mure . 
Thi jærnet havde hærdet hans arme og stålet spændt hans bryst . Våbenglimtene havde skærpet hans øje , sår havde tyknet hans hud og Feltens frie luft fyldt hans sjæl med krigerisk trang til evig vekslen . 
Hans hjerte lo , når han rankede sig i sadlen og hørte læder og jærn knirke mod hinanden . Heraldikens langstrakte leoparder sprang levende frem på de vajende vimpler , og lansehærene bølgede og blinkede som tusind gyldne aks , en vandrende Vang , der fik jorden til at klirre under sine skridt . i 
det var en lyst at se Rhinens grønne 

vande skumme afsted mellem maleriske klipper , hvis borge lignede pansrede kæmper , der smilede til hinanden i uindtagelig tryghed . Og domer og katedraler strittede med spir og stenblomster som slanke buketter højt op mod den blå himmels usynlige dronning . 
Så drog Sølver vide om i det fremmede land , hvor foråret fødtes tidligt , hvor kirsebærtræerne blomstede langs alle veje , og hvor vinen bugnede grøn og gylden op ad alle højder . 
For første gang i sit liv traf han her riddere og damer . En tid lang tjente han bourgogne og blev selv gjort til ridder i Dijon . Indvielsen var som et eventyr med hundrede festlige ceremonier . 
Unge blomsterlyse damer førte ham ind i et telt , hvor han klædte sig nøgen til bæltestedet . Uforbeholdent priste de hans hvide faste kød , og den ene iførte ham den hvide skjorte , den anden den højrøde sindalskjortel , den tredje spændte bæltet om hans sider . Så redte fine fingre hans lange gyldne lokker som en manke ned om det solbrune ansigt , og de høviske damer førte ham ud af teltet til ridderne og hertugen . 
Nu trådte hver af ridderne frem og rustede 

ham stykke for stykke med våbenkjole og panser , højre og venstre benskinne , højre og venstre spore og det nøgne sværd , som han måtte kysse . Dernæst gav hertugen ham halsslaget med sin flade hånd og sagde  :  » Ridder , vær kæk og tapper ! «  og fremdeles modtog han Skjold , hjelm , hest og lanse . For hvert stykke sagdes en symbolsk forklaring :  » Herre Junker , vi iklæder eder hvid skjorte , hvilken betyder , at ridderen bør have sit legem skært for alt smuds og al usselhed . «  og hver gang aflagde den nye ridder løfte :  » Så sandt hjælpe mig alle dage vor herre gud af Paradis ! « 
— så drog den unge ridder — svlvestre^ chevalier au faucon — rundt i det store skønne Frankrig , ridende fra chasteau til chasteau^ gæstende sydens mange berømmelige grever , ofte i følge med navnkundige menestrejs . Overalt blev der sunget og danset  : 
det var i maj * ) så sød og svaj med alle vinde milde . Når solen steg , jeg gik til leg ved kanten af en kilde . 
* ) gammelfransk pastourelle ( ce fut en mai etc . ) 

en gige sang bag havehang af æbleroser røde  : en ridder sprang i Dans og svang sin dame sig i møde . 
Sproget lød som fløjtespil og strængelcg og funklede i sine dialekter alt som vinen , der snart blinkede gylden , snart luede som blod . 
I Provences rosenluft blev selv nordenvinden lun og kælen og døde som en hvisken i olieløvet . Og Sølver mærkede ikke dens fjerne Duft af Æbeløs violer og hørte ikke dens hviskende bud om gros suk . 
Natten var lun , og månen stod som de elskendes gyldne forpost på himlens skumle tårn . Mod gry steg den ned , og Sølver trådte frem på svalen , stemte sin viële i månens sidste lys og sang sin morgensang under det lille vindue , om hvis gule lys roserne rankede sig . 
» Tårnvagt , giv agt* ) 
med gud i pagt  » 
Og vogt på dine mure ! 
Vi er i ly , men indtil gry om borgen røvere lure . « 
* ) gammelfransk aubade igaite de la tor etc . ) 

—  » Hu og hu og hu og hu ! 
Jeg så ham nu — 
på lur i krattets hasler . 
Hu og hu og hu og hul 
skyd ham . når løvet rasler ! « 
— så red Sølver fra Borg til Borg , til han langt om længe nåde kongen af Frankrig . Han tog tjeneste i hans hær og kæmpede under den hellige oriflamme . Som en silkerød lue vajede den over hans hoved , og da bannerføreren engang blev fældet på sin hest , greb Sølver den forgyldte lanse og svang ori-flammen som en fakkel over sit hoved . 
Da falkeridderen sejrrig var redet gennem slag og turneringer , gik han uden tøven fra krigens strålejer under åben himmel til fredens silkepolstrede alkover . 
Han fulgte med kongens Hof , der ved sommertide i de store vældige paladser indhyllede sig i erotisk sværmeri som et drivhus i dampe . Hver nat , når damer og herrer skiltes , blev der en kærlighedens hvisken rundt i alle kroge . Det var , som der legedes  : alle mand skifte kamre . Fnisende terner stod på lur , pager bragte mundtlige billets-doux . Kongen selv gik på elskovsvandring gennem lange skumle korridorer — parfumeret og rosen- 

smykket — foran og bagved en page med nøgent sværd som en Art hovednøgle , der for øvrigt ikke behøvedes , thi dørene stod ham åbne og alkoverne også . Med bankende hjerte ventede damen sin kongelige gæst , og ternerne trak sig ud i forværelset for at gantes med pagerne . Det var , som om alle døre knirkede i natten og alle høje herrer og høviske damer legede tagfat . Dagens planer iværksattes , erobringer fandt sted . Det hele gjaldt et elskovens gækkeri , et sovekamrenes maskebal , hvor det kun drejede sig om at kende paroler og tegn for at indlades , en lang letfærdig række visiter , hvor latter kvaltes af Kys , medens stolte fine damer gav deres elskere foretræde . Men ve den ridder , som tog fejl af gang eller dør  ! Sværdet lå nøgent ved hovedgærdet , om nogen ubuden ville forstyrre et stævnemøde . Og alligevel morede en medvidende ven sig ofte med at skræmme en frygtsom elsker ud af vinduet eller ind i en iskold kamin ved falsk allarm . 
I sådanne nætter gantedes også Sølver i den store rundleg , som havde han alle dage levet og lært i Frankrig . Han elskede musik og sirlig tale og at bære skiftende damers farver . 

om dagen slyngede de elskovsbetagne skarer sig gennem sale og haver som levende guirlander med brogede stærke blomster , hvis Duft var elskovslyst og sang og vinens ånde . 
Når Sølver sad på gulvet i sin dames Kammer og så ternen rede hendes lange sorte hår som en kåbe ned om den hele skikkelse og smykke det med blus af luerøde nelliker , da tænkte han aldrig på egenæs eller på det fine solgyldne hårspind om sine drømmes fæstemø . Sølver var hørt op at drømme og smægte . Livet skulle nydes som en hed og hidsig vin , og elskov var en håndgribelig kamp , en dyst med stærke hvide arme og rovdyrs hede ånde . 
Han så på jehannes lysende hvide ansigt , der skinnede som den klare aftenhimmel gennem de kulsorte hårskyer , han så den våde vinrøde mund , hvis Kys var hedere end den hedeste vin , og hvis tænder var mere bidske end løvindens . Han så de mandelformede øjne åbne sig i korte blanksorte lyn . 
Der blev dunket hårdt i døren med lange stærke slag . Sølver rejste sig fra gulvet og greb efter sit sværd . Men damen smilede hvidt gennem sine sorte vipper og sagde :  » Sire chevalier — her er ingen frygt eller fare . « 

ternen forsvandt ud af døren og vendte noget efter tilbage med den besked , at der stod en fremmed svend , som havde søgt fra by til by efter en ridder i kongen af Frankrigs tjeneste . Han skulle kendes på navnet falk . Endelig mente han nu at have fundet ham , til hvem han bragte snart årgammelt brevskab fra hjemmet . Men dette ville han ikke give i andre end ridderens egne hænder . 
Sølver havde rejst sig dødbleg og vaklede til døren i et underligt Gys . Det var , som hans glemte fortid stod og bankede ham op og ville stede ham til åsyn med hans egen ungdoms genganger . 
På tærsklen stod den fremmede svend , støvet og pjaltet i en grov og tyk vadmelsvams , med en stor nøgen kniv i bæltet og hattens brede skygge krammet dybt ned for ansigtet . 
Sølver kendte ikke den rødblissede svend igen , men luften fra egenæs hang i hans klæder , så han ikke kunne tage fejl . Og med et var Sølvers tanker gleden ud af det rosenduf-tende rum , og han stod igen i borggården på egenæs , bagbunden , overhældt med brøndens vand . 
» Hvor lider din frue ? «  spurgte Sølver med lavt mæle . « 

svenden havde hidtil betragtet ham tvivlende . Men denne danske tiltale fik ham til at flamme af glæde over endelig at skulle fuldføre sin mission . 
» Jeg ved intet , herre  ! Men velmødt endda ! I seks måneder har jeg ikke set dansk jord . To nye mål måtte jeg lære , før jeg fandt jer . Skriften er bleven gammel , men måske den kan tale endda . « 
Svenden havde krammet et smalt pefga-mentbrev frem fra sit bryst ; det lille vokssegl var skrumpet ind og næsten blevet sort . Sølver vovede ikke at bryde det . Han vendte sig mod Johanne  : 
»  Ma chere dame —- vredes i , om jeg læser prit brev her ? « 
» Saint jehan nenny\ «  svarede hun .  » Læs det kun straks . « 
Sølver overskar den falmede silkesnor og udfoldede brevet . Men hans øjne duggedes af erindringens tunge gråd . Da han så bogstaverne fra gros hånd , var det , som de forenede sig til et ungt og lidende ansigt , som udgik der en strøm af sugende klager fra de stumme træk . Ja , hun måtte have længtes og kaldt og lidt og græmmet sig i glemsel . Thi 

Sølver havde glemt hende i måneder og år og været døv for hendes kalden . 
Sølver lå hulkende på gulvet uden at læse .  » Sire chevalier « - — spurgte jehanne og vendte sig imod ham :  » Er der sørgeligt nyt fra eders land ? — er nogen død ? — er det måske eders moder ? « 
For hvert spørgsmål rystede Sølver på hovedet . 
Så gik damen hen til ham og greb om hans hoved med begge sine bløde elektriske hænder — hendes sorte hår faldt ned over ham som varm duftende silke .  « doux ami , hvorfor græder i ? «  og idet hun pressede Sølver til sit bryst , sagde han :  » Dame , det er for hende , jeg elsker . « 
Da tog jehanne det lille pengamentbrev , så foragteligt på det og sagde , idet hun løsnede sit favntag : 
» Sire , så megen gråd for så lille et brev ? Gå nu — og græd ikke oftere for den i elsker — hos den i elsker ! « 
Men Sølver greb beruset efter hende og knugede hende til sig i lidenskabelig hede — han ville ikke rives ud af sin stærke fyrige elskov . 
»  Mamie te , «  sagde han —  « behold brevet ! Det er eders . — jeg har ikke engang læst det . « 

hun smilede  :  » Jeg kan ikke læse det . Hvad skal jeg med det lille stykke pergament ? Se ! «  — hun rev brevet over —  » to smalle strimler som sålen på en sko . — Berte , læg dem i mine sko ! « 
— — den aften dansede Sølver sig svimmel ved jehannes hånd . Og damen dansede skriften bort på gros første og eneste længselsbrev . 
Men da Sølver den nat sov ved sin dames bryst , rejste han sig med et i så mægtig en længsel , som skulle han straks gå over lande og floder — de hundreder af mil i hundreder af skridt — for at stande gro ansigt til ansigt . 
Han tog de mishandlede brevstumper af jehannes sko og gik . Han opsøgte den danske svend og red endnu den samme nat af Borg og by . 

Xxvii . 
Der lå en Borg og spejlede sig i sin egen grav . Dens gavle og tårne steg takkede og tungt sorte mod en gylden solnedgang , den klare luft glødede af glans , og Borgens små ruder blussede som hede øjne mod vesterleden . 
Hvor var de hænder , der havde lagt disse tunge røde sten i lag på lag og tårnet dem til en Borg ? Hvor var de mange slægters øjne , der havde stirret ud fra Borgens skår  ? Hvor var den fange , der havde befolket tårnkæl-derens mulm med sine farvestærke drømme ? 
Hvert træ , der stod mod den kobberrøde himmel , havde stivnet sine blade i skarp metaltung hvile  ; de klirrede kun , når en klodset bille tørnede mod løvet i sin flugt . Og højt på tårnet stod vagten støttestiv med armene som fastgroede i brystværnet . 
Det var en aften af den gribende stilhed , da livet ikke lever , men verden spejler sin 

udødelige ro i hver stilnet sjæl som i et hvidt og bundklart spejl . 
Da Sølver holdt med sine svende for ege-næs , var der så stille i dem alle , at de uden aftale stod af hestene og tøjrede dem i hvidkløveren ned mod søen . Og Sølver gik alene til gravens bred , satte sig i græsset og stirrede over mod borgen . 
Så vide havde har faret , så skrapt havde han redet gennem floddale og over bjerge ’— dag for dag til nye egne — , og dog havde han aldrig set noget nyere eller noget skønnere end denne Borg i kløverduft og aftenrøde . Det var som et gyldent afbillede af alt det kæreste , han havde kendt , det fagreste han havde drømt , et minde om en halvforglemt moder , der med et begyndte at gløde i hans sjæl . 
Efter flere Års utroskab mod sit land og sin ungdom var han atter vendt hjem til sit eget hjerte ; thi det havde altid boet i disse stille skove , i disse markers ro , i disse stirrende borgruder . Sølver havde tumlet sig i fremmede slag , berust sig i sydens vin og sovet ved fremmede kvinders sanselige bryster , og dog følte han , at han alle dage havde haft sin vugge , sin seng og sin grav i dette milde 

land , hvis dugg nu trillede i hans lange lyse hår og fugtede hans læber med hjemmets vidunderlige Kys . 
Og Sølver bøjede sin unge mund mod fædrelandets gamle jord , og han skjalv af ærefrygt for alle sine minder , der kun havde rod i denne jord . 
— Sølver rejste sig og gik frem mod den optrukne vindebro . Den røde våbenkappe flagrede til side for det skinnende harnisk , han greb sit horn og blæste en hjemkomstfanfare op mod gros mure . 
Men der kom intet gensvar , og dog måtte gro være derinde , og i den røde aften mødtes hans længsels ånde med hendes ude over det stille slumrende vand i borggraven . 
Så kaldte Sølver sine folk til , også Tage , gros sendesvend , og alle blæste de en skingrende appel , støttet af to dumpe buldrende trommer . 
Endelig vågnede vagten af sin stenro på tårnet og råbte dem an . Langsomt kom hans røst som en sten , der falder fra tinden :  » Høj ! — hvem der ? « 
» Hej ! «  råbte Sølver . —  » Giv broen ned og luk op  !  « 
» For hvem ? « 

» For jomfruens fæstemand ! « 
» Vor jomfru har ingen fæstemand . « 
» Så væk hende og sig , han er kommen . « 
» Vor jomfru er ikke i gårde . « 
» Hvor er hun da ? « 
» Hun er på sin ø . « 
» Hvor  ? « 
» På øen hist ovre ! « 
» Så søger vi hende der ! 
» Vogt jer , herre ! Der tør ingen korpme uden hun selv . « 
— den nat tilbragte Sølver under åben himmel . Han sendte sine svende tilbage til sin egen gård og blev alene med Tage . De lå i deres kapper nede ved søen , og Sølver åbnede ofte øjnene for at stirre over til Æbelø , hvor han indbildte sig at se et lys blinke svagt som en stjerne mellem løvet . 
Svenden fortalte mange sære sagn om jomfruens ophold på den øde lille ø . Ingen vidste , hvad hun gjorde derovre . Ofte boede hun der mange dage . Kun hendes amme var med hende . Mange havde set blå blus sitre om øen og troede på hekseri , andre mente , hun holdt sig en elsker derude , en fredløs , hvis spor skulle skjules . 

og Sølver kunne ikke sove for tusind minders genfærd og tusind onde tvivl . 
— heller ikke næste dag lykkedes det ham at trænge ind på egenæs . Broen vedblev at være løftet , og dog rygtedes det ud , at jomfruen i den tidlige morgen var vendt tilbage . Hendes lille gule bannermærke vajede fra tårnet . 
Sølver lod Tage forkynde hende sit komme og bede om en samtale . Svenden blev vel sluppet ind , men holdt tilbage , så Sølver var uden svar . Så lod han borgen omringe på alle sider og tilgangen nøje bevogte , så længe det var dag . 
Men om aftenen sendte han sine folk hjem og blev alene tilbage . I den fosforgrønne nat stirrede han over mod borgens tunge skumle murværk , om ikke håbet skulle lysne og gro komme frem . 
En båd blev sTaget over borggraven . Sølver lyttede anspændt . Det var Tage , som havde set sit snit til at finde både løndør og båd , hvoraf gro betjente sig på sine natlige udflugter . 
Sølver roede med tilbage og blev indladt i borgen . Så befalede han Tage at gå til ro og steg selv op ad de mange smalle trapper , tryg trods det kvælende mørke . 
Alle Sølvers minder slumrede i den tunge 

luft — det var , som han famlede sig frem gennem minder . Denne vej havde han engang båret gro tilbage til hendes leje — nu kom han for at bære hende derfra . 
Listede det omkring ham ? Hørte han sine egne tunge gengangerfjed komme søgende dybt dernede fra kælderen ? Eller sukkede alle murene hans gamle elskovs evige klage ? 
Nu kom Sølver vandrende over Års utroskab  : for hvert trin trådte han en erindring sønder som et lig — svundne nætters sanselige lyst glimtede som hvide genfærd for hans indre øje — kvindebryster slappedes og falmede — hårlokker ringlede bort som sorte snoge i mørket — Kys druknede i klaprende tænders gnidsel — alt blev dødt og magtesløst — hele fortiden manedes i graven — det var , som hans vilje rammede en pæl derigennem . Og nu steg Sølver op , vandrede over sig selv , gik over sit eget hjerte , gik mod sin ungdom , steg mod sin rigeste rigdom , gik mod den eneste ene , der havde skaffet hans sjæl evighed og fået hans hjerte til at synge , så selv alle stenene i et fængsel sang med . 
Der var ingen døre at åbne — kun det tunge tæppe at løfte — og Sølver stod i gros Kammer . Der var mulm så tykt derinde , at 

han ikke engang kunne skimte noget vindue , og dog åndede han hende ind med kammerets luft og vidste , hun var der . Han kastede fra sit brystgemme en håndfuld ædelstene hen på hendes usynlige leje , og han hørte dem synke blødt og knitre , så lyden tryllede gyldent lys frem for hans øje . Og guldkæderne raslede lys frem på hans bryst . 
Og Sølver gik frem og bøjede knæ midt i mørket — den lille franske baret gled bag over hans lange lokkede hår — sværdet faldt klirrende fra bæltet til gulvet — og Sølver lå knælende uden at se , og dog vidste han , at han lå for sine dages mål , for sit livs udødeligste begær . 
» Gro «  — hviskedee han —  » her ligger jeg på skilsmissens tusinde dage — knuget af mine egne sansers brøde — lænket af mit eget genopstandne håb . Jeg kaldte engang — og du kom ! Du kaldte vel tusinde gange — og jeg kom ikke — ikke før nu . Og dog har jeg vandret alle dage mod dig — mine sansers rus vakte mig til det beskeske savn — min egen glemsel blev en svøbe , der piskede mig hjem . Her er jeg og forlanger mit rige . Al verdens lyst har jeg nydt — dig har jeg nydt — men 

aldrig den evige sødme at være dine dages helt , at være kongen på vor kærligheds ø . « 
Sølver greb frem i mørket og fandt hendes hånd . Hun stod stiv og ordløs foran ham . Hendes hånd var iskold og besvarede ikke trykket fra hans . Der undslap ikke hendes mund eller hjerte noget suk . 
» Gro — hører du — gro , før mig til din ø . Gro — jeg vil ! Jeg gæster den kun med dig . Og bliver det kun en eneste gang , så vil jeg høre af i ,øvet og luften din årlange længsel . Gro , jeg stævner dig did . Og går du ikke med , så bærer jeg dig til vor øu 
Sølver greb frem og løftede hende op . Hendes arme hang slappe ned og lagde sig ikke om hans skuldre og Hals ; men Sølver bar hende så tæt i sin favn , at hun ikke kunne slippe . En brusende magtfølelse drev ham frem , en vidunderlig anelse af en eventyrnat , hans styrke skulle erobre . 
Han bar hende til løndøren , ved hvilken båden lå i skjul af vandpilene ved murens fod . Han lagde hende agter i båden , dækket med sin kappe . Ved det matte stjerneskær genkendte han hendes fine skælvende himmelvendte træk og så den sitrende bleghed over de lukte øjenlåg . 

» Gro , nu lægger jeg fra land . Du tier for ikke at røbe mig vejen til dit rige . Og dog skal jeg finde den , gro . Du hviler der som mit ror . Din egen drift skal drage os over søen . Vor længsel skal styre , og jeg behøver kun at ro for at lande . « 
Snart bøjede båden ud af den lille kanal , der førte fra borggraven til søen . 
Sølver roede lydløst . Det blikstille vand veg uden lyd . Dråberne trillede fra årerne som en sang af blinkende ædelstene . Da Sølver så over bådens kant , undrede han sig såre  ; thi de flød med et stjernedyb under sig så svimlende , som han aldrig før havde set . Vandet lå uden spejl og var kun dyb , dyb bund . Og ned i det dunkelblå dyb sank fosforgrønne tåger som slør over stjernerne . 
Sølver så sig ikke til siden , han vidste så trygt , at båden bar i den rigtige retning . Med et hørte han sivene hviske omkring sig — den lille havn greb ham med sin krogede tange — skoven gik frem med sine skygger og snævrede søen ind til et lille dugget spejl  ; men lige til han nåde bredden , blinkede stjernerne under hans øjne . 
Så gled båden til hvile , og Sølver var på Æbelø . 

gro lå bestandig ubevægelig med lukkede øjne . Men Sølver lo af jubel , løftede hende i sine arme og bar hende ind mellem de susende træer . Jorden gyngede under hans fødder , men han bar hende , til skoven havde lukket sig tæt omkring dem , til søen var borte og stjernerne igen sad højt oppe på den løvdækkede himmel . 
Han knælede ned for hende , kyssede hendes fod og sagde : 
» Gro , jeg hilser dig — dronning over dit eget rige — dronning over din Sølver ! « 
Og han følte hendes fod skælve for kysset , og han rejste sig og støttede hende i sine arme . 
» Gro — jeg ved , at jeg er i din trylle-verden — men jeg er ikke ræd . Hvad end du har drømt og tænkt og koglet herovre — jeg føler , at luften er mig god , at denne jord og disse træer kender min sjæl gennem dig . — der hviskes om , at du har din elsker herovre — ja , jeg ved det — og jeg jubler —- thi jeg var din usynlige elskede — den fredløse , hvis spor skulle skjules — jeg var din elsker — din øs usynlige konge . « 
Da klang — koldt og fast — det første ord fra hendes mund  : 
» Nej , Sølver ! « 

og hun begyndte at gå , og Sølver fulgte hendes hastige fjed i stønnende forventning . De gik gennem det tykke mørke , og hendes øjne så for dem begge . De stødte mod faste planker — Sølver sansede granvæggens harpikslugt — en dør gik op — og de stod i et taglukket rum . 
Da stivnede Sølvers hjerte , thi han hørte det ånde derinde . Og i en opblussen af skrigende tvivl lod han sig drage af gros hånd til den sovendes leje . 
Og gro kastede sig over lejet , idet hun hviskedee :  » Nej , Sølver — dig var det ikke . — her hviler min øs konge , og her hviler han , jeg har elsket , siden du drog bort . « 
Sølver faldt forover i et rasende anfald af had , i skinsyge og fortryllet rædsel . Da sitrede rædslen bort under hans hænder , og hadet blev til sød og salig jubel : thi han følte mellem sine fingre et barns bløde hår , et barns sunde sovende hoved . 
» Her , Sølver , er alt , hvad jeg elskede i dig . « 
Alle træer susede om gros og Sølvers leje . Alle blomster voksede tommevis i mørket . 

den ubesmittede ø tilhørte sin unge sovende prins . Og de to , der tilsammen ikke kendte frygt , askese eller syg religion , de hilsede stjernernes gyldne hærskarer over deres kærligheds grønne ø og sov ind med udødeligheden midt imellem sig . 
Og jorden og gud var glad for to lykkelige mennesker . 


Historien begynder . 
I Lubeck var der en bødkerdreng , som gik i lære hos den dårligste og dovneste mester i byen ; derfor lærte han ingen ting , og med håndværket var det ilde bevendt . Men når Troels fik god mad og rigelig fritid , så var han fornøjet , og det blev han ved med at være , thi der var ikke meget at bestille på værkstedet , og når der en sjælden gang var noget , så sagde mester gimbert altid , at det havde ingen hast . Troels holdt af at øve sig i at skære og snitte alle slags små figurer i træ og kunne gøre det helt smukt og kunstfærdigt ; en gang havde han snittet borgmesteren så livagtigt , som han gik og stod , i en gulerod , at mester gimbert betalte ham kunstværket med en ægte hollandsk ( fylden . 
En  .dag trillede Troels igennem gaden med et stort vinfad , som for længe siden var bleven bestilt hos mester gimbert ; nu var det endelig bleven færdigt , og bødkerdrengen skulle bringe det til dets ejermand , abbed Willum i mariaklostret . Det var en lys efter-årsmorgen ; de nedfaldne blade dansede hen ad vejen , 

» Du er en lystig fyr , «  sagde abbed Willum ,  « er du ligeså flittig , som du er glad  ? « 

og Troels fløjtede , som om løvet havde betalt ham for at spille til dets Dans . 
» Du er en lystig fyr , «  sagde abbed Willum ,  » er du ligeså flittig , som du er glad ? « 
Troels drejede sin kasket og så polisk op på abbeden , som havde taget imod ham og hans vinfad ved den gamle røde klosterport . 
Abbed Willum blev ved at spørge Troels ud ; omsider svarede drengen , at han ikke havde synderlig lyst til sit håndværk , men hvis der var nogen , som ville tage sig af ham , mente han , at han nok kunne blive både en flittig dreng og en dygtig mand . 
Dertil svarede abbeden intet , men om aftenen var han henne at tale med mester gimbert , og enden på det blev , at Troels en måned efter kom i skole i klostret sammen med de andre peblinge . 
I . 
Troels gør spilopper . 
Da Troe s havde gået i klosterskolen omtrent et år , blev han syg og lå nogle dage i sengen ; fra sit værelse kunne han høre de andre peblinge læse og deres lærer , Broder Mikkel , snorke himmelhøjt , som han plejede i middagstimen ; klasseværelset var lige nedenunder , og alle vinduer stod åbne . 
Troels havde lavet en mand i lang kåbe og bispehue af et stykke træ og bundet en snor i ham ; 

nu lod han figuren falde ud af vinduet , og ved hjælp af snoren kunne han ligge i sengen og lade den lille biskop danse op og ned udénfor skolevinduet . 
I begyndelsen fik peblingene ikke øje på troelses legetøj ; thi de så efter en stor edderkop , som firede sig ned fra loftet lige over Broder Mikkels næse . Han drømte imidlertid sødelig , at paven havde gjort ham til ærkebiskop i Bremen , og at bispegårdens have var fuld af de dejligste agurker , græskar og meloner , — da han med et vækkedes . Hans elever havde set den dansende biskop og hilsede den lille træmand med et enstemmigt vræl . 
Men i det samme trak Troels i snoren ; thi han havde hørt sine kammeraters jubelråb og forstod straks , at den lille træmand var i fare . 
Broder Mikkel blev hidsig , og der vankede slemme håndtager med linealen til de værste grinebidere . Da alt igen var blevet nogenlunde roligt , begyndte Troels atter at hejse biskoppen ned foran vinduet . Men denne gang opdagede både læreren og peblingene den morsomme mand , og straks var Broder Mikkel ude på gangen , og så hurtigt han kunne , rokkede han op ad trappen og ind til Troels . 
Drengen lå ganske roligt , og det så ud , som om han havde sovet længe ; Broder Mikkel fik ham kun med møje vækket og traskede omsider ned ad trappen igen i den fulde overbevisning , at , hvem der end havde gjort narrestreger , Troels var aldeles uskyldig . 
Den listige pebling havde nemlig sluppet snoren , så at biskoppen tillige med snoren var gleden ned 

langs muren og nu lå skjult på jorden mellem vinrankerne . En anden pebling sprang ud af klassevinduet , . tog figuren , stak den i lommen , sprang ind igen og sad på sin plads , inden læreren vendte tilbage . 
Iii . 
Kapellet . 
'fil mariaklostret hørte et lille kapel . Dets røde tårn knejste med sit slanke spir højt op over bygningerne og over havens gamle popler . I kapellet blev der holdt gudstjeneste hver morgen og hver aften , men hele dagen igennem stod den store egedør åben , så at enhver , som følte lyst dertil , kunne gå ind . Under hvælvingen var der malet et stort billede , hvor man så Noah og hans familie kigge grinende ud af arkens vinduer , som om de morede sig over at se havets delfiner og hajer slås om de ugudeliges lig , som drev omkring på bølgerne . 
Fra loftet hængte store lysekroner ned , , og gulvet var bedækket med udhugne ligsten , under hvilke riddersmænd , købmænd , adelsherrer og klostrets gamle abbeder havde fundet deres sidste hvilested . Langs væggene i koret stod munkenes stole på begge sider af altret ; disse stole havde forhen været klostrets pryd , thi de vare udskårne med stor dygtighed og smykkede foroven med en skare små billedstøtter , 

som forestillede engle , profeter , apostle og  .mange af kirkens hellige mænd . 
Men i tidens løb havde de små figurer lidt megen skade , så at man kunne se den hellige Agnes uden næse ved siden af en stakkels apostel , som vel havde en stor bog i hånden , men manglede sit hoved . Et andet sted havde en biskop kun et ben , men var dog lykkeligere end den hellige Sebastian , thi af ham var kun benene tilbage . 
Da abbed Willum nogle dage efter stod for altret i det lille kapel , var han nær gået i stå midt i messen ; thi hans øje faldt pludselig på de gamle munkestole , hvis øverste rand til hans store overraskelse var bleven forsynet med en ny lille figur af træ . Munkene , som sad i stolen lige over for , blev opmærksomme og glemte helt messen og bønnerne for at stirre derop . Der stod ganske rigtig en nydelig lille biskop med hue på hovedet og en bibel i hånden ; men i stedet for at læse fromt så han lige ud , og hans mund trak op til et smil så muntert , at man gav sig til at le , blot man så ham . 
Næppe var messen ude , før alle peblingene skyndte sig ud af kapellet , og kort efter samledes de til en hemmelig rådslagning under piletræerne bag abbedens store drivhus . 
Her var en skjult plads , hvor kun peblingene kom , og hvortil der ingen anden adgang var end at klatre over taget på et gammelt skur ; én efter én kom drengene springende ned i krogen , men man kunne se på deres ansigter , at der vist var noget i vejen ; mest bekymrede vare åbenbart Troels og den tykke Bent . 

først skændte Troels på Bent og spurgte , hvad det skulle betyde , at han ville bringe en kammerat i ulykke . Nogle holdt med Troels , andre fandt , at det var evige løjer , at den lille biskop var kommen til ære og værdighed . Bent forklarede , at han ikke havde ment noget ondt dermed , men at det var ham , der havde reddet legetøjet den dag , da Broder Mikkel var på spor efter det ;  » så syntes jeg , det kunne være morsomt , om jeg stillede ham op i kapellet ; jeg glemte at tage ham ned igen . « 
Mens drengene talte sammen herom , hørte de pludselig nogen råbe på Troels ude i haven . 
Bent blev helt bleg .  » Kære Troels , «  hviskedee han ,  » dersom de idømme dig arrest , så vil jeg lukkes inde , om det så skal være i det snævre hul bag brændekælderen ; men dersom abbeden sætter dig på fangekost , så vil jeg faste med dig lige så længe , skønt jeg kan ikke døje klipfisk . « 
Bent var ikke færdig med sin tale , før Troels med et raskt Spring var forsvunden over det gamle skur , idet han besvarede den kaldende stemme med et lystigt :  » Her kommer Troels ! « 
Da han' kom ind i våbenhuset , stod abbeden og alle munkene der . Nogle af dem så meget vredt på ham , men andre smilte . 
Abbed Willum lagde sin hånd på hans hoved og sagde :  » Hør , min dreng , du må ikke således forhåne kirkens helligdom . Det var jo dig , der havde lavet den lille biskop . « 
» Ja , «  svarede Troels og var så ked af det , at han var lige ved at græde . 

da lagde abbeden atter sin hånd på troelses hoved og sagde til ham , at nu skulle han herefter arte sig vel , og så kunne han til straf prøve på at lave nogle nye små figurer til munkestolene ; blev de gode nok , så kunne de jo afløse de gamle . 
Og da drengen var gået , sagde abbeden til Broder Mikkel :  » Der stikker en kunstner i den dreng ! « 
Iv . 
Hvorledes Troels drager hjemmefra . 
Fra denne stund af oprandt der lykkelige dage for Troels . 
Abbeden tog sig af ham ved enhver lejlighed , lærte ham mange ting og gav ham lov til at lede efter billeder i de gamle bøger og håndskrifter , som fandtes i klostrets bogsamling ; thi abbed wilkim ville ikke tillade , at Troels begyndte på sit arbejde , for han havde kundskaber nok dertil . 
Tiden gik , og Troels kunne aldrig få sine små figurer gode nok ; hver gang abbeden spurgte til arbejdet , undrede han sig over , at drengen så mere og mere mismodig ud . Årsagen hertil var denne  : 
Broder Mikkel var meget misundelig , fordi den unge pebling var stegen så højt i abbedens gunst , og nu ville han på enhver måde sinke og hindre drengen i hans arbejde . Med smil og venlige miner begav 

han sig hver eftermiddag ind i Troelses arbejdsstile og havde her så meget at udsætte på den hellige barbara’s ansigt , hår , minespil og foldekastet i hendes klæder , at Troels kasserede det ene billede efter det andet og til sidst opgav at få helgeninden færdig . — 
Troels og Bent havde gået en lang tur i skoven ; Troels havde beklaget sig over Broder Mikkel , og Bent havde lettet sit hjerte ved at bryde ud i en række skældsord mod den forhadte lærer . 
I det samme mødte de en tigger , som slæbte sig afsted på to krykker ; han fortalte børnene , at han havde set en munk ligge sovende i græsset under et stort fyrretræ . Børnene listede sig derhen ; Bent havde nær råbt højt af glæde ved synet af munken , som lå højt snorkende og med åben mund under fyrren ; ofte havde de set ham sove , men aldrig havde han set så kostelig ud som nu . 
Bent , som var en kåd og lystig fyr , halede et langt stykke sejlgarn op af sin lomme , og til trods for troelses advarsel slog han en ende af snoren i en løkke om hvert af lærerens ben . Snoren blev kastet over en gren ; lempeligt trak Bent til og sagte løftedes den sovende Munks ben op i en næsten lodret stilling . Snoren blev gjort fast , og et øjeblik efter sad begge peblingene i Toppen af hvert sit 'præ , fnisende af alle kræfter . 
Dagen efter sad abbeden i sin celle ; skønt han havde moret sig kostelig over det puds , som drengene havde spillet den søvnige Mikkel , var han dog meget 

lempeligt trak Bent til og sagte løftedes den sovende Munks ben op i en næsten lodret stilling . 

vred på dem , og der måtte sættes en stopper for slige gavtyvestreger . Troels og Bent stod foran ham . 
Troels var en god kammerat og ville hellere tage skylden på sig end bringe Bent i ulykke . Enden på forhøret blev derfor , at Troels blev vist ud af klosterskolen . 
Klokketåmet kiggede op over skoven , som om det ville sige farvel til Troels , da han med en lille pose på ryggen og en fattig bylt i hånden begav sig ud i den vide verden . 
Bent stod ved hans side med hans hånd i sin og græd af taknemlighed ;  » hvor du er en god dreng , Troels , dig vil det nok gå godt , «  hviskedee han . 
Troels svarede med et smil :  » Tænk nu ikke mere på det ; du har din gamle moder her i Lubeck , og hun ville aldrig glemme sin sorg , hvis du var bleven jaget ud af skolen ; mig græder ingen for , og jeg tror nu også , at jeg kan meget bedre klare mig end du . « 
V . 
Troels træffer en mærkelig mand . 
Seks lange måneder vare gåde , og vinteren var kommen . 
Landevejene vare opblødte af smeltet sne og regn , vandet løb i de dybe hjulspor og dannede 

brede pytter på vejene ; fra træerne og fra udhusenes Tage hang istapperne ned , og vandet drev fra dem som fra tuden i en vandkande . 
Midt i pløret kom en stakkels enlig puddelhund løbende ; dens dyngvåde hale slaskede forknyt mellem benene , dens øren dinglede , og dens store hoved ludede ned mod jorden . Den så hverken til højre eller venstre , men fulgte trolig grøftekanten ; af og til rystede den sig , så at dråberne sprøjtede omkring ; sulten og træt var den , men den vovede ikke at tigge hos nogen eller at snuse ved nogens dør , thi den var så tit bleven jaget bort med hårde ord , hver gang den havde været dristig nok dertil . 
Puddelens vej forte den langs hegn og hækker , forbi grusgrave , rindende bække og små søer , gennem krat og over broer , gennem landsbyer , hvor alle holdt sig inde for vejrets skyld , medens kun en enkelt lænkehund kiggede ud af sit hus for at se efter pudelen , — forbi kirker og kirkegårde , slotte og frugthaver , alt drivende vådt , og endelig ind i en stor fyrreskov . 
Vejen skrånede jævnt nedefter . Ved den ene side hævede sig en klippevæg , der på nogle steder hang helt ud over vejen . 
I læ under dette tag havde vor ven , Troels , søgt sig en hvileplads ; selv sad han på en bunke kvas og spiste et stykke tørt brød , mens han med stor Iver hørte efter en mand , som lå på ryggen ved siden af ham . 
Den fremmede var iført en lang , sort dragt , der syntes at være fuld af lommer , thi han havde intet 

rejsetøj med sig , og dog havde han i løbet af den korte tid , i hvilken han havde fulgtes med drengen , halet en hel mængde mad frem , skænket op af vinflasker , fremvist et utal af bøger og betroet ham , at han endnu medbragte tre sæt stadsklæder og en ganske lille dresseret abekat , som var bange for regnvejr . Manden havde sagt , at han var tryllekunstner , men i hine tider anså man den slags folk for uhyre lærde og troede , at de kunne befale over de usynlige ånder . Troels fik snart en prøve at se på den fremmedes dygtighed . 
/mit navn er doktor Gabriel , «  sagde han ,  » og dette navn , min søn , er vidt berømt i alle 3 verdensdele , thi intet menneske undtagen den vise kong Salomon har således kunnet herske over naturen og elementerne som jeg ; når jeg begynder på den store besværgelse , hvis ord kun jeg kender , så må alle onde ånder komme her og lystre mig ; du kan tro mig , lille ven , så er de så tamme som døde fluer . « 
Troels lyttede med åben mund og så ud , som om han ikke vidste , hvad han skulle tro . 
Dr . Gabriel vedblev : der kommer en dejlig hund løbende ; den skal på øjeblikket være min . « 
Han løftede kun sin hånd og hviskedee et ord . Hunden standsede så brat , som om den var løbet mod en mur . Den sælsomme doktor kaldte igen , og logrende løb pudelen hen for hans fod med en underlig piben . Han lod hunden ligge et øjeblik ; derpå slængte han et stykke brød til den , som den snappede med megen begærlighed . 

den lille abe , som kunne lugte hundens nærhed , stak hovedet frem , grinede , nikkede til sin nye kammerat og puttede sig igen i sin lomme . 
» Kan du se , «  sagde doktoren ,  » min lille mester . Pudsig ve’d lige så godt som jeg , at pudelen fra nu af er min lydige slave . « 
Idet han vendte sig om mod Troels , opdagede , han , at drengen rystede af kulde . 
» Ha , hal «  råbte han ,  » du skal få at se , at en af naturens mestre sidder ved din side ; vend blot ryggen til ! « 
Troels adlød ; doktoren gjorde nogle strøg i luften med begge hænder , og Troels fornemmede en behagelig varme , som gennemstrømmede hans lemmer . 
Siden , da de gik sammen ned gennem skoven , skottede Troels til den underlige mand og til pudelen og så noget forknyt ud . Doktoren lo , klappede ham på skulderen og sagde fortroligt :  » Du skal ikke være bange , min dreng ; jeg kan betro dig , at hunden og jeg er gamle bekendte . « 
Da vandringsmændene om eftermiddagen kom til en kro , blev vor helt igen helt underlig til mode ved at lægge mærke til , at nogle bønder , der sagde i krostuen , slog kors for sig og skyndte sig ud af huset , så snart de fik øje på den lærde doktor . 
Ud på aftenen fik kromanden fat på Troels og trak ham med udenfor døren . 
» Min kære unge ven , «  sagde kromanden forsigtig ,  » er i måske så lykkelig at være dr . Gabriels lærling ? « 
Troels fortalte åbenhjertig , hvorledes han havde 

truffet doktoren og ledsaget ham i nogle timer . Kromanden så sig om til alle sider , stak derpå sin mund tæt til Troels øre og hviskedee : 
» Mon 1 vil fare lige lukt til helvede med det samme ? « 
Troels greb manden i armen og stirrede skrækslagen på ham . 
» I må vide , «  vedblev kromanden ,  » at , dersom nogen er sikker på helvede , så er det dr . Gabriel ; thi han har sluttet pagt med djævelen . « 
» Hvoraf ved i det ? «  spurgte Troels . 
//det ved den hele verden ; hvorledes kunne han ellers gøre så mange ubegribelige kunster ? Min skriftefader siger , at han er en kætter , og har tit nok forbudt mig at have noget med ham at skaffe , så at jeg næsten ikke tør huse ham ; man vil jo gerne stå sig godt med himlen , og man vil jo også nødig lægge sig ud med djævelen ; og derfor tør jeg hverken jage ham eller hans håndlanger på porten . « 
Den skikkelige vært sukkede dybt , og han så ud , som om han havde stor lyst til at tage sig sammen og vove noget rigtig modigt . 
Troels besluttede at løbe sin vej endnu samme nat . 

vi . 
Hvorledes Troels kommer til herrnkretsehen . 
Ved midnatstid stod månen op , og vejret blev højt . Troels havde sovet meget uroligt og vækkedes nu af månelyset . Han stod op , klædte sig på , åbnede vinduet , listede sig ud på laget , sprang ned på den høje mødding og ilede derfra hen til gårdporten ; han tog i låsen , men den var lukket . Den stakkels dreng turde ikke ruske i porten , og han belavede sig allerede på at klatre over plankeværket , da han opdagede en mand , som kom luskende over gården . Det var kromanden med en pakke i hånden . 
Den skikkelige mand havde siddet og ventet på , drengens flugt og kom nu for at stikke to sølvdalere til ham ;  » og så må du gøre mig en tjeneste ! tag denne pakke og , når du kommer til den store sø i skoven , så kast pakken rigtig langt ud deri , du behøver ikke at vide , hvad pakken indeholder ; men du kan trøstig gøre , som jeg siger , thi derved gør du en god gerning . « 
Kromanden nikkede gådefuldt og gik ind igen . 
Troels sprang over plankeværket og forsvandt . 
Han skyndte sig at løbe med sin pakke , men for vild i skoven . Først ved solens opgang kom han løbende ganske forpustet ad en lille sti , som førte ned til søen ; her satte han sig på en mosgroet sten og faldt i søvn . At sove under åben himmel ved vintertid er meget farligt , og Troels ville heller aldrig være 

vågnet mere , hvis han ikke pludselig havde mærket , at noget varmt og fugtigt rørte ved hans ansigt . 
Han sprang op ; det var pudelen , som stod og slikkede ham . Den så ud , som om den havde løbet længe , thi dens Pels var fuld af Mos og grannåle ; og nu huskede Troels også , at han på hele sin vandring havde fornummet en sagte støj bagved sig . Pudelen var sulten , og Troels kastede et stykke brød til den . Efter dette kærkomne lille måltid begyndte hunden at bære sig højst besynderligt ad ; den snuste til pakken , peb , løb rundt om den og gøede ; til sidst begyndte den at slide i pakken med tænderne . 
I det samme lød det , som om pakken også havde fået mæle , thi den forbavsede dreng hørte tydeligt en pibende lyd fra den lille spånkurv , som den ivrige hund bragte for lyset fra pakkens indre . 
Kurven blev slynget højt i vejret , brast itu i talften , — og ned faldt midt imellem stumper af kurven og nogle sten , som havde været deri , ingen anden end den pibende og hylende mester pudsig . 
Aben rystede sig , glattede sig , viste tænder ad Troels og sprang op på pudelens' ryg . Hunden snurrede sig et par gange rundt med aben på sin ryg og løb så sin vej i flyvende fart . Troels stod helt fortumlet ; han kunne ikke begribe , hvor dyrene vare komne fra , om kromanden havde vidst , at aben var i kurven , og hvorfor han vikle have Troels til at drukne den , om dyrene nu vare løbne tilbage til dr . Gabriel eller flygtede bort i skoven . 
Han ønskede inderlig , at han kunne rende så langt bort , at troldmanden ikke mere kunne finde ham ; 

Troels stod helt fortumlet ; han kunne ikke begribe , hvor 
dyrene kom fra . 

derfor gav han sig straks på vandring hen ad de frosne veje . 
Uden at se en smule til doktoren vandrede han et par dage videre . Hans vej førte ham på den tredje dag til en lille landsby i det nordlige Bøhmen . 
Skønt fire århundreder er forløbne , er byen hverken bleven større eller mindre , thi den ligger i en snæver floddal , indeklemt mellem stejle og utilgængelige klipper . Den hed i gamle dage ligesom nu herrnskretschen . 
Det regnede ; Troels søgte ly under et skur eller rettere sagt i en stor , tom vognport . En lille pige med en lyseblå kyse sad i vognporten og græd , fordi hjulet på hendes legetøjsvogn var gået itu . Troels hjalp hende og satte det på igen . 
Det varede ikke længe , før han og den lille pige kom i en livlig samtale . For at fornøje hende udskar han på bagsmækken af vognen et grinende ansigt . Pigebarnet lo og sagde  :  » Sådanne ansigter kan min fader også lave , thi du må vide , at han er en stor billedskærer , som endogså har lavet billede til grev Mikael og fyrst Clary selv . « 
» Bare jeg måtte se , hvad din fader laver ! « 
Pigen tog ham ved hånden , og et øjeblik efter stod de begge i billedskærerens værksted . 

vi . 
Hvorledes kromandens dristige anslag endte . 
Medens Troels med stor glæde beundrer malerens kunst , ville vi forlade ham i herrnskretschen og vende tilbage til værtshuset . 
Det er morgenen efter drengens flugt ; den skikkelige kromand er lige bleven kaldt op på dr . Gabriels værelse , hvor han træffer den frygtede troldmand endnu liggende i sengen . 
Han nærmede sig ærbødigt ; doktoren gabede , strakte sig og spurgte : ‘ » Sig mig , min gode mand ! I skulle vel ikke have set min lille abekat i denne morgenstund ? Jeg tænker mig , at i kan finde den sovende i kakkelovnskrogen . « 
Værten stak begge hænderne i lommen og så forlegen ud , men blev stående . 
» Jeg skal sige eder , «  vedblev doktoren ,  » at jeg plejer hver morgen at lege med min rare ven , før jeg står op . « 
» Kære herre , «  sagde kromanden endelig , — og han så yderst befippet ud , —  » I må ikke blive vred , men hverken hunden eller abekatten er at se . Mine folk have søgt efter den hele morgenstunden for at give den brød og mælk ; men vi har ikke kunnet finde den . « 
Doktoren vendte sig i sengen således , at hans skarpe øjne hvilede på kromanden , idet han spurgte :  » Troels er vel ikke stået op endnu ? « 
Værten blev atter befippet over dette spørgsmål 

og svarede ængstelig , at også knægten var forsvunden i løbet af natten . 
Kromanden , — som for første og sidste gang i sit liv havde vovet noget og straks fortrudt det igen ,— ville nu ikke have været slet så forskrækket , hvis han havde bemærket et vist polisk blink i doktorens øjne , da denne nu bad ham at hente hans morgendrik . Han tilføjede venligt en indbydelse til værten , om denne ikke ville tage sin morgendrik med 6g gøre ham selskab . 
Medens de nød det varme øl , smilede den lærde mand behageligt , og værten fik nyt mod . 
» Jeg sov dårligt i nat , «  sagde doktoren pludselig ,  » derfor gik jeg af og til op og ned ad gulvet ; jeg tror ikke , at 1 har sovet stort bedre ; men — hvorfor vandrede i omkring i den kolde gård ved midnatstid og talte med Troels , min kære mand ? « 
Kromanden blev blussende rød i hovedet , og i det samme skrabede noget på døren . 
Den arme mand så ud , som om han ikke turde røre sig af stecfet ; dr . Gabriel lå i sengen og morede sig kosteligt over hans angst . Nu hørte man noget støde mod døren ; denne gav efter og sprang op , og ind i stuen tumlede pudelen i vild fart med den lille abe på sin ryg . 
Mester pudsig hoppede straks op i sengen , satte sig ved doktorens hovedgærde og begyndte at vise 'lænder og grine til kromanden . Hunden satte forbenene op på sengekanten , rystede den tykke , snavsede Pels og logrede vældigt . 

dr . Gabriel klappede hunden og begyndte at tale med den . 
» Hvor har han været henne , gode ven ? Har han løbet om hele natten i hælene på den slemme Troels ? « 
Hunden svarede med et bjæf . 
» Rigtig , gode ven ; men hvor fandt han så mester pudsig ? Fandt han ham i en kurv ? « 
I det samme gav aben sig til at pibe , stak hovedet frem ved siden af doktoren og så ynkelig ud . 
» Stakkels mester pudsig ! Er der nogen , der har gjort ham fortræd ? « 
Aben peb , og hunden bjæffede , alt hvad den kunne ; kromanden var ganske bleg . 
Således vedblev doktoren at spørge ; aben peb , og hunden gøede , som om den svarede på hans spørgsmål , og den stakkels kromand var overbevist om , at det hele gik til med hekseri . Pludselig fik han i sinde at løbe ud af stuen , men på et vink af den frygtelige doktor sprang den sorte pudel hen foran døren og standsede ham . 
Doktoren rejste sig op i sengen og råbte til ham  :  » Hvor jeg beklager eder , i stakkels uvidende kvæg ! I tror , at alt det , som i ikke forstår , er trylleri og djævles værk ! 'bror i da virkelig , at denne lille skikkelige abekat er en djævel eller en ond ånd ! Kan i da slet ikke se , hvor sød og fornuftig den ser ud , og hvor klogt dens øjne spille i det lille hoved ? Jeg hørte selv i aftes , hvorledes i lokkede mester pudsig til eder med sukker og lukkede ham ned i kurven , alt imens i hviskedee mange bønner , og så skulle den rare Troels drukne det stakkels dyr i søen . Men min 

hund er meget klogere end i ! O , hvornår kommer dog den lærde mester , som kan redde det arme folk fra dets sløvhed og uvidenhed ? « 
Om eftermiddagen drog dr . Gabriel videre med den lille abe i brystlommen , og den trofaste pudel fulgte ham i hælene . Det var hans hensigt at opsøge Troels , som han var kommen til at holde meget af . 
Han drog fra den ene landsby til den anden ; det var stille og klart frostvejr ; solen skinnede den hele dag , og ved dens varme smeltede ved middags-tide både sne og is ; men , når da solen begyndte at synke , hang der igen lange istapper på grenene . 
Viii . 
Om hr . Konrad på hoehstein . 
På den gamle Borg hoehstein , som nu ligger i ruiner , boede i hine tider en riddersmand , som var bekendt i hele landet for sin tapperhed , sin umådelige rigdom , sin forbavsende gerrighed og sit heftige sind . 
Doktoren drog ind i hans slotsgård og lod mester pudsig gøre sine kunster for pigerne og svendene ; men da hr . Konrad fra sit vindue så , hvor mange skillinger tilskuerne gav ham derfor , kom han farende ned til dem med en pisk i hånden . Medens den gamle ridder skændte , alt hvad han kunne , flygtede 

de forskrækkede tjenestefolk hver til sin side undtagen en lille gåsedreng , som . stod og gabede , indtil et slag af piskesnærten vækkede ham , og han hvinende løb sin vej . 
Men doktoren blev stående ganske rolig , og holdt sin pudel i dens nye halsbånd . 
» Hvorfor skælder i mig ud ? «  spurgte han , da hr . Konrad omsider tav stille ; herremanden løftede sin pisk og ville slå til , men da den fremmede mand slet ikke så bange ud , lod han pisken falde igen og gloede blot arrigt på ham . 
Doktoren smilede og sagde :  » Dersom i ønsker , at jeg skal gå min vej , så går jeg ; men det vil i komme til at fortryde ; jeg er dr . Gabriel ; 
ved at høre dette navn gik den gamle ridders vrede ganske over . 
Først stirrede han stum på den fremmede ; dernæst begyndte han at klynke og bede ydmygt om forladelse . 
» Tilgiv mig , store mester , at jeg ikke har kendt eder før , thi i er det eneste menneske på jorden , som jeg frygter for . « 
Hr . Konrad faldt på knæ og greb i doktorens kappe , for at han ikke skulle gå . Doktoren vendte ryggen til og lo . 
Ridderen blev ved at tigge og bede , men doktoren syntes at være ligegyldig for hans bønner . Han bad om at blive på hans Borg og lære ham den store hemmelige kunst ; så skulle han blive beværtet hver dag som en konge og få titusinde gylden , når han drog derfra , samt hundrede ryttere til sin beskyttelse , 

^tilgiv mig , store mester ! at jeg ikke har kendt eder før , thi i er det eneste menneske på jorden , som jeg frygter for . « 

hvilke hr . Konrad ville underholde på sin bekostning , så længe doktoren levede . 
Sagen var , at man fortalte om den lærde mand , at han forstod at lave guld af kul og sten , når han brændte det sammen på en vis måde og blandede et ubekendt pulver deri . 
Den gerrige hr . Konrad , som elskede guld mere end alt andet i verden , betænkte sig derfor ikke på at ydmyge sig så dybt , som den stolte ridder endnu aldrig havde gjort , for blot at få kunsten lært . Hans tjenestefolk lo , men han brod sig ikke derom ; derfor er det umuligt at beskrive , hvor rasende han blev , da doktoren uden at svare ham forlod slotsgården med sin abe og sin pudel ; hunden sprang lystigt omkring ham , og aben sad på hans skulder og kyssede på fingeren ad ridderen , idet de alle tre forsvandt i porten . 
Hr . Konrad stirrede efter dem , blodrød i ansigtet af harme ; han løftede sin pisk og svingede den frem og tilbage , som om han ville slå efter nogen ; hans øjne stod stive i hovedet , hans læber dirrede og blev ganske blå ; hele personen så ud som en kakkelovn , når der er formegen ild i den . 
Pludselig gav den drabelige herre et grynt fra sig og styrtede bagover , så lang han var . 
Da folkene fik ham båren op på slottet , kom han langt om længe til sig selv igen ; men siden den dag sad hr . Konrad i en lænestol , lam i den højre side , og lallede ligesom et barn . 

Ix . 
Hvorledes Troels fik dr . Gabriel at se igen . 
Den gamle billedskærer i den bøhmiske landsby var kommen hjem , mens Troels og den lille pige stod i værkstedet og så på de udskårne billeder . Han havde givet sigi snak med drengen , og da han hørte , at Troels var uden arbejde , at han intet hjem havde , og at han var flink på hænderne , tilbød han ham , at han foreløbig kunne blive hos ham og prøve på at uddanne sig i billedskærernes berømte kunst . Således gik det til , at Troels omsider fik gode dage igen og kom i lære hos den gamle mester Nikolaj i herms-kretschen . 
Vinteren var forløben i stilhed , og Troels havde intet set til dr . Gabriel . 
En forårsdag skulle der være stor fest til ære for den hellige Søren ; hans kapel oppe mellem bjergene var smykket både indvendig og udvendig med blomster og maj løv , med tændte lys og guldpapir . Inde i den lille kirke blev der hele dagen holdt gudstjeneste , men på pladsen udenfor samledes folk til al slags lystighed  ; der var spillemænd og sangere , gøglere og alle mulige kunstnere , boder med varer , med mad og med drikke skydebaner , hvor man skød til måls efter de små billeder på et hurtigt drejende hjul , — og mange flere ting . 
Billedskærerens datter , den lille Agnes , havde fået lov af sin fader til at følges med Troels til festen . Troels var nu en køn stor dreng på seksten 

år , og den lille pyntede pige så op på ham med megen stolthed , da hun tog ham ved hånden , og de lavede sig til at vandre op gennem skoven . 
Da de havde set på den pyntede kirke , — de gik ikke derind , for Agnes ville ikke , — gik de om mellem teltene , og Agnes købte to store hjerter af honningkage med sukker på , og de satte sig i græsset under det store valdijøddetræ og delte kagerne . 
Pludselig hviskedee Troels noget til hende , tog hende ved hånden og løb med hende bag om teltene , indtil de kom til udkanten af markedspladsen . 
Den forskrækkede lille pige spurgte , hvorfor de pludselig skulle rende deres vej . Troels begyndte at fortælle , at han var bleven angst ved at se en troldmand , som han kendte , komme gående blandt markedsgæsterne . Men han blev pludselig afbrudt i sin fortælling ved et højst mærkværdigt syn ; en flok bevæbnede mænd i brogede dragter trådte ganske stille ud af skaren på forskellige steder , så at de i et øjeblik havde omringet hele pladsen ; ingen kunne ubemærket slippe forbi dem . 
Disse folk vare udsendte fra ærkebispen i Prag . Denne mægtige og ivrige prælat havde efter sigende længe haft doktoren mistænkt for trolddomskunster ; men , da han nu havde fået brev fra hr . Konrads skriftefader om , at den lærde mand aldeles havde forgjort ridderen , så mente ærkebispen , at det var bedst straks at fængsle den forfærdelige mand . 
Landsknægtene vare bange for denne forretning ; han måtte lade udvælge de hårdeste karle iblandt 

dem , og så endda købe dem dertil ved løfte om høje belønninger , ja true dem med kirkens forbandelser , hvis de ikke gik med . 
Medens ærkebispens folk holdt hele pladsen omringet , gik fire af de-stærkeste karle ind mellem mængden for at finde doktoren og fængsle ham . 
Denne havde snart opdaget de fremmede krigsfolk , thi markedsgæsterne vare blevne urolige . Men da ingen vidste , hvem soldaterne søgte , og doktoren anede , at det var ham , så mente han det klogest , ganske roligt at spadsere hen imod de opstillede soldater . I det han gik , så han Troels og nikkede venligt til ham ; drengen turde ikke nikke igen . 
Doktoren var som sædvanlig iført sin lange kappe med de mærkelige lommer . Da han nærmede sig soldaterne , stirrede de to nærmeste først rådvilde på hinanden ; men på et råb af anføreren , som så ham flygte , sprang de begge til og kastede sig over ham . Han værgede sig kun et øjeblik ; de holdt ham i ærmerne af den store kappe , men han tog et heldigt tag i den ene krigers krave og væltede ham bagover ved at spænde ben for ham . Nu havde doktoren , idet han gik , knappet kappen op , så at den faldende kriger netop rev den af ham . 
Også den anden fik et stød og tumlede om over kappen . Doktoren gav et Spring , og straks efter så man ham løbe i en let , lysebrun dragt bort mellem træerne . 
Medens de øvrige soldater , — ikke overdreven hurtigt , •— satte efter den flygtende doktor , lå de to væltede krigere og rodede med kappen til stor for 

nøjelse for de sammenstimlende markedsgæster . Pludseligt kom den ene af dem med lynets fart på . Benene , dansede som en besat rundt mellem tilskuerne med høje hvin og for til sidst ind i det åbne kapel ; sagen var , at mester pudsig havde sat sig fast i hans hår-top . Den ulykkelige stridsmand væltede sig og vred sig foran den hellige Sørens alter med mange bønner mod den onde djævel . Han blev dog snart udfriet af abens klør ved bøndernes hjælp , hvorpå han ilede ud af kapellet for at sætte en hel kande øl til livs efter den forskrækkelse , men glemte at takke den hellige Søren for sin frelse . 
Vi kunne med det samme berette om den sørgelige slutning på den stakkels abes liv ; den blev fanget , bundet og ført til Prag , hvor bøddelen højtidelig kvalte og brændte den på torvet ; de stakkels enfoldige mennesker , som så derpå , gik glade hjem i den overbevisning , at nu var der en djævel mindre i verden . 
Men dr . Gabriel blev ikke fanget den gang . 
X . 
Hvorledes Troels kom til at dele skæbne med sin lærde ven . 
Igennem den lille landsby , hvor billedskæreren boede , løber der en lille flod ved navn kamnitz , hvis smalle og rivende strøm har sit udspring højt oppe i 

det bøhmiske højland ; kun et kort stykke kan man ad en smal skovsti følge dens løb , men det varer ikke længe , inden klipperne ved flodens bred blive så stejle , og floden selv så dyb , at vandringsmanden , dersom han vil trænge længere frem , må springe fra den ene sten til den anden ; det er en vanskelig fart , thi stenene er våde og glatte , og det er svært at få fodfæste på dem . 
En søndag eftermiddag legede Troels og Agnes i kløften ; modige sprang de fra sted til sted , og når pigebarnet ikke turde springe , tog Troels hende på sin ryg og vadede et langt stykke med hende . På denne måde kom børnene dybere ind i dalen , end de nogensinde før havde været ; kløften blev mere og mere smal , og drengen måtte støtte sig til den bratte klippevæg , for ikke at rives om af den stærke strøm . 
Da de havde kæmpet sig et stykke frem , opdagede de en lille Dal , hvor de ikke før havde været ; den rørte bort fra floden ; her gik de op og hvilede sig en stund . Agnes morede sig med at plukke blomster og rive Mos af stenene ; men pludselig blev de opskræmmede af en hunds gøen . 
Begge standsede og lyttede . Agnes gav sig til at klappe i hænderne , og råbte så højt efter hunden , at det gav genlyd mellem klipperne . Medens hun råbte , hørte de kun hunden gø en gang ; derpå blev alt stille . Børnene skyndte sig højere op i dalen , kaldte , råbte , ledte alle vegne , under buske og bag klippestykker ; men hunden hverken så de , eller hørte dens gøen mere . Derover var Troels egentlig glad nok ; thi det faldt ham ind , at dr . Gabriel jo var 

skjult et sted i denne egn , og at hunden måske var hans . 
I de følgende dage tænkte Troels ofte på doktoren , medens han stod ved sit arbejde ; den gamle mester havde betroet ham at udskære et dusin små søjlehoveder , som skulle anbringes på den nye prædikestol i byens kirke . Hans arbejdsbord stod lige ved et åbent vindue , som vendte ud mod den stejle klippevæg , der var bevokset med Birk , fyr og allehånde buske . 
I vindueskarmen lå der en morgenstund , da Troels kom derind , et stykke firkantet birkebark , hvorpå der stod skrevet : 
hunden var min . Kom snart igen . Vær tavs , og forråd ikke en gammel ven . 
Da Troels havde læst brevet , blev han først så angst , at hans hjerte bankede heftigt ; han tog det lille stykke bark og brød det itu mellem hænderne , for at ingen skulle finde og læse det . Straks var han bestemt på , at han ikke ville opsøge den frygtede troldmand ; men , da han i de følgende dage bestandig tænkte derpå , kom han efterhånden på den 'banke , at doktoren jo dog ikke havde gjort ham noget ondt , måske var han syg og trængte til et eller andet . Troels var godmodig og kæk af naturen ; og da han i løbet af ugen hørte , at ærkebispens folk atter gennemsøgte hele egnen , besluttede han at oplede dr . Gabriel og advare ham . 
Den næste søndag aften var vejret stille og sommervarmt ; månen lyste fra den klare himmel ; , men mellem bjergene , der kastede lange skygger , var 

der så dunkelt , at kun folk , der vare vel kendte , turde vove sig op ad skovstierne eller hen langs floden . Troels stod sagte op , klædte sig på og sprang barbenet ud af sit vindue . Lidt efter vadede han op gennem kamnitz . 
Han mødte intet menneske på sin vej ; kun en gang syntes han , at han inde på stien så en menneskelig skikkelse , og i det samme hørte han en lyd , som når nogen støder i en fløjte ; men , da skikkelsen ikke rørte sig , og da alt igen blev stille , listede Troels videre , kun lidt ængstelig til mode . 
Da Troels kom til den lille Dal , skyndte han sig så højt op , som han kunne mindes , at Agnes og han havde vovet sig den foregående søndag . Medens han stod og betænkte sig på , hvorledes han kunne tilkendegive doktoren , at han var kommen , hørte han pludselig ovenover sig en stemme , som råbte på hans navn ; en mand sprang ned ved siden af ham , og drengen genkendte dr . Gabriel . Han talte så venligt til Troels og var så glad over at se ham igen , at drengen blev helt rørt . 
I flere timer sad doktoren og Troels hos hinanden  ; drengen kunne ikke blive træt af at høre på sin lærde ven , som syntes at vide besked om alt muligt mellem himmel og jord . 
Det blev heller ikke sidste gang , at han i nattens mørke fik besøg af Troels . 
Denne lagde for øvrigt mærke til , at billedskæreren , den gamle mester Nikolaj , også undertiden gik ud sent på aftenen og kom hjem langt ud på natten ligesom han selv . 

grunden hertil fik Troels dog snart at vide , thi den gamle mand , som holdt meget af drengen , og stolede på ham , betroede ham det selv en aften . 
Billedskæreren fortalte ham omtrent følgende : 
» Du ved jo nok , at der for tyve år siden levede en from guds mand her i Bøhmen ; han var præst og hed Johan Huss ; du har måske nok i dit kloster lært , at han var en ugudelig kætter ; kejseren lod ham da også brænde uden nåde ; men jeg vil sige dig , at han var den bedste mand i hele kristenheden . « 
Den gamle fortalte videre om den gode Johan huss’s liv og død .  » Og nu må du vide , at vi er en hel mængde fredelige folk her i Bøhmen , som er stolte af at kaldes hussiter ; vi holde møder og hemmelige sammenkomster på ensomme steder mellem bjergene ved nattetid , for at kattolikkerne ikke skal gribe os ; thi når de brændte vor gode præst , så vil de vel heller ikke spare os , som kun er hans fattige disciple og venner . « 
Den gamle mands fortælling rørte Troels dybt ; og da han mente , at den ene fortrolighed er den anden værd , så fortalte også han sin mester alt om dr . Gabriel . Billedskæreren glædede sig meget over drengens oprigtighed , men formanede ham til at være forsigtig , for at ærkebiskoppens folk ikke skulle fange ham hos dr . Gabriel . Forøvrigt sagde han , at han godt kendte doktoren , og at kattolikkerne vare så ivrige efter at gribe ham , fordi han var en af de dygtigste hussiter i landet og gik med hemmeligt bud for dem fra landsby til landsby ; hans egentlige navn var Preben Ziska . 

til trods for den gamle mands advarsler gik Troels alligevel et par aftener efter ud for at besøge sin lærde ven og blev hos ham , til morgenen brød frem igen ; den stjerneklare nat tilbragte de med at tale om himlen og himmellegemerne , hvorledes man i de strålende planeter kan læse sin og andre menneskers skæbne . 
En t'ime efter solopgang forlod Troels ham og vadede ned gennem kamnitz . Pludselig hørte han høje råb , som genlød mellem klipperne ; han standsede og hørte efter ; 'præerne vjed flodens bred raslede , en slynge blev kastet ned om hans skuldre , og han tumlede værgeløs om i vandet . 
I næste øjeblik var Troels omringet af 4 eller 5 soldater , som sprang ud i floden til ham og rejste ham op af vandet ; de bandt hans hænder på ryggen med snærende bånd og slæbte af sted med ham først gennem kamnitz og derpå op mellem klipperne , indtil de nåde landevejen . Her holdt flere ryttere med tomme heste imellem sig ; den fangne dreng blev bundet fast til en af disse , men rytterne blev holdende endnu et helt kvarter , som om de ventede på nogen . 
Langt om længe kom et sørgeligt tog til syne mellem træerne ; en skare landsknægte bar den fangne dr . Gabriel imellem sig ; hans hoved var blodigt og forslået , og han lå afmægtig og ligbleg i deres arme . Uden at tale til langerne red stridsmændene bort med dem mellem bjærgene . 
På den bøhmiske slette nogle få mil nord for Prag ligger en gammel" Skov , mest bestående af fyrretræer , tjørn og vældige ege ; dens bund er sumpet 

og til visse tider på året aldeles ufremkommelig ; nogle få vildsomme stier og en opblødt kørevej fører igennem den og mødes i skovens midte ved en gammel Borg . Borgen var lav , skummel , fugtig og usund ; men dens mure vare tykke , dens porte forsvarlige , og det var efter sigende aldeles umuligt at bryde ud af de fangehuller , som Borgens ejermand , vincentius zriny , ærkebiskoppen af Prag , havde ladet indrette i dens kældere . 
Til denne Borg blev Troels og dr . Gabriel førte . 
Xi . 
Om den brave grev Michael på ftirstenspitz . 
Dagen efter fængslingen ankom en ung mand til billedskærerens hus ved formiddagstide . 
Han var iført en meget spraglet dragt ; de lange , snævre benklæder posede kun vældigt ud om hofterne og vare der så lysegrønne som en frisk bøgegren og til overflod prydede med en krans af røde og gule lapper ; så var det ene ben så gult som en kanariefugl , medens det andet var stribet på langs med alle de tre nævnte farver . Hans jakke sluttede tæt til kroppen og var rigt udstyret med broderi , snore og smalle musegrå striber af pelsværk . Foroven strittede en stor , stiv krave bagud om nakken , og midt på den ligesom på et fad sad knøsens kønne gullokkede hoved . 

da denne brogede unge mand havde banket temmelig længe på mester Nikolajs dør , viste omsider den gamle faster sig , som holdt hus for billedskæreren ; hendes øjne vare forgrædte ; hendes kappe sad skævt på det gamle hoved , og hun tittede ængsteligt ud af døren . 
Men , da hun fik øje på den fremmede mand , lob hun til og faldt ham om halsen . Kort efter sad han bænket i den store stue , medens den lille Agnes og hendes faster kappedes om at opvarte ham med brød , kød og øl . Den unge mand var som barn bleven opdraget i Nikolajs hus ; hans navn var Wenzel , og nu var han kommen på et lille besøg for at se sit gamle hjem . 
Den gamle faster fortalte nu med suk og tårer , at Troels var forsvundet , og at de nok troede , at den stakkels dreng var ført til fængslet i Prag ; her hulkede den gamle dame højt , thi det var en bekendt sag , at fra ærkebispens fængsler vendte ingen levende tilbage , hvis han blev anklaget for kætteri . 
Derpå spurgte Wenzel , hvor hans plejefader var henne . Faster svarede , at han var gået bort den foregående dag og endnu ikke vendt tilbage , men han havde sagt , at de skulle ikke være bekymrede for ham , selv om det varede længe , inden de så ham igen ; thi han skulle med de andre hussiter til en hemmelig gudstjeneste på deres gamle , store forsamlingsplads , bjerget tabor . 
Da maden var taget af bordet , satte de sig på en lille bænk udenfor huset ; her var der ingen fare for , at nogen kunne høre , hvad de talte om , thi foran 

men da hun fik øje på den fremmede mand , løb hun til og faldt ham om halsen . 

dem lå den åbne landevej , som de let kunne overse . 
Den spraglede unge mand havde i flere år tjent som page hos den unge grev Michael på borgen fiirstenspitz ved Elben ; nu , da han var bleven stor og velvoksen , var han stegen til at blive en af grevens landsknægte . 
Grev Michael var en meget venlig og forstandig herre , som kun havde to store fejl ; for det første stammede han , undtagen når han sang , og derfor havde han vænnet sig til at messe ligesom en præst , når han havde noget vigtigt at sige ; denne fejl blev han aldrig kureret for ; hans anden fejl derimod , som bestod i , at han var opdragen i den kattolske tro , kom han lykkeligt udover . En dag red nemlig Herren til ftirstenspitz i sine skove og mødte der dr . Gabriel ; de kom i strid med hinanden , og det var religionen , de tvistedes om . Doktoren , som den dag var usædvanlig oprømt , lagde ikke skjul på sin mening , men prædikede så vældigt , klart og muntert for greven , at denne straks forstod ham og takkede ham af ganske hjerte . Derpå red han hjem og messede så kraftigt for sih huskapellan , at denne forskrækket forlod borgen og aldrig turde komme der mere . Siden den tid var den gode grev Michael så ivrig en hussit som nogen adelsmand i det hele Bøhmen . 
Da nu Wenzel var en af hans mest betroede svende , vidste han god besked med alle sin herres planer og kunne godt have fortalt faster , at der var et almindeligt oprør i gære over hele landet af alle hussiter , men han nænnede ikke at fortælle hende det . 

han forstod nemlig , at hans plejefader var dragen til lejrpladsen på tabor , hvor flere tusinde hussiter skulle mødes , rustede til kamp . Derhen skulle også grev Michael drage med sine mænd ; og Wenzel var i virkeligheden kommen for at sige farvel til sit gamle hjem ; måske så han det aldrig mere . 
Den næste morgen drog Wenzel sin vej . Da hans brogede klædning forsvandt mellem træerne , drog den gamle faster et dybt suk og hviskedee ved sig selv :  » Jeg tror , at der er noget galt på færde , og at de gode folk skjule noget for os . « 
Men til den lille Agnes sagde hun ikke et ord om sine bekymringer . — 
fra alle sider strømmede hussitiske mænd til tabor ; det ene telt rejste sig efter det andet ; faner smældede i blæsten , Trompeter skingrede , smede hamrede uafbrudt for at bøde de gamle sværd og økser ; hver dag kom nye skarer , og når de drog op ad bjerget , sang de en gammel salme på en underlig Melodi , som de kunne gå i takt efter . 
Midt på lejrpladsen stod et meget rummeligt telt ; det så så tarveligt ud , at man ikke skulle tro , at teltet blev beboet af hussiternes berømte feltherre , prokopius den store , som havde fået anførselen over dem , da den enøjede Johan Ziska var død . Udenfor teltet vajede et vældigt banner , under hvilket nogle få soldater gik frem og tilbage i dybeste tavshed og holdt vagt , dér stod også en stor tromme , som kun blev brugt til kampsignaler , men aldrig for at kalde til tilbagetog ; den var mærkelig nok betrukken med menneskeskind , thi feltherren Ziska havde før sin død 

befalet , at man skulle garve hans hud og bruge den til trommeskind , for at han også efter sin død kunne kalde hussiterne til kamp . 
Omkring feltherrens telt herskede fuldkommen stilhed , thi de nærmeste telte vare opslåede i en afstand af over tredive favne ; den åbne plads derimellem blev brugt til gudstjeneste , som afholdtes to gange om dagen . 
En eftermiddag ankom grev Michael i fuld rustning , ledsaget af over hundrede spraglede svende , som vare bevæbnede til tænderne . Så snart de kom indenfor skansepælene , sprang de af hestene , og førende dyrene ved tøjlen , vandrede de langsomt ind i lejren , idet de sang den gamle salme . Mængden stimlede sammen om dem og istemmede deres sang . 
Næppe var den højtideligt forstummet , før man kunne se , at grev Michael måtte være højt elsket af de bøhmiske hussiter , thi mængden , som havde fulgt ham gennem lejren , kunne næppe skilles ad igen , men blev stående i tætte skarer , for at se på ham og hans flotte ryttere . 
Selv stod greven midt iblandt dem og så sig om ; hans ansigt lyste af glæde , og hans øjne strålede således af kækhed og trofasthed , at de gode hussiter ikke kunne bevare alvoren længere , men brød ud i et muntert leve for den tapre herre . Det var skade , at hr . Michael stammede ; men da hurraråbene vare forbi , holdt han alligevel en tale , i hvilken han sang , så hurtigt han kunne , og på den måde fik fortalt , at dr . Gabriel var tagen til fange ; han talte begejstret om doktoren , og gråden stod ham i halsen . 

hussiterne hørte tavse til ; men da han sluttede , gav de sig til at råbe , så det gjaldede : 
» Preben Ziska er fanget ; Preben Ziska skal blive befriet ! « 
Xii . 
Hvorledes grev Michael bliver uenig med den store Prokop . 
Den tapre grev Michael gik straks op til feltherren selv . 
Denne sad i sit telt , og ved hans fod lå to store hunde , som legede med de nedhængende ender af et bjørneskind , der var bredt over hans stol . På væggene omkring ham hængte en mængde våben , og på bordet foran ham lå der en opslået bibel , som var meget kostbar , thi den var skreven med en slags blæk , der skinnede ligesom sølv , og på hvert blad var der malet et lille billede med stærke og prangende farver . 
Feltherren rejste sig op , da grev Michael trådte ind , og denne bøjede sig ærbødig for den store Prokop . 
Han bad instændigt , om han måtte låne hundrede ryttere af de bedste og forvovneste karle for med dem at befri dr . Gabriel . Feltherren svarede rent ud nej ; thi han sagde , at han umuligt kunne undvære en eneste af de mænd , som havde forsamlet sig på taber for at kæmpe for frihedens sag ; dersom de nu allerede begyndte at spredes ad , ville de aldrig blive samlede , 

og kejserens hær kunne da sagtens lægge opstanden øde . — grev Michael sukkede . 
Han forklarede feltherren , at alle hussiterne på tabor elskede den gode doktor som deres fader ; dersom han blev befriet og igen kunne være iblandt dem , så ville hans prædikener gøre mere gavn end tusinde lanser . Dette og mere til sagde den tapre Greve stammende og syngende ; men Prokop var ubønhørlig . 
Da vovede greven på egen hånd at trodse ham og forlod samme aften lejren igen med en lille skare håndfaste folk . 
Da dette blev meldt i feltherreteltet , blev Prokop meget harmfuld . Ved daggry kaldte han hussiterne sammen , satte sig på sin hest og talte såldes til dem . 
» Soldater , venner og trosbrødre ! 
Det er ved eders valg , at jeg er bleven eders hærfører , og jeg har ikke gjort mig selv dertil . Men jeg vil sige eder , at når jeg er eders fører , så er i min hær . Thi vi er ikke en sammenløben bande eller en skare oprørske bønder uden mandstugt og orden , som kan samles i dag og skilles ad i morgen . Men vi er tro og ærlige hussiter , en alvorlig og enig hær , som det fattige Bøhmen har rejst af sine sidste kræfter . Sig mig er det ikke således ? « 
Hans ord modtages med lydeligt bifald . 
» Derfor sværger jeg eder , at dersom i ikke love mig i dag den yderste lydighed i liv og død , så lader jeg min hest sætte sin hov igennem denne Ziskas tromme for at knuse den , og så rider jeg herfra for aldrig at se Bøhmen eller eder mere . « 
Mændene brød ud i et stort råb :  » Den store 

Prokop skal være vor fører ! Vi sværge dig lydighed i liv og død til alle ting ! « 
Medens råbet lød , sad feltherren ubevægelig på sin hest , og intet smil gled hen over hans ansigt til trods for den jubel , hvormed de tapre hussiter lede hans navn runge mellem teltene . 
Da der blev stille , talte han med høj røst videre således : 
» Derfor dømmer jeg nu , at grev Michael , Herren til fiirstenspitz , og de mænd , som mod min befaling have fulgt ham , skulle være forviste fra denne lejr og regnes for æreløse blandt gode hussiter , så længe denne hellige krig står på . « 
Da tav de alle , slagne med skræk ; men da de skiltes , faldt der onde ord mellem mand og mand . 
Xiii 
hvorledes ærkebiskoppen af Prag samtaler med dr . Gabriel . 
Troels og dr . Gabriel sad imidlertid hver i sit fangehul i de fugtige kældere under ærkebispens skovslot . 
Den første nat havde fangerne tilbragt sammen i et uselt rum , hvor vandet stod en halv alen over gulvet , så at de måtte anbringe sig på den brede fremspringende murkant under lyshullet . Men allerede 

fangen vidste , at den mand , der stod overfor ham , havde hans liv ganske i sin hånd . 

næste morgen , blev dr . Gabriel , så syg han var , belæsset med tunge lænker og skilt fra sin unge ven . Hans nye opholdssted var lysere og rummeligere , og det undrede ham , at der var to døre til hans celle . Gennem vinduet , som sad højt oppe i væggen , kunne han høre lyden af blæsten , som susede mellem de store træer i den gamle skov . I to dage så han ikke et menneske undtagen fangevogteren , som besøgte ham med brød og vand , men den næste nat , da fangen lå i en urolig søvn , vågnede han ved , at den anden dør åbnede sig , og to mænd trådte ind , af hvilke den ene bar en fakkel . 
Den fornemste af de to mænd lod den anden anbringe fakkelen i en ring på væggen og gav ham derpå et vink om at gå . 
Da de vare alene , slog han sin kappe til side , og fangen så på hans prægtige klædning , at den natlige gæst var ærkebiskoppen af Prag . Dr . Gabriel tav og ventede på at høre , hvilket ærinde den anden havde ; ærkebiskoppen begyndte i en højtidelig og værdig tone således : 
» Min søn , du véd , at vor hellige kirke elsker sine børn med et tålmodigt sind , endogså dem , der i deres genstridighed holde fast ved den skændige og bagtaleriske lære , som Johan Huss har udbredt i dette land ; derfor have vi taget dit legeme i forvaring , for at din stakkels sjæl kan ledes til omvendelse og vorde frelst . « 
Skønt fangen vidste , at den mand , der stod overfor ham , havde hans liv ganske i sin hånd og , hvad 

øjeblik det skulle være , kunne dømme ham til den kvalfuldeste død , vovede han dog at svare således 
» Hvilken omsorg den kattolske kirke har haft for mig , det ved jeg intet om ; thi da jeg endnu var en ung mand og trofast gik til messe og holdt fest for alle de helgene , eders præster lære os om , da havde i sandelig ingen omhu for mig ; thi i forkyndte mig aldrig det klare og rene evangelium , hvoraf min sjæl skulle leve . Og siden jeg er bleven hussit , ved jeg , at i have hadet mig og ville glæde eder ved at se mig dø på bålet . « 
Ærkebiskoppen smilede ved denne tale . 
» Min ven «  , sagde han ,  » du befinder dig i en stor vildfarelse ; thi du tror vist , at vor hellige kirke har ladet dig bringe i fængsel fornemmelig af den grund , at du hører til hussiternes parti . « 
» Ja , herre , hvad ellers ? « 
» Min søn , «  svarede ærkebiskoppen ,  » fordi vor kirke ved besked med dit hele liv og i sin visdom forstår , at alle dine synder udspringe af én kilde af én stor synd ," som du har begået ; når vi nu have helbredt dig for den , da vil du også af dig selv omvende dig fra dit kætteri . « 
Faklen osede og dryppede og udbredte en højst usikker belysning , så at fangen kun dårlig kunne se udtrykket i sin fjendes ansigt . 
» Og hvilken er da denne store synd ? «  spurgte han , idet han bestræbte sig for at se på den anden , hvad han egentlig mente . 
» Gør dig ikke mere uvidende , end du er i forvejen , «  sagde ærkebispen langsomt ,  » thi du ved jo 

ret godt , at du for længe siden har givet dig i djævelens vold med hud og hår , for at han skulle lære dig alle slags sorte kunster . « 
Dermed tav han ; et øjeblik var der ganske stille man hørte kun faklen , som spruttede , og vinden , som susede udenfor . 
Da fangen ikke gjorde mine til at svare , tog den anden igen ordet . 
» Nu vil jeg forlade dig og meget formane dig til at tænke over dit tidligere liv ; så vil du måske forstå , hvorfor jeg har vist dig den nåde at besøge dig i dit ynkelige fængsel . « 
Dermed gik han og tog faklen med sig ; skønt det var hans bitre fjende , der gik , blev dr . Gabriel , dog så betagen af mørket og ensomheden , at han med høje råb søgte at kalde ham tilbage , for at have selskab i sin nød . — 
de følgende dage vare triste og ensomme ; fangen så ingen andre end den tavse fangevogter og fik intet-  : somhelst at vide om , hvad der foregik i Bøhmen . 
Endelig en dag kom ærkebiskoppen igen og talte (  med ham om , hvilken forfærdelig synd han havde gjort ved at gå i lære hos djævelen . 
» Hvad tror i da , at han har lært mig , «  spurgte doktoren . 
» Man siger , at han lærer sine venner at lave guld , og at også du kender denne hemmelighed , «  svarede  den anden . 
Da lo fangen højt og hånligt :  » Er ærkebiskoppen af Prag virkelig så uvidende , at han tror , at noget । menneske kan lave guld ? « 

over denne dristighed blev den gejstlige herre yderst opbragt ; han truede fangen med alle optænkelige lidelser , hvis han ikke ville sige ham , hvori den hemmelige kunst bestod , og forlod derpå cellen . 
Og nu gik der atter nogle dage , i hvilke doktoren var ganske ene ; men han tænkte sig , at han næste gang ville blive slæbt i pinligt forhør . 
Efter den sidste samtale med ærkebispen , var dog hans mod vendt tilbage , thi han forstod , at det kun var hans plageånds hensigt , at få lært guldmageriets berømte kunst . 
Xiv . 
Den fangne doktors aftensang . 
Om Troels havde imidlertid ingen bekymret sig . Drengen var bleven flyttet til et andet fangehul , og der spekulerede han på at bryde ud . 
Rummet i hans celle var ikke stort ; han undersøgte det derfor med lethed på alle kanter , bankede på væggene , men disse gav ingen hul lyd , og deraf sluttede han , at de desværre vare solide nok . 
Temmelig højt oppe på den væg , som vendte ud mod skoven , var der en vinduesfordybning så smal og lang , at han ikke fra gulvet kunne se‘ det gitter , hvormed han tænkte , at åbningen måtte slutte . Efter nogle forgæves hop lykkedes det Troels at gribe med hænderne om åbningens rand og derefter med megen møje at stemme knæerne således ind mod den ujævne mur , at han kunne krybe ind i fordybningen ; der var 

der lige plads til , at han kunne skubbe sig frem på knæerne ; men sidde op kunne han ikke . 
Således nåde han jernstængerne , der sad fire i åbningen , som kryssede hinanden ; han tog om dem med begge hænder , men kunne ikke med al sin magt ryste dem en smule . Den stakkels dreng havde ellers hidtil holdt modet oppe , men nu brast han i bitter gråd ; skoven lå så grøn og stor , og jærngitteret var så solidt . 
Medens han lå der , mærkede han aldeles tilfældigt , at en mursten under ham rokkede ganske lidet , når han rørte sig . Han skubbede sig tilbage , greb om stenen med sine hænder og tog den med lethed bort . Mere for at tage sig noget for , end fordi han håbede noget , gav han sig til at rokke ved nogle af de andre sten og fik dem heldigt løse . De løse sten kastede han ind i cellen , for at bruge dem som trappe , når han igen ville op i vinduet ; derpå sprang han ned på gulvet og spredte foreløbig stenene , for at fangevogteren intet skulle mærke . De fyldte temmelig meget på murstensgulvet , og han fik derfor travlt med at bære nogle af dem op igen og lade dem plumpe ud af vinduet ; de faldt i voldgraven med et plask . 
Natten derefter kunne Troels ikke sove , han måtte op i lysåbningen , thi han havde et svagt håb om , at der ad denne vej kunne blive udsigt til frelse . 
Det viste sig , medens han lå der , at det næste lag sten var lige så løst som det første ; det lod til , at den tykke mur på dette sted havde været gennembrudt og kun var slet sammenføjet igen ; han fik ofte hænderne fulde af sand og smulrende kalk . 

han tog om jernstængerne med begge hænder , men kunne ikke med al sin magt ryste dem en smule . 

pludselig , da han just havde løsnet en ny sten , syntes han , at han hørte støj , som om nogen gik i cellen bag ved ham , og en dør åbnedes . 
Han blev stiv af skræk , thi han troede , at det var fangevogteren . 
Da så han til sin store overraskelse et lysskær , som tog til i styrke , trænge op gennem sprækken i muren lige under hans øjne ; da det var stærkest , var det ham så nært , at han kunne føle varmen af en brændende fakkel og lugte dens os ; han holdt sig så stille som en død . 
Skinnet svandt , og lyden af fodtrin blev svagere og svagere , indtil Troels tydelig hørte nøgler rasle i en stor dør ; alt blev stille . 
Nu begreb drengen , at der i den tykke mur måtte være en hemmelig gang , men hvorhen den førte , og hvorfra den kom , søgte han forgæves at tænke sig . 
Imidlertid besluttede han at bryde videre gennem muren for selv at komme ned i gangen ; han arbejdede ufortrødent videre , så han svedte derved , og blev så oplivet ved sit arbejde , at han havde den største lyst til at synge . 
Han lå just med en tung sten i hænderne , da han igen hørte larm ; for ikke at blive opdaget måtte han blive liggende ganske stille , holde stenen i den samme stilling og give nøje agt på , at ikke den ringeste lyd skulle forråde ham . Skridtene kom tilbage under ham , og åbningen var nu så stor , at han tydeligt så en mand med en fakkel . 
Manden med faklen forsvandt igen , og da Troels i nogen tid intet hørte , tog han igen fat på arbejdet 

og fik i kort tid hullet udvidet så meget , at han kunne lade sig glide ned i gangen underneden . Her følte han sig frem ; thi der kom kun sparsomt lys fra sommernattens tusmørke gennem de smalle og høje lyshuller i muren . 
Pludselig standsede han . 
Gangen endte ved en egedør . 
Han turde ikke røre ved døren , thi han vidste ikke , hvor den førte hen . Da hørte han bag døren en svag stemme synge : 
min ven , mit værn , min værge , min herre i det blå ! 
Du troner mellem bjerge , hvor ingen nød kan nå . 
Du troner i det høje blandt mange engles kor , har dog et vågent øje med alt på denne jord ! 
Du troner mellem sange 
i himlen lys og klar , blev dog en stakkels fange , da du på jorden var . 
Du kender vel de lænker , du kender vel de bånd , ved , hvad en fange tænker med jærnet om sin hånd ! 
Jeg flytter mine hænder , det rasler over strå ; 
og hver gang jeg mig vender , tynge de lænker på . 

befrier , ven og værge , min herre i det blå ! 
Lad over alle bjerge dig mine bønner nå ! 
Se til mig i din vælde , og fri mig , om du vil ; besøg mig i min celle , og hvisk mig freden til . 
Og skal kun døden ende min pine og min nød , tag mig da mildt i hænde , du , som for mig er død ! 
Da sangen forstummede , lå Troels på knæ ved egedøren , hulkede højt og råbte :  » Kæreste , bedste hr . Gabriel , er det jer ? O , ærværdigste mester ! Er det virkelig jer ? « 
Troels græd så højt , at det gav genlyd i den murede løngang ; men han vidste ikke selv , om det var af glæde eller af medlidenhed med den ulykkelige fange ; pludselig gik det op for ham , at hvad han end tænkte , så måtte han for alt i verden være ganske stille . 
Det samme tænkte dr . Gabriel , thi så snart drengen tav , hviskedee han ud til ham : 
» Vær stille , barn , ellers går det os begge galt ! « 
Begge lyttede længe i åndeløs tavshed , men hørte intet . Fangen flyttede sig så nær hen til døren , som han kunne for sine lænker . Og nu begyndte de at tale sagte sammen og at lægge mangfoldige planer , indtil den lyse dag strålede gennem mursprækkerne . 

da lagde Troels sin hånd på egedørens lås og hviskedee farvel til sin fangne ven . På den anden side af døren lå dr . Gabriel på knæ på sit strå-leje og løftede sine lænkede hænder som til velsignelse . 
Et øjeblik efter var drengen vendt tilbage til sin celle og fik nu travlt med at gøre alt i orden igen , for at slutteren intet skulle mærke til hans natlige udflugt . 
Xv . 
Hvorledes dr . Gabriel atter taler med ærkebispen . 
Ærkebiskoppen af Prag havde fået underretning om , at hussiterne samlede sig for at gøre oprør , og at det derfor var den yderste nødvendighed , at hans højærværdighed vendte tilbage til sit slot i Prag . 
.dette bud kom ham meget ubelejligt ; thi han mente , at , når han kun fik tid nok , skulle han sagtens få sin fange lokket eller truet til at røbe ham' hemmeligheden med den store kunst at lave guld . Derfor begav han sig endnu samme dag hen til dr . Gabriels celle , men denne gang ikke ad den hemmelige vej , thi han kom ikke alene . 
Den strenge herre havde med sig to stumme franske tjenere , som han på en rejse havde købt af en tyrkisk slavehandler , der havde ejet dem fra små og skåret deres tunger af . 
Slaverne bar en tildækket kurv og satte den indenfor døren ; af kurven tog de op . et langt stativ afjern , som de rykkede ud og stillede op , ligesom man gør ved en jernseng . 

» Nu , Ziska , er timen kommen ; jeg vil ikke oftere forhandle med en kætter som dig ; nu må du tage en bestemmelse , om du vil bekende for mig , hvorledes du laver guld . Hør derfor valget ! Enten siger du mig straks hemmeligheden , eller jeg lader mine svende binde dig til denne jernbænk og sætte en brændende lampe under hvert af dine øjne ; jeg sværger dig til , at du skal se ild for sidste gang , men det skal ikke være sidste gang , at du får ildens pine at føle ! « 
Dr . Gabriel blev så bleg som et lig , og der var dødsstille i cellen i et par minutter . Da for der pludselig en brændende rødme op i fangens kinder . 
De to slaver gav sig til at bringe deres apparat i orden med megen ro , som om det hele var den ligegyldigste sag af verden ; den enes ansigt var ganske sløvt , den anden grinede dumt og gloede på dr . Gabriel . 
Fangen begyndte at tale . 
Den mægtige ærkebisp måtte prise sig lykkelig , dersom han ellers brød sig om andet end guld , at han endelig fik en ægte hussitisk prædiken at høre ; thi dr . Gabriel talte ham frimodigt til og bebrejdede ham i flammende ord , at han så grusomt plagede og forfulgte hussiterne i sit stift . Fangen talte længe ; da han havde sagt , hvad han havde på hjerte , tav han stille et øjeblik , gav sig til at smile og udbrød da i en anden tone : 
» Men hør nu , herre ærkebisp ! nu var det jo os to , som skulle slå en lille handel ; i har nu krammet jeres varer ud , og jeg skal indrømme , at det er varer af første slags : jern , ild og stumme slaver , som intet 

kan fortælle til nogen om , hvilke herlige ting i kan udrette med en værgeløs fange . Men jeg har også mine varer , og de er langt værdifuldere end de , som eders nåde har at byde på . Derfor må i gøre et højere bud , hvis i virkelig vil se den gyldne løve springe under eders hånd ! I må huske på , at af os to er ikke i den mægtigste ; hvis det er sandt , at jeg er en adept , så har jo også jeg stumme slaver , som lyde mig : den hvide merkurius , det flygtige kvægsølv , det hårde jern , den gådefulde quinta essentia , det lune lille Kammer , hvor elementerne hvile i nattens stilhed , og hvor den kongelige løve fødes . Disse er mine tjenere , herre ærkebisp ! « 
» Du holder mig hen med snak , Ziska ! men du skal ikke bedrage mig ; jeg vil sige dig , at du skal svare mig , og det straks . Jeg må inden aften være på vejen til Prag ; vil du blive tilbage i mine bødlers hænder ? « 
Dr . Gabriel indså , at øjeblikket var gunstigt netop til at vinde tid . Han svarede derfor ganske sindigt : 
« det var skade , eders nåde ; thi der skal gøres mange forberedelser ; eftersom i trænger så meget på og er så ivrig efter at lære den hellige videnskab , så må jeg jo helst forbarme mig over eder og indvie eder i deres højere grader . » 
Ærkebispen trådte nær hen til ham , så ham i øjnene og sagde med truende stemme : 
» Ziska , jeg vil se guld , og hvis du narrer mig — «  . 
Dr . Gabriel afbrød ham : 

» Bliver nogen her bedraget , så er det ikke mig , der bedrager ham ! « 
Den gejstlige herre var meget rådvild ; han tog sig til hovedet og rokkede frem og tilbage . Endelig syntes han at tage sin beslutning ; han sagde nogle franske ord til tjenerne , og disse vågnede af deres døs ; de tog Hamre og tænger frem og slog lænkerne af fangen ; derpå bar de pinebænken ud og kom straks efter tilbage med en kurv , fuld af kul , og et stort fyrfad , hentede derpå flasker , fyldte med kvægsølv , metalspån og forskellige syrer , store glaskolber og æsker med pulver . 
Medens de stumme slaver gik ud og ind , rettede dr . Gabriel sig , strakte benene og havde nær råbt højt af glæde , thi han havde nu stort håb om , at det kunne lykkes Troels og ham at slippe ud af skovslottet . For at skjule sin glæde gav han sig til at tage mod de sager , som slaverne bragte , løftede på flaskerne og læste på de latinske navne uden på pulveræskerne . 
Ærkebiskoppen frydede sig ved at se derpå . 
Da slaverne havde bragt alt , som skulle bruges , blev fangen atter alene ; thi ærkebiskoppen lod ham vide , at han ville komme om aftenen igen , og bød ham have alt i orden . 
Fangen rørte ved hans  .ærme , idet han gik , og spurgte : 
» Er månen i ny ? « 
» Nej , månen er først i ny om otte dage , men Jupiter er i løvens hus sammen med solen , og Saturn er kold . Kan jeg så komme ? « 

for at skjule sin glæde gav han sig til at tage mod de sager , som slaverne bragte . 

dr . Gabriel nikkede . 
Cellen lignede , da ærkebispen var gået , en oplagskælder i et apottek , men fangen tænkte kun på , om nu hans fornemme gæst ville komme ad hoveddøren eller ad løngangen . 
Xvi . 
Grevens folk lægge planer . 
Nogle timer senere på den samme dag kom et ilbud fra Prag sprængende gennem skoven med brev til ærkebiskoppen . 
Omtrent midt i skoven ramtes han af en pil under øret og styrtede død til jorden . Hesten slæbte ham nogle skridt , rev sig derpå løs og galopperede tilbage til Prag . 
Skoven var , som forhen sagt , meget vildsom og sumpet . Ikke langt fra det sted , hvor den døde svend lå , var der et stort og udstrakt Morads , overgroet med siv og rør , mellem hvilke lave egetræer og ranglede ellebuske filtrede sig sammen til et ufremkommeligt krat . Hist og her i sumpen hævede sig små øer over mudderet , vel skjulte af den tætte skovvækst . 
På disse havde grev Michaels folk gemt sig , nogle få stykker på hver 0 , medens andre lå og spejdede ved skovstierne ; alle havde de kun én tanke : at befri dr . Gabriel , de forstod at det største , i al fald det første , arbejde her skulle gøres med list , og at de kun i sidste øjeblik måtte bruge vold . 

greven sad på en elletrunte , omgiven af de snildeste folk i sin skare , selv var han ikke dygtig til at hitte på råd , men han lovede dem , at han skulle slå til som den bedste , når det kom an på det . 
Wenzel sad hos de andre ; han var optagen af at vise dem den kunstige indretning på en luntebøsse , som han havde fået af greven . I hine tider var et skydevåben en stor sjældenhed , de var endnu så vanskelige at håndtere , at den ene mand måtte holde våbenet , medens den anden stod bagved ham og satte lunten til . 
Medens de talte om dette , kom et par af deres kammerater springende over gravene og fortalte om buddet fra Prag , som de havde skudt . De medbragte hans klæder og brevet , som han havde haft i lommen . Wenzels ven , den boglærde Thomas , var den eneste i selskabet , som kunne læse ; gennem ham fik de andre at vide , at brevet kun indeholdt fornyede opfordringer til ærkebiskoppen om at komme til Prag . 
Dermed var ikke meget vundet ; men ved synet af klæderne fik én af dem , hvem de plejede at kalde  » lille Jørg «  , en udmærket , men dristig idé . 
Lille Jørgs plan gik ud på , at en mand skulle trænge ind i borgen som spejder , iført den døde rytters klæder ; hvis han med snildhed kunne skaffe dem at vide , hvor dr . Gabriel sad fangen , og ad hvilken vej man lettest kunne nå hans celle , og for resten give dem alle ønskelige oplysninger , så ville meget være vundet . Greven bifaldt denne tanke ; mange modige karle meldte sig . 
Enstemmig valgtes den boglærde Thomas . 

Xvii 
den lærde mester og hans nye elev . 
Da klokken i bagkapellet ringede otte , og den nedgående sols røde stråler faldt ind gennem mursprækkerne i løngangen , sneg Troels sig tilbage fra doktorens dør , smuttede op i sin celle og kom netop af vejen i rette øjeblik , thi i det samme kom ærkebiskoppen fra den modsatte side . 
Ligeså glad og forhåbningsfuld , som Troels var bleven fra det øjeblik , da hans lærer og ven gennem den lukkede dør havde hvisket til ham , at nu skulle han passe på og holde sig rede , når den gejstlige herre kom igennem løngangen , — ligeså mismodig og bekymret var fangen selv , han tænkte , at selv om han også undveg , ville det måske koste menneskeliv ; i hvert fald kunne det jo kun lykkes ved bedrageri , og det bares ham for , at det dog vist var den almægtiges villie , at han med sin død skulle vidne for sandheden af sin tro . 
En ild var tændt i kulbækkenet , og foran  , den sad dr . Gabriel med det bøjede hoved støttet på hænderne ; ofte havde den snævre celle hørt ham sukke og klage ; men denne gang var der en mild og barnlig gråd i øjet . Han havde givet sin skæbne ganske i sin herres hænder og var forberedt på alt . Så trådte ærkebispen ind . 
Fangen gik ham i møde og hilsede ham ; derpå tegnede han med kul på gulvet en femkantet stjerne , så stor at den indtog omtrent halvdelen af cellens 

gulv , og således anbragt , at det rygende fyrfad netop stod i den spids , der vendte mod nord . 
» Jeg behøver ikke at sige eder , nådige herre , at dette hemmelige tegn byder eder og mig den dybeste tavshed , når vi er indenfor dets grænser . « 
Ærkebispen nikkede og fangen vedblev : 
» Nu må jeg spørge eder om , hvor vidt i er nået i alkemien ; forstår i at tage skriget fra den lyse merkurius  ? « 
» Jeg forstår det * ) . men det lykkes mig kun sjældent ! « 
» Men kender i også albertus’s store lov , som han kun lærte en eneste af sine lærlinge , da han havde opdaget den efter tresindstyve Års granskning ? « 
» Jeg ved , at den store Albertus var en vis og kyndig mester ; men dog har jeg aldrig i hans skrifter fundet , hvad jeg søgte . « 
Fangen gik frem og tilbage og syslede med smeltedigelen ; når han trådte indenfor figuren , tav han stille , men når han stod udenfor den , havde han så meget at lære den forbavsede ærkebiskop , at denne lidt efter lidt befandt sig som i en tryllekreds af dybsindighed og lærdom , hvori den fangne mester holdt ham fangen . 
Endelig gav han ved en håndbevægelse den 
* ) at tage  » Skriget fra merkurius «  , vil sige at forvandle det til sølv . Picmet , merkurius , giver en lyd fra sig , når det knækkes , det gør sølv ikke : men når picmet behandles på en vis måde , mister det skriget , derfor troede alke-misterne , at det var blevet til sølv . 

gejstlige herre tegn til at træde ind i stjernen , hvor han satte sig på en lille træstol . 
» Nådige herre ! Såre langt , kan jeg forstå , må i være fra mesterskabets hemmelighed ; men om end i var den mest uvidende pog , så kunne i dog i denne time blive den viseste af de vise ; thi foran eder står arvtageren efter de henfarne mestere . Glem al anden visdom ! Hør og forstå , at det bør dig at vide dette : du skal tage legemet fra legemet og give det ulegemlige legemet tilbage ! « * ) 
medens dr . Gabriel sagde dette , stod han bag digelen ; ilden belyste ham , og de bævende dampe gav hans ansigt et sælsomt udtryk . 
Længe var der stille i cellen , man hørte kun den snurrende og boblende lyd fra væsken , som kogte i digelen . 
Doktoren hældte et pulver deri og lagde et låg derover ; derpå satte han sig atter ned , og der blev igen stille . 
Da for ærkebispen pludselig op . 
» Der er nogen i løngangen , Ziska ! bedrager du mig ? « 
Fangen stod ubevægelig ; hans øjne stirrede med så truende og mægtig en glans , at den nådige herre med forfærdelse betragtede ham . 
» Zriny ! Du har talt og brudt stjernens lov 1 kom og se , hvad du i din dårskab har lagt øde ! « 
Han tog låget af digelen ; ærkebispen kiggede 
* )  » Smelt metallerne , til de blive til damp . og lad dem atter fortættes . «  sætningen er selvfølgelig værdiløs . 

derned og så gennem de hvide dampe , at det glimrede på digelens bund som af det røde guld . 
Han ilede et skridt nærmere . 
» Se ! «  råbte dr . Gabriel . 
Da bøjede han sig helt ned over det kogende metal ; han greb for sig , så at han stødte fyrfadet og digelen om , faldt i det samme bevidstløst bagover , bedøvet af de giftige dampe . 
Så tog fangen hans nøgler og lukkede Troels ind ad løndøren . 
Det smeltede metal og det omstyrtede fyrfad fyldte rummet med så kvælende en stank , at de to venner i største hast måtte slæbe den bevidstløse ærkebisp med sig ud i gangen og skyndsomst måtte låse den store egedør efter sig ; der holdt de råd et øjeblik . 
Troels var bange for , at bispen skulle vågne , men doktoren mente , at bedøvelsen ville vare en god time . 
Med et tørklæde knevlede de ham , og derpå bandt de hans hænder og fødder og lod ham ligge . 
Med nøgleknippet i fiånden førte Troels sin ven gennem gangen , indtil de kom til en anden dør , den åbnede de og stod nu i ærkebispens værelser . 

Xviii 
den boglærde Thomas . 
Omtrent på samme tid hejsede borgens vægter vindebroen ned for at indlade en landsknægt , som havde råbt ham an fra den anden side af graven ; denne landsknægt var den boglærde Thomas . 
Han var kun bevæbnet med en kort dolk , og ved hans side hang i en læderrem en håndøkse med kort skaft ; i en snor om hans Hals hang en lille fløjte . 
Borgen var bygget således i vandet , at dens stejle mure steg lige op af graven uden at frembyde nogen åbning , trappe eller døre ; de få vinduer , der vendte ud mod skoven , vare alle små og tilgitrede , så at hele slottet udefra lignede en kæmpemæssig murstensklods . 
Kun på et sted var muren afbrudt , hvor vindebroen og dens hejseværk stod ; der var også på hver side af broen en liden trappe af sten , som førte lige ned til vandet i graven . , 
ved kørevejen lige overfor broen havde hussiterne nu gemt sig , bevæbnede til tænderne , ivrige efter at slå fra sig . 
Det begyndte at skumre , thi klokken var henimod ti , da vindebroen gik op bag Thomas . 
» God aften , gode ven ! Hvorhen så hastig ? «  sagde vægteren . 
» Bud til ærkebispen , «  svarede Thomas kort og mut . 
» Små slag , små slag , vi lade os ikke jage med her , op med løsenet ! « 

» Er han gal med hans løsen ? Vover han at standse en bispelig Karl i et bispeligt ærinde ? « 
» Kæphøj 1 kæphøj ! Tror han , at vi er bønder her ? Skal vi stå på pinde og hoppe for enhver smule Junker fra Prag ? « 
» Thomas lo , så det skogrede . 
» Bare du vidste , hvem det er , som du bruger sådan en mund til , har i ikke andet at bestille her i borgen end at gø og snærre ad skikkelige folk ? « 
Vægteren vrængede mund og efterabede landsknægtens latter . 
Nogle folk fra slotsgården vare komne til og morede sig kosteligt over deres trætte . Vægterens bemærkninger vare så spøgefulde , at de den ene gang efter den anden lønnedes med en skraldende latter , og Thomas tvivlede ikke et øjeblik på , at det hele var hans spøg . 
Men vægteren havde en lumsk mistanke om , at der stak noget under , og midt under skænderiet gik han hen og satte ubemærket sikkerhedskrogen på vindebroen . 
» Der er jo blod på dine klæder , «  sagde pludselig en af soldaterne . 
Thomas lod sig ikke forknytte ;  » hvis ikke denne gnavpotte af en vægter havde spildt tiden med så megen unyttig snak , så kunne jeg have fortalt jer en lang historie , men det har jeg ikke tid til ; jeg må gøre historien kort : hussiterne have besat skoven herudenfor ; jeg har måttet slå mig igennem dem ! « 
Nu blev der røre i borggården ; nogle råbte :  » Før ham til ærkebispen ! «  andre løb efter våben . 

i det samme kom slottets fangevogter løbende , bleg og åndeløs , ned i slotsgården til dem og råbte , dirrende af rædsel : 
» Troldmanden er faren til helvede lige i dette øjeblik . « 
» Hvad siger du dog ? «  råbte de andre . 
» Han er faren til helvede , siger jeg , og han har taget ærkebispen med  ! « 
Landsknægtene stimlede sammen , og fangevogteren fortalte , at dr . Gabriels celle var ganske fyldt med ildgnister og røg , som gav en fæl og giftig stank fra sig , ret som om djævelen selv havde gået sig en tur gennem cellen , for personlig at afhente to sølle sjæle ; den arme mand rystede , græd og hulkede , da han videre fortalte , at han havde set ærkebispens kappe ligge sveden og halvforbrændt på gulvet . 
Hele gårdens besætning var slagen af rædsel . 
Kun to var der , som ikke ret ville tro historien ; den ene var borgvægteren , som havde en anelse om , at her var hussiterne på spil ; derfor holdt han sit blik nøje fæstet på Thomas ; den anden var Thomas , som var sikker på , at den snilde fange på en eller anden måde var brudt ud af cellen . Det var ham derfor om at gøre at komme op til fangehullet ; og da nogle af landsknægtene løb derop , ville han løbe med ; men da fik han at føle , at vægteren havde ham mistænkt for alvor . 
Vægteren spændte ben for Thomas ; denne faldt , så lang han var , og hans fjende satte sig overskrævs på hans ryg , idet han råbte af fuld Hals :  » Løsenet , løsenet ! « 

landsknægtene , som vare i færd med at løbe ind i borgen , standsede kun et øjeblik , for at se efter vægterens utidige løjer . 
Snart var gården tom ; kun de to stumme slaver sad og døsede på en trappe . 
Pludselig gjorde Thomas et hurtigt kast og greb efter sin dolk ; de brødes nogle minutter , og til sidst for dolken lige til skaftet i vægterens venstre skulder . 
Thomas lod den døde ligge og skyndte sig op i slottet . 
I de lange gange løb stridsmænd frem og tilbage ; forvirringen var stor , og slotsherren var intetsteds at finde . 
Xix . 
En fornuftig mand med et træben . 
I ærkebispens værelse havde imidlertid de to undvegne fanger fundet sig to munkekapper og en bredskygget hat . Ved hjælp af dem lykkedes det dem at vandre uhindret om i slottet og nå ind i kapellet ; her lagde de sig på knæ og ved siden af hinanden holdt de en hviskende rådslagning . 
Medens de lå der , mærkede de , at der blev uro i slottet ; nogle munke kom derind uden at lægge mærke til dem og gav sig til at bede højt for ærkebiskoppens sjæl . Da forstod de , hvilke forestillinger man havde gjort sig , og listede ud af kapellet igen for ikke at komme i snak med munkene . 

udenfor på gangen løb de [lige i armene på Thomas , som højrøstet sagde :  » Hej , munk , kan du sige mig , hvor hans nådes værelser er , i en fart ? « 
Dr . Gabriel , der kendte Thomas lige så godt som hans egen moder , svarede ikke , men slog hætten på sin kappe tilbage og drejede sig om mod lyset . 
Thomas genkendte ham på et øjeblik , men han sagde intet ; han gav dem kun ved tegn at forstå , at de skulle følge ham . 
Derpå gik han foran gennem den mørke gang ; ingen af dem kendte vej , og de kunne ingen udgang finde ; så måtte de vende om i mørket . Idet landsknægten gik forbi dem , standsede han foran doktoren , lagde sine arme om hans Hals , kyssede ham og hviskedee  :  » Vær kun trøstig , kære herre ! « 
Så gik de i samme orden videre . — 
skovslottets besætning bestod alt i alt af tresindstyve mand foruden tjenerskab , sluttere , kokke og munke ; men af disse tresindstyve var kun ti eller femten under våben til stede i slotsgården til stadighed . Resten-sad i dette øjeblik i borgestuen , da de fik at vide , hvad der var sket . 
Midt i al den forvirring , der opstod ved de mangfoldige råb og de uklare rygter om zrinys forsvinden og om hussiternes komme , blev én mand siddende ganske rolig og fornuftig ; de andre skrålte , han tav stille ; de styrtede ud af salen , han blev ene tilbage og tømte sit krus ; derpå tømte han sin nabos for ikke at lade noget gå fra sig og fik lidt efter lidt sat alle de slatter til livs , som han kunne nå uden at rejse sig . 

han havde nemlig svært ved at stå op , thi hans ene ben var af træ ; selv var han en gammel fornuftig soldat , som til daglig brug kunne fortælle de lystigste historier , men i kamp og på vagt var han ikke god at spøge med ; kammeraterne kaldte ham fætter enben , og det tog han dem ikke ilde op . 
» Morten , Morten , «  råbte fætter enben , og ind kom en lille dreng med rødt hår . 
» Gå til døren , Morten ; «  Morten gik til døren . 
» Se ud i gården , Morten ; «  Morten så ud i gården . 
» Sig mig , hvad du ser , Morten ; «  Morten sagde , at han så en fremmed soldat slå vægteren ihjel . 
» Det kalder jeg forræderi , og det er slemt ! «  sagde fætter enben ;  » men er der nbgen af vore i gården ? « 
Drengen svarede , at der ingen var . 
» Det kalder jeg dumhed , og det er meget værre ; mærk dig det , lille Morten , at det værste af alt er tykhovedethed ! Du kan se på mig , at en mand gerne kan undvære sit ene ben ; men hvad tror du , at jeg ville være værd , hvis schweizerne havde ladet mig beholde benet og taget hovedet i stedet ? Skænk mig et krus øl til ! « 
Da han havde drukket , vedblev han : 
» Nu løbe alle disse landsknægte og støje hele huset rundt , bare fordi en smule djævel er løs ; som . om det kom dem ved , om han tager sig en ærkebispeller to . Tak , lille Morten ! Gid st . Søren og alle helgene knage i de bæsters ribben , så skammeligt , som de glemme deres pligt ! « 

derpå humpede fætter enben ud i slotsgården og gav sig til at brøle efter slottets mandskab , så at hans egne ribben knagede derved . 
Da han havde brølet og skældt ud i nogle minutter , begyndte landsknægtene at komme ; han samlede dem om sig ; han gav dem ordre ; han holdt taler ; han erklærede , at han var den eneste fornuftige mand på borgen nu , da Pokker havde taget hans nåde ; han snakkede vidt og bredt for at muntre krigsfolkene ; og i det samme gik døren over den store trappe op , og en landsknægt og to munke viste sig . 
Da fætter enben endte sin tale , og det var gået op for soldaterne , at de på en eller anden måde måtte være bleven taget ved næsen af en bande snedige' hussiter , brød de ud i et kampråb , som Thomas istemmede , idet han gik dem forbi . 
De to munke holdt sig tilbage og blev stående på trappen , mens han nærmede sig vindebroen . Det var nu temmelig mørkt , og fætter enben lod gå bud efter fakler . 
Da hørte han i den mørke krog ved vindebroen et økseslag ; det var Thomas , som huggede rebet over ; men sikkerhedskrogen holdt , og den svære bro rystede kun lidt . Så gav han den et drabeligt spark , og derved opdagede han , hvor kæden sad , som holdt broen . Det var på høje tid : faklerne korn nærmere , og fætter enben kommanderede som en besat . ; endnu et øksehug , kæden sprang , og broen faldt ned med et brag . 
Landsknægten vendte ryggen til broen , svang sin økse mod de fremstormende soldater og stødte i fløjten , så det skingrede . 

Xx . 
Stormen . 
Hussiterne , som lå lejrede i skoven udenfor vindebroen , havde delt sig i fire hobe . I den første var blandt andre lille Jørg og Wenzel ; den lå færdig til fremrykning i krattets yderste kant . Den anden del var til hest og førtes af grev Michael selv ; den holdt på skovvejen længere inde . Blandt den tredje skare var den gamle mester Nikolaj ; han og hans folk vare længere tilbage og havde befaling til , så snart de befriede fanger kom , at ride bort med dem i sikkerhed . 
Den fjerde skare havde fordelt sig rundt omkring voldgraven og havde det hverv at stikke ild i sivene , dersom kampen i slotsgården blev hård , for at indjage borgens besætning skræk . 
Da nu signalet fra Thomas lød ud i 'skoven , satte det første hold i løb og stormede under høje råb frem over vindebroen ; dér havde Thomas i første hug strakt fætter enben til jorden , men var bleven trængt tilbage af de rasende kattolske svende , så at kampen kom til at stå på selve broen . 
Her var striden længe lige , og hussiterne vandt ikke et skridt frem . Da stødte Thomas anden gang i fløjten ; de høje mure kastede lyden tilbage mod skoven , og skoven syntes at blive levende ; thi de kæmpende hørte derudefra et mangestemmigt råb ! 
» Grev Michael ! Grev Michael ! « 
Og nu kom den største og modigste skare af hussiterne sprængende til hest ned mod broen ; — det forreste hold veg til siderne og gav plads . 

den første hest dundrede over broen ; på dens ryg sad greven selv , syngende af fuld Hals og strålende af glæde over endelig at kunne komme til at slå et slag for sin kære dr . Gabriel . Efter ham kom , to og to , i bragende fart over plankerne , hans brogede ryttere . 
For denne storm kunne de kattolske svende ikke stå ; de fløj til siden i grænseløs forvirring , og hele skaren sprængte ind gennem porten . 
Men her snublede grev Michaels hest over den døde fætter enben ; han selv faldt til jorden med dyret ; denne tildragelse gav kattolikkerne mod ; nogle faldt over ham ; medens andre i deres fortvivlelse daskede løs på hestenes hoveder med de brændende fakler for at gøre dem sky . 
Troels og dr . Gabriel havde stået på trappen og set til ; da de hørte grevens heste komme trampende og så ham selv storme ind i slotsgården , greb drengen sin ven om armen , men kunne intet sige for glæde . Doktoren foldede hænderne over brystet og så alvorlig og tavs ned på den ville scene i borg-gården . Det gav et sæt i ham , da han så den første falde , og han hviskedee til drengen :  » Det er for dyrt betalt ; «  men drengen knyttede hånden og svarede :  » Det er prægtigt , mester , det er prægtigt ; se , se , hvor stolt han ser ud ! « 
I det samme faldt grevens hest , og han selv rullede hen ad jorden ; kampen spredte sig ; tummelen var uhyre stor , de så ham komme på benene igen ; de hørte hans djærve råb og lystige sang midt imellem larmen af slag og spektaklet af de rasende heste . 

den første hest dundrede over broen ; på dens ryg sad greven selv , syngende af fuld Hals og strålende af glæde . 

da tog drengen den gode doktor Gabriel ved hånden , førte ham ned ad trappen , ledede ham mellem de kæmpende , over ligene , forsigtigt uden om de stejlende dyr , ind i portsnevringen , — og så løb de begge over broen med hinanden . 
Et øjeblik efter lå Troels hulkende i den gamle billedskærers arme . 
Drengen teede sig som vild , og al besindelse havde forladt ham . Mester Nikolaj mere bar end førte ham til vandet , hvor han badede hans pande og vaskede ham . Derpå tog han og et par andre ham med sig og red så bort , så hurtigt , han kunne tåle det , ud gennem skoven og ad herrnskretschen til . 
Preben Ziska var bleven modtaget med stor glæde ; hussiterne omfavnede ham , og nogle lå grædende på knæ ved hans fod . Da jubelen var stilnet af , — og han selv havde været mere mild og rolig under alt dette , end de syntes , at de nogensinde før havde set ham , — tog han til orde og bad en af dem melde greven , at både han selv og Troels vare i behold ; så bød han ham indtrængende at sige greven , at det var dr . Gabriels villie , at kampen straks skulle stanse . 
De andre ville føre ham med sig med det samme ; men han erklærede , at han gik ikke og ville ikke søge hvile , før han så alle de kæmpende og endnu levende hussiter herude igen . De føjede ham ; et bud ilede ind i slottet ; og de andre — også dr . Gabriel — nærmede sig skovens udkant for at holde øje med broen . 

doktoren stod alene ved et træ ; munkekappen hang løst om ham , og ved hans side raslede ærkebispens nøgleknippe , som han havde beholdt ; han stod og så over mod det mørke fangeslot . 
Da sagde én ved hans side :  » Slottet brænder ! «  og doktoren så opad . 
Virkeligt blev himlen pludselig rød , rødere , end at skæret kunne komme fra faklerne i borggården ; gnisterne og røgen steg højt over taget . Det var sivene og nogle trøskede gamle træer bag skovslottet , som hussiterne havde antændt . 
Da tænkte den gode dr . Gabriel mere på den indelukkede ærkebisp end på sig selv , og med nøgleknippet i hånden gik han ubemærket sin vej i mørket ; ingen så’ ham ; alle havde kun øje for branden ; han gik alene den ulykkelige vej tilbage over broen og ind , hvor kampen endnu rasede . I en dør ud til borggården stod en forskræmt gammel munk og stirrede frem for sig . Ham greb doktoren i armen , rakte ham nøglerne , sagde ham besked , lagde ham på sinde at redde ærkebispen straks , — og inden munken fik svaret et ord , forlod doktoren ham . 
Nu er at fortælle , at en af de stumme slaver ved spektaklet var vågnet af sin dyriske sløvhed . Ved at se blodet blev han vild , og med et spyd i hånden dansede han rundt uden at ænse våbnene , der svirrede om hans hoved , og morede sig med at såre de faldne og døde endnu en gang . 
Under denne blodige og fantastiske leg så han dr . Gabriels ansigt ; han huskede øjeblikkeligt , at det var det samme ansigt , han skulle have brændt øjnene 

ud på , og , greben af en pludselig indskydelse begreb han , at her var en fjende , som det var hans sag at magte . Så lod han spydet falde , sneg sig efter doktoren , og just , som denne passerede en åbent stående 1 kælderlem i nærheden af vindebroen , sprang han på [ ham som en kat , holdt ham fast i et knugende favntag og rullede med ham ned i kælderen . 
Doktoren lå som livløs og kvalt ; slaven klamrede sig til ham med ubønhørlig vildhed , og således fandtes de senere , mere lig døde end levende . 
I denne nat faldt grev Michael midt i sine sejers-råb  ; budet , som Preben Ziska havde sendt , fandt ham død , men hans mænd stridende med dobbelt og sejerrig kraft . 
Da budet havde talt med Wenzel , og denne havde fået at vide , at fangerne allerede vare reddede , lod han sine folk samle om sig . Kampen gik i stå , og kun hist og her fægtede endnu nogle . 
Da talte Wenzel til sine folk og bød dem holde inde med kampen ; thi dr . Gabriel var alt i sikkerhed og blandt venner ; dernæst lod han nogle af svendene løfte grevens i ag op . De andre formerede en linie tværs over pladsen , og bag dem drog ligtoget over vindebroen . Ingen af de kattolske karle vovede at anfalde dem i dette øjeblik . 
Så råbte Wenzel :  » Vor hilsen til ærkebispen af Prag ! Vi kæmpe for Bøhmens frihed ! « 
Og dermed forlod de borgen . 

Xxi . 
Hvorledes Troels blev bragt i sikkerhed . 
Da den lille skare ryttere , som flygtede bort med Troels , var kommen ud af skoven , rådede den gamle mester Nikolaj sine kammerater til at skilles ad straks . 
» Når jeg rider alene med den stakkels kære dreng , så vil ingen finde på at forfølge os ; men når vi er en hel flok ryttere , vil man let fatte mistanke til os . « 
De andre vare enige med ham , og snart red billedskæreren mod nord med Troels ; de red hele natten ; snart sad drengen og småsov , snart for han op af sin søvn for at spørge , om de snart vare hjemme ; men munden gik på ham uafbrudt . 
Solen var endnu ikke stået op , da de to ryttere kom til den landevej , som endnu den dag i dag fører fra landsbyen rainwiese ned mellem bjergene og ender ved herrnskretschen . Hele landsbyen sov ; ikke et menneske så dem . 
Den gamle mand standsede hestene et øjeblik og betænkte sig . Til venstre gik vejen ned til Elben , men billedskæreren pegede lige ud mod en skovklædt bjergkam , der lå en mils vej foran dem ; derhen red de ; drengen var for syg til at spørge , hvorfor de ikke straks skulle ride ned til faster og Agnes . 
Inde i skoven forlod de kørevejen og red et stykke mellem granerne . Stien blev ufremkommelig , og til sidst stod de af og lod hestene løbe . Drengen støttede sig til den gamle mands arm ; og da de havde 

gået en lille stund , stadigt opad og stadigt bukkende sig for at undgå granernes grene , kom de til en høj og stejl klippevæg , som de måtte følge endnu et langt stykke . 
Endelig kom de til et lille hus eller rettere et træskur , der støttede sig op til klippen og var helt overgroet med brombær ; skuret havde før tjent til ophold for nogle brændehuggere , og der stod endnu en bænk og et bord og et sengested med halm derinde . 
Der gik de to flygtninge ind ; der kom aldrig noget menneske mere ; der kunne Troels være godt gemt . 
Da den gamle mester Nikolaj indså , at det ikke ville være klogt at lade sig se ved højlys dag i herrns-kretschen , begav han sig først derhen den næste midnat , smuttede ind ad en bagdør , som altid stod åben , og fandt den gamle faster grædende og vågen i hendes seng . 
Men inden en time var gået , havde de alle tre forladt husst ; ad en smal trappe og en stejl bjergsti nåde de op i skoven ; billedskæreren bar nogle tæpper og sengeklæder ; faster havde en bylt med levnedsmidler og forskellige småting ; Agnes slæbte på en stor skinke og trak sin ged efter sig , hvis mælk de dårligt kunne undvære . Da det gryede ad dag , nåde de bræddehytten ; billedskæreren løftede klinken , og et øjeblik efter stod de ved den syge drengs leje . 
Stedet var udmærket valgt til skjulested ; bag hytten højnede sig den store grå klippevæg , der til overflod , ikke halvtredsindstyve alen til hver side , 

drengen var for syg til at spørge , hvorfor de ikke straks skulle ride ned til faster og Agnes . 

strakte en bjergkam frem ligesom for at lune om stedet ; foran skrånede skoven nedefter , men granerne vare så høje , at de ganske dækkede hytten ; ingen vej eller sti var at finde , og stedet lå langt fra menneskers færdsel . I vore dage er skoven bleven ryddet , og en smuk spaseresti fører der forbi , som bærer navnet gabriellensteig . 
Der var kun ringe plads i hytten ; derfor fik den gamle mester travlt med at lave et nyt lille skur ved siden af det gamle ; derinde skulle maden koges , og der blev der lavet en lille seng til Agnes . Hendes ged trippede om udenfor , nippede af græsset mellem stenene og rykkede i brombærrankerne . 
Stolperne til det nye skur skaffede billedskæreren sig ved at fælde to unge fyrretræer , som stod foran hytten , og som havde mørknet 'vel meget . 
Medens Agnes gik ham til hånde med dette arbejde , var den gamle haster utrættelig til at pleje den syge og lave mad til de to arbejdere . 
Xxii . 
Hvorledes ærkebispen fik guld at se . 
Da hussiterne havde forladt slotsgården , skyndte soldaterne sig at spærre porten så godt de kunne , thi vindebroen var foreløbig ødelagt . Den munk , hvem dr . Gabriel havde givet nøgleknippet , skyndte sig ind i slottet , fik et par mand med sig og gik nu på 

opdagelser efter den forsvundne ærkebisp ; den lille rødhårede Morten trippede nysgerrig bagefter dem ; han havde nemlig hørt , at den stakkels nådige herre var faren til helvede for nylig , og nu kunne han lide at se , hvorledes manden så ud , når de fandt ham igen . 
Ærkebiskoppens værelser vare fulde af røg ; medens de gik omkring derinde , hørte munken en lyd , som af en , der harkede , hostede , spyttede og nyste på en gang inde i muren ; de andre kom til og gav sig til at banke på den . Den underlige lyd blev stærkere og mere hvæsende . 
Omsider fandt de løndøren og lukkede den op ; inde i den smalle gang lå ærkebiskoppen kneblet og bunden , halvkvalt af røgen fra de brændende siv og højrød i hovedet af raseri og anstrengelse . 
De skyndte sig at løse ham , bære ham ind i stuen og hældte koldt vand i halsen på ham ; hans nåde hostede og spyttede arrigt en lille stund , før han fik sit mæle igen ; derpå skældte han ud en rum tid og lod til sidst de andre få lov til at fortælle ham alt , hvad der var sket på Bergen , siden klokken slog otte . 
Derpå spurgte de med megen deltagelse , hvorledes det dog kunne være gået til , at hans nåde var bleven så ynkelig mishandlet . Han bad dem med mange skældsord holde mund ; men midt i det bedste tav han stille , tog sig om hovedet , som om han kom i 'banker om noget , og for af sted gennem gangene til dr . Gabriels celle . 
Inden de endnu havde indhentet ham , havde 

han nået cellen , og de hørte ham råbe på lys derindefra . 
Da faklerne kom , så de et syn , som nær havde fået dem til at le himmelhøjt , hvis det ikke havde set svært ud til , at hans nåde var bleven splittergal . 
Midt imellem halvbrændte æsker , sprængte flAsker og væltede krukker lå han næsegrus i Asken fra det omstyrtede fyrfad og pustede den forsigtigt til side for at afdække den smeltede strøm af digelens indhold , som lå størknet derunder . Snart tog han en håndfuld Aske og lod den falde fra den ene hånd i den anden ; snart pillede han små stykker af den størknede væske og lod den smuldre mellem sine fingre . 
I næsten en time arbejdede han således i den dybeste tavshed , og ingen vovede at forstyrre ham med et ord . 
Der blev larm ude i gangene , som om en flok mennesker nærmede sig ; men han agtede ikke derpå . 
Pludselig for han op , rev en lygte ud af hånden på lille Morten og satte den så hårdt i gulvet , at han nær havde knust den , undersøgte ved dens skin en liden hård askeklump , han havde fundet , og gav sig til at råbe , stakåndet , hvæsende og ude af sig selv : 
» Guld , guld ! Der er guld imellem ! « 
Støjen var kommen nærmere , og gangen udenfor fyldtes med folk , som råbte i munden på hverandre , at dr . Gabriel var funden igen , og at den stumme slave havde grebet ham . 

fangen viste sig i døren , og to landsknægte holdt ham . 
Hans ansigt var så blegt som en væg , hans hoved forslået , og hans øjne stirrede matte og intetsigende frem for ham ; den tunge , som havde trøstet så mange , bevægede sig nu stumt og mekanisk ud og ind over hans hvide læber , som om den bad om en dråbe vand ; de hænder , som havde moret så mange med behændige kunster , greb nu krampagtigt i hinanden og foldede sig feberhede over brystet . 
Alle , som så ham , forstod , at han måtte have mistet forstanden ; ærkebiskoppen alene havde kun tanke for guldet ; han var begærlig efter at få at vide , om den lille guldklump var frembragt ved doktorens kunst , eller om den havde været i en af pulveræskerne , eller hvor den var kommen fra . 
Han trængte ind på ham med spørgsmål , råbte den syge mand i ørerne , tiggede og truede , skændte og rasede , indtil munken lagde sig imellem . 
Han bad ærkebiskoppen skåne sin fange . 
» Eders nåde kan jo se , at Ziska ikke er i stand til at besvare et eneste spørgsmål ! « 
» Pas dig selv , Broder Benedikt ! «  svarede hans nåde ;  » denne mand er ikke syg ; men djævelen har besat ham ; han har hele sit liv gjort djævelens gerninger , og nu skal straffen ramme ham . « 
Det gøs i lille Morten , og nogle af soldaterne råbte højt om , at denne onde mand havdé villet undlive hans nåde . 
» Dér lyve i , godtfolk , «  sagde Broder Benedikt ,  » thi hvem der har bundet ærkebispen , det ved ingen 

uden hans nåde selv — (  » Hold kæft , «  indskød hans nåde arrigt , ) — men jeg ved , at da denne mand var sluppet ud af slottet , vendte han tilbage for at frelse sin fjendes liv . « 
Broder Benedikt blev ved at tale til den stakkels fanges forsvar uden at bryde sig om ærkebispens afbrydelser ; men der var heller ingen , som brød sig om , hvad munken sagde . 
De vare alle enten lige forblindede i den tro , at dr . Gabriel var en fut kætter og troldmand , som man ikke behøvede at vise barmhjertighed , eller lige rasende over , at han var skyld i , at så mange af deres kammerater vare faldne i denne nat . 
De stødte munken ud udenfor og lod fangen segne hjælpeløs om på stengulvet midt imellem guld-magersagerne , inden de forlod ham og låsede celledøren forsvarligt . 
Endnu samme morgen red ærkebispen til Prag , hvor man længe havde ventet ham . 
Xxiii . 
Hvorledes grevens folk adsplittes . 
Ad forskellige veje vare imens de hundrede ryttere nåde til det sted , hvor de før stormen på slottet havde sat hinanden stævne . 
Senest ankom Wenzel og de folk , der bare grev Michaels lig . 

morgentågene spredte sig , det blev tidlig lyst , og de slukkede deres fakler . 
Wenzel rådede de andre til , at de skulle i samlet hob drage tilbage til taber , så ville han selv med 12 svende bringe grevens lig til fiirstenspitz ; han håbede , at han inden næste aften kunne indhente dem og stå frem som deres ordfører hos den store Prokop på hussiterbjerget . 
Lille Jørg tog ordet :  » Du skal have mange tak for denne nat , kære Wenzel ; du har kæmpet tappert og også anført os bravt og kløgtigt , siden den store grev Michael lukkede sit ærlige øje i døden . Men du må give mig lov til at indvende noget mod dit råd . Thi vi andre have ikke synderlig lyst til at begive os til tabor , førend du og dr . Gabriel er med . Prokop har gjort os fredløse , og han er en hidsig herre ; men han vil dog vel formildes , når vi vise ham , at , skønt sejren er dyrekøbt , så har vi dog befriet både Preben Ziska og den fremmede syge dreng . Lad os få Ziska med , før tør vi ikke stå for feltherrens øjne . « 
Andre stemmede i med . 
Den boglærde Thomas trængte sig frem . 
» Mig er der nu ingen , der siger tak til , og det kan også blive godt , men så meget vil jeg have lov til , inden jeg løfter min økse igen , at jeg vil se og omfavne Preben Ziska , siden han er bleven en fri mand , thi sidst vi så ham var inde i det skumle hul af et fængsel . « 
» Ja , hvor er dr . Gabriel ? «  råbte lille Jørg . 

» Det må mester Nikolaj vide , han har vel taget ham med til sine bjerge , «  sagde Wenzel . 
Der blev svaret fra en anden kant , at billedskæreren var reden bort alene med drengen ; andre påstod , at de havde set flere i følge med ham . 
Wenzel råbte højt for at overdøve dem , om der var nogen , der vidste , hvor dr . Gabriel var gemt . Ingen vidste det , men de allerfleste påstod , at de havde set ham udenfor borgen frank og fri . Og så slog de sig til ro med , at han vel var undkommen i skoven , der var flere end han , der savnedes , og man kunne altid indhente nøjere oplysninger . Kun Thomas og lille Jørg blev ængstelige ved , at han så gådefuldt var forsvunden . 
Wenzel var optagen af sin herres død , og den øvrige flok var i ivrig indbyrdes strid . 
De stredes , om de skulle , vende tilbage til Prokop igen , eller om de skulle søge andetstedshen . Nu faldt der atter bitre ord mod den store Prokop ; nogle ymtede om , at grunden til , at han ikke ville hjælpe med Preben Ziskas befrielse , var , at han var skinsyg på navnet Ziska og ikke ville tåle det i sin lejr ; de fandt , at han havde gjort sig fortjent til alle hussiters ærlige had ved at gøre dem og deres tapre , døde Greve æreløse . 
Andre fandt , at man dog i det mindste burde nærme sig hans lejr og tilbyde ham våbenfølge på den betingelse , at han tog sin hårde dom tilbage . 
Enden på sammenkomsten blev , at de dog enedes om at følge grevens lig til fiirstenspitz og stede det til Jorde ; så kunne man altid skilles , og på egen hånd gøre hvad man fandt rettest . 

medens de drog til herresædet med grev Michaels lig , nåde undervejs sørgelige rygter deres øren om , at den store Prokop var brudt op fra tabor og måtte mødes ikke langt fra Prag med de kejserlige og ærkebispens folk . 
Samme dag , som greven blev begravet , blev der også leveret , den første træfning , i hvilken Prokop og hans folk blev nødte til at trække sig tilbage . 
Disse rygter og andre fortællinger om hussiternes splittelse havde til følge , at også grev Michaels folk opløstes i små skarer , som siden tog del i de blodige kampe , som førtes ikke blot i Bøhmen , men hvis spor man længe efter kunne forfølge over hele det sydlige Tyskland . 
Men foreløbig vidste ingen af dem , at Preben Ziska atter var i ærkebispens vold . 
Xxiv 
om munken , Broder Benedikt . 
Det varede ikke længe , inden det begyndte at blive bedre med Troels ; før havde han ikke kunnet tåle , at de andre talte sammen i stuen , hvor han var ; men nu indbød han dem selv til at sidde inde hos sig hele timer ad gangen . 
Agnes var uhyre nysgerrig efter at høre , hvad Troels havde oplevet i sit fangenskab , men hendes fader forbød hende at spørge drengen ud . 

en dag , da det nye skur var færdigt , tog den gamle billedskærer bue og pil , gik på jagt og kom nogle timer efter hjem med en stor og lækker fasan , og så kogte faster suppe . Troels erklærede , at aldrig havde nogen suppe smagt ham så dejligt , og den dag vare de alle helt oprømte . 
Fjorten dage gik , uden at de så eller hørte noget menneske ; vejret var smukt og varmt , og langt borte kunne man se , at løvskovene begyndte at gulne . 
Mester Nikolaj fik lyst til at høre , hvorledes det stod til i verden , han ville gerne vide , om hussiterne havde vovet et slag , og hvorledes dette så var gået , han var glad nok over , at han ikke selv mere var med ; thi han havde på tabor set , at trods de mange bønner og de fromme psalmer skjulte der sig megen grusomhed , plyndrelyst og hævngerrighed under den krigeriske begejstring , hvilket slet ikke behagede ham , men fyldte ham med bange og urolige anelser . Kun var han så glad over , at han havde været med til at befri den gode dr . Gabriel , og ønskede inderlig , at han havde ham i bræddehytten også . Med sådanne tanker gik han en morgenstund hjemmefra . 
Det var ikke hans mening at søge ned til flerrn-skretschen , thi der tænkte han , at det ikke var rådeligt at komme . Derfor gik han langs klippevæggen mod nord , indtil han fandt den sti , som endnu fører fra højderne ved prebischthor over den sachsiske grænse . 
Ved vejen stod et stort trækors , og under det på stenbænken sad Broder Benedikt og hvilede sig . Mester Nikolaj kendte ham ikke , men idet han gik 

forbi , løftede munken sit hoved , kaldte ad ham , og han vendte om . 
Da han så , at munkens ansigt var meget blegt , troede han først , at han var syg ; han satte sig roligt ved hans side og spurgte , om der var noget , han kunne hjælpe ham med . Broder Benedikt så lidt på ham , tav længe med nedslagne øjne , så atter på ham og sagde :  » Er du ikke mester Nikolaj fra herrnskretschen ? « 
Billedskæreren nægtede det ikke . 
» Så har jeg hørt , at du var med blandt de mænd , som for nogle dage siden stormede zrinys slot . — sig mig , er du en kristen mand ? « 
» I dine øjne , «  svarede mester Nikolaj ,  » ved jeg , at jeg er en kætter , men i hans øjne , som ser alting , er jeg en stakkels synder ; og dog er jeg en troende kristen , en discipel af den fromme Huss ! « 
Munken lagde sin hånd på hans og sagde :  » Nu , så'har du mange fæller og brødre , som dømme lige så hårdt om mig , som vi og vore dømme om eder ; men træffer du en gang en liden Kres af fromme mænd som du selv , og i sidde sammen og tale stille og ikke hadefuldt , mildt og ikke bittert om ting , der høre himmeriges rige til , så bed de andre til en stund og fortæl dem så om munken , Broder Benedikt , hvad han nu selv vil fortælle dig . « 
Så begyndte munken , Broder Benedikt , at fortælle hussiten , mester Nikolaj , om sig selv . 
» I mange år — og mine år er vel fuldt så mange som dine , — har jeg søgt og søgt ; måske var det just ikke altid gud , jeg søgte , men jeg ved , at min sjæl tørstede efter at træffe en ærlig , kristen mand . 

idet han gik forbi , løftede munken sit hoved , kaldte ad ham , og han vendte om . 

jeg har søgt ham i verden blandt berømte lærde , og i klostret blandt renlivede munke  ; men jeg fandt ingen . Der var så lidt af varme , så lidt af åndens glød . En gang begik jeg den synd , — min abbed og ærkebispen sagde , at det var en synd , — at liste mig til en hussitisk forsamling . Der talte den mand , som i kaldte dr . Gabriel , den berømte Johan Ziskas Broder , og hans tale kunne jeg ikke glemme . Men da jeg i klostret skriftede , at jeg havde hørt ham , og skriftede , hvad mere var , at hans ord syntes mig flammende ild , — så sagde de mig , at hans ild var tændt af helvedes flammer , og de pålagde mig en lang bod . I årevis gik jeg og kæmpede med mig selv . Så var det en aften , mens klokkerne ringede , at jeg bad til guds moder med al min sjæls kraft , om jeg måtte , inden jeg døde , få en kristen mand at se og se et tegn på , at den jeg så var en kristen . Da vidste jeg godt , at dr . Gabriel lå i borgfængslet ; ærkebispen havde sagt mig det og hånet mig dermed . Jeg havde også set ham , da han blev kastet derned . — men i . den samme nat , som jeg bad denne bøn , fik jeg en kristen mand at se . I sloges i slotsgården , luerne fra de brændende siv lyste vidt om , jeg stod i døren og så derpå . Jeg var så forskræmt og bange . Da stod pludselig en for mig , som jeg ikke kunne kende ; fakkellyset strålede om hans hår , men ansigtet var i skygge . Han gav mig nøglen til zrinys fængsel og så forlod han mig og forsvandt blandt de kæmpende . « 
Det gav et sæt i mester Nikolaj , og han spurgte , om det var doktoren , han havde set ; munken svarede , at han først siden opdagede , at det var ham . 

» Han stod for mig , som en helgen , der åbenbarer sig for en synder . « 
Billedskæreren spurgte nu mere ud , thi han opdagede , at her kunne han få alt nyt at vide . 
Dels erfarede han da , hvorledes Ziska var bleven fanget anden gang , hvorledes han havde mistet sin forstand , fordi den stumme slave havde mishandlet hans hoved i sit dumme raseri , og hvorledes han atter var bleven ført for ærkebispen . 
» Her så jeg tegnet , «  sagde Broder Benedikt ,  » thi han led som en martyr , ene fordi han af kærlighed til sin dødsfjende ville redde ham fra en forsmædelig død hellere end bjærge sit eget liv , gamle mand ! Eders lærer var en kristen ; han er den eneste , jeg har set , som gjorde en i sandhed kristen gerning . « 
Mester Nikolaj erfarede nu endvidere , at Ziska stadig lå i sin celle , lallede og pjankede med meningsløse lyde , sov som en febersyg og vågnede som en åndssvag stakkel . Munken fortalte , at ærkebispen uden forhør — thi det var umuligt — havde dømt ham til døden , og at han i næste uge skulle dø på bålet i Prag . 
» Derom , gode mand , går jeg nu med brev til den syge hr . Konrad på Hochstein , som , hvor svag han end er , kommer til Prag , for at se sin fjendes død . Det bliver min sidste gang i ærkebispens ærinde ; når brevet er overleveret til hr . Konrads kapellan , så forsvinder munken , Broder Benedikt , og hans spor er ikke mere . « 
Billedskæreren græd og knyttede sine gamle stærke hænder . 

» Hussiterne vil befri ham , «  sagde han ,  » han må ikke dø . « 
» Hussiterne kan ikke befri ham ; de er slagne og have forladt tabor ; de er nu rykkede langt mod øst op i bjergene . « 
» Hussiterne vil komme som ørne og redde ham . « 
» Hussiterne er splidagtige ; Prokop kan ikke skaffe sig lydighed ; de er ikke en hær mere , men to , som røve brødet ud af munden på hinanden ; men de bedste iblandt dem kæmpe ikke med mere . « 
Og så fortalte han om alle de budskabe , som zrinys spejdere havde bragt til borgen i Prag om nederlag , om oprør , om indbyrdes strid . Billedskæreren sukkede . 
De sad tavse ved siden af hinanden . 
» Var jeg en ung mand , «  sagde Broder Benedikt ,  » så gik jeg nu over til eder og begyndte et nyt liv , men jeg kan ikke , jeg har spildt min kraft . « 
Længe derefter skiltes de to gamle . Billedskæreren havde i disse 'limer aflagt så hjerteligt et vidnesbyrd for munken , at den forsagte Broder Benedikt omsider skiltes fra ham med håbet om at kunne vinde frem til at dø med fred . 
» Sig mig , er det ikke skik , «  sagde han , da de tog afsked ,  » at en munk hilser en lægmand ved at byde ham fred ? « 
» Det er det , Broder Benedikt ! « 
» Nu , jeg gav ikke dig fred , da vi mødtes ; nu skilles vi , «  — munken faldt på knæ med tårer , —  » giv nu mig gamle mand fred , før jeg går . « 

mester Nikolaj lagde sin hånd på hans hoved og gav ham fred . 
Så sås de to oldinge ikke mere . 
Hvorledes Wenzel vender tilbage . 
Da billedskæreren kom tilbage , fortalte han faster om hussiternes splid , men intet om , at dr . Gabriel var fangen , og intet om Broder Benedikt . 
Omtrent to uger gik hen fra denne dag . 
Troels blev stadig mere rask , færdedes snart udenfor hytten , og den herlige skovluft virkede styrkende på ham . Blegheden fra hans kinder forsvandt , og han var en stor og køn dreng med dejlige øjne . Da de andre hørte ham synge inde i stuen for første gang efter hans sygdom , så de glade til hinanden . De havde ham så kær , som om han var deres egen . — 
Troels lo og spøgte . 
Mester Nikolaj , som hørte det , var i øjeblikket optagen af tunge tanker om doktorens skæbne og kunne ikke lade være at sige noget hårdt :  » Du glemmer hurtigt nød og ulykke , min dreng . « 
Troels så på ham , som om han ville spørge , om det skulle , bebrejdes ham , at han var glad . Den gamle tog sig i det og smilte til ham . 
— snart begyndte Troels at følge mester Nikolaj på jagt ; og han og Agnes løb sig nu også mangen munter tur sammen mellem granerne . 

en dag vare de komne så langt , at de vare nåde til hulvejen , som førte ned til herrnskretschen . Billedskæreren havde forbudt dem det , og han havde formanet dem stærkt til at vise forsigtighed . Men stedet , de havde fundet , var godt skjult . 
Under nogle bøge lå de to børn og kunne se et stort stykke af vejen , som snoede sig nedenunder klippestykket , på hvilket de lå , men ingen kunne se dem ; lige overfor så de mellem træerne et stykke af vejen , der førte fra herrnskretschen over rainwiese til Prag . Enkelte mennesker passerede vejen ; nogle af dem kendte de ; men de forholdt sig rolige og ville gå tilbage , når vejen atter blev folketom . 
På kørevejen fra rainwiese kom en spraglet svend ridende langsomt ; over hans ryg hang en luntebøsse , ved hans side en kort dolk ; baretten sad på snur , og dens store fjer hang knækket ned . 
Rytteren hang med hovedet , og hesten gik , som den selv ville . 
Agnes hviskedee til Troels :  » Det er Wenzel ! « 
» Hvem ? «  spurgte drengen , som nok havde hørt Wenzel omtale , men aldrig havde set ham . Hesten drejede til venstre , og et øjeblik efter passerede rytteren nedenunder det mosgroede klippestykke forbi dem . 
» Wenzel , «  råbte Agnes ,  » Wenzel ! « 
Han standsede hesten , så op og blev Agnes var , der havde rejst sig og viftede og råbte til ham . Hun løb til siden , fandt en med bregner og Mos beklædt skure mellem klipperne , ad hvilken hun løb ned , og stod et øjeblik efter på vejen hos ham . 

» Wenzel , «  råbte Agnes ,  » Wenzel ! « 

Wenzel løftede hende op til sig og kyssede hende . 
» Kære , lille søster , «  sagde han ,  » skal jeg se dig igen ? « 
Troels kom til , og efter nogle få minutters korte forklaring var børnene atter i sikkerhed mellem træerne , mens Wenzel vendte sin hest og red tilbage . 
De ventede på ham højere oppe , og han steg af hesten for at følges med dem til bræddehytten . Troels lagde mærke til , at Wenzel så alvorlig og bekymret ud , men at han anstrengte sig for at tale livligt og muntert med dem . 
Agnes løb foran til bræddehytten . 
» Gæt , fader , gæt , hvem vi har funden ! Nej , du skal vende ansigtet ind mod bjærget , — se på . Geden og gæt , hvem vi har fundet : en tapper mand til flest ! « 
Billedskæreren var bleven helt bleg ved at høre barnets råb ; han troede et lidet øjeblik , at det var dr . Gabriel . 
Men nu sagde han med et suk :  » Hvem , barn , , hvem ? « 
Faster så ud og råbte :  » Wenzel , Wenzel ! « 
Hun havde set mellem træerne , hvem det var . 
Xxvi . 
Hvorledes den gode dr . Gabriel døde . 
Nu stunder vor fortælling mod sin afslutning ; , og vi ville da først høre , hvad Wenzel berettede om , 

hvorledes det var gået den stakkels gode dr . Gabriel . 
Ingen havde endnu nævnt ham . 
Men mester Nikolaj havde set på Wenzel med et spørgende blik , og Wenzels øjne havde givet et tydeligt svar . Mester Nikolaj gik bort mellem granerne , skjulte sig og gav sin døde vens sjæl i guds hænder . 
Men om eftermiddagen , da solen stod bag fyrreskoven og kastede skovenes lange skygger lige ind på den grå klippevæg , da var alt stille omkring dem ; himlen høj og blå , luften klar og stille . De sad alle fem udenfor hytten og talte sammen ; Agnes sad på mosset ved Wenzels fod , og Troels tæt op til hans side . Så spurgte Troels , glad og frejdig , efter dr . Gabriel . Wenzel tav . 
Billedskæreren så til ham , strakte hånden ud , greb hans og sagde , at han skulle fortælle . Troels spurgte igen efter den gode doktor . 
» Han er død , «  svarede Wenzel . 
Han så ud mellem træerne ; hans øjne stirrede så stift og bange , som om han intet kunne sige ; så brast han omsider i en heftig gråd . Faster talte ham mildt til , og Wenzel løb hen og knælede for hende . 
» Kære , gode , gamle faster ! I er så gode mod mig alle sammen ; og da jeg kom her tilbage til jer , var det , som om jeg kom ind blandt himmeriges engle ; nu nænner jeg knap at tale til jer om alt det frygtelige , jeg har set , og om det frygtelige , jeg har gjort . Jeg har gjort det i kærlighed , men min sjæl 

har ingen ro fundet : nu må i høre det : jeg har dræbt ham . « 
» Det er jo gal mands tale , «  sagde mester Nikolaj . 
» Nej , mester Nikolaj , det er sandt , jeg siger ; jeg har dræbt ham . Men hør min fortælling ; døm mig så . — men , kære faster , du skal blive ved at have mig kær som altid før ! « 
Faster klappede ham med rystende hånd . 
Lidt efter begyndte Wenzel at fortælle . 
Først om doktorens anden tilfangetagelse og om Hussiternes splittelse .  » Ingen vidste , hvor han var ; vi troede ham alle reddet . Lille Jørg og jeg drog om for at finde ham ; thi til tabor ville vi ikke tilbage uden med ham ; derom vare vi enige . Dråbe for dråbe måtte vi høre det tunge rygte om , at al vor kamp var forgæves , indtil vi endelig fik vished for , at han var fangen , og at hans dødsdom var fældet . Men intet mere vidste vi . Tilfældig erfor vi , at han skulle dø , — brændes som den gode Huss — om fredagen på torvet i Prag . Vi nåde dertil tidlig om morgenen og tog ind hos Kurt , som har arbejdet hos mester wildhauer , guldsmeden i Prag . Kurt bor på et tagkammer på torvet ; derfra kunne vi se ham i hans død , og der holdt vi os skjulte hele dagen , til klokken blev tolv . Torvet fyldtes med mennesker , men der var så stille , som om det var tomt ; mænd , kvinder og nogle børn samlede sig så tyst , som om de gik i kirke . Nogle drukne svende kom syngende over pladsen , men da de mærkede den knugende ro , der hvilede over alle , så tav 

de og gik bort . Ligeoverfor domkirken stod bål-stablen rejst , og nogle bøddelsvende holdt vagt . Så snart klokkerne havde ringet tolv , hørte vi musik . Ryttere . rykkede ind over pladsen med skingrende toner ; nogle af dem slog kreds om bålet ; andre dannede en bred og åben vej fra ærkebispens Borg , andre tog opstilling under den store tribune , som var rejst i nærheden af bålet . Det blæste , og vinden smeldede i rytternes faner . Da musikken tav , begyndte klokkerne at kime , og ærkebispen og hans p'ølge ankom . Han i violet messekåbe ; hans følge , undtagen munkene , skarpt bevæbnet . Så blev hr . Konrad på hoehstein båren op på tribunen , og ærkebispen talte med ham . Rytterne blæste en fanfare . Bispen rejste sig ; vi forstod , at toget med den dødsdømte nærmede sig . Ingen vidste , hvorfra han skulle komme , eller hvor han var , sagtens for at hindre os i at gøre forsøg på at redde ham . Domkirkens fløjdøre sprang op , og ud kom munkene , to og to , syngende en latinsk psalme med monoton røst . Men folket på pladsen , som alle var hussiter , brød ud i en sang for at hilse deres døende ven og for at sætte mod i ham i hans sidste stund . De sang , og lille Jørg sang med ; jeg kunne ikke . 
Se , dine fjender fnyse 
og lægge kåd imod dit ord ; du ler ad deres trusler , du , som i himlen bor . 
De lægge deres klæder ved falske vidners fod ; de løfte sten i vejret , de tørste efter blod . 

ærkebispen så sig om med et rasende blik ; men ingen så på ham . Ud af kirken mylrede munkene , men ingen hørte deres sang for hussiternes kor . 
O , rejs dig i din harme , du , Zions vægter , stærk og glad ! Forfærd dem i din harme , split dem som avner ad ! Kom over dem i torden , og træd dem under fod ! Gå fra dem , i din Sejer klædt udi deres blod . 
End lader du dem rase , end bier du en stakket stund , end lader du dem sove , det syndens trygge blund ! 
Mellem to stridsmænd , begge behængte med små helgenbilleder , kom fangen ; og som han trådte frem forstummede sangen , hvor man fik øje på ham ; hans åsyn var blegt , hans øjne ville , og de , der så ham nærved , hørte , at hans mund , idet den bevægede sig kun kunne frembringe en tosset lyd , der lød som et barns vrøvlen . Dette gjorde så rædsomt , så ned-slående et indtryk , at sangen tav blandt de forreste , uden at de bageste vidste , hvorfor . Stridsmændene selv bævede af forfærdelse . Sangen vedblev ; 
end lader du os falde , som slagtefår i kval , end har du ikke samlet vidnernes fulde tal . 

og bag hans ryg løftede sangen sig igen : 
til døden for dit øje , 
o gud , din gode stridsmand går , og tavs blandt dine fjender 
han bærer sine sår . 
Du våger på hans lykke , du tæller al hans gråd , han lever i din villie , han dør for dine råd . 
Man siger at ærkebiskoppen skal have råbt til soldaterne , at de skulle hugge ind , men at de svarede at de kunne ikke :  » de synger jo , eders nåde ! «  råbte soldaterne . Endnu et Vers af den gamle matyrpsalme lød : 
dig har vi , herre , alt som vort sidste , store håb ; dig elske vi og prise med suk og fryderåb ! 
Lad kun dit ord forkyndes , mens vi som græsset dø ; du sanker i din lade det stakkels tørre hø . 
Ellers hører der en lang messe , et langt forhør , en lang tale til ved en henrettelse , men denne gang blev det ved talen . Ærkebispen slog ud med hånden . Nogen stilhed blev der i begyndelsen af talen , men mod slutningen — thi ingen gad høre hans amen — brød lille Jørg ud med vældig stemme og de andre stemmede i med . 
En gang skal solen skinne 
på dine frelste vidners fryd , 

da skal vi sang istemme som mange vandes lyd ! Da tørres vore tårer , da glemmes stakket nød , da siuges op til sejr den bitre hårde død . 
De , som så dr . Gabriel , sagde , at de tro bestemt , at han intet som helst har forstået af , hvad der foregik . Men jeg kunne intet se i den afstand . Nu — kort at fortælle — de førte ham op på bålet og bandt ham . En munk henvendte 3 gange et spørgsmål til ham , og han bevægede sin mund og lallede . Så gav zriny et tegn , og bålet tændtes . I det samme lød et skrig fra den bundne fange . Da grebes jeg af en 'banke ; jeg vendte mig om til lille Jørg og sagde :  » Lad os nu gøre vor pligt som gode krigsfolk ! »  han forstod mig uden flere ord — jeg lagde luntebøssen til kinden , sigtede godt , og lille Jørg stak lunten til ! Et knald rystede luften , — og dr . Gabriel var ikke mere . Hans bryst var knust . En blodstrøm vældede ned over hans fødder , og bålets luer slog højt op . Bødlerne skreg , sangen var forstummet ; ingen så , hvor skuddet kom fra , thi forvirringen på torvet var umådelig . Hr . Konrad vred sig i sin lænestol , og rytterhestene stejlede . Et øjeblik efter gjorde rytterne et rasende indhug på den værgeløse mængde , som splittedes til alle sider . Ingen opdagede lille Jørg eller mig , og jeg har ikke hørt , at nogen har set , hvor skudet kom fra . « 
Således endte Wenzel sin fortælling , og de tav alle omkring ham . 

så gav zriny et tegn , og bålet tændtes . 

» Hver gang jeg siden hører en tone synge , så hører jeg hussiternes kor igen , når jeg ser ned ad min egen brogede vams , så ser jeg doktoren for mig i den gule papirsdragt med den spidse hue , som de havde givet ham på . Jeg  .kunde ikke gøre andet ; der var ingen , som kunne hjælpe . Der var vel fuldt op af fromme hussiter på torvet , men mange af dem vare kvinder , og alle vare de skikkelige folk , som hverken havde lod eller del i opstanden , og som ikke ville slå fra sig med en nål for at hævde den hussi-tiske sag . Det ved zriny godt ; men skam få han , som han rasede og lod sine ryttere slå ned iblandt dem . Torvet var fuldt af lig og sårede , bålet brændte højt ; dets røg slog hen over tribunen og havde nær kvalt hr . Konrad og præsterne , som sad der , indtil nogle ryttere fik dem hjulpet ned . Jeg tror , at rytterne have antaget skuddet for et oprørssignal ; thi de er så fulde af frygt for hemmelig opstand , at der ingen ende er derpå . Først ved nat forlod lille Jørg og jeg Prag , og ingen hindrede os . « 
Han tav igen . 
Mester Nikolaj gik hen til ham og tog hans hånd .  » Ingen tænker ondt om dig , Wenzel , ingen af os , du skal have tak for din gerning' du har befriet en god mand fra en pinefuld død . « 
Wenzel så ham i øjnene , nikkede alvorligt , og man så , hvorledes hans angst veg for den gamle mands blik . 

Xxvii . 
Historien ender . 
Dagene gik ; Wenzel vovede sig af og til ud for at bringe nyt hjem til de andre . Kampen rasede i Bøhmen , men den rasede langt fra den lille fredelige krog ved Elben , hvor de havde hjemme . Så varede det ikke længe , inden de kom i tanker om , at de snart turde drage hjem til herrnskretschen igen . 
Troels talte med Agnes og sagde :  » Tror du , at jeg må blive hos eder , når vi igen komme til herrnskretschen  ? « 
Det troede Agnes rigtignok , at han måtte , og der var heller aldrig nogen af de andre , der lod falde et ord om , at han ikke skulle have sit hjem hos dem , så længe han ville . 
Af forsigtighed blev de endnu længe i bræddehytten . Wenzel havde været i herrnskretschen og talt med bekendte , og de skikkelige folk havde , skønt de var katolske , sagt , at de savnede mester Nikolaj , og at de ville ønske , han snart kom tilbage igen . De anede , at Wenzel vidste , hvor han var , men spurgte ham ikke ud . En nabokone havde passet hans høns , og en anden holdt hans lille have i stand , og når han kom igen , — sagde de , — skulle han ikke savne en eneste blomst eller en smule af , hvad hans var . Faster lo , og hendes ansigt lyste af taknemlighed , da-hun hørte , at hønsene blev plejede ; de havde været genstand for e'n af hendes største bekymringer , siden Troels blev rask . 
En stor , fra klippen nedrullet , cylinderformet blok 

af sandsten lå ikke langt fra hytten . Den begyndte mester Nikolaj at hugge løs på med sin mejsel ; Troels så til . Drengen var , som vi før have hørt , dygtig til at danne billeder af træ ; nu lærte han at hugge forsigtigt med mejselen i sten , da han først havde fået at vide , hvad mesteren ville danne af blokken . Dag for dag formedes den til en menneskelig skikkelse , og da Wenzel en dag kom hjem fra en rejse , så han , at den forestillede en mand i en lang kappe . Hans hoved hældede til den ene side , og øjnene så mildt frem for sig . I den ene arm holdt han et lidet billede af den korsfæstede frelser , og på hovedet havde han en spidspullet hue . 
» Det er den gode dr . Gabriel , «  sagde Wenzel . 
Statuen havde mester Nikolaj og Troels dannet i forening . 
Henimod jul , da tågen blev tæt , og nætterne blev kolde , holdt familien sit indtog i herrnskretschen . 
En for én kom bønderne og de fattige arbejdsfolk og sagde velkommen . 
Konen , som havde passet hønsene , fortalte , hvor mange æg de havde lagt , og bragte dem nøjagtigt alle i en kurv . 
Den anden kone kom med en blomsterkost af spraglede asters , som nu var tør og vissen ; det var den minderige sommers sidste flor , som hun havde gemt fra Agnes’s have . 
Om doktorens snilde pudelhund erfarede Wenzel siden , at den var forbleven som en trofast vogter i sin herres skjulested ved kammitz . Derfra havde den som en fiffig stratenrøver gjort natlige strejftog efter føde til de omliggende landsbyer og således bjærget 

livet i nogle uger . Men til sidst var den , slunken og forkommen , bleven optaget af en bondemand i rain-wiese , hvor den havde spist nådsensbrød i 14 dage . Da pudelen var kommen nogenlunde til huld igen , vendte den tilbage til sit røveriske liv , men havde uheld med sig , den blev greben i en køkkendør på fersk gerning og måtte bøde med livet for sine indbrud der og andetsteds . — 
krigenes tummel gik herrnskretschen forbi ; Wenzels luntebøsse hang på væggen , og den blev aldrig brugt mere . Selv gik han i tjeneste hos grev Michaels enke på fiirstenspitz og hjalp hende trolig at vogte herresædet . 
Men Troels blev hos den gamle billedskærer , stod ham bi med hans arbejde og uddannede sig i hans kunst . Om hans voksne år ville vi intet andet berette i denne fortælling , end at han for fremtiden gik under navnet Troels Nikolaj , gjorde en rejse på kunstens vegne , ved hvilken lejlighed han blandt andre traf sin gamle ven , den tykke Bent , som var bleven medhjælper hos organisten ved domkirken i Hildesheim , og til sidst vendte hjem for at holde bryllup med sin gamle legekammerat , Agnes . 
Huset , som de boede i , står ikke mere ; men det kastanietræ , som Troels plantede på sin bryllupsdag i haven udenfor , er nu stort og tykt , og under dets grene  .står dr . Gabriels billede . 
Byen er nu helt kattolsk , og doktorens navn er for længst glemt ; derfor melder nu en indskrift på støttens fod , at den forestiller nepomuk , Bøhmens helsen . 


I . 
Der var ingen , der rigtig vidste , hvordan det 
var gået til , at Holger Thomsen var bleven sådan 
en gnaven Bjørn , som han uomtvistelig var bleven , 
siden han havde besluttet sig til at opgive den 
ærgerrige advokatløbebane , der havde foresvævet 
ham , og slå sig ned som fuldmægtig hos sin 
fader , herredsfogeden i Nykøbing på Falster . 
Hypotteser var der nok af . Nogle mente , at 
det skyldtes kjøbstadsluftens narkotiske indflydelse 
— det var naturligvis de københavnske venner . 
Andre — lutter nykjøbingere — antog omvendt , at 
han havde nok ført  » et vildt liv «  inde i hovedstaden , 
og at dette var nu den legemlige og sjælelige 
reaktion , som dog efterhånden ville give 
efter for provindsens velgørende ro . Distriktslægen 
sagde , at det var maven , og den nye , frit praktiserende 
læge , doktor Ingerslev ( der naturligvis ikke 


var doktor ) sagde desårsags , at man behøvede ikke 
engang at være læge for at se , at det var nerverne . 
Damerne sagde , at det var hjertet . Kun henlagde 
de københavnske den ulykkelige kærlighed til 
Nykøbing , medens nykjøbingerinderne lokaliserede 
den i hovedstaden . 
De' ondskabsfuldeste sagde , at det var arveligt . 
Dette var ondskabsfuldt , for ingen kunne nægte , 
at et vist brysk — de ondskabsfulde sagde  » hovent « 
— væsen hørte til familien . 
Den gamle herredsfoged havde i sin tid været 
en af de juridiske embedsmænd , med hvilke de 
nationalliberale i det kritiske tidsrum fra otteogfyrre 
til fireogtreds , historiens sidste nådesfrist , lyksaliggjorde 
den tyske del af  » Sønderjylland «  . Han 
havde fungeret der til højere foresattes tilfredshed 
og ved denne Campagne fortjent om ikke riddersporer 
så dog et ridderkors . Men desværre havde 
han medbragt nogle svagheder fra dette korstog , 
ligesom man jo også siger , at de gamle korsriddere 
skal have hjemført enkelte mindre heldige 
gaver til det rettroende Europa fra det hellige 
land . Ikke blot havde han en tilbøjelighed til at 
betragte den befolkning , hvis øvrighed han repræsenterede , 
som en samling banditter ,  » Gud min 
salighed lutter slyngler og tyveknægte , «  for det 

ville han rimeligvis i alle tilfælde have gjort ; •— 
men han var desuden tilbøjelig til endnu bestandig 
at anse sig for hersker i et fjendtligt land , hvor 
den bestandig ulmende modstand måtte kues med 
ubøjelig strenghed . Det er vanskeligt at vide , 
hvordan han skulle have begået sig , hvis der ikke 
som et surrogat for den ydre politiske strid var 
kommet en indre ; var slesvigholstenerne bievne 
ham fratagne , hvem han  » hadede værre end arvesynden «  , 
så havde Vorherre dog været så skikkelig 
at give ham venstremændene . Og det kan nok 
være , at han havde et godt øje til dem . Kun 
skade , at dette ene gode øje skaffede ham et par 
dygtige næser — nemlig ministerielle . Da riffelbevægelsen 
gik over landet som en storm i et 
snapseglas , og selv de efter sigende lidet martialske 
falstringer — herredsfoged Thomsen bandede sig i 
alt fald ned i det dybeste helvede på , at de havde 
smurt haser gud ved hvor i fireogtreds — da selv 
de greb til våben , skælvede man i ministeriet for 
ridderen i Nykøbing f . og hans mulige bedrifter . 
Nogle påstå endog , at ministeren tænkte på at 
foranledige hans tilbagetrædelse , inden han slog et 
altfor uopretteligt dommedagsslag . Det er nu vistnok 
en overdrivelse . Sikkert er det imidlertid , at 
ridderen straks gjorde en mindre fadaise , hjulpet 


af sønnen , Holger , som den gang just havde tiltrådt 
sin stilling og var ligeså rasende som faderen . 
— dette indbragte ham en af de omtalte 
næser , så at riffelbevægelsen for ham blev til en 
røffelbevægelse . Uden tvivl blev han derved til 
held for sig selv skræmmet fra større bedrifter , så at 
hin samfundsrystende bevægelse drev over , uden at 
herredsfoged Thomsen faldt for den , sålidt som 
nogen anden skabning eller institution . 
Et år efter denne begivenhed døde Fru 
Thomsen , og det var især fra det tidspunkt af , at 
Holger begyndte at uddanne sit talent som familietyran . 
Familien bestod nu , foruden af faderen og 
ham , af et par halvvoksne drenge , der gik i latinskolen , 
en syttenårig yngling , som var i købmandslære , 
en medicinsk student , der kun var hjemme i 
ferierne , en trettenårig søster , Sophie , og den 
femogtyveårige Henriette , der førte husvæsnet . 
Der var endnu en trediveårig Broder , der for 
tilsøs , men han kommer , som ganske emanciperet 
fra familietyranni , ikke i betragtning her , så lidt 
som to , der havde emanciperet sig endnu grundigere , 
idet de var døde og begravede og ikke gav 
sig af med at gå igen ; for i så fald ville Holger 
sikkert have været strixt efter dem i dobbelt egenskab 
af familieoverhoved og øvrighedsperson . 

man ser , herredsfoged Thomsen havde ikke 
forsømt sine faderpligter , i alt fald ikke den første , 
uden hvilken de andre ikke nytte stort : nemlig den 
at skaffe børnene tilveie . Han havde også trolig 
holdt sig til bibelordet ;  » Den , der elsker sin søn , 
revser ham i tide ; «  og havde overhovedet i alle 
måder været en ægtefælle og familiefader , som 
sig hør og bør . Itide var Holger bleven revset , og 
derfor var han også nu vokset fra riset , og skønt 
herredsfogden selv naturligvis nominelt var familieoverhoved , 
var Holger det , som sagt , i virkeligheden . 
Ikke at han just i nogen måde lod det mangle 
på skyldig ærbødighed overfor faderen , som han 
ubetinget så op til . Rigtignok var hans tone 
overfor faderen mere kammeratlig end sønlig , men 
det var måske herredsfogden selv skyld i . Denne 
havde af sig selv endogså underordnet sig noget 
under sønnen , selv i embedssager , hvor hans mangeårige 
praksis dog gav ham så megen overvægt . 
Men så var Holger igen så fortrolig med nye 
forordninger , og herredsfogden havde en uhyre 
respekt for sønnens overordentlige juridiske kundskaber . 
Enhver , der omgikkes ham , vidste , at kun 
» en ganske idiotisk professor «  — efter en anden 
version  » et rent bagbæst af en manuduktør «  — 
var skyld i , at Holger ikke havde fået den første 

charakter , som familien Thomsen i alle sine forgreninger 
anså for hans utvivlsomme ret . Hvad 
det indre departement angår , så faldt det herredsfogden 
endnu naturligere at underordne sig her ; for 
trods sit buldrende væsen havde denne vældige herre 
altid stået en smule under tøflen og havde kun i 
al stilhed ombyttet hustruens med Holgers . 
Når Holgers åg hvilede let på faderens 
nakke , så lå det så meget tungere på søsterens 
og blev heller ikke slet så villigt båret af hende 
— men båret blev det dog . Det var naturligt , at 
Henriette , som styrede huset , snarest kom hans 
vaner på tværs , udsatte sig for hans kritik , måske 
også ved en eller anden forsømmelse gav hans 
chroniske gnavenhed lejlighed til et udbrud . Det 
var imidlertid ikke alt . Værst var det mettodiske 
formynderskab , der udstrakte sig til alle hendes 
handlinger , kontrollerede hele hendes væremåde 
og helst ikke engang havde ladet hendes tanker 
være toldfri . Han ønskede , at hun skulle omgås 
den familie noget mere , og så ikke gerne , at 
hun kom i det hus . Han satte et bestemt begrænset 
tidsmål for hendes skøiteløbning , ud 
over hvilket denne sport ville være skadelig for 
hende — sport overhovedet var han ikke gunstig 
stemt for , han var tilbøjelig til at finde den ukvindelig ; 

og han var lige ved at blive rent rasende , da der 
blot løselig var tale om at køre på cycle . Baller 
tillodes lige med nød og næppe , men opbrud i 
en tidlig time var obligatorisk . Det forstår sig , 
at han også regulerede hendes klædedragt . Han 
gik endogså med , når hun gjorde indkøb til sit 
toilette , hvad hun for så vidt stod sig ved , som 
han altid valgte de bedste stoffer . 
Holger gik så vidt i opfyldelsen af sine selvtagne 
formynderpligter , at han påtog sig selv mangt 
og meget , der var hans magelighed imod . Tidligere , 
som student , havde han læst en del skønlitteratur , 
men det havde han næsten ganske lagt af 
i provindsen . Men desværre læste hun gerne , og 
så måtte han spille censor , når det ikke netop 
var klassiske sager . Moderne bøger , navnlig hvad 
der kom fra Frankrig , måtte han selv først gennemblade , 
og denne beskæftigelse holdt ham ofte 
vågen til langt ud på natten . Han havde måttet 
opfriske sin smule fransk for at kunne gøre fyldest 
i denne post . I hovedstaden havde han været 
en beleven selskabsmand . Når han nu var færdig 
med dagens gerning , lukkede han sig helst inde i 
sin hule , indsvøbt i sin gamle studenterslobrok og 
rygende sin lange pibe . Men nej ! så måtte han 
trække i sin sorte frakke og gå i et eller andet 

kedeligt aftenselskab til en eller anden samling af 
» ganske idiotiserede provindsboere «  , hvor ingen 
djævel skulle have slæbt ham hen , hvis det ikke 
havde været nødvendigt at holde øje med Henriettes 
omgang og vide besked med , hvilke unge herrer , 
der nærmede sig til hende og vel endogså vovede 
at gøre haneben . 
Disse utvivlsomt forekommende haneben var 
Holgers største ærgrelse . Men han havde en plage , 
der næsten gjorde dem rangen stridig : det var 
veninderne . — at Henriette havde veninder var 
naturligvis en utaknemlighed og hensynsløshed mod 
ham , men det var frem for alt en dumhed .  » Om 
venindeskabets skadelighed «  , — dette var et af 
Holgers yndlingsttemaer , som han behandlede med 
stor virtuositet . Venindevæsnet forvoldte et umådeligt 
spild af tid , der kunne anvendes bedre på 
hvilkensomhelst anden måde ; det affødte ufejlbarlig 
pjankethed , og det forjadskede hele følelseslivet . 
Nu havde Henriette i virkeligheden slet ikke 
så mange veninder , men hun havde det , der var 
langt værre , hun havde en , der var så god som 
ti , en  » Busenfreundin «  , som Holger hemmelig titulerede 
hende . 
Denne meget skyldige personlighed var datter 
af byens rektor og hed Ingeborg krog . For at 

gøre galt værre havde skæbnen maget det så , at 
hun var nogle år ældre end Henriette , hvilket 
gav hende en vis overlegenhed i dette forhold — 
» Henriette var ganske under skjorterne på frøken 
krog «  hed det . En sådan grund til overlegenhed 
er som bekendt ikke alt for velset af den unge pige , 
der er i besiddelse af den , og Holger forsømte da 
heller ikke overfor Henriette at titulere veninden 
som  » denne gamle jomfru «  — en overdrivelse i 
ægte thomsensk stil , for Ingeborg var kun ni og 
tyve år , og var hverken i udseende eller væsen 
gammel ud over sin alder . 
Det ville have været for meget forlangt af 
frøken Ingeborgs christelige sindelag at hun skulle 
have yndet en ung mand , der så åbenbart var 
hendes modstander . Og det gjorde hun synlig nok 
heller ikke . 
Således vare forholdene i det Thomsenske 
hus — eller det af dem , der var almindelig bekendt 
— mod slutningen af sommeren attenhundred- 
fireoghalvfems . 

il 
det var en formiddag i begyndelsen af september , 
klokken hen ad halv tolv . 
Muntert skinnede solen ind i herredsfogedens 
spisestue for at se , om selvkogeren , kaffekanden , 
osteklokken , knive og gafler vare ligeså blanke 
som den selv . Længe havde den lyst mat og 
ligesom fedtet gennem tyk , lummer luft ; men nu 
var det som om en uges regn og blæst havde 
skyllet og skuret den , og som om den var bleven 
pudset af til sidst med de små , kridhvide efterårsskyer , 
der drev om ude på den lyseblå himmel . 
Vinduerne stod åbne , og de hvide Gardiner bevægede 
sig sagte , med en vis organisk velbehagelighed , 
som om værelset åndede ved hjelp af dem . 
Det vendte ud til den stille gård ; over nogle 
sveiryggede tegltage hævede kirketårnet sig , der 
prydedes af en grøn løgkuppel — gud må vide 

hvorfor , måske for stilfuldt at minde om Peter den 
store , der gik på arbejde nede i havnen og drak 
sin snaps i beværtningen på hjørnet af Færgestræde 
— og en meget høj en skal det til tider 
have været . Den store czar ville have kimset 
foragtelig ad de små , slebne glas , der stod foran 
to af kouverterne og kappedes med karaflen om 
at bryde en solstråle i brændende prismefarver . 
Det var så muntert og indbydende et frokostværelse , 
som man kunne ønske sig , og de to unge 
piger , der for øjeblikket befolkede det , gjorde det 
ikke på nogen måde tristere . 
Henriette stod ved den strålende selvkoger og 
var i færd med at skænke på kaffekanden . Ingeborg 
krog sad på en puf lige overfor vinduerne 
og så ud på Tage , skyer og kirketårn . De to 
unge piger vare så forskellige , som veninder pleje 
at være . De vare begge blonde , men Ingeborg var 
langtfra så askeblond lys som Henriette og havde 
ringere hårfylde . Hendes ansigtsform var væsentlig 
firkantet . Henriettes derimod tilhørte den langagtige , 
engelske type og ville navnlig i profil 
have været meget smukt , hvis det ikke havde haft 
den lange hage , som britisk skønhed så ofte 
strander på . Hun havde — ligesom for at klæde 
sig i stil med ansigtet — en tætsluttende kjole 

på , der var så højhalset , at kraven næsten skar 
hende op i hagen . Det er et spørgsmål , om denne 
meget  » ladylike «  kjole egentlig var klædelig , men der 
er intet spørgsmål om , at den var efter Holgers 
smag , for ellers turde hun ikke have haft den på 
— den måtte nu være på moden eller ej . Veninden 
syntes at have en anden smag . laltfald 
havde hun valgt sig en kjole af friere snit , der lod 
halsen være åben , indfattet af en bred , broderet 
krave . Den sad heller ikke så faststøbt om figuren 
som Henriettes ; et læderbælte med et norsk 
sølvspænde samlede den folderige bluse om livet , 
der ikke syntes pandsret af noget alt for stålsat 
korset . Stoffet var let og farven crémegul til en 
bleggrøn nederdel , medens Henriette var klædt i 
let dunkelblå uld , eftersom alt for lyse  » udfordrende « 
Farver ikke tåltes af censuren . Over hele rektordatterens 
person og holdning var der et stænk af 
det kunstneriske , navnlig når den sammenholdtes 
med venindens militære stivhed . 
— nå , skal jeg så virkelig komme her igen 
iaften ? spurgte Ingeborg . 
— ja vist skal du det , svarede Henriette . 
— ja , men hvad tror du da Holger vil sætte 
for et ansigt op , når han må nyde min dyrebare 
person både til frokost og aften ? 

— å Holger — 
— ja , sødeste Jette , du kan da ikke nægte , 
når du vil være ærlig , at han — skal vi bruge 
et mildt udtryk og sige : ikke er synderlig indtagen 
i mig . 
— å , det er jo bare sådan hans sære væsen 
— hvad vil du bryde dig om det ?  . . . du må 
absolut komme . Frederiksen har spurgt , om vi var 
hjemme . 
— ja , ja da . Så skal jeg komme og udsætte 
mig for at være uvelkommen . 
Ingeborg rejste sig og gik en gang frem og 
tilbage i det lange værelse . 
— det er komisk ! man skulle såmænd tro , 
han var forelsket i dig . 
Henriette standsede så pludselig midt i sin 
bevægelse med en tteske , der var topfuld af kaffe , at 
det brune pulver dryssede ned på dugen . Hun stirrede 
ganske uforstående på veninden . 
Denne brast i latter . 
— ja , jeg mener ikke vor brave landmand , 
den sag er vi vel tilstrækkelig på det Rene med . 
— hvem da ? spurgte Henriette og gav sig til 
at skrabe kaffen af dugen . 
— jeg mener såmænd Holger . 

nu var det Henriettes tur at le ; og hun 
gjorde det grundig . 
— å , Ingeborg ! du har da også sådan latterlige 
indfald i dag ! 
— nå , det var da det eneste , der kunne undskylde 
ham . Han er jo jaloux på alle , der kommer 
i nærheden af dig — undtagen naturligvis på 
Frederiksen . 
— naturligvis ? mig forekommer det tværtimod 
ubegribeligt ! Men han synes virkelig ikke at have 
nogen anelse om , at vi holder af hinanden . 
— å , måske nok om , at han er en tilbeder , 
men rigtignok ikke om , at du har en lille smule — 
ganske lidt — tilovers for ham . Ja , kære Jette , 
jeg ved ikke , hvad jeg mest skal beundre — din 
klogskab eller hans dumhed . Men jeg tror dog 
den første , for du har virkelig opført dig meget 
forsigtigt . Og desuden , mændenes dumhed lærer 
vi aldrig at anslå højt nok . Den er stor i al almindelighed , 
men den er ganske eminent på dette 
punkt . Det er i grunden kun simpelthen i naturens 
orden , at den gode Holger må støve om som 
besat i alle kolde kroge og gå lige forbi , hvor 
tampen brænder . 
Henriette smilede ad venindens muntre paradoks . 

der opstod en lille pause , da stuepigen kom 
ind og satte et tildækket fad på bordet . 
— hvad er det ? spurgte Ingeborg og svarede 
sig selv , idet hun ugenert lettede på låget . — ah , 
kartoffelsalat — brillant , det er min frokostlivret . 
— så træffer din og Holgers smag da sammen 
i ét punkt . 
— å , i flere , du . Vi går f . Eks . begge med 
en slags forbuden forelskelse til dig — forbuden , fordi 
h a n er din Broder , og j e g går med korset . Apropos , 
d i t er alt for højt , og du snører dig for stærkt  .  .  . 
Ja — det er øjnenes lyst og livets hoffærdighed ! 
Nu ville jeg ellers ønske , at mandfolkene ville 
komme , for jeg er mægtig sulten . Jeg er gået 
en lang tur , helt ud til bangsebro , bestandig tænkende 
over dine sager , så jeg har ærlig fortjent 
min føde . 
— tror du , når han hører det — tror du 
så ikke , at han vil — tage det meget heftig ? — 
jeg mener Holger . 
— nej . 
— virkelig ikke ? 
Henriette så op , glad overrasket ved denne 
bestemte nægtelse . 
— nej , det tror jeg virkelig ikke , for det er 
dér ikke spor af tvivl om . Nå , men det er jo 

da ikke noget at hænge med hovedet for . Det 
bliver bare værst for ham selv . 
— ja , du kan sagtens 1 hvis du var i mit 
sted — 
— hvis jeg var i dit sted , så ville jeg være 
glad over at få så ypperlig en ledighed til at 
sætte ham stolen for døren — hvad du kunne 
gøre ret kom amore — i bogstavelig forstand — 
hvad ! 
Den sidste vending fik atter Henriette til at 
le , og i dette muntre øjeblik kom Holger ind . 
Han havde allerede , idet han gik gennem det 
tilstødende værelse , hørt den glade latter og var 
således forberedt på at finde selskab og sat i den 
tilbørlige stemning .  » Naturligvis ! «  tænkte han , 
» når et par veninder er sammen , skal de straks 
grine og fjase ad ingen verdens ting . « 
— ah , frøken krog , god dag ! 
Han hilste på søsterens  » Busenfreundin «  med 
en beleven høflighed , som i og for sig ville have 
været upåklagelig , hvis der ikke havde været et 
stænk af behagelig overraskelse , som om han længe 
ikke havde haft den fornøjelse — og da dette ikke 
ret vel kunne fortolkes direkte , udfordrede det stærkt 
mistanken for ironi . Ingeborg krog lod sig imidlertid 
ikke genere deraf , men hilste om muligt 

endnu forbindtligere og fulgte med stor beredvillighed 
hans håndbevægende indbydelse til at tage 
plads og begynde frokosten . 
— fader kommer vist straks , det er ikke værd 
at vente , bemærkede han . 
Holger var en ganske køn fyr , sidst i trediverne , 
noget over middelhøjde og kraftig bygget . Nakken 
gik i en linie med hovedet , halsen var en smule 
kort , ansigtet åbent og noget knoglet . Det ville 
utvivlsomt have klædt det bedre at befinde sig i en 
mindre ubarberet tilstand . Det blonde hår var 
halvkort og flammede lidt , som en kornmark i 
blæst . 
De spiste et par minutter i tavshed , indtil 
herredsfogeden kom ind . Han var en del mindre 
end Holger , men holdt sig med en rankhed , som 
man næsten fik ondt i ryggen af at se på . Hans 
korte hår var stærkt grånet , det studsede fuldskæg 
næsten hvidt . Der var et utal af rynker om 
de små , stikkende øjne . Han nikkede blot i 
forbigående til Ingeborg og gav sig så ilfærdig 
og resolut i lag med måltidet , med en mine som 
en mand , på hvis skuldre der hviler mangt og 
meget , og som ikke har tid til at gøre omstændigheder . 
— nå , Holger — hvad siger du så ? 

mede han med munden fuld af mad . — er 
det ham ? 
— ja , vel er det ham . 
— ja , men kan man få det bevist ? 
— man må få ham til at bekende . 
— meget sandt , man må få ham til at bekende , 
og bekende skal han minsandten ! svarede 
herredsfogeden og nikkede , med et bistert , hemmelighedsfuldt 
blik , som om han i stedet for en rulle 
havde pinebænken stående i kælderen . 
— det er vel brandsagen , der af handles  ? vovede 
den dristige Ingeborg at formode . 
En uartikuleret knurren fra firmaet Thomsen 
og søn bekræftede denne formodning og advarede 
tillige mod at forfølge den videre — men rektordatteren 
havde enten ikke øre eller ikke sind for 
advarselen ; hun styrtede sig blindt i fordærvelsen 
 : — 
— så er det altså afgjort , at ilden har været 
påsat ? 
— ellers kunne manden ikke have påsat den , 
svarede Holger indirekte , med ubønhørlig logik . 
En kort grynten fra Thomsen senior påskønnede 
denne logiks humor . Henriette blev rød 
i hovedet og sendte broderen et mindre påskønnende 

blik . Ingeborg bed uhøfligheden i sig — 
sammen med et stykke surbrød . 
Efter således at have lyst fruentimmerne hjem , 
vedblev firmaet Thomsen at krydre sin frokost 
med små , bitre juridiske lækkerbiskener — en 
auktion i næste uge , som fanden havde skabt , en 
udpantning , som var at foretage hos en æsel af en 
indsidder , en notits i morgenavisen om en tysk 
proces , der viste , hvad edsvorne var for nogle 
høveder . 
— det manglede bare , at vi skulle have dem 
her — ja , det ville rigtig være efter venstres 
recept ! snerrede herredsfogeden . 
— så ville vi nok få dom over Anders 
persen , når der sad en tre , fire andre brandstiftere 
til doms over ham , brummede Holger . 
— ja , det har du sgu ret i , bifaldt faderen 
og strakte hånden ud efter den lille slebne karaffel 
med akvavit . 
— nej , vent lidt , vi skulle jo forsøge den 
nye i dag , sagde Holger . Jeg har taget en flaske 
med ; den står der på bufetten . 
— det er sandt , den havde jeg rent glemt , 
sagde Henriette undskyldende . Hun rejste sig , tog 
en flaske , formet som en rhinskvinsflaske , fra bu- 
2* 

fetten og rakte den til broderen , der imens havde 
lukket sin proptrækkerkniv op . 
Thomsens hus var meget konservativt , og man 
havde til dato trolig holdt fast ved den gode , 
gamle ålborger akvavit , medens hele Nykøbing 
drak det nye lokale produkt ; men nu var der en 
eller anden , der havde overtalt Holger til for en 
gangs skyld at prøve dette . 
— det var også en flaske ! snerrede herredsfogeden , 
skelende til nyheden med en interesse , 
som han ikke ville lade sig mærke med . 
— flasken er da ganske nydelig , den pynter 
helt på vores frokostbord , bemærkede Ingeborg . 
— og sådan en morsom etikette med gamle 
bogstaver og ru rand , sagde Henriette . 
— det er såmænd håndgjort papir ! 
— håndgjort papir ? hvæsede herredsfogeden . 
— ja , det ligner dem sgu ! sådan skaberier tror de 
at kunne stikke en blår i øjnene med . 
Proppen var trukket op ; Holger skænkede i 
og satte sig . 
Firmaet Thomsen & søn greb glassene , holdt 
dem op for lyset , førte dem til læberne , skyllede 
indholdet ind , holdt det så meget som et sekund 
på tungen , sank det , skar en frygtelig grimace , 
trak vejret dybt og smilede huldsalig . 

de to piger brast i en uærbødig latter , men 
fader og søn lod sig ikke genere deraf , optagne 
som de var af en dybsindig undersøgelse . 
— den er skam god 1 udbrød Holger , bestandig 
med det huldsalige smil om læberne . 
— dyrlægen har pinedød ret ! sagde herredsfogeden , 
— den stikker Ålborg . 
— ja , ja ! jeg tror næsten også . 
Og da det var nødvendigt at forvandle denne 
tro til en fast overbevisning , fyldte han atter 
hine glas , som Peder czar ville have foragtet , med 
dette klare fluidum , som den store moskovit og 
nykjøbinger sikkert ville have fundet mange gange 
for fuselfrit . Ceremonien gjentoges lidt mindre højtidelig , 
og Nykøbings sejr over Ålborg var slået 
fast . Så gav man sig , bestandig med det huldsalige 
smil legende i øjenkrogene , til at tage fat 
på den kolde kalvesteg og den varme kartoffelsalat 
med forynget appetit . 
Henriette skænkede kaffen . 
•—• ved du hvad , vi kunne i grunden tage 
ud og se på brandstedet ieftermiddag ; det er sådan 
kønt vejr , foreslog herredsfogeden . 
— ja , det kan vi jo udmærket , svarede Holger 
i en livlig tone , som syntes at antyde en vis 
velvillie overhovedet . 

— du skulle såmænd tage med , Henriette , 
sagde faderen . Du ser lidt bleg ud og kunne have 
godt af en mundfuld frisk luft . 
— ja . Tak , fader , det vil jeg frygtelig gerne . 
Herredsfogeden drak sin kaffe med velbehag 
og så ud ad vinduet . 
— brillant vejr til en køretur . Mens vi ser 
på brandstedet , kan du gå ind i skoven lige ved . 
Herredsfoged Thomsen var med et bleven den 
gode familiefader , der gjorde en skovtur ud af den 
skumle criminal-undersøgelse . Han fandt sig åbenbart 
ikke helt uvillig i , at henriette' gav ham et 
Kys , og så grangivelig ud , som om han kun 
havde en rulle og ikke en pinebænk i kælderen . 
Men formodentlig har den gamle høinødpinlige 
halsrets dommere og hexedoktores set ligesådan ud 
ved frokostbordet og i godt vejr . 
I dette øjeblik trådte pigen ind med et telegram 
til fuldmægtigen . 
Holgers ansigt fik straks sin passende skyggereflex 
af embedsværdighed . Sikkert angik telegrammet 
en forretningssag , og rimeligvis en fortrædelig . 
Uden at undersøge det videre lukkede han 
det hurtig op — og se , fra de blå bogstaver udbredte 
en strøm af lys sig over hans ansigt . 

— det er fra Åge 1 sagde han , han kommer 
i dag — med gjedsertoget fra Tyskland og bliver 
her i morgen over . 
— nej , det var da morsomt ! udbrød Henriette . 
Også herredsfogeden tilkendegav med et velvilligt 
 » Ja så ! «  , at besøget skulle være ham velkomment . 
— ja , så kommer du vist til at tage derud 
alene , fader , sagde Holger . 
— ja , ja , det kan jeg jo også nok  .  .  . Nu 
har jeg jo alligevel følgeskab undervejs . Ikke 
sandt , Henriette , vi to kan nok komme ud af det alene ? 
— jeg tænker det . Men så må det have 
lov til at blive noget sent med middagen . For 
når vi får sådan en kær og sjælden gæst , vil 
jeg dog ikke stole helt på Ane . 
— ja , lad os få noget godt til middag , Henriette , 
sagde Holger ivrig . Han kommer vist med 
en god appetit , søen tærer  .  .  . Det blæser vist 
ellers frisk , tilføjede han , idet han med en vis bekymring 
i blikket så ud på de hvide skyer , der 
i ret moderat tempo drev over himlen  .  .  . Hvad 
mon det er for en vind ? — østlig tror jeg . 
— nej , vinden er stik sønden , berigtigede 
i ngeborg . 
— nå , så har de jo medvind  . . . Ja , for 

Åge er lidt tilbøjelig til søsyge  .  .  . Hvorfor 
stirrer de sådan på mig , frøken krog ? 
— jeg ? stirrede jeg på dem ? Det ved jeg 
såmænd ikke af — men så beder jeg om forladelse . 
— ja , gud bevares , det er mig naturligvis 
kun en ære at være genstand for deres opmærksomhed , 
sagde Holger med det elskværdige smil , 
som han til tider kunne sætte op . — jeg troede 
kun , at der var noget forkert ; at jeg havde knappet 
min vest skævt eller bundet min slips på siden . 
— nej , der er såmænd slet ikke noget særligt . 
Den ærlige Ingeborg blev rød i hovedet , 
da hun fremførte denne forsikkring . Thi der var 
ganske vist noget særligt , langt mere særligt , end 
om han havde knappet sin frakke på ryggen . 
Hun var ved at tabe næse og mund over at høre 
Holger , hvem hun anså for inkarnationen af 
egoisme , bekymre sig så ømt om en anden — 
som ikke var hans søster , ja ikke engang en 
Thomsen ! 
— jeg kunne skam have lyst til at tage til 
Gedser og tage imod ham —• det vil han ikke 
vente sig , sagde Holger og tømte sin kop : — lad 
mig se — å ja , jeg har jo masser af tid . Så vil 

jeg gå ind på kontoret nu og sige besked der , 
fader . — 
han rejste sig . 
— hør , Henriette , du kan give mig noget 
varmt vand i den gamle kop dér — jeg — — 
han fuldendte sætningen ved at tage sig prøvende 
til hagen , der efterlod en fornemmelse i 
håndfladen som af et kæmpemæssigt stikkelsbær . 
Ingeborg trak på smilebåndet . 
— de finder nok også , at jeg trænger til at 
barbere mig , frøken  ? spurgte Holger , idet han tog 
imod koppen . 
— det sagde i og ikke jeg , herre konge , 
svarede Ingeborg . 
Holger lo godmodig , ønskede velbekomme og 
forlod spisestuen , overladende det til de andre at 
fuldende frokosten i sømmelig orden , med en bid 
hollandsk ost  » til beslutning «  . 

Iii . 
Er det ikke fuldmægtig Thomsen , som 
går der , Amalie ? 
— hvor ? 
— derhenne , over mod Jernbanegade ? 
— hvor vil du hen , Rikke ? han har jo en 
grå slængkappe , og fuldmægtigen går med en 
brun paletot , der næsten er grøn . 
— ja , men jeg tror alligevel — 
— å , det er jo slet ikke fuldmægtigens 
gang — holdningen ligner ikke spor . Fuldmægtigen 
trasker jo bare sådan afsted . 
Denne samtale mellem to nykjøbingerinder 
fandt sted på torvet . Genstanden for deres strid 
standsede nu forrest i Jernbanegade for at veksle et 
håndtryk med en herre , der mødte ham . 
— jo , kan du se , Amalie , nu vender han hovedet 
herom — det er alligevel fuldmægtigen . Det 

er adjunkt Petersen , der snakker med ham ; han 
kommer meget hos herredsfogedens . De siger , han 
skal have Henriette Thomsen . 
— ja , det er skam også ham  . . . Nu har 
jeg set det med ! Han var jo , ligesom om han var 
bleven ti år yngre . 
De to unge damer vare ikke de eneste , der 
opdagede en forvandling hos Holger Thomsen . Den 
omtalte adjunkt Petersen var højst forbavset over , 
at fuldmægtigen så velvillig standsede i sin fart 
og trykkede på hånden , ja endogså spurgte , om 
han — adjunkt Petersen — ikke snart så ind til 
dem ; hvilket efter hans mening var en opmærksomhed , 
som få , måske ingen kunne rose sig af . 
På banegården var det navnlig den lysegrå 
slængkappe , der vakte opmærksomhed . Holger 
havde endnu på vejen fundet tid til at købe den 
i en confektionshandel , fordi den brune paletot , da 
han med en pludselig mistanke tog den fra den 
dunkle entré ind i sin stue og holdt den op mod 
lyset , virkelig havde spillet stærkt i det grønlige 
over skuldrene og haft en utilladelig fedtet 
krave . Ganske vist var det ikke køligere , end at 
han udmærket godt kunne være taget afsted uden 
overfrakke , men han fandt , at en sådan ville 
gøre ham anseligere , navnlig en slængkappe 

jernbanebetjenten blev høilig overrasket , da 
fuldmægtigens behandskede hånd stak en krone 
til ham . Han havde da også for en langt mindre 
douceur , ja helt gratis , blot på et vink af den 
lokale øvrighedsperson , sørget for en separat coupé , 
på det at herredsfogedens søn og befuldmægtigede 
uforstyrret kunne hengive sig til sine samfundsfredende 
tanker om lands lov og ret . 
Holger havde imidlertid på anden måde brug 
for sin ensomhed , medens iltoget dampede sydpå . 
Der var varmt i coupéen , skønt han havde 
trukket begge vinduerne ned . Han tog kappen af 
og lagde den varsomt på sædet , med en vis 
respekt for dens nyhed , tændte sig en cigar og 
lænede sit hoved tilbage mod stødpuden . Og medens 
han behagelig lod sig vugge på det bløde hynde , 
så han ud på blinkende pilerækker og småhuse , 
der for forbi , på en stubbemark med en stor flok 
kvæg , og på det lyseblå sund derude til højre , 
hvorfra en hvidlig , blank bugt strakte sig tæt ind 
mod jernbanelinien , til en mørk bøgeskov atter tog 
vandet bort . 
De hurtig vekslende indtryk lod en vis pirrende 
rejsestemning stjæle sig ind over ham . 
I og for sig var der ganske vist ikke noget 
mærkeligt ved det hele . Det var en tur , som han 

på embedsvegne foretog , gud ved hvor mange 
gange årlig , og ikke plejede at føle det mindste 
ved . Men i dag var det noget andet . Han kørte 
til Gedser for at tage mod en ven , der vendte 
hjem fra udlandet , og derfor havde han en følelse 
af selv at være kommen ud at rejse . Men rigtignok 
gik hans rejse i den modsatte retning ; den 
gik ad København til — men ad et København 
til , der lå meget fjernt , så fjernt , at intet iltog 
kunne nå det , om det så suste afsted med lysets 
hurtighed gennem en evighed — : hans studenterdages 
og første kandidatårs København . 
Damerne havde nemlig dog ret — når har 
de ikke det ? — i deres prognose , at det var hjertet ; 
og nykjøbingerinderne , der dog måske er så 
menneskelige undertiden at tage fejl , havde specielt 
ret , når de henlagde historien til København . 
Denne historie havde iøvrig været såre hverdagsagtig , 
lidet kompliceret og uden al intrige . 
Holger , som på det område var autoritet , eftersom 
han i bogstavelig forstand var den eneste , 
der vidste fuldt besked , fandt den udtømmende beskrevet 
i Heines motto til Buch le grand :  » Si 
war liebenswurdig , und er liebte si ; er aber war 
nicht liebenswurdig , und si liebte ihn nicht . «  dersom 
han havde yttret sig således til nogen af sine 

bekendte , så ville vedkommende være bleven 
ligeså himmelfalden , som hvis Holger havde erklæret , 
at han var anarchist af det reneste vand . 
Og dog var det virkelig hans oprigtige betragtning 
af forholdet . Det var tilvisse en velbegrundet anskuelse , 
at en sjælden grad af selvtilfredshed og en 
ikke ganske ringe portion hovmod var et hovedelement 
hos familien Thomsen , og at Holger havde 
sin rundelige del deraf . Og dog var han i dette 
forhold ikke blot beskeden men endogså ydmyg . 
Man er måske altid ydmyg , når man virkelig 
elsker , og Holger havde elsket med en ufordærvet 
ynglings hele enthousiasme og pure idealisme . I 
ridderlig tilbedelse havde han udstyret sin dame 
med alt , hvad der rummedes i hans begreb om det 
evig kvindelige , og naturligvis fundet sig selv 
ganske uværdig til hendes kærlighed , der kun 
kunne modtages knælende som en nådegave . Da 
denne udeblev , fandt han med et resigneret suk 
den fuldkommen tilstrækkelige forklaring i hin bitre 
sætning :  » er aber war nicht liebenswurdig , und si 
liebte ihn nicht . «  så vidt gik han  ; men det var 
for meget forlangt af en Thomsen , at han skulle 
have indrømmet , at den lykkelige medbejler bedre 
havde fortjent lykken ; og det var han virkelig 
også langt fra at gøre . Den billedhugger , som 

frøken Elisabeth Helvig gav hånd og hjerte , 
var ham høilig imod som en — efter hans mening 
— plump fyr og  » halvstuderet røver «  , der desuden 
allerede på sit kalds vegne formentlig var materielt 
sindet , havde mere sands for buste og lænder end 
for psychen og så på enhver kvinde som på 
en model , en tanke , der allerede i og for sig var 
den spiritualistiske ungersvend en vederstyggelighed , 
og som , sat i forbindelse med den tilbedte Elisabeth , 
bragte hans galde i kog . At hun havde foretrukket 
en så højst uværdig for hans egen uværdighed 
ville have nedsat hende i hans øjne , hvis 
hun ikke allerede havde befundet sig hinsides Ros 
og dadel . Hvorfor skylden nu skubbedes over 
på noget upersonligt blindt og utilregneligt i 
kærligheden selv , som han dermed for sit vedkommende 
bød godnat og sov vel . 
Alt dette lå nu godt og vel femten år 
tilbage i tiden , og tanker fra den gang foruroligede 
bestandig sjeldnere den værdige fuldmægtig 
på herredskontoret i Nykøbing f . Sandt at sige 
gik der uger , ja måneder , hvor han ikke tænkte 
på synderlig andet end på sine tyveknægte — 
for at bruge det Thomsenske kælenavn for menneskene 
deres børn i almindelighed betragtede som 
juridiske objekter — på vejret , på — frygteligt 

at tilstå — romanen i stiftstidenden og så på 
sådanne materielle småting som den strid mellem 
Ålborg og Nykøbing akvavit , der sammen med 
brandsagen havde været denne dags store spørgsmål 
— indtil telegrammet kom . Thi man være 
så åndelig anlagt , som man være vil , så skal 
provindsen nok bringe materien til sin ret i længden 
og lade det gastronomiske element fremtræde 
med den betydning i det daglige liv , som det 
ordentligvis har hos almindelige mennesker , og 
måske lidt til . 
I den aller seneste tid var der iøvrig endnu 
en side , der begyndte at træde i forgrunden og at 
optage hans tanker meget . Der gives som bekendt 
et kritisk tidspunkt i mandens liv , hvor han ser 
sig om enten efter en lille kronisk sygdom eller 
efter en kone , som om en nemesis drev ham til 
på den ene eller den anden måde at sikre sig en 
daglig plage . Holger Thomsen befandt sig nu ved 
denne grændse , og da ikke noget , der kunne ligne 
en kone , var synligt indenfor horisonten , var det 
naturligt , at han forberedte sig på at komme i besiddelse 
af den indsnevrede egoisme , 
uden hvilken ingen pebersvendestand kan kaldes 
fuldkommen . Det var ham klart , at der var noget 
i vejen , men endnu ikke hvor det sad . Han vaklede 

mellem nyrerne og hjertet — vel at mærke , 
det fysiske med klapper , ikke det , damerne sagde 
at det var . Rimeligvis ville også mave og nervesystem 
være komne i betragtning som sygdomskandidater , 
hvis de ikke havde været udelukkede 
derved , at hver havde sin medicinske autoritet for 
sig , idet — som allerede anført — distriktslægen sagde , 
at det var maven , og den nye , frit praktiserende 
doktor , som ikke var doktor , sagde , at man behøvede 
ikke at være mediciner for at se , at det 
var nerverne . Da det nu var en fastslået sætning 
i det Thomsenske hus , at læger vare  » nogle uvidende 
charlataner og nogle bakkelsebæster «  , så 
var det altså afgjort , at mave og nerver fejlede 
ikke noget . ' og hvad leveren angår , så syntes 
Holger , at hans farve var for god , til at den 
kunne være den skyldige . Så blev da de to ædle 
organer , som gud Herren ransager , tilbage , udsatte 
for velbegrundet mistanke . 
Hvilket af dem der nu end monne skrante , 
vist er det , at ingen badekur kunne have virket 
bedre for øjeblikket end den stemningsbølge , der 
nu var slået hen over ham , bortskyllende al opsamlet 
gnavenhed og alt spirende hypochondri . 
Åge Helvig var den af hans kammerater , 
som han havde sluttet sig nærmest til . De syntes 

beslægtede ved naturlig samstemmende sympattier 
og havde i studiedagene haft alle interesser fælleds . 
Forhåbentlig havde de det endnu . Men det var et 
par år siden , at de havde setes , og hvad brevskrivningens 
surrogat for personlig omgang angår , 
så havde det vel i de første år af deres adskillelse 
holdt samkvemmet nogenlunde vedlige , men efterhånden 
var københavneren bleven for optagen og 
provinsboeren for lad , til at brevene kunne blive 
andet end sjældne og nødtørftige i deres meddelelser . 
Holger glædede sig oprigtig til gensynet , men vennens 
egen person ville dog ikke i og for sig kunne 
have sat ham i den bevægelse , som nu foryngede 
og potenserede hans væsen . Men med ham kom 
et lys fra hele den tid , hvori deres venskab hørte 
hjemme , og som midtpunktet i dette lys stod 
Åges cousine Elisabeth Helvig , der nu førte et 
andet , ham højst ubehageligt navn . Dog det vedkom 
ham ikke dette navn , det var slet ikke til for 
ham 1 det var jo også langt fra ham at begræde 
det skete , at føle nagende savn : — kun en sød 
vemod hengav han sig til allerede nu , og det vår 
ham en velgørende tanke , at vennens træk og 
blik , klangen af hans stemme , hans ejendommelige 
udtryk og vendinger , ja de tanker og begreber , 
han ville udvikle , måtte mangefold forøge denne 

stemningsduft fra de unge dage , der var ligeså 
forskellig fra den atmosfære , der efterhånden 
var bleven hans , som en nymeiet eng er forskellig 
fra en muggen kontorstue . . . . . . . . . . . . . . 
Han rejste sig , lænede sig ud ad det åbne 
vindue mod øst , kvægende sig ved det stærke 
lufttræk , der strøg ham over kinden og gennem 
håret , til det blev så livligt , at han måtte tage 
hovedet til sig igen . Det var nu flade , uendelige 
engstrøg , hvor grønsværet længere ude veg for solblank 
vandflade — yderst ude blegt småkrat i en 
lang lige linie — hist og her et par hvide pletter , 
som små tårne , der hævede sig af krattet : det 
var sejl af skibe i Østersøen , som straks efter blånede 
stykkevis i horisonten . Og til den modsatte 
side bredte allerede dets åbne flade sig , dybtblå , 
solskinnende og blomstrende med hvide bølgetoppe . 
Toget peb og bremsede . 
Gedser . 
Holger steg ud , og overladende det til de øvrige 
passagerer at styrte ombord med deres bagage 
slog han sig ned på en af perronens bænke og 
nød som en uinteresseret tilskuer det lille skuespil 
af skibet , der befolkedes , lastedes og ilsomt beredte 
sig til afrejse . 
3* 

det høje Sollys strømmede ned over skib og 
perron . Det brændte den grå asfalt næsten hvid , 
lyste på redningsbådenes seildugsdæk , flammede 
metallisk på hjulkassens runding . Og tværs igennem 
al denne giands trak sig skyggen af skorstensrøgen , 
først som en fin , kriblende tåge , så bestandig 
tættere som en uigennemsigtig sky . Oppe 
på kommandobroen luede messinget på telegrafapparatet 
som et spejl . Passagererne indtog deres 
plads på dækket , hvor et par livlig farvede parasoller 
prangede som tropiske blomster , der pludselig 
udfoldede sig . Fra forstavnen lød der bestandig 
larm af bagagen , der blev bragt ombord — stemmer 
råbte , kufferter og kasser væltedes . 
Hvor uinteresseret tilskuer han end var , kunne 
han dog ikke bare sig for at føle en smule misundelse 
overfor disse folk , der rejste deres vej . 
Bagest på dækket stod en ung pige , støttende sig 
til faderens arm — hendes kinder blussede af 
rejseglæde . Han betoges af en ganske tåbelig 
lyst til at springe ombord — blot som tankeeksperiment 
naturligvis — endnu var det muligt — 
det var den ellevte time : sodfarvet og ulden styrtede 
røgen op af de hvide skorstene og vældede 
op over det fremspringende stationstag -----endnu 
kunne han — — — nej , nu ikke længer : — med 

en skurende lyd blev broen trukket ind , hjulene 
begyndte at skovle i vandet , dækket bevægedes — 
tovene kastedes ombord , og skibet gled hen imod 
havnemundingen med en sydende , hvidgrøn stribe 
af kølvand efter sig — — . 
Holger slentrede ind i restaurationen , skyllede 
en flaske sodavand i sig , fik ild på en cigar og 
gik så over skinnerne ned på stranden . Skibet 
var allerede nået et godt stykke bort — det var 
ud for odden . Nu drejede det , vendte hele langsiden 
til og dampede vestpå , og snart efter syntes 
det allerede at glide på horisontlinien . 
Ved dette syn blev han overfalden af en følelse 
af forladthed , en dyb medlidenhed med sig 
selv , der ville have forekommet ham meget komisk , 
hvis han kunne have betragtet den udefra , i stedet 
for at være så helt indhyllet i den . — der sejlede 
disse folk bort for at more sig , se noget nyt , ja 
måske endogså opleve noget — og han blev ladt 
tilbage her på den øde strand . 
Ja , øde så den unægtelig ud , Gedser odde , 
som den strakte sig der under sol og vind — sol , 
der bagte det gamle , tørre tang , og vind , som 
hvislede i strandgræsset . 
En sort pram lå der ved siden af en hvidmalet 
sejlbåd og lod sin tjære trække blærer i 

solen . Han var nær snublet over ankerkjederne , 
der gik højt op på land . Tør , rørlignende marehalm 
groede totvis i sandet næsten helt ned til 
tangbankerne — den yderste grændse ud mod de 
skumbristende , flintefarvede bølger , der efterhånden 
blev til det blå hav . , tilvenstre trak telegraflinien 
sig langt bort til det undersætsige hvide fyrtårn , 
der med et par huse og buske danner den sydligste 
grændsepost . En bondevogn sneglede derud ad — 
ellers var der intet levende at se undtagen en 
måge , som sad på et lille tangkap , men lettede , 
da han nærmede sig , og strøg bort på sine sabelformede 
vinger — og så tanglopperne , der for 
hvert skridt , han gjorde , fløj over sand og solede 
sten ligesom sodklatter , der blæses afsted , og forsvandt 
som ved et trylleslag , når han standsede . 
Det gjorde han snart for alvor , —• lad som han 
var . Han udsøgte sig et sted , hvor græstotterne 
vare tættere end ellers , og strakte sig på ryggen . 
Endnu en gang hævede han hovedet og så ud 
efter skibet . Det var kun et punkt langt ude til højre ; 
derfra trak der sig parallelt med kimingen 
en lang tynd og bleg røgstribe , der først bag fyrtårnet 
opløste sig fjerformet i den rødlige luft . 
Og med et suk sagde han farvel til alt , hvad 
der drog ud på eventyr — selv nok så tamme 

eventyr . Han skød hatten ned i panden , lænede 
hovedet tilbage og lukkede øjnene . På ingen 
verdens ting ville han tænke , kun lytte til den 
melankolske , monotone brusen af bølgerne på havstokken , 
føle den friske vind feje hen over sig og 
ånde den stærke Duft af saltvand og tang , som 
den førte med sig ude fra Østersøen — — eller 
var det fra sundet eller Kattegat — for lang , lang 
tid siden ? — hvad var det , den mindede ham om ? 
Nej , han ville jo ikke tænke — kun døse , og 
måske drømme !  .  .  . 
Bølgerne syntes at bruse mere dæmpet , de 
kom ikke længer i taktfaste slag ; og nu var det 
ikke mere havets sang , han hørte , men susen af 
graner — af granlunden i præstegårdshaven , hvor 
han en lykkelig sommerferie havde været sammen 
med Elisabeth . Det var aftenskumring , og han gik 
der med hende og naturligvis med hendes veninde , 
den røde Ellen . Den gule abeterrier Bob var også 
med — den holdt sig altid til Ellen — det dumme 
kræ ! Hvad var det , der puslede inde mellem granerne ? 
Fut , fut , — fut , fut , — lød det .  » Det er en 
pindso , «  sagde Elisabeth .  » Hvorfor kan du ikke 
sige pindsvin som andre mennesker ? «  spurgte røde 
Ellen .  » Lad dog frøken Helvig tale , som hun vil , « 
Sagde Holger — han holdt just meget af , at hun 

sådan havde sine egne udtryk . Bob havde spidset 
øren og ville til at fare ind mellem granerne , 
men Elisabeth , der måske var lige øm over Bobs 
faretruede snude og over sin  » Pindso «  , fik ham fat 
i nakkeskindet og holdt ham , hvor meget han så 
skabede sig og gøede . De blev stående et par 
minutter — granerne suste foroven — der kom 
ingen puslen og futten mere fra deres rødder .  » Nej , 
nu bliver det mig virkelig for længe at vente her , « 
Sagde røde Ellen så . Hun gik sin vej ind mellem 
frugttræerne , og Bob , det idiotiske dyr , sprang 
efter hende , skønt Elisabeth blev stående . Ja — 
hun gjorde ingen mine til at følge veninden — o 
jubel ! hun ville blive hos ham . Der stod en bænk 
tæt ved , hvor de tog plads . Det var en fortryllende 
aften . Granerne suste dybt , den gyldne rugmark 
bølgede ud imod aftenrøden , af og til brølede en 
ko , og langt borte i skoven kukkede gøgen . Og 
så var der denne stilfærdige futten inde mellem 
granerne , ligesom af en lille maskine ; den lød så 
hyggelig , og han holdt af den , fordi Elisabeth morede 
sig over den . Hun var så nydelig i dag i sin 
lette cremefarvede kjole , det brune hår glindsede 
over panden i aftenskæret , og hun smilede så 
fortrolig som aldrig før . Hans hjerte var fuldt , 

han måtte tale .  » Kære frøken Helvig — «  begyndte 
han .  » Tys , «  hviskedee hun i det samme og 
lagde sin hånd på hans arm —  » der er de •— 
det er to — «  . Hun pegede ned for sig med et 
nysgerrigt smil , og han så to små mørke 
klumper vælte sig ud under de yderste graner — 
fut , fut — fut , fut  .  .  . Pindsvinene kom helt hen til 
fødderne af dem — de sad ganske ubevægelig for 
ikke at skræmme puslingerne , og hendes hånd 
blev liggende på hans arm .  » Er de ikke meget 
søde ? «  hviskedee hun  .  .  . 
Holger så op i den høje himmel , blændet 
af lyset . Det var næsten ligesom om han havde 
været lidt borte 1 skulle han have sovet rigtig ? Ja , min 
sandten , om han ikke havde drømt ! Og han huskede 
lidt efter lidt drømmen i alle dens enkeltheder 
— hvor tydelig han dog havde oplevet det ! 
Men underligt var det , han hørte endnu bestandig 
pindsvinene — fut , fut — fut , fut — fut , fut — som en 
lille maskine . 
Han løftede hovedet op og så ud . Den lange 
røgstribe lå endnu derude , parallelt med kimingen 
.  .  . Men der langt ude til højre — skibet ! 
Det var langt borte endnu ; man kunne hverken 
skelne master eller skorstene , kunne ikke se at det 

var et skib , men dets stempelslag havde nået ham , 
midt i hans drømmeverden . 
Og hans hjerte bankede , mens han stirrede ud 
mod dette skib , som om det måtte have et særligt 
bud til ham og skulle bringe ham en hemmelig 
skat . 

Iv . 
Holger stod igen på den solede perron , 
hvor tagskyggen nu havde trukket sig helt hen til 
væggen . Han så ud mod skibet , der drejede 
ind mod indsejlingen mellem de to små havnefyr . 
Det lå skråt i vandet med sine brede hjulkasser 
 ; en hvid skumbølge stod ud til hver side 
af stavnen — den højre bov glindsede i det skarpe 
Sollys . 
Nu måtte han selv smile ved tanken om den 
urimelige sindsbevægelse , som det første syn af 
skibet havde sat hans endnu drømmesittrende stemning 
i , som om det var et eller andet skattefragtet 
eventyrsfartøi . Det var simpelthen postdamperen 
fra warnemunde , der endelig nåde Gedser med 
en del søsyge passagerer ombord , blandt hvilke 
hans brave ven , Åge Helvig , der forhåbentlig ikke 

var værre angrebet , end at han snart kom til hægterne 
igen . 
Så , nu gled den ind i havnen og frem langs 
molen . 
Og der var jo Åge , oppe på overdækket , 
hvor trappen gik ned . Han var let at kende , 
rejsen havde ikke forandret ham . I ingen måder : 
for da han nu opdagede Holger , svang han hatten 
på sin kejtede , lidt drengeagtige måde og råbte , 
så det kunne høres over hele skibet og den halve 
station : — 
— god dag , mand 1 er du her 1 
» Mand «  — det var i Åges privatjargon 
titulaturen for de nærmeste venner , en tiltale , som 
han skyldte sin yndlingsforfatter , Walter Scott . En 
så afgjort uceremoniel hilsen kunne ikke i almindelighed 
siges at være efter Holger Thomsens 
smag , især ikke når den var så højrøstet , at den 
henledte almindelig opmærksomhed på hans 
øvrighedsperson . Men skønt den jog en lille 
uvilkårlig gysen igennem ham , var hovedvirkningen 
velgørende ved sin varme hjerteklang af 
uforandret fortrolighed og af ugenert burschikost 
humør . 
Og han hilste tilbage med noget af den samme 
ungdommelighed i bevægelse og stemme . 

i det samme bemærkede han en høj dame 
oppe på dækket , der med en hurtig hoveddrejning 
så om imod ham , åbenbart ligesom flere andre 
nysgerrig efter at se , hvem  » Manden «  var . Ved 
synet af dette gyldne hår , der ved drejningen 
glindsede i sollyset , følte han ligesom et lille stød 
i brystet .  » Min gud , er det ikke frøken Reimert 
— for ikke at sige  » røde Ellen «  ? Jo , vist er det 
hende ! — «  han forsøgte med en hilsen , og hun 
nikkede venlig , idet hun bøjede sig efter sin plaidrulle . 
Derpå så hun sig om efter sin lille håndkuffert , 
men Åge havde allerede bemægtiget sig 
den . Frøkenen ville ikke tillade ham at bære den , 
da han desuden havde sin egen vadsæk , og hans 
stædige ridderlighed førte til en strid , hvis udgang 
blev , at de bar den imellem sig , holdende i 
hver sin hank . I trængslen voldte dette en del ubekvemme 
sammenstød mellem Åges vadsæk og 
andre folks ben . 
» Upraktisk som altid , «  tænkte Holger . — når 
det endelig skulle være , kunne han jo tage hendes 
plaidrulle . Den smule kuffert kunne hun jo bære 
som ingenting  .  .  . Så , nu skal de vise billet . 
Hvis han kan finde sin , så tvivler jeg endnu om , 
at det er ham . 

men han beroligede sig snart . Åge kunne 
ikke finde sin billet , skønt han gravede til bunden 
af bukselommerne , gennemborede vestelommerne 
og krængede brystlommen ud , så forskellige — 
måske værdifulde — papirer førtes bort af blæsten . 
Han havde måttet træde til side under 
denne undersøgelse , for ikke at standse strømmen , 
og frøken Reimert syntes ikke at ville gøre ham 
den tort at gå alene med sin kaffert . Hun blev 
trolig stående hos ham , men vendte sig bort og 
bed sig i læben , for at undertrykke sin latter ; 
men det lykkedes ikke , og det blev til , at hun og 
Holger — hun på skibet og han på broen — i 
al hemmelighed lo sammen ad Åge , der med sand 
virtuositet vedblev at udføre den bekendte selskabspræstation : 
 » Jeg skulle hilse fra min fader — « 
Hvor han kendte hende sådan ! For femten år 
siden havde hun nøjagtig let sådan ad Åges 
keitetheder . Der var noget eget smittende ved hendes 
munterhed ; og skønt Holger var sig bevidst 
at være en ganske anden verdensmand , ja egentlig 
en fuldendt cavaler , havde han dog ofte haft 
en ubehagelig formodning om , at den også undertiden 
gik ud over hans person og fik andre , 
navnlig hendes veninde Elisabeth Helvig , i ledtog 
med sig på hans bekostning . 

endelig fandtes billetten i handsken , hvor Åge 
— som han siden forklarede — havde stukket den ind 
» for at have den på rede hånd «  . Det trofaste 
par kunne som de sidste i rækken forlade skibet , 
og de længe opdæmmede hilsener og spørgsmål 
brød ud i glade strømme . 
— hvordan har du det ? Du er virkelig bare 
kommen herned for at tage mod mig ? det er jo 
storartet ! 
— ja> jeg er såmænd , gamle dreng  .  .  . 
Frøken Reimert ! det var en uventet fornøjelse at 
se dem . 
— ja , sådan belønnes dyd og trofast venskab , 
hr . Fuldmægtig . 
— nå , hvordan har overfarten været ? 
— brillant , storartet !  .  . Det gyngede nok en 
del — jeg tror også nok , der var lidt søsyge 
ombord  .  .  . men  .  .  . nej , vi har såmænd haft 
det brillant . 
— ja , det var dejligt at ånde søluften igen . 
— har de også været på en længere rejse , 
frøken  ? 
— ja , jeg har været i rom med min onkel , 
professor Stein . 
— vi har været sammen i Venedig , der traf 

vi hinanden ganske uformodet  . . . og nu igen 
på damperen . 
— de rejser hjem alene ? 
— ja , jeg var blevet et par dage i Berlin — 
hos en familie . 
De trådte ind i salen , der 
næsten var tom . De sidste rejsende skyndte sig 
ind i restaurationen . På den lange , lave disk ventede 
endnu kun deres kufferter på at blive deklarerede . 
— ulyksalige ! sagde Holger , nu kan du ikke 
finde nøglen . 
Frøken Reimert brast i latter . 
Åge , der var lidt bleg efter den brillante 
overfart og den dejlige friske søluft , blev rød i 
hovedet og frygtede det værste . Men da intet er 
konsekvent i denne omskiftelsernes verden , så 
fandtes nøglen — til alles overraskelse , og det der , 
hvor man mindst skulle vente det , nemlig i det 
ekstra for den bestemte rum i portemonnaien . 
Under indtrykket af denne triumf følte han det 
formelig som en skuffelse , at det ikke var nødvendigt 
at lukke kufferten op . Toldassistenten hilste 
på Holger med den ejendommelige forekommenhed , 
som stærk og ensformig kedsomhed fremtryller ved 
synet af en bekendt , tilmed af en lokal personlighed 

af rang : — fuldmægtigen havde været et 
svip til Tyskland ? undrede sig over ikke at have 
hørt derom : — nå , sådan , modtaget venner ! — 
og med høistegen hånd klæbede han sedlerne 
på kufferter og vadsæk med en smilende antydning 
af , at al mistanke om contrebande var conduitemæssig 
udelukket overfor fuldmægtigens venner . 
I forbigående sagt , hvordan stod det — uden at 
være indiskret — med brandsagen ? — ja så ! ja 
han havde nok straks tænkt sig det  .  .  . På 
gensyn ! — 
de gik ind i ventesalen . Det viste sig , at der 
endnu var rigelig tid til at nyde et eller andet , 
inden toget gik . 
— nå , skal det være en snaps og en bid 
brød på dansk grund ? spurgte Holger vennen og 
klappede ham gemytlig på skulderen . 
— ja lad det være det , lad det være det , svarede 
Åge , der sporede så stærk en trang til en 
opstrammer , som det er naturligt for et menneske , 
der i de sidste to timer er gået i den ængsteligste 
forventning om , hvad der ville komme i 
retning af  » hvad der hændes på søen «  , som sælhunden 
sagde , — så at det spørgsmål ikke et 
sekund havde været ude af hans hoved :  » bliver 
jeg søsyg , eller kan jeg lige nå at slippe over «  — 

ledsaget af bestandig rådførelse med uret , der gik 
meget langsomt , og af hyppige spørgsmål til styrmand 
og matroser , om hvad tid man plejede at være i 
Gedser , og om der var sandsynlighed for , at sø-  . 
Gangen , der var lidt stærk for damerne , tog af , 
når man kom ind under den danske kyst . En 
sådan tilstand er altid noget angribende og er det 
dobbelt , når man er i selskab med en ung dame , 
overfor hvem man gerne vil tage sig lidt godt ud , 
og som selv er så langt fra at klage over søgangen , 
at hun kun ler og klapper i hænderne , 
når en særlig livlig bølge sender et skumskvat 
henover dækket . 
Med sand vederkvægelse lod altså hr. Åge 
Helvig livsvandet bage sin skjelm indvortes , medens 
Holger med en nyomvendts zelotisme foreholdt 
værten , hvor liden lokal-patriotisme han viste ved 
at holde ålborgeren i stedet for deres egen fortræffelige 
nykjøbinger . 
Frøken Reimert sad imellem dem , for enden af 
bordet , og drak sin kaffe . Pludselig gav hun sig til 
at småle . 
— det er såmænd rart at have øvrigheden 
med sig og blive trumfet sådan ubeset gennem 
toldvæsnet . 

— hvorfor det ? spurgte Holger lidt ubehagelig 
berørt . Havde de noget , der skulle fortoldes ? 
— en lille souvenir de — et eller andet , for . 
Modede Åge . 
Frøken Reimert så sig om med mistænksomt 
skjelmeri . 
— hvis de herrer vil komme ganske tæt hen 
til mig , skal jeg betro dem en statshemmelighed . 
De herrer bøjede meget beredvillig deres hoveder 
ganske tæt hen til hende , og den muntre 
pige hviskedee : — 
— jeg har for over halvandethundred kroner 
silke i mine kufferter — det er nu min souvenir 
de home , hr . Helvig . Hvad synes de om den ? 
Og hun lo overgivent ved at se de lange , 
betænkelige ansigter , som hendes juridiske cavalerpar 
satte op . 
Åge besindede sig imidlertid snart : — 
— det skal jeg såmænd sige dem . Jeg er 
vis på , at jeg vil synes udmærket godt om den , 
når jeg får dem at se i den , og det håber jeg at 
gøre mange gange i vinter . 
— å , som de snoer dem fra det . Nå , og 
de , hr . Thomsen ? Må jeg nu takke dem rigtig 
mange gange for den store tjeneste , de har 
gjort mig . 
4* 

og hun trykkede hans hånd eftertrykkelig og 
rystede den , mens hun gottede sig over hans forlegenhed . 
— ikke noget at takke for , svarede han lidt 
gnaven  .  .  . Det lader ikke en gang til , at de 
har en dårlig samvittighed ! 
— ikke det mindste . Er der måske nogen , 
der har lidt skade derved ? 
— staten . 
— pyh ! Staten ? Hvad bryder jeg mig om den ! 
Holger rystede på hovedet med et usikkert 
blik til Åge : 
— sådan er damerne ! jeg er vis på , at 
Henriette ville ræsonnere ligesådan . 
— å ja , nå — henkastede Åge undskyldende . 
— hvis jeg havde smuglet noget ind , bemærkede 
Holger eftertænksomt , så ville jeg da i 
alt fald have en dårlig samvittighed . 
— ja , det fortrin kan jeg såmænd gerne 
unde dem , hvis det kan være dem til nogen væsentlig 
trøst . Men nu må vi nok tænke på at 
komme videre , brød hun af og rejste sig . 
Dørene til perronen vare bievne lukkede op , 
og folk strømmede ud . 

Holger greb hendes håndkuffert , inden den 
galante Åge kunne bemægtige sig den . 
— jeg kan tænke , at de vil ind i en damekoupé , 
spurgte han . 
— og jeg kan tænke , at de gerne vil være 
af med mig . Men det mislykkes totalt . For jeg 
hader damekoupéer , og de kan ikke være bekendt 
at gå i en rygekoupé . 
— nej , gud bevares , udbrød Åge med så 
meget oprigtigere indignation , som han endnu befandt 
sig i en vis amphibietilstand — sådan midtvejs 
mellem søulk og landkrabbe — der i sin 
ubestemthed stærkt revolterede mod tanken om 
tobak . 
Hvad Holger angik , så ville han i virkeligheden 
også være bleven noget skuffet , hvis han 
skulle have sat håndkufferten op i en damekoupé 
og taget afsked med ejerinden . Og da han nu 
sad der lige overfor hende , og toget satte sig i bevægelse 
og begyndte at vugge dem ganske let på 
det polstrede plysch , følte han sig overordentlig vel 
tilmode . Det forekom ham endogså , at det hørte 
sig til , at hun var kommet , og at det ville have 
været en lille smule nøgternt at sidde her alene 
med Åge , hvad han dog på henveien havde 
glædet sig meget til . 

— puh , hvor her er hedt , udbrød frøken 
Reimert . 
Åge styrtede hen og lukkede vinduet op til 
den anden side . 
Frøkenen rejste sig for at tage overstykket af . 
Holger stod også op for at være hende behjelpelig . 
Det gav et stød i vognen , der væltede dem begge 
om på det bløde sæde , hende i favnen på ham . 
De lo begge ; Åge , der efter megen upraktisk anvendelse 
af overflødig kraft havde fået vinduet ned , 
stemmede med i . 
Noget rød i hovedet efter dette ret lempelige 
jernbaneuheld trykkede frøkenen sig tilrette igen i 
sin vindueskrog , medens Holger , med en omhu , 
som om han plejede at være beskæftiget i en 
confectionsforretning , lagde hendes overstykke sammen 
og anbragte det oppe i nettet . 
— skal de ikke også have deres kappe af ? 
— ja , gør dig det dog bekvemt , mand . 
— å , jeg føler det slet ikke for varmt . 
Holger var i virkeligheden meget plaget af 
hede , men han var af den mening , at kappen 
klædte ham , og at man i dette tilfælde burde lide 
lidt for stadsen . Derimod klædte det hende at 
have fået overstykket af , så han måtte endda 
være heden taknemlig . I den tæt siddende dunkle 

kjole tog hendes slanke figur sig fortræffelig ud , 
da hun nu sad der og blev gynget på polstret 
som på en sadel , medens trækvinden , der strøg 
gennem begge de åbne vinduer , legede med et 
par gyldne nakkelokker . 
Ellen Reimert havde altid haft sin styrke i 
håret og figuren . Den sidste havde udviklet sig 
kraftigere , uden at miste sin finhed , og håret 
havde intet tabt hverken af sin giands eller sin 
fylde . Men hendes temmelig markerede ansigt 
passede bedre til begyndelsen af trediverne end til 
begyndelsen af tyverne . Det havde den gang 
været over hendes alder ; når hun kommer i fyrrerne , 
tænkte Holger , vil det endnu virke ungdommeligt . 
Og ungdommeligt virkede allerede nu 
hele hendes person ; den udstrålede lige overfor 
Holger ungdom , i endnu højere grad end Åges , 
thi den var endnu nærmere end hans sammenknyttet 
med billedet af Elisabeth — skønt rigtignok ikke 
just på en absolut gunstig måde . Hun havde 
været dette tilbedte væsens —  » Busenfreundin «  ; 
og når Holger ganske i almindelighed ikke var 
indtagen i denne race , så var han det særlig 
ikke i dette tilfælde . Han havde hende stærkt 
mistænkt for sammen med sin ophøjede veninde 
ofte og grundig at have afhandlet hint heineske 

ttema :  » Er aber war nicht liebenswurdig , und si 
liebte ihn nicht . «  og da hans hjertes dronning , 
ligesom andre regerende dronninger , var uansvarlig , 
faldt hele ansvaret med knusende tyngde på den 
ulykkelige minister . Den gang havde han sandelig 
ikke set med alt for nådige blikke på  » den røde 
Ellen «  . Men nu var det en hel anden sag . I 
den stemning , hvori han befandt sig , var sådan 
en fjende ham mere velkommen end den bedste ven . 
Under sådanne omstændigheder kunne det 
ikke være andet , end at samtalen faldt på den 
gamle kreds , og efter at have bevæget sig nogen 
tid i den ligegyldigere periferi endelig nåde det 
brændende punkt , der var centrum . Det navn , 
der for femten år siden altid havde fået hans hjerte 
til at banke hurtigere , var allerede et par gange 
blevet nævnet . 
— har din cousine endnu sin smukke stemme ? 
Spurgte Holger , idet han ved denne henvendelse 
lykkelig undgik at benytte det forhadte , vulgære 
efternavn , som hun havde lagt sig til . 
— ja , det har hun rigtignok , og hun har uddannet 
den meget siden . 
— og de har vel heller ikke forsømt deres 
stemme , frøken Reimert ? spurgte Holger høflig . 

— å nej . Da jeg sidst var sammen med 
Elisabeth , sang vi flere af mendelssohns gamle 
duetter sammen . Men uden at smigre , det lød 
bedre , når de og hun sang dem .  » Ach wie so 
bald «  — det var især deres yndling — vi mindedes 
dem også ved den lejlighed . 
— virkelig ? 
Holger smilede med det elskværdige , lidt barnlige 
smil , som han endnu kunne have , og baskede 
sig med  .vinduesremmen i den flade hånd . 
» Måske , tænkte han , har jeg gjort hende uret , 
når jeg den gang altid troede , at hun var imod 
mig . « 
— virkelig ! — forresten holdt jeg nok så 
meget af  » O såh ich auf der haide dort im 
sturme dich «  — 
han var begyndt at nynne , hun stemmede 
sagte med i ; — den smukke , simple Melodi til 
Robert burns folkevise tonede dæmpet i harmonisk 
samklang med et ejendommeligt accompagnement 
af iltogets taktfaste larm . — 
så døde tonerne hen , Åge råbte bravo og 
klappede i hænderne , de to sangere så på hinanden , 
lidt røde i kinderne af improvisationens anstrengelse , 
og smilede . 

— glemt den har de da ikke , sagde Ellen . 
Men de har vel også nok nogen her , som de 
kan synge duetter med . 
— å her 1 henkastede Holger med et skuldertræk 
og en mine , som ingen nykjøbinger nogensinde 
havde tilgivet ham . — 
—• og din violin har du vel også lagt på 
hylden  ? 
— jeg har i alt fald hængt den på en knage , 
og den ville have tykt støv , hvis Henriette skånede 
noget i mit værelse med sin støvekost . 
' — det er gru’ligt ! Manden går hen og bliver 
aldeles rustificeret 1 udbrød Åge , der havde sat sig 
overtværs på klappen mellem sæderne som på 
en cycle-sadel , givende efter for sin indgroede 
utilbøielighed til at placere sig som andre mennesker , 
når det da lod sig undgå på en eller 
anden sindrig , om end ubekvem og sjælden absolut 
salon-stilret måde . 
— det er rent galt ; der må gøres noget for 
manden , henvendte han sig til Ellen , som om forsynet 
havde stillet dem den opgave , i forening at 
gengive fuldmægtig Holger Thomsen til samfundet 
og den civiliserede menneskehed . 
Og Ellen gav tanken sit bifald med den bemærkning , 
at det virkelig var en stor skam af hr . 

Thomsen at forsømme sine selskabelige talenter , 
som de alle havde haft så megen fornøjelse af . 
» Jeg har dog sandelig gjort det pigebarn uret , « 
Tænkte Holger . 
— jeg er ganske enig med Elisabeth i , at de 
har efterladt en tom plads , tilføjede Ellen , som om 
hun rigtig ville samle glødende kul på hans hoved . 
— man gør mig altså virkelig den ufortjente 
ære at savne mig en smule ? 
— det gør man i høj grad , min herre , svarede 
Ellen bøjende sig med spøgende belevenhed . 
— men vi taler om Elisabeth , udbrød Åge 
og slog sig på knæet — og du ved måske ikke 
engang , at hun har fået en søn . — 
— så ? nej det har jeg ikke hørt . 
— ja , jeg fik det at vide nede i rom , sagde 
Ellen . Nu glæder jeg mig voldsomt til at se hende 
og fyren . Det var jo et brændende ønske ! 
— ja så  .  .  . Ja , det var jo meget — glædeligt . 
Holger gjorde sig ærlig umage for at være 
lutter deltagelse overfor sin flammes moderlykke . 
Men det blev ved den gode villie . Han sad med 
et smil , som om man havde sat hans ansigtsmuskler 
i spænding med en let galvanisk strøm og 
så ud i skoven , hvis træer jog forbi . Der stod et 

par birke ; deres hvide stammer vuggede sig yndefuldt , 
og deres lange pailletbladede vidier flagrede . 
Sådan en Birk havde han altid syntes Elisabeth 
lignede i sin slanke jomfruelighed . Og nu skulle 
han tænke sig hende som matrone og moder . 
Ellen bemærkede med kvindelig finfølelse 
Holgers pludselige misstemning og tvivlede ikke om , 
at dens grund var vanskeligheden ved at få idealet 
rykket ind under synspunktet  » Madonna med barnet « 
 ; og hun skyndte sig at give samtalen en 
anden vending . 
— jeg kan tænke , at de benytter deres stilling 
hernede ved grændsen til af og til at gøre et 
svip over til Tyskland . 
— jeg ? Ih gud bevares ! 
— hvad ? De vil da ikke fortælle mig , at de 
har siddet alle de år hernede , et par timer fra 
Tyskland , og aldrig været i udlandet ? 
— jo , det er jeg virkelig nødt til , når de 
går mig på klingen . 
— nå , slet så galt er det da heller ikke ! vi 
har jo da været sammen derovre , mand . 
— det gælder ikke  .  .  . Det var før jeg havde 
sat mig fast som fuldmægtig . Vi var nybagte 
kandidater . Åge var hos mig i sommerferien , og 

så fandt vi på at stikke over til Rostock og rugen 
.  .  . Det var forresten en morsom lille tur . 
— den var ganske brillant ! Den prægtige 
gamle hansestad !  .  .  . Den gang kom man nemlig 
til Rostock selv , som man nu farer forbi , henvendte 
han sig til Ellen . Det var i de gode , gamle dage , 
før gjedserbanens tid . Man sejlede helt inde fra 
Nykøbing gennem guldborgsund — med en skipper . 
— nå , det var da et rigtigt dampskib , rettede 
Holger . 
— ja , et dampskib , det forstår sig , men det 
lyder meget bedre , når man siger en skipper . Du 
vil da heller ikke kalde den tyksak , som vi gik 
og snakkede med , for en dampskibskaptain . 
— når du har så meget imod det , skal jeg 
lade være med det , siden manden ikke selv er 
tilstede . 
— og dampskibet var da også kun en lille 
tingest ! Kan du huske som den rullede ? Vi 
måtte hele tiden gå med et ben langt og et kort . 
— og de blev ikke søsyg ? spurgte Ellen , lidt 
drilsk . 
— ih ! hvor vil de hen ? ikke spor , — svarede 
Åge med en stærk fremtræden af søulken i 
hans amphibienatur . 

— det er virkelig sandt , bekræftede Holger ; 
jeg kan bevidne , at han slap over og endogså med 
appetit fortærede en beuf i  » Zur goldenen Sonne «  , 
troer jeg nok det hed . 
— men når de en gang har fundet vejen 
over , så kan jeg nu slet ikke forstå , at de ikke 
gør det om igen og det på lidt længere tid . 
— ja , råd til det har fyren skam , trods 
nogen af os . Det kan han ikke undskylde sig med . 
Han sidder jo formelig her og puger penge sammen . 
— nå , slet så galt er det vel ikke , men jeg 
kunne vel nok overkomme en rejse . 
—• ja men føler de da aldrig lyst til at 
bryde ud  ? 
— ellers egentlig ikke , men i dag må jeg tilstå 
 . . . da jeg drev om et par timer på Gedser 
strand , og vinden kom så frisk over Østersøen 
ude fra det usynlige , hvor den store verden ligger , 
mens jeg ventede på Åge , der skulle komme derude 
fra , da rørte der sig nok noget i mig , sådan som en 
lyst — til at bryde ud , som de siger . 
— ja men det er jo brillant , råbte Åge . 
Der kan de se , frøken Reimert ! Jeg sagde , at der 
måtte gøres noget for manden , og nu har vi allerede 
haft en højst velsignelsesrig virkning på ham . 

næste år rejser han ufejlbarlig udenlands , og det 
kan han takke os for — allerede før vi kom . 
— os ? Nej , ved de hvad , da han kun kom 
for at tage imod dem — 
— nej , hør ! det er ikke pænt af dem , at de 
sådan vil trække dem ud af compagniskabet — 
med sådan et småligt raisonnement . 
— på ingen måde ! Hvis der gives noget 
fælleds arbejde for fremtiden — — 
— ja , vist gives der !  .  .  . Nu i vinter skal 
manden notens volens til København , jeg lader ham 
ikke få fred før han kommer , og så skal vi jage 
ham rundt fra det ene selskab til det andet , han 
skal synge duetter og holde små humoristiske 
bordtaler , han skal gøre Cour — — 
— tror de , fuldmægtig Thomsen kan gøre 
Cour ? afbrød Ellen ham med alvorlig bekymring . 
— gud velsigne dem ! når han kommer ind 
i den rummel , kan han ligeså lidt lade være dermed , 
som en gammel cavallerihest kan lade være 
med at gå i takt , når den hører regimentsmusik . 
I mangel af andet gør han endogså Cour til gamle 
damer , instinktmæssig , ligesom bæveren bygger 
dæmninger i fangenskab på tredje sal i et hus 
— den rene Don Johan —  » selv tre snese Års 
koketter «  — — 

— jeg beder , koketter findes overhovedet ikke 
i vore kredse . 
— i vore kredse naturligvis ikke — der vil 
han have det langt lettere — så let , at han til sidst 
måske endogså bliver forlovet — 
— det ville være grusomt , men egentlig kun 
en retfærdig straf fra det forsømte samfunds side . 
— netop . En fuldkommen gentagelse af da 
Pontes  » muntre drama «  , som jeg så i munchen 
med musik af en vis Mozart : Don Giovanni , oder 
der mit Recht bestrafte wustling — — 
genstanden for disse overvejelser havde stirret 
smilende ud ad vinduet , uden just at se synderligt 
af , hvad der for forbi , medens han tålmodig lod 
sin skæbne afgøre af andre . Åges yttring i restaurationen 
faldt ham ind , at han håbede i mange 
selskaber at se hende pyntet med den ufortoldede 
romerske silke — og han fandt nu , at han selv 
også nok kunne have lyst dertil . I tankerne 
draperede han allerede hendes skikkelse med skærfer , 
Shawler og lange bånd og var overtydet om , at 
de brændende farver ville klæde hende fortræffelig . 
Han følte sig overordentlig vel til mode her midt 
imellem Åge og Ellen , og udsigten til en københavnsk 
Campagne i deres selskab var ingenlunde 
afskrækkende for ham . 

da man nåde  » Don Giovanni , oder der mit 
Recht bestrafte wustling «  brast han i latter , som 
de andre ikke lod ham være ene om . Så fortalte 
Åge om opførelsen på den ny indrettede scene , 
der var til at dreje , så at der ingen tid gik med 
til dekorations-vexlen . 
Pludselig skar en lang piben gennem luften . 
— hvad for noget !  . . . er vi allerede i Nykøbing ! 
 .  .  . Det var da rasende hurtigt ! 
Toget bremsede allerede , så det snurrede i en 
fra fodsål til tåspids . 
Man skyndte sig at samle tøjet sammen og 
tage afsked . Det forekom Holger , at Ellen trykkede 
ham såre hjertelig i hånden — han kendte 
iøvrig hendes faste håndtryk fra gammel tid . 
Et ryk kastede dem alle tre imellem hinanden 
— til en sidste fælleds lystighed . 
Døren blev reven op . 
— Nykøbing — fem minutters ophold . 
Åge greb Ellens hånd . 
— farvel , frøken Reimert — og tak for alt 
på rejsen . 
— selv tak , og på gensyn i København — 
ja med dem med , hr . Thomsen ! 
— tak frøken , ja måske — 


— vist så , der er ingen snak om det , sagde 
Åge , greb sin vadsæk og sprang ud . 
— Holger fulgte efter med hans plaid . 
— og hvad har du nu glemt , gamle dreng ? 
— intet , svarede Åge med stolt overbevisning . 
Min paletot har jeg på , og her har jeg min 
paraplui . 
— og her har jeg deres taske , sagde Ellen 
oppe i vognen — men jeg kan så godt besørge 
den hjem til dem i København . 
— nej for guds skyld — min taske — ja 
den havde jeg profecto glemt . 
Tasken blev langet ud og hængt om halsen 
på ham , mens han stadig undrede sig over , hvordan 
det var muligt , at han kunne have glemt den , 
samt trøstede sig med den betragtning , at han nok 
var kommen til at huske på den — der var jo 
tid nok . 
— ja men , de skal da ikke blive stående her 
til toget går , sagde Ellen , da hendes cavalerer 
ikke gjorde tegn til at fjerne sig . 
Men de protesterede begge . Hun måtte da 
ikke anse dem for så  » forbøflede «  — Åges drastiske 
udtryk — at de ville forlade deres post , 
sålænge de kunne se hendes lommetørklæde vifte . 

— det varer jo ikke så længe , og vi har 
såmænd ikke noget at forsømme , tilføjede Holger . 
— en slående bemærkning der trøster mig , 
sagde Ellen . 
Og de vedblev at udveksle den slags overflødige 
bemærkninger , hvormed man plejer at udfylde en 
ventetid , når alting egentlig er sagt , og der er 
taget afsked . 
Man drøftede det aktuelle spørgsmål , når 
frøkenen kunne være hjemme . Det viste sig , at 
toget var syv minuter forsinket . 
— der har vi det danske smøleri ! udbrød 
Åge med den hjemvendte verdensborgers indignation 
over ravnekrogs-slendrian . 
Ved den næste coupé bød en flok nykjøbingere 
farvel til et par bortrejsende damer , der allerede 
var bragt ind i vognen og havde fået deres 
pakkenelliker stuvede . En skok hilsener og et 
dusin gode råd blev givet dem med på vejen ; 
en af de rejsende kom i tanker om en arbejdstaske , 
der endelig måtte sendes efter hende ; den 
anden gav hilsener til skovtaksatoren og til Stine . 
Og det gik i en plapprende guddommelighed : — 
og hils så onkel Christian — når kommer i til 
København  ? — å , Frederik er der nok og tager imod 
os — i kan såmænd godt komme en lille tur 
5* 

ind på tivoli endnu — og skriv endelig hvordan 
tante Amalie har det — og søde Fie , husk fødselsdagen 
o . s . v . — : alt med denne mølleagtige 
tungefærdighed , med de klangløse konsonanter og 
fade vokallyde og i den ensformige tone , uden 
stigning og fald — ligesom landets linier — , 
der stedse slår den hjemkommende på den første 
danske station , så at han siger ligesom Hugo i 
romancen , da han hører alpehornet :  » Nu føler 
jeg tilvisse , jeg kommer hjem i hast . «  heldigvis 
brister hjertet ikke , men i det højeste er der noget 
i en , der mod ens villie vender sig en smule . 
Således gik det i det mindste Ellen . Hun 
bøjede sig tilbage , ind i coupéen , og holdt hænderne 
for ørene . 
— den første portion dansk en masse ! Skal 
vi være enige om , at det er et rædsomt sprog ? 
— det lyder unægtelig ikke meget klangfuldt , 
indrømmede Åge . 
— Christian Winther har alligevel skrevet temmelig 
kønne Vers i det sprog , bemærkede Holger 
tørt . 
— stimmt , som tysken siger , svarede Ellen 
og trådte et skridt tilbage , da konduktøren smækkede 
vogndøren i . 

» Standser ikke før i orehoved — standser ikke 
før i orehoved — — 
men konduktørens råb druknede i nykjøbingergruppens 
stemmer , der skræppede op , 
som gjaldt det livet , at ingen kom hjem uden at 
være hæs . Og da togførerens pibe skingrede , og 
lokomotivet begyndte at stønne , steg denne afskedscanon 
til en prestissimo furioso , hvirvlende tanter 
og onkler , fættere og cousiner , johannesser , annaer , 
frederikker og Marier mellem hverandre i en familiær 
heksedans . Vognene begyndte at glide frem , skaren 
myldrede med , et barn løftedes op og fangede efter 
en hånd , der svævede fra det — —  » Farvel , 
farvel ! go’ fornøjelse ! Ha’e ’et godt alle sammen ! 
Men Ellen stod rank og statelig i sit coupévindue , 
med et venligt smil og nik til Holger og 
Åge . En gylden lok flagrede fra hendes pande , 
da hun stak hovedet ud . Nu kom hendes lommetørklæde 
frem ; Holger og Åge svang deres hatte , 
sålænge de kunne se denne lille fane vaie med 
behersket ynde foran to hysteriske tørklæder , der besvarede 
nykjøbingerselskabets demonstration . 
Holger bedækkede sig først , alt mens han overvejede , 
om hendes venlige smil havde gældt dem 
begge ligelig , og hvis ikke , om det havde haft særlig 

adresse til ham — skønt det jo var ganske 
ligegyldigt . 
— så , sagde Åge , nu er jeg da rigtig kommen 
tilbage og kan sige , at  » jeg er vel rejst «   .  .  . 
Lad os så komme hjem til dig  .  .  . 

v . 
Klokken halvsex var familien samlet i dagligstuen 
og ventede på , at stuepigen skulle melde , 
at der var rettet an . 
Der var det virkelige overhoved , Holger , ganske 
afklædt sit hustyran-costume og iført sit elskværdigste 
selskabs- og kameratvæsen ; og der var det 
nominelle overhoved , strunk og prægtig i en flunkende 
ny uniformsfrakke . Han havde en vis respkt 
for hr . Helvig , der var ansat i hint ministerium , 
hvorfra næserne udgik , og tilmed havde familieforbindelser 
i fremragende juridiske kredse . Det 
var ham om at gøre , at det hed sig blandt rette 
vedkommende , at herredsfoged Thomsen  » holdt sig 
godt «  ; og i bevidsthed om nok at være i stand 
til at frembringe et sådant indtryk gik han næsten 
bagover af øvrighedsmæssig rankhed , medens han 
erkyndigede sig hos sin gæst om forskellige rette 

vedkommendes befindende , hvorom den hjemvendte 
var yderst uvidende . 
Der var Henriette , mere højhalset , korsetpandsret 
og ladylike end nogensinde , så at Holger 
betragtede hende med særlig tilfredshed , og Åge 
følte sig en smule benauet , indtil han opdagede , at 
det ikke var så strengt ment , som det så ud til . 
Ved siden af denne anglikanske fremtoning syntes 
Sophie , med sin tynde hårpisk , at være en chinesisk 
variation i mandarin-tonen af det herredsfogedlige 
Thomsenske motiv — og det var formodentlig i 
denne egenskab , at hun lød navnet fi-fi . Hendes 
måske af samme grund tidlig ceremonielt udviklede 
ånd var delt mellem bevidstheden om at have en 
ny kjole på , der ikke havde behøvet at være så 
kort , som den var — og spændt forventning om , 
hvorvidt hr . Fuldmægtig i justitsministeriet Åge 
Helvig ville tiltale hende med du eller med de ,— 
hvilket sidste ville være passende , om hun end 
først skulle konfirmeres til næste år : en spænding , 
der først umiddelbart før man gik til bords 
løstes til hendes levende skuffelse . 
Så var der hans Peter og Jens Christian , 
begge stærkt voksede ud af ærmer og benklæder og 
ualmindelig gloende på gæsten , der var dem såre 
velkommen : — for det første fordi der for hans 

skyld vankede suppe , steg og kage , en mængde 
syltetøj og to slags vin ; og dernæst fordi — af hensyn 
til hans morskab eller muligvis til familieærens 
sikkerhed — den sædvanlige eksamination fra 
Holgers side udeblev om , hvordan det var gået 
i skolen i dag : — så overordentlig belejligt , i 
betragtning af hans Peters mådelig og Jens Christians 
to anmærkninger . 
Middagsbordet var imponerende i sin solide 
bureaukratiske pragt af damaskes dækketøj , riflet , 
blåamønstret dansk porcelain , svært sølvtøj og slebne 
glas af gammeldags , uelegante former . Maden 
gjorde Henriette — eller måske kokkepigen — al 
mulig ære , og det hele ville have været fortræffeligt , 
hvis rødvinen ikke var bleven tempereret så 
grundig , at den var lun og temmelig nær ved at 
være varm , hvilket fremkaldte et forbigående holgersk 
uvejr . Den trøst , som fi-fi forsøgte at gøre 
gældende , at når man kom sukker i den , lignede 
den biskop , ville formodentlig kun have gjort ondt 
værre , hvis den ikke havde fået Åge til at le så 
hjertelig , at situationens alvor blev afvæbnet ; undtagen 
for fi-fis vedkommende , der havde ham 
mistænkt for at le på en respektstridig måde , 
som han ikke ville have vovet at bringe i anvendelse 
overfor den langkjolede , stærkt højhalsede 

og hårknudede Henriette . Til alt held fandtes den 
anden flaske ar være idealet et par grader nærmere , 
og i alt fald at kunne kaldes drikkelig ; og 
at senere sherryen smagte lidt af prop var mindre 
ødelæggende , navnlig da det var et punkt , der 
kunne omdisputeres . Åge fandt det ikke , men 
herredsfogeden anede det , og Holger fastslog kjendsgjerningen 
efter el par sekunder at have holdt en 
slurk i den hulede tunge . 
— jeg er bange for , at du ikke har nogen 
rigtig udviklet vinsmag , bemærkede han til Åge 
med en bekymret hovedrysten og lod slurken 
glide ned . 
— det kan såmænd gerne være . 
— de må dog ellers komme i en del middagsselskaber , 
formodede herredsfogeden . 
— ja , det gør jeg nok , men det må formodentlig 
ikke ligge for mig . 
— snik , snak ! det er ikke det , svarede Holger . 
Men jeg kender dem nok , disse københavnske 
middage ! der er ingen andagt ved dem . Nej , du 
skulle komme ud i provindsen til vores selskaber ! 
Her lader vi os ikke genere af nogen som helst 
åndelige interesser , det vil sige , vi skaber os ikke , 
som om vi havde nogen , men vi sidder lunt og 

godt og æde og drikke og er ikke glade , men 
æde og drikke , det forstår vi os på . 
— nå , hør ! du gør os nu også værre , end 
vi er ! indvendte Henriette . 
— ja , jeg mente naturligvis herrerne , sagde 
Holger . Hvad damerne angår , så må man jo 
lade dem beholde deres illusioner . 
Åge greb lejligheden til at rose herredsfogedens 
køkken , og uden at gøre en røverkule 
af sit hjerte tilstod han , at det var mageløst , endelig 
en gang at kunne spise sig mæt uden at tænke 
på , hvad det kostede — en bemærkning , som han 
illustrerede ved at tage æblekage for anden gang . 
Men nu var han også straks så tilfredsstillet , at 
han ikke kunne tænke på at spise til aften . 
— hvorfor ikke  ? spurgte fi-fi . — aftensmaden 
er også gratis i denne beværtning . 
Alle påskønnede hendes vittighed , og navnlig 
kunne herredsfogeden slet ikke holde op at le og 
blinke med sine små øjne til fi-fi , der var hans 
særlige yndling . 
— der har vi dig nu allerede ! udbrød Holger . 
Så du tror , der kan være tale om at slippe i 
seng , uden at have tilbragt en god halv time ved 
et velopdækket aftensbord ? 

— man skal ellers ikke rose sin egen opdækning , 
bemærkede Henriette . Men i aften kommer 
vi til at have det lidt pænt , da hr . Frederiksen har 
meldt sig . 
— ja , det er sandt , sagde herredsfogeden beskyttende 
 : -— lad ham få noget godt , stakkels 
fyr , han har det vist ikke for fedt hjemme på sin 
gård . 
— tak skæbne ! at han nu også skal komme 
netop i aften ! udbrød Holger . — ja , så må du 
sågu selv underholde ham . 
— ja , det skal jeg nok , svarede Henriette med 
et smil , hvori kun en indviet havde set andet end 
en let ironi over broderens kommanderende væsen . 
— det har han vist heller ikke noget imod , 
formodede fifi . 
Hvor familiens skolesøgende medlemspar sad , 
opstod en pludselig uro , begrundet i at Jens Christian 
ville træde hans Peter på foden , men gled 
og var nær ved at vælte sin talerken . 
Henriette tilkastede hende et mere forstående 
end venligt søsterblik og bemærkede , at forøvrig 
kom jo også Ingeborg . 
— nå , hun kommer også ! svarede Holger . 
Ja , det kunne jeg da tænke mig . Nå , så kommer 
hun jo for en gangs skyld tilpas og kan 

gøre nogen nytte , for hun plejer jo ikke at være 
taus . 
— nej , det skal gud vide , sagde herredsfogeden 
og gav ved at rejse sig signal til almindeligt 
opbrud og til håndtrykken hele rækken igennem . 
Da denne ceremoni tilbørlig var sket fyldest , 
begav man sig ind i dagligstuen , hvor kaffetøiet i 
glimrende opmarschering stod på divansbordet og 
ventede på at blive ført i Felten af Henriettes 
kyndige hånd . 
— i dag ryges her undtagelsesvis i dagligstuen , 
sagde Holger og rakte Åge sit cigaretui . 
Åge , der nu befandt sig tilstrækkelig langt fra 
den bølgende linie : warnemunde—gjedser , tog en 
cigar og tændte den . Han havde strakt sig i en 
lav , behagelig flugtstol . Det var et stille øjeblik . 
Drengene vare sendte bort for at læse på deres 
lektier , de tre herrer underholdt sig tavst med 
deres cigarer , Henriette syslede med kaffetøiet og 
fi-fi så ud ad vinduet . Der var åbent ind til et 
tilstødende værelse , hvor vinduet var lukket op , 
for at tobaksrøgen kunne trække ud . Man hørte 
stemmer ude fra gaden , pidskeknald og rullen 
af en herskabsvogn og en signalpibe fra stationen . 
Det sidste bragte Åge til at tænke på Ellen . 
Hun måtte nu være ved Køge . Hvis han 

imorges havde anet , at han ville træffe hende 
på dampskibet , mon han så også havde 
telegraferet til Holger , at han korn ? Forhåbentlig 
havde han gjort det — som trofast ven ; han havde 
jo for længst lovet at besøge Thomsens på tilbagevejen . 
Og han ønskede det heller ikke anderledes 
— dertil befandt man sig alt for godt her . Det er 
bedre end på en caffé med en opvarter , der hungrer 
efter drikkepenge , tænkte han , da Henriette i 
det  , samme med sit venligste smil rakte ham 
en kop . 
— ingen fløde  ? 
— nej tak , svarede han med verdensborgerens 
stolthed , der i syden har lært at drikke sort kaffe . 
— kaffe uden fløde , det synes jeg må smage 
gruligt , bemærkede Henriette naivt . 
— det skal nu være så fandens udenlandsk ! 
Henvendte Holger sig til sin cigar . 
Men næppe havde væsken berørt Åges 
tunge , før han tog tanken om cafféen og opvarteren 
i sig igen : — kaffen var unægtelig bedre 
på en udenlandsk caffé ! — men nu gik det ikke 
længer an at tage fløde i . — og han tænkte på en 
måneskinsaften på marcuspladsen , udenfor caffé 
Florian , hvor han havde drukket caffe sammen med 
Ellen og en familie , som hun rejste med . 

jernbanesignalet havde også ført Holgers tanker 
til den bortilende gyldenhårede — fordum så 
foragtelig benævnet  » røde Ellen «  . Da de to venners 
blikke nu mødtes over kaffekopperne , var det 
ligesom om de greb hinanden i den fælleds hemmelige 
tanke , og åbenhjertige , som de vare , kunne 
de ikke holde tæt med den ; så meget mindre som 
det var underligt , at de endnu slet ikke havde omtalt 
hende , og det egentlig var på tiden . 
— Ellen Reimert — 
—- frøken Reimert — 
deres ord snublede over hinanden , men rollerne 
fordelte sig straks således , at Åge sagde , 
Ellen Reimert lod hilse mange gange , og Holger 
tilføjede den nødvendige forklaring , at hun også 
havde været med toget , og at Åge havde truffet 
hende i udlandet . 
— ja i Venedig — ganske uformodet — hun 
rejste med professor Steins . 
— nå , så hun kan sådan rejse ud , ja hun 
kan sagtens ! 
Henriette tømte sin kop og begyndte med 
kvindelig interesserethed at spørge om , hvordan det 
gik Ellen — det var underligt , at sådan en livlig pige 
ikke endnu var bleven forlovet —• for hun var da 
vel ikke blevet det , uden at man havde hørt derom  ? 

det mente Åge ikke , ganske afgjort ikke . 
— hvorfor er du så ivrig med at få hende 
forlovet ? spurgte Holger . Du er jo selv heller ikke 
forlovet , brave Jette . 
Bemærkningen var ikke ganske logisk , og Henriette 
kunne have slået den af Marken ved at betone 
på omstændighed , at hun var en del år 
yngre end Ellen . Men hun undlod det , og herredsfogeden 
godkendte sammenstillingen ved den fortrolige 
henvendelse til sin cigar , at det var underligt 
nok , men det lod til , at de unge piger nutildags 
ikke længer forlovede sig . Hvorpå cigaren 
glødede heftig og dampede lidenskabelig i bevidsthed 
om den kjendsgjerning , at herredsfogeden havde 
haft mere end en passende ægteskabsplan , uden at 
Henriette havde vist tilbøjelighed til at benytte sig 
af hans faderlige omsorg i denne retning . 
— hvad er det ellers for en hr. Frederiksen , 
der kommer her i aften ? spurgte Åge , noget umotiveret . 
Det var blot fordi drøftelsen af Ellens forlovelse 
og ikke-forlovelse berørte ham lidt ubehagelig , 
at han greb det første det bedste con versa tionsemne , 
der faldt ham ind . 
Det første , men ikke egentlig det bedste , fandt 
han imidlertid straks efter selv , da han kom til at 

tænke på , at dette spørgsmål måske ikke var 
meget behændig stillet , umiddelbart efter at Holger 
havde bemærket , at  » Jette «  ikke var forlovet . Det 
forekom ham også , at den unge pige rettede et 
uvilkårligt og ikke ganske velvilligt blik på ham 
og straks tog det til sig igen , som om hun var 
bange for at forråde noget . Men Holgers svar 
beroligede ham . 
•—• Frederiksen ? Å , det er såmænd et ganske 
skikkeligt menneske . Landmand , — hvilket som 
bekendt sædvanlig vil sige , at man ikke har kunnet 
blive noget andet . Han har en ganske net gård 
en mils vej herfra — nå , hvor meget han har af 
den er jo et andet spørgsmål . Som fi-fi ikke 
ganske diskret før antydede , formodes han at komme 
her for Henriettes skyld — for min skyld har jeg 
ham i alt fald ikke mistænkt for at komme . Ved 
du hvad , Jette ! jeg synes , at han og Ingeborg 
måtte kunne passe godt sammen . 
— tror du ? 
— det er den dame , der også kommer i aften ? 
Spurgte Åge . 
— ja , det er sandt , du kender hende jo ikke 
endnu — Henriettes  » Busenfreundin «  . Det viser , 
hvor længe du ikke har været her  . . . Nu kan du 

selv se , hvad du synes — om de to ikke er som 
skabte for hinanden . 
— ja , det ville såmænd være et godt parti 
for stakkels Frederiksen , bifaldt herredsfogeden . 
Rektor krog har gode grunker og kun den ene 
datter . 
— ja , da du er så ivrig for at få andre forlovede , 
så synes jeg virkelig at du skulle se at 
få det parti i stand , fortsatte Holger . 
— jeg kan jo forsøge på det , Holger , men 
jeg tvivler om , at det vil lykkes , svarede Henriette 
og lo . 
Hvis denne samtale havde gjort Åge nysgerrig 
efter at lære de pågældende at kende , så 
behøvede han ikke at vente lang tid . For i det 
samme ringede det , og straks efter trådte Frederiksen 
ind . Men kun den sidste rest af dagslyset lyste mat 
op i den store stue , så at Åge foreløbig ikke fik 
andet at vide , end at det var en høj og temmelig 
stærkt bygget person med en ru stemme , der 
tilmed syntes at hindres noget af generthed . Denne 
var naturlig nok overfor et så ophøjet selskab 
som det Thomsenske . løvrig modtog familien 
ham ret huldrig ; Henriette måske en smule stift , 
men fi-fi til gengæld så meget venligere . 

hun var hans særlige beskytter ; fornylig havde hun 
været ude at køre med ham , og hun havde grundet 
håb om næste gang selv at komme til at køre 
hestene og sidde værdig med en rigtig pisk i 
hånden , i stedet for kun at have en såkaldet 
strittende i nakken på en latterlig måde . 
Imidlertid bevægede underholdningen sig med 
en vis stødvis ubehjelpelighed , der plejer at indtræde , 
når et fremmed element dumper ind i en 
fortrolig kreds , som lige har snakket ugenert om dit 
og dat . Frederiksen havde åbenbart selv en fornemmelse 
deraf ; hans sætninger blev færre og kortere , 
og hans rømninger hyppigere , så at fi-fi deltagende 
spurgte , om han havde forkølet sig . 
Det havde han ikke . Men det faldt ham ind , 
at han kunne hilse fra Henrik , familiens merkantile 
medlem , der stod hos Sidenius , hvor Frederiksen 
altid tog ind med sit kjøretøi . Da han så Henrik , 
havde denne vejet et pund kaffe af og samtidig 
regnet en hel række poster sammen i hovedet med 
beundringsværdig færdighed . Efter denne meddelelse 
forstummede Frederiksen håbløst . Kun hans 
støvler knirkede lydelig , skønt han sad ganske 
ubevægelig . 
Heldigvis fik han snart undsætning , idet Ingeborg 
trådte ind . 
6* 

— det glæder mig meget at gøre bekendtskab 
med deres  » Busenfreund «  , hr . Fuldmægtig , 
bemærkede hun til Holger efter præsentationen , men 
foreløbig har jeg rigtignok ikke synderlig større 
fornøjelse deraf , end om jeg var stokblind . Tør jeg 
spørge , om det måske er en ny forordning , 
at man skal sidde i mulm og mørke til hen ad 
thetid ? 
—• henad thetid ! udbrød ti , stolt over 
deres hovedstadsmæssige spisetid , — og vi har 
neppe fået kaffetøiet af bordet ! 
Frederiksen bevægede sig urolig på sin stol 
under trykket af en mistanke om at have indfundet 
sig upassende tidlig . 
— ja , the får du foreløbig ikke , sagde Henriette 
leende , men jeg vil have barmhjertighed med 
din nysgerrighed og skaffe dig lys . 
— hvis de finder , at her er en generende 
tobaksrøg , frøken krog , sagde Holger , så må de 
opfatte det som en kompliment . For vi havde 
naturligvis ikke røget , hvis vi havde ventet fremmede 
— hm — hvilket ikke var ganske behændig 
udtrykt ! jeg burde ikke have sagt  » som en 
kompliment «  men — som — 
— å jo , sig de det bare ! Vi betragter det i 
alt fald som en kompliment , ikke sandt , hr . Frederiksen 

— sådan at blive ligesom regnet med til 
den Thomsenske familie — ! 
Frederiksen mumlede noget i skægget , der 
måtte opfattes som en beskeden tilslutning . 
—• ja hvad hr . Frederiksen angår , så har 
han overhovedet ikke været mistænkt for at lade 
sig genere af lidt tobaksrøg , ytrede Holger diplomatisk 
undvigende . 
Men fi-fi , der bestandig så de brune fra 
Skovgården trave foran sig , erklærede kategorisk , 
at hvad hr . Frederiksen angik så kunne der slet 
ikke være tale om , at betragte ham som en fremmed , 
enten han nu kunne lide tobaksrøg eller ikke . 
Genstanden for dette tillidsvotum smålo på 
en meget forlegen måde og befandtes påfaldende 
rød i den del af ansigtet , der ikke bedækkedes af 
det blonde fuldskæg , da Henriette i det samme 
trådte ind med en høj , søilefodet lampe , som hun 
stillede på divansbordet . Straks efter bragte stuepigen 
en mindre lampe , der fik plads på et 
sammenslået spillebord , så at det store rum — 
det Thomsenske allerhelligste — nu åbenbarede 
sig i hele sin temmelig typiske udstyrelse som 
nationalliberal dagligstue . 
Mest påfaldende vare de antikt formede stole 
— lidt degenererede aflæggere af de bindesbølske ' 

— der med deres kunstneriske sving syntes at føle 
sig lidt fremmede mellem de andre formløse mahagonimeubler . 
Et kanevastæppe med mosaikmønster 
foran en puf , broderede puder på denne og i 
sofaen , og et bordtæppe af grønt klæde med silkebroderi 
vidnede fornemt om , at der gaves kvindelige 
medlemmer af den Thomsenske familie , som 
ikke havde meget at bestille . Men iøvrig var alt 
solidt og nyttigt ; ingen steder nipssager , end sige 
en eller anden fantastisk udskejelse ; af skulptur to 
thorvaldsenske biscuit-relieffer og en bronceret Heiberg 
på kakkelovnen . Dørene forsmåede portierernes 
moderne koketteri ; for vinduerne hang i 
lige folder , ret op og ned , brune damaskes Gardiner . 
De ligeledes brune , limfarvede vægge prydedes 
af de uundgåelige kobberstik i slet forgyldte 
listerammer . En raphaelsk Madonna , der allerede 
i originalen ikke udmærkede sig ved synderligt 
intelligent liv , og ved sortekunstnerens griffel var 
bleven begavet med en næsten overnaturlig flegma , 
indtog hæderspladsen over sofaen og vendte sit 
ansigts ægge-oval mod selskabet , betragtende det 
med hårde øjne under passer-trukne bryn . 
Og dette selskab var så livligt og fornøjeligt , 
at det godt kunne have fortjent et mindre dvask 
blik . 

herredsfogeden havde rejst sig , så snart Henriette 
viste sig med lampen , og var gået ind i 
sin hule , som om han var en ugle , der flygtede 
for lyset . Om det nu var dettes oplivende ankomst 
eller fjernelsen af det grå skæg , der øvede 
sin virkning : vist er det , at tungerne kom anderledes 
på gled , end de havde været før . Ingeborg 
var gennemtrængt af den overbevisning , at den , 
der har gjort en rejse , må have noget at fortælle 
og bør fortælle det ; og Åge viste sig heller ikke 
uvillig dertil . Da han kom til at berette om en 
opførelse af  » Mestersangerne «  i Dresden , gerådede 
han i begejstring , styrtede hen til det åbentstående 
taffelformede claver og forsøgte at lade dets temmelig 
klangløse strenge istemme Walthers prissang , 
idet han af og til kom dem til hjelp med en højst 
mærkelig hylen — alt sammen mere til forbavselse 
end til oplysning for hans tilhørere . 
Det var måske en anelse derom , der fik ham 
til pludselig at bryde af . Han vendte sig om , så 
han kom til at sidde overskrævs , med albuerne støttede 
på stoleryggen , og trøstede Holger med , at når denne 
kom til byen — hvilket jo var en afgjort sag — 
så ville han spille det hele for ham ; han havde 
allerede bestilt klaverpartituret . 
Ingeborg brast i latter . 

— hvad ler de af , frøken ? spurgte Åge og 
strøg sig nervøst håret fra panden . — de mener 
vel , at jeg praler ? Nå , en del noder vil der jo 
nok falde under pulten , men jeg kan dog altid give 
en ide — — 
— nej , gud bevares , gud bevares ! Det falder 
mig dog ikke ind ! Nej , jeg ler såmænd af fuldmægtig 
Thomsen , der må sidde sådan og lade 
alt det gå ud over sig ! 
— gå ud over sig ? 
— ja , jeg kan da fortælle dem , at jeg en 
gang kom med en lille — ganske lille bitte yttring 
om Wagners musik , at min ubetydelighed fandt den 
dejlig , men så blev jeg røflet sådan af — prrr 
— — det kan nok være , at jeg siden den tid har 
holdt mig med min wagnerbegeistring på måtten 
— udenfor herredsfoged Thomsen & søns dør  .  . . 
Og nu siger de slet ingen ting , hr . Fuldmægtig ? 
— jeg — hm  .  .  . ja , jeg kan ikke nægte , 
at jeg er temmelig overrasket  .  .  . Jeg troede , at 
vi to  .  .  . vi var gode mozartianere . 
— ja , Mozart , gud bevares ! men fordi man 
elsker tryllefløjten , derfor kan man da også gerne 
glæde sig over mestersangerne . 
— så ? Ja måske !  .  .  . Kan du huske , da 
vi som studenter var henne at høre lohengrin , og 

vi fandt det noget gyseligt tøj , og du spillede Don 
Juan for mig den halve nat for at skylle os 
rene — 
— ja , Don Juan er sgu også bedre , brummede 
Åge og gnavede på sit korte , brune knebelsbart , 
men det var alligevel noget vrøvl — vi var 
jo frygtelig grønne den gang . —• 
— nå , og for et par år siden fortalte du 
mig , at du havde bladet i partituret til  » Rheingold «  , 
og det var ikke noget mod vores gamle Hartmann . 
— det var stærkt ! har jeg sagt det ? råbte 
Åge og sprang så heftig op , at han nær havde 
revet stolen om  . . . Ja , herregud  » bladet ! «  — 
men nu har jeg hørt den , mand ! Og overhovedet 
— for Pokker , man bliver dog ikke ved at gå i 
den gamle slendrian — man lærer at forstå — 
man , man — udvikler sig . 
Og triumferende over at have fundet det forløsende 
ord , stillede han sig foran Holger , med 
hænderne dybt plantede i jakkelommerne og med 
en determineret mine . 
— gør man det ? det var fandens ! — brummede 
Holger , idet han betænksom strøg med 
hånden gennem sit flammede , blonde hår , fra 
issen ned over panden . 

os' i flere minutter deltog han slet ikke i 
samtalen men skottede bestandig hen til Åge med 
halvt beundrende , halv ironisk nysgerrighed : •—• 
nå , sådan ser man altså ud , når man er en , 
der udvikler sig !  .  .  . 

vi . 
— der har vi millionæren ! så er det bedst , 
vi tænker på aftensbordet , udbrød fi-fi . 
Millionæren —• det var den syttenårige Henriks , 
det merkantile familiemedlems , øgenavn . 
Offret af økonomiske hensyn på mammons alter 
og berøvet udsigten til alma maters ene-saliggjørende 
indvielse , var han udset til at blive familiens store 
pengemand — da en Thomsen som sådan nu en 
gang måtte betragtes under en stor synsvinkel . 
Til gengæld for sit tab af ideelle goder skulle 
han nyde de reelle i overflod og have lov til at 
yde en del af dem til sine åndeligere stillede 
brødre — omtrent som en velstående cudra finder 
sin opbyggelse ved at understøtte lærde braminer . 
Foreløbig så man på den indtrædende mere 
Offret end millionæren , og hans røde håndled 
/ 

syntes symbolsk at bære mærker af mammonslavens 
lænker . 
Løvrig viste han straks , at kræmmerstuen ikke 
havde kvalt natursandsen hos ham , idet han bemærkede , 
at det var det dejligste måneskin , man 
kunne tænke sig . Ingeborg mente , at man burde 
benytte det til en spadseretur , og forslaget blev 
enstemmig vedtaget . 
Såsnart der var spist til aften , brød selskabet 
altså op — med undtagelse af herredsfogeden , der 
var trådt ud af den alder , over hvilken månen 
udøver sin trolddom , samt af hans Peter og Jens 
Christian , der endnu ikke vare trådte ind i den , 
og desuden vare pligtmæssig fængslede henholdsvis 
af den anden puniske krig og af den pythagorejske 
læresætning . 
For at nyde godt af måneskinnet i vandet 
gik de over den lange sundbro . 
Holger var nu ganske kommen sig af den forkuelse , 
hvori Åges  » Udvikling «  havde sat ham . Han 
var næsten den mest højrøstede af selskabet . 
— det er lige meget , gamle dreng ! sagde han , 
når jeg kommer , skal vi til trods for alle mestersangere 
hen og høre Don Johan sammen ; jeg ser , 
den er på repertoiret . 

— nå , så du vil altså virkelig til København 
i efteråret , Holger ? sgurgte Henriette . 
— ja , ganske virkelig , frøken ! forsikrede Åge 
på hans vegne . 
— hm — ja  . . . . nu får vi se , hvordan det 
går med helbredet , sagde Holger med pludselig 
betænkelighed . 
— med helbredet ? udbrød Åge og standsede 
så brat , idet han greb Holger i armen , at Ingeborg , 
der gik bag efter dem med Frederiksen , nær 
var stødt lige på ham . — dit helbred er der da 
ikke noget i vejen med ? 
— å , ved de ikke , at hr . Thomsen er i færd 
med at lægge sig en lille chronisk sygdom til ? 
Spurgte Ingeborg . 
— ja , de kan sagtens gøre nar , brummede 
Holger . 
— ja men hvad er det da ? spurgte Åge . 
— ja jeg ved ikke rigtig endnu — jeg tror 
det må være noget enten med nyrerne eller med 
hjertet . 
— symptomerne — indskød Ingeborg — en 
stærk grad af pirrelighed , almindeligt gnaveri og — 
— jeg har tænkt på , om jeg ikke skulle tage 
til karlsbad til sommer . 

— det er da noget helt nyt ! udbrød Henriette , 
du tror jo ellers slet ikke på lægerne . 
— nej , på læger tror jeg ikke , men sådanne 
sundhedskilder , det er noget andet , der er 
natur  .  .  . Og desuden , allerede romerne brugte 
mange af de kilder , og de gamle karle vidste skam 
nok hvad de gjorde . 
— karlsbad ! nej sådan en ide ! råbte Åge . 
Nej , du skulle til rivieraen . 
— til rivieraen , tror du ? sagde Holger eftertænksomt 
— det er slet ikke faldet mig ind  .  .  . 
Ja men brystet fejler ellers ikke noget , ikke det 
mindste , tilføjede han og rettede sin kraftige bredskuldrede 
figur . 
— du skal alligevel til rivieraen , mand ! råbte 
Åge og slog ham på skulderen — eller til Capri , 
ligemeget , ned hvor der er lys og varme og farver , 
og du skal til rom og Venedig og se kunst , og til 
o o o o ‘o 
Tyskland og høre musik — å , bare jeg havde 
Ellen Reimert her , vi skulle nok •— — nå , men 
det er jo det samme , du kommer jo til byen , og 
så skal vi nok bearbejde dig og overbevise dig 
om , at du skal ud , ud — men fanden ikke til 
karlsbad  . . . la , og så skal jeg sige dig , hvad 
du skulle •—• 
— nå , er der mere endnu ! 

•— ja , akkurat ! der er en ting : — du skulle 
forelske dig . 
Ingeborg brast i latter . 
Som en hidset Bjørn vendte Holger sig mod 
den nye angriber . 
— synes de måske , at det er så latterlig 
en tanke , at jeg var forelsket ? 
— ja , det ved gud , jeg synes , at det er en 
ganske utrolig latterlig tanke ! 
Og hun beviste rigtigheden af sin påstand 
ved at blive stående et øjeblik , overvældet af sin 
munterhed , og le ham op i ansigtet . 
Det er aldrig helt behageligt at være genstand 
for latter , men der var noget eget smittende ved 
hendes , — ligesom ved Ellen Reimerts — og han 
så på hende i en underlig blandet stemning , 
midt imellem lattermildhed og irritation . Månelyset 
strålede lige på hendes ansigt — øjnene 
tindrede , og de regelmæssige hvide tænder glimtede 
med fugtig emaille . Ved en ideeforbindelse kom 
han til at tænke på Ellen Reimert , der ikke havde 
så smukke tænder at fremvise , når hun lo . Men 
håret — hvor det ville have glindset her , hvis 
han havde haft hende for sig , den gyldenrøde 
silke i det kolde , sølvblå lys . 

hm — det var ellers sært , så han . var kommen 
i dameselskab i dag ! 
— jeg ved ikke , om jeg skal føle mig smigret 
over , at de anser mig for at være hævet over 
sådan en menneskelig svaghed , eller stødt over at 
de formodentlig anser mig for at være en tør stokfisk , 
bemærkede han , da de gik videre sammen . 
— ja> jeg ved såmænd ikke , hvad jeg skal 
råde til , svarede Ingeborg . I deres sted tror jeg 
at jeg ville være det sidste , og lade som om jeg 
var det første . 
— hm ! Jeg kunne næsten have lyst til at 
forelske mig , bare for at ærgre dem . 
— ærgre mig ! Nej , når allerede tanken om 
det får mig til at le , så kan de da nok tænke , 
hvordan virkeliggørelsen ville more mig . 
— ja , ja da  .  .  . så for at more dem . 
— nej , ved de hvad , det ville være for 
menneskekærligt !  . . . Og tror de forresten , at 
man sådan kan forelske sig , fordi man har lyst 
til det ? 
— jeg ved virkelig ikke , men — lidt kan 
vel villien gøre . 
— ja , nu kan de jo forsøge , hvad den kan , 
når de kommer til København , hvor der er mange 

smukke damer — hvis da ellers deres helbred 
tillader det . 
— det lader næsten til , at de tror , at det 
med mit helbred er noget , jeg har fundet på for 
at gøre mig interessant , bemærkede Holger bittert . 
— nej , men jeg tror ærlig talt , at det er en 
indbildning . 
— hm  .  .  . Jeg vil ikke ønske dem den slags 
indbildninger . 
— nej , det ville rigtignok heller ikke være 
noget christeligt ønske , svarede Ingeborg og lo . 
Holger tav . 
Det var egentlig slet ikke efter programmet , 
at de to skulle gå der og skændes eller sige hinanden 
spidsfindigheder . Efter hans snildrige plan 
skulle Ingeborg og Frederiksen underholde hinanden 
og have lejlighed til at opdage , hvor godt de passede 
sammen . Men ved maneuvren på broen 
vare troppeafdelingerne komne imellem hinanden 
og havde ordnet sig i nye grupper . Frederiksen 
gik nu bagefter dem , mellem fi-fi , hans beskytterinde , 
og Henrik , for hvem han havde en vis forkærlighed , 
da det var den eneste mandlige Thomsen , 
der ikke kunne latin . Henriette og Åge gik en 
halv snes skridt foran dem . Et øjeblik tænkte 
han på at fortne gangen og indhente dem — 


egentlig var Åge her dog i dag for at de kunne 
få talt sammen , og nu gik han selv her med denne 
Ingeborg ! Men så fandt han et vist behag i at 
iagttage parret forude og høre deres muntre stemmer 
blande sig . Parret ? — hvorfor skulle det ikke 
blive et ? Henriette havde altid talt meget venlig 
om Åge , og han om hende . Når han nu tænkte 
derover , alt mens han vedblev at pjanke med Ingeborg , 
så syntes han , at de passede udmærket godt 
sammen i enhver henseende . Rigtignok var der 
noget afskrækkende ved den tanke , at Henriette 
skulle forlove sig og altså gifte sig — tage bort . 
O o o o o 
hvor hjemmet ville blive øde ! Hun , der i al 
hemmelighed var hans eneste glæde og stolthed , 
skulle ikke længere være der , ikke skænke ham 
hans the om morgenen , ikke rette an ved bordet . 
En utålelig forestilling ! 
Men så gik han irette med sig selv . Dette 
var en styg egoisme ! Han burde tænke på Henriettes 
vel , på hendes fremtid ; det var hans pligt 
som Broder og som familieoverhoved . Det var jo 
virkelig underligt , qt hun ikke var forlovet , som 
han i spøg havde sagt før ved kaffebordet . Og 
når det dog skulle være , hvem skulle han så 
heller unde hende end Åge ? 

og var ikke lejligheden den gunstigste : en 
stille måneskinsnat , med blankt sund og dunkle 
skove rundt om 1 — altså for alt i verden ikke 
gribe ind nu ! — måske netop i dette øjeblik ord 
eller blik gik fra den ene til den anden , bestemte 
til at spire og sætte blomst i tidens fylde . 
Og han betragtede dem med velvilje , næsten 
med andagt , som de gik der en snes skridt foran 
ham på Lollands flade strandkant , hvor deres skygger 
flød sammen på det hvide sand . 
Ja , Åge var rigtig en mand for Henriette . 
Netop den passende aldersforskel . Og hvor var 
han dog i grunden ungdommelig — Åge , der lo 
vantro ad nyrer og lever og som —  » udviklede 
sig «  ! Hvad ham selv angik , ja det var en ganske 
anden sag . Hun havde ret , hun dér ved siden af 
ham , ret til at le så ustyrlig ved den tanke , at 
han kunne gå hen og forelske sig . Ganske vist , 
da han i formiddags var sammen med Åge og 
Ellen , da var det , som om lidt ungdom , der endnu 
ikke var afdød , gjorde oprør og ville bryde ud i 
en eller anden galenskab , eller rent ud sagt netop 
i forelskelse . Det kunne ikke helt nægtes , at han 
havde følt sig lidt elektriseret af hende ; han havde 
sporet lyst til den gamle leg , hvor det elastiske 
hjerte hopper som en bold mellem fortvivlelse og 
7* 

salighed ; — og var det ikke for at drive den , at 
han så villig lod sig lokke til København ? Hm 
.  .  . Nej , men Ingeborg krogs ukunstlede latteranfald 
havde belært ham bedre end som så . Hun 
fortjente en redningsmedaille — hun reddede ham 
fra latterlighedens vandgang . 
Han så på hende , idet han henvendte en 
ligegyldig bemærkning til hende , og det forekom 
ham , at en lille skjelm af hin lattermængde endnu 
sad i smilehullet midt på hendes kind , som månelyset 
kærtegnede så blødt . Skræmmet ved det 
opdagende blik hoppede den ned i mundvigen , og 
da blikket også forfulgte den derhen , løb den på 
den fugtig blinkende rand af den lidt fremskudte 
underlæbe , der dirrede under dens trin , og smuttede 
om på den anden side , hvor den nu åbenbart 
satte sig tilrette og i ro og mag gottede sig 
over ham . 
Egentlig var hun en rigtig nydelig pige , Ingeborg ! 
Den gode Frederiksen , som gik der bagved 
og lo ad fi-fis pudsigheder , kunne såmænd være 
ham taknemlig , at denne ægteskabsidee var opstået 
i hans lyse hoved . — Henriette — nej , det var 
for højt et mål for den brave landmand — det 
var jo kun til at le ad ! men i Ingeborg kunne han 
få en meget net lille kone , ganske køn endogså , 

og livlig — en smule pjanket måske , som de 
fleste unge piger — nå , men Frederiksen stak jo 
heller ikke så dybt . 
— den hvide gavl derovre , skulle det ikke 
være Skovgård ? spurgte han . 
— næppe , svarede Ingeborg , eftersom bygningen 
på Skovgård er rød . 
— ja , det er sandt , det er den jo også ! 
Ellers havde det passet omtrent med beliggenheden 
.  .  . Det er en nydelig beliggenhed den gård har . 
— ja , ganske henrivende — både strand og 
skov . Det må rigtignok være herligt at bo der . 
Ja , det var Holger ganske overbevist om . Han 
kunne ikke tænke sig noget behageligere opholdssted , 
og Ingeborgs fantasi viste sig at være ligeså 
begrænset . Fra gårdens fortræffelighed gik han 
nu over til ejerens ; også her den samme glædelige 
overensstemmelse . Det undrede ham lidt , tilstod 
han , fordi han havde tænkt sig , at muligvis netop 
Frederiksens bedste egenskaber ikke vare af hin 
glimrende Art , der gør en yndet hos det smukke 
køn . Men Ingeborg belærte ham rigtigere på 
dette punkt . Og da han mente , at den intellektuelle 
side hos Fredriksen ganske vist ikke var 
bleven fuldt så vel betænkt af naturen som den 
moralske , ville hun ikke indrømme det . Hun 

fandt , at han havde en meget klar og sikker dømmekraft , 
men gjorde opmærksom på , at når Frederiksen 
befandt sig i selskab med folk af akademisk dannelse , 
var han noget forlegen . Fuldmægtigen lod sig overtyde ; 
han erindrede nu også selv flere træk af hvad 
han ville kalde en høj grad af common sense i 
ordets bedste betydning . 
Nå , min pige ! tænkte han , du gør ved gud 
ingen røverkule af dit hjerte ! — og han lo i al 
stilhed ved tanken om den gode Henriettes blindhed 
overfor venindens følelsesliv og af beundring 
for sit eget sikre instinktive blik . 
I denne endrægtige og gensidig tilfredse stemning 
sluttede de sig til parret forude , der var 
blevet stående under en lav , kratbevoxet skrænt . 
Straks efter indtraf også bagtroppen . 
Det blanke vand med månen over sig og i 
sig talte forskelligt til hver enkelt . 
Holger blev hensat til en aften for mange år 
tilbage på Langelinie , hvor han havde sværmet i 
måneskin sammen med Elisabeth og Ellen . Åge 
gik over piazetta sammen med Ellen og den ligegyldige 
professorfamilie — de steg i gondolen og 
gled ud på lagunen . I baggrunden af hans billede 
hævede st . Georgio maggiore sin portal og sit spidse 
klokketårn , medens Holgers måtte nøjes med 

Trekroners mindre architektoniske linier . Men fuldmånens 
gyldne cirkel højt i den disigblå luft og 
vandet , der tindrede ude i løbet og forrest blinkede 
i lange flakkende striber , det var fælleds og var det 
samme , som de alle så ; således greb virkelighed 
og billede ind i hinanden i det panorama , hvori 
hver af dem stod isoleret . 
Frederiksen og Henriette vare rigtignok nærværende 
på stedet , men ikke tiden : de tænkte 
på en skærsommernat , da de havde været herude 
i et større selskab og for første gang gensidig 
anet hinandens spirende kærlighed . Frederiksens 
bemærkning , at septemberluften var for kølig for 
damerne , til at man turde lejre sig her , hvor der 
var så smukt , var kun bestemt til at indlede den 
rapport mellem deres tanker , der knyttedes fuldkommen 
fra hendes side ved et forstående smil , 
ledsaget af et par ord om , at måneskinnet kom 
bedre til sin ret om efteråret end i de lyse 
nætter . 
Ingeborg endelig var i enhver henseende tilstede . 
Ingen erindringsstemme lokkede hende tilbage 
i tiden , ingen stærke stemningsvinger førte 
hende bort i rummet . Hun så med ædruelige , 
men skjønhedsglade øjne på virkeligheden rundt 

om og spurgte Åge , om han nu ikke syntes , at 
det var kønt . 
Åge for sammen , kom i en hast tilbage fra 
lagunen , for med et blik hen over broens lygterække 
og byens mange små lys , der til højre 
spejlede sig i vandet , over de tågede marker , som 
flød bort i horisonten , og de dunkle skove , der 
til venstre på begge sider nærmede sig til den blåliglysende 
sundflade — og svarede så , at han 
fandt det ganske dejligt . Han syntes , at det alt i 
alt havde noget for sig at bo i en fredelig købstad , 
sådan halvt på landet , og erklærede , at han 
i øjeblikket var lige på nippet til at misunde 
Holger . 
— ja , egnen er såmænd ganske net , skønt 
den ikke kan måle sig med nordsjælland . 
— rent landskabelig ganske vist ikke , men 
så er den til gengæld ikke så afgræsset af 
hovedstadskulturen , og det har uhyre meget at sige . 
— ja — tak ! jeg tror , du skulle snart komme 
til at savne hovedstadskulturen . 
— å hvad , mennesker finder man også 
overalt . 
— nej gud bevares ! sig dog ikke sådan 
noget , sagde Ingeborg , når de ikke vil gøre 

hr . Thomsen rent rasende ! At man skulle kunne 
finde mennesker i Nykøbing ! 
Holger ville just have rettet en bemærkning til 
Henriette , men Ingeborgs udfald var så hvast , at 
han måtte vende sig mod hende : — 
—• nej , ved de hvad , frøken krog , de gør 
mig nu også værre end jeg er . 
— ja , det vil jeg da håbe ! udbrød Åge . 
Fi-fi havde imidlertid tiltrådt tilbagetoget med 
den lydelige bemærkning til millionæren , at hun 
vidste ikke , om de andre fik noget for at forkøle 
sig her , men 'hun fik ingen ting ; og Ingeborg 
fulgte uvilkårlig efter . 
—  » Værre «  ? nå , så indrømmer de i alt fald , 
at de er slem . 
— ja , frøken krog , jeg indrømmer angergiven , 
at jeg ikke er så god , som jeg burde være . 
— ja , det er godt nok , men så må man 
også forbedre sig , mand ! råbte Åge lystig og 
slog ham på skuldren . 
— jeg tror , at frøken krog ikke vil nægte 
mig det vidnesbyrd , at jeg i aften i det mindste 
har gjort en anstrengelse . 
— ja , jeg skal gerne bevidne , at de har udtalt 
dem med sjælden velvilje om et medmenneske 

fra denne udørk . Jeg var endogså så naiv at 
tro , at det ingen anstrengelse havde kostet dem . 
— ah ha ! man må nok veje sine ord , når 
man taler med dem , svarede Holger , ikke uden en 
vis beundring . 
Foran dem marscherede millionæren , med to 
mægtige hankeøren under en rundpullet hat , og 
fi-fi , der ville taget månen det meget fortrydeligt 
op , hvis hun havde set med hvilket 
chinesisk sving den tegnede hendes hårpisk på 
den hvide vej . 
Bagved gik Henriette og Frederiksen . 
Og denne tanke plagede Holger . Nu , i det 
mindste , på tilbagevejen , burde dog Frederiksen og 
Ingeborg have gået sammen , og Henriette være her 
hos ham og Åge . Men det var lige som om alle 
hans hemmelige anordninger skulle krydses i dag . 
Snart forsøgte han at sagtne gangen , snart ville 
han ligefrem vende sig om til de andre og få 
grupperne forenede ; men han kom ikke til det , 
fordi samtalen gik så livlig , og der altid just i det 
afgørende øjeblik var en hurtig replik af Ingeborg , 
der måtte omgående besvares . Hendes livlighed 
forekom ham lidt forceret . Hun var nerveus ; åbenbart 
var hun endnu ubehageligere berørt end han 

ved forestillingen om de to der bag ved dem , og 
denne uro jog hende fremad ! 
Først da de drejede af hen til broen , kunne 
han se sit snit og kigge hurtig til siden ; og han 
mærkede , at den af skinsyge plagede Ingeborg 
også benyttede lejligheden . Frederiksen og Henriette 
vare sakkede et godt stykke agterud og syntes at 
være indviklede i en alvorlig samtale — så meget 
fik han at se , så måtte han besvare et pludseligt 
spørgsmål , hvormed Ingeborg søgte at maskere sin 
påfaldende uro . 
Det var nu virkelig en ærgerlig historie med 
de to ! Når nu Frederiksen gik hen og friede — 
en højst pinlig situation for stakkels Henriette . Og 
desuden , når en mand har fået en kurv , så 
hindrer et vist sømmelighedshensyn overfor sig selv 
ham ofte på længere tid i at forelske sig i en anden , 
selv om dette ellers ville være fulgt ganske af sig 
selv . Hvor dog mandfolkene lidt var dumme ! Her 
gik nu en virkelig rigtig køn , klog og hjertensgod 
pige og sværmede så åbenbart for den brave 
landmand , og imidlertid havde han håbløst forelsket 
sig i Henriette ! Nå , ganske vist — Henriette 
var noget andet , det var jo ikke til at sammen1 
igne : men at ikke en indre stemme sagde sådan 

en mand , hvor han hørte hen , hvor hans lykke 
virkelig ventede ham — det var for dumt ! 
Da de vare komne over broen , blev de indhentede 
af efternølerne . Han iagttog dem nøje . De 
var noget fåmælte , medens de nu gik skrås over 
den lille plads i retning af toldhuset . Holger 
havde nemlig valgt en anden tilbagetogsvei , fordi 
han ville forsyne sig med nogle cigarer fra sin 
særlige kilde . 
På hjørnet af det stræde , der skulle føre 
dem op til hovedgaden , lå en lille beværtning , 
fra hvis vinduer med de røde Gardiner et glødende 
lys strømmede ud over den blågrå brolægning . 
I den åbne dør stod en trivelig , ganske køn kone 
i samtale med en skipper , der åbenbart var  » vel 
tilpas «  . Da selskabet gik forbi , tilråbte hun med 
højrøstet fortrolighed Fredriksen et :  » God aften , 
hr . Proprietær ! «  han sendte brummende et fortrædeligt 
 » God aften «  tilbage . 
Henriette , der gik ved siden af Holger , så 
forundret , næsten spørgende på broderen . 
— madam Jespersen , som har beværtningen 
her , har tidligere været husholderske på Skovgård , 
forklarede han . 
På hjørnet af hovedgaden , ved den gamle 
beværtning , som Peter zar tidligere havde undt sin 

søgning , standsede Frederiksen for at tage afsked . 
Holger opfordrede ham høflig til dog at gå med 
hjem , men Henriette tav , og Frederiksen undskyldte 
sig : — han skulle jo som landmand tidlig på benene . 
I skæret af en lygte viste hans ansigt en vis 
nedkæmpet bevægelse , og han knugede til afsked 
Holgers hånd , så at det knagede og værkede 
i den . 
Skulle han virkelig have fået en kurv , stakkels 
fyr ? tænkte Holger  .  .  . Det ser næsten sådan ud , 
skjøndt jeg ikke rigtig kan tro det ! En ung pige 
med savoir vivre — og det er Henriette — hun 
kan altid hindre , at det kommer så vidt  .  .  . Sandsynligvis 
er det netop det , hun har gjort , og det 
kan jo også nok få ham til at søge ensomhed for 
iaften . Nå , så kommer han nok på ret køl igen 
og får roret om i den rigtige retning . 
De to unge piger ilede forud i hviskende 
veninde-passiar . 
— det er jo en rigtig prægtig pige , den 
frøken krog , udbrød Åge og tog Holger under 
armen . 
— ja , vist så , vist så  . . . Nå , synes du 
så ikke , at hun og Frederiksen ville passe godt 
sammen  ? 

— å jo , hvorfor ikke ?  .  .  . Ham har jeg 
forresten ikke noget videre indtryk af . Men hun 
er fornøjelig ; hende kunne såmænd enhver gå 
hen og blive indtagen i , hvis ikke — 
— hvis ikke ? spurgte Holger med et velvilligt 
humoristisk sideblik . 
— hvis ikke  » man «  for mit vedkommende 
skulle rejse i morgen , svarede Åge og lo . 
Holger lo også :  » Hvis man ikke så hende 
sammen med din søster , mener du nok , gamle 
dreng , «  tænkte han og forstærkede sine skridt for 
at indhente de to veninder . 
Men fi-fi sendte et langligt blik efter sin 
protegé , hvis høje skikkelse endnu var synlig langt 
nede i hovedgaden . Hun tænkte over hans misundelsesværdige 
lod , at køre endnu tre Fjerdingvei 
i en let åben vogn , og hun forestillede sig lyslevende , 
hvor liflig månelyset ville blinke i seletøjets spænder 
og ringe og stråle på de brunes kastanieblanke 
bagdele . 

vi . 
Så var man da igen kommen i de gamle 
folder — slobroksfolderne . 
Holger befandt sig i sin egen bjørnehi , nogle 
timer efter at Åge var rejst . Han havde smøget 
sin længste pibe , grublende over Åge , Henriette og 
sig selv . Havde tændt lampe og taget nogle akter 
for , som han skulle sætte sig ind i , og efter et 
kvarterstids forløb skubbet dem fra sig igen for at 
gribe til en bog , som han lod falde ned i sofahjørnet 
efter at have vendt nogle blade i den . 
Havde følt sig selv åndelig på pulsen og fundet , 
at hans tilstand var en underlig blanding af en 
tomhed , der næsten var pinlig , og så en vis 
ensomhedens magelighed og sikkerhed , der var ret 
behagelig — sikkerhed for , at der ikke var nogen 
individualitet , forskellig fra hans egen , som han 
måtte føje sig efter , at der intet nyt eller overraskende 
kunne komme . 

efter så vidt at være bleven klar over sig 
selv , gabede han et par gange så lydelig , at han 
beklagede , at der ingen var i nærheden , der kunne 
beundre denne overordenlige præstation ; gik lidt 
op og ned ad gulvet — hvortil der ikke krævedes 
mange skridt —• stirrede ud ad vinduet på ingen 
ting , gik atter frem og tilbage i hummeret og 
o'o o o o 
befandt sig pludselig lige overfor sin violin , der 
hang ved siden af bogreolen . 
Han tog den mekanisk ned , klimprede lidt på 
strengene og drejede på skruerne — naturligvis 
var den forstemt som en ulykke . Flere år havde 
han ikke haft den i hånden — det var ganske 
underligt atter at spore fingrenes ejendommelig 
udviklede muskelsands , når de stillede sig på 
strengene . 
Pludselig bøjede han sig ned med violinen 
under armen , rodede lidt på den underste hylde 
af reolen , trak et blåt hefte frem —  » Mendelssohns 
duetter «  — og begav sig med dette bytte 
tilbage til lampen og sofahjørnet . 
Han bladede i heftet . 
O , såh’ ich auf der haide dort 
im sturme dich — 

han begyndte at nynne . Violinen holdt han 
som en guitar og klimprede accompagnementet , 
så godt det gik . Og så optagen var han af 
denne beskæftigelse , at han ikke hørte , at der 
blev banket på døren . 
Den gik sagte op . 
Han så Henriette træde ind . Og uden at 
holde op at klimpre , nikkede han til hende med et 
flygtigt blik , der straks vendte tilbage til noderne . 
Han tænkte , at hun kom for at stille et eller andet 
spørgsmål husvæsnet angående . 
— Holger ! jeg vil gerne tale med dig , sagde 
hun , idet hun tog en stol og satte sig ligeover 
for ham . 
Han fik nu øjnene løs fra noderne og så 
spørgende på hende , medens fingrene endnu aflokkede 
strengene et par akkorder . 
Hendes anmodning om en samtale var allerede 
påfaldende ; endnu mere var stemmeklang og ansigtsudtryk 
det . Skulle der allerede være hændet 
noget mellem hende og Åge ? for det ham 
igennem hovedet . — nej , men det er jo umuligt 
— rent umuligt ! 
— jeg har forlovet mig med Frederiksen , 
Holger . 


Holger kastede violinen fra sig på bordet , 
hvor den faldt med et langt , tonende suk . 
— forlovet dig — ? 
— ja , det vil sige  . . . vi holder af hinanden , 
og i morgen kommer han for at tale med fader . 
— han er vel forrykt ! 
— Holger ! 
— hvad i al verden skal det sige ? har han 
da friet til dig i går aftes ? 
— igår aftes ? Nej , det behøvede han ikke 
. . . Vi har allerede længe vidst , at vi holdt af 
hinanden , og — — 
Holger sprang op . 
— ja , det er noget , der naturligvis ikke kan 
være tale om . 
— tale derom må der vel være , svarede 
Henriette med en pludselig fasthed i stemmen og 
et villieslyn i blikket , der nu for første gang mødte 
broderens . — og det er netop det , vi blev enige 
om i går aftes , at det nu var på tide , at der 
blev tale om det . 
Holger havde givet sig til at fare op og ned 
ad gulvet . 
— på tide ! snerrede han , idet han pludselig 
standsede og drejede sig om på hælen . — ja , det 
kan såmænd gerne være — det må du jo bedst 

vide ! Må jeg spørge om , hvor stor en del af 
Nykøbing , der allerede er indviet i denne nydelige 
hemmelighed ? 
— der er såmænd ingen , der ved det mindste 
derom , undtagen Ingeborg . 
Hun havde ikke forudset den virkning , som 
denne bekendelse gjorde på broderen . Dette stød 
var næsten for meget for ham . Ingeborg , som han 
i god tro havde gået og forlovet med Frederiksen ! 
Han lo hånlig og forbitret : 
— Ingeborg ! ja , det kan jeg da tænke ! Hun 
har sagtens vidst det før du selv , for det er nok 
hende , der har lavet det hele  .  .  . Sådan en Kirsten 
giftekniv — ja netop — det er i jo alle — når 
i bare kan få klappet et par sammen !  . . . du 
også med frøken Reimert i går — lutter Kirsten 
gifteknive ! Han bed sig rigtig med bitter vellyst 
fast i dette udtryk , så meget mere som han 
havde en pinlig bevidsthed om , at han selv for 
ganske nylig havde fusket i dette fag — og ikke 
just med held ! Hvad han nu blev ubarmhjertig 
mindet om . 
— jeg synes , det var dig , der i går endelig 
ville have et parti mellem hende og Frederiksen 
i stand , sagde Henriette med et smil . 
8* 

— å , det var en ganske anden sag , råbte 
han purpurrød i hovedet og borede begge hænder 
ned i slobrokslommerne , så at syningen sprang 
op med en effektfuld knagen og skratten . — det 
var et politisk skaktræk : når hun var kommen 
derud , så havde hun fået noget andet at tænke 
på end evig og altid at rende her og hænge over 
dig  .  .  . Og ham var man også bleven af med 
— ikke fordi jeg troede , der var nogen fare ved 
at han kom her . 
— nej , det mærkede du nok ikke noget til , 
sagde Henriette , der ikke havde i sinde at spare 
ham nogen ydmygelse , som hans kortsynethed 
kunne give anledning til ; — du har skulet som en 
lænkehund til alle andre , der kom i nærheden af 
mig , men Frederiksen — — 
— nej , for jeg tiltroede dig mere fornuft og 
bedre smag . Jeg kunne for satan da ikke vide , at 
Ingeborg — frøken krog havde fået bragt dette 
her i stand . 
— men det er dog den latterligste ide — 
— så ? latterlig ? — har Inge — har frøken 
krog måske været imod det ? 
— imod det — nej , det kan jeg ikke sige . 
— ja , der har vi det ! hun måtte jo ellers 
have været imod det , når hun havde villet dit 

bedste — din  » Veninde «  ! Jo , jeg takker ! Netop 
derfor — det ville jo være meget behageligt at 
have en veninde bosat ude på Skovgård — hun 
pratede også i går tilstrækkelig om , hvor dejlig 
gården lå  .  .  . Naturligvis , selv at være gift 
derude , sat på sultekur eller i alt fald faste med 
vælling og stegt flæsk hos en halvgammel landmand , 
der hvert år skal til at faliere — nej , det 
betakker man sig for ! Men at have en veninde der , 
som man kan besøge tidlig og silde , sidde i verandaen 
med , på havehøien ved stranden — jo ! 
Henriette sad med sit stille kvindesmil og 
hørte på denne udgyldelse , der slet ikke var 
hende ubekvem . Hun fandt sin regning ved at 
han således gav sin fantasi frie tøjler og vrøvlede 
sin vrede ud over den uskyldige Ingeborg . Forhåbentlig 
ville han så en del roligere vende tilbage 
til selve sagen . Imidlertid kunne hun dog 
heller ikke uden modsigelse lade sin kærlighed 
gøre til en dukke i venindens hånd , og da det 
nu var nødvendigt for ham at trække vejret , bemærkede 
hun derfor ganske rolig : 
—• ikke desto mindre ville det være gået 
ganske ligesådan , hvis Ingeborg slet ikke havde 
været til . 

— så ? ja , det bilder du dig naturligvis ind 
.  .  . Men det skulle du ellers nødig sige . For at 
hun har sat dette vanvid i dig , det var da din 
eneste undskyldning . 
— jeg trænger ikke til nogen undskyldning , 
det jeg ved af . 
— ikke det ! Du , en pige af din familie — 
af din opdragelse , kaste dig bort til sådan — 
— Holger ! du må ikke — 
hun var sprungen op og strakte hånden ud , 
som om hun ville lægge fingrene på hans mund 
for at hindre den i at udtale noget , der for bestandig 
ville komme til at stå imellem dem , 
mellem en Broder og en søster , der holdt mere af 
hinanden , end Broder og søster almindeligvis gør . 
Der var både noget bønligt og noget truende i 
hendes bevægelse , som på en gang rørte og 
imponerede ham . 
— nå , gud bevares ! jeg skal såmænd ikke 
gå hans borgerlige ære for nær , svarede han i en 
tone , som når en hund knurrende trækker sig 
tilbage efter at have vovet sig for vidt . Han kan 
jo være god nok for sig — men ikke for dig , 
sandelig ikke for dig . 
Henriette kunne ikke tilbageholde et smil , der 
vidnede om , at hun følte sig smigret ved den høje 

værdsættelse , som lå i broderens ord ; og hun 
vendte sig bort for at skjule det . Men Holger 
mærkede straks , at han havde vundet lidt terrain 
og skyndte sig at fortsætte angrebet på det svage 
punkt . 
— det måtte dog virkelig være en mand af 
en helt anden kaliber , der i længden skulle kunne 
tilfredsstille dig , Henriette . Det må du med lidt 
roligt overlæg kunne indse . 
— nej , undskyld 1 det kan jeg aldeles ikke 
indse , svarede Henriette . Og jeg ønsker slet ikke i 
denne anledning at blive stillet op på en piedestal 
for at  » stakkels Fredriksen «  , som fader kalder ham , 
gud ved hvorfor , kan gøres latterlig ved foden af 
den . Lad du mig bare blive på jorden — på 
guds grønne jord , som han dyrker i sit ansigts 
sved , i stedet for at blive hejset op i skyerne som 
en slags Madonna — i højhalset kjole og med 
patent-korset . 
Holger kunne ikke lade være at trække på 
smilebåndet ved dette dristige billede . Han benyttede 
anledningen til at slå ind i en lettere tone 
af jovial overlegenhed , idet han faderlig klappede 
hende på skuldren : 
— ja , nu farer du straks sådan løs , men derved 
slipper du ikke uden om det , gode Jette — 

du forstår såmænd udmærket godt , hvad jeg mener 
.  .  . Frederiksen tilhører nu en gang en anden samfundskreds . 
— nå ja , hvad gør så det ? Vi lever vel 
ikke i et kasteland som det gamle Indien ? 
— nej , det er fuldkommen rigtigt , og du ved 
også godt , at jeg respekterer alle samfundslag og 
alle hæderlige håndteringer — 
— nej , det ved jeg slet ikke , surmulede 
Henriette , for du er en frygtelig åndsaristokrat og 
det er alle vi thomsener . 
— der kan være noget i det ! Alle vi thomsener 
og da du altså er en af dem — 
— men jeg er en , der er i færd med at forbedre 
mig , og jeg kan slet ikke indse , at fordi 
Frederiksen hører til en anden samfundskreds , at jeg 
derfor ikke kan gifte mig med ham . 
— kan — ja , det er som man tager det . 
Du kan i det mindste foreløbig indse , at han ikke 
hører hjemme i vor kreds . Du må selv have bemærket , 
at Frederiksen aldrig har befundet sig vel i 
vor kreds , og vi har også snarere tolereret ham 
end at vi just — 
— tolereret ! 
— ja netop — — det kan ikke nytte noget , 
at du farer sådan op ved hvert ligefremt ord  .  .  . 

så kan man jo til sidst slet ikke længere tale 
sammen 1 
— ja , det frygter jeg også for , at vi snart 
ikke kan . 
— så ? ja så skulle du såmænd også have 
ladet denne frygt advare dig . For du måtte dog 
kunne vide , at hverken fader eller jeg kan acceptere 
Frederiksen som din mand . 
— jeg tænkte nok , at i desværre næppe ville 
være tilfredse med mit valg . Men jeg vidste også , 
at jeg i den sag ikke kunne spørge andre end mit 
eget hjerte om råd . 
— å ja , det er den slags talemåder — 
— det er ingen talemåde , råbte Henriette 
og rettede sig uvilkårlig — og det vil i få at 
mærke . 
Hun stod der ligeover for ham , militærisk 
stram i sin dame-uniform , med et fast blik i sine 
grå øjne og den lange ,  » engelske «  hage skudt 
frem , så at dens energi næsten blev udfordrende 
— hver tomme en Thomsen . Og han anerkendte 
det med en hemmelig respekt og en anelse om , 
at det ville blive en hård krig den , der nu var 
erklæret . 
— ja , nu har jeg sagt , hvad jeg kom for at 
sige dig . Jeg havde håbet , at du ville tage det 

noget anderledes , men nu ser jeg , at Ingeborg 
havde ret , når hun sagde , at du ville blive 
rasende . 
— hvilket i alt fald viser , at hun indså , 
at jeg havde god grund til at blive det . 
— jeg tror ikke , at hun just ville forklare 
det på den måde . Jeg håbede , at du måske 
kunne have lagt et godt ord ind for os hos fader . 
Nu vil jeg bede dig om i alt fald at forberede 
ham på Frederiksens besøg — for jeg har haft nok 
af denne scene . 
Hun afventede ikke noget svar , men gik sin 
vej , uden nogen antydning af at smække døren i 
efter sig , da hun nu overlod ham til hans ensomme 
betragtninger . 
Disse vare på ingen måde opmuntrende . 
Han kunne ikke skjule for sig selv , at det så 
stærkt ud , som om der egentlig intetsomhelst var 
at gøre —• andet end at bøje sig for et fait accompli . 
Når Henriette holdt fast ved Frederiksen — og det 
gjorde hun — hvad kunne så faderens og hans 
forenede modstand udrette ? Kun skabe en familietvist 
i huset Thomsen og fjerne hende , så at han 
til sidst helt mistede hende . 
Altså : hans stolthed og forfængelighed , hans 
øjesten , Henriette — hun skulle giftes med denne 

klodsede , halvdannede , enfoldige landmand , der 
ovenikjøbet økonomisk sad temmelig småt i det 
og rimeligvis i tidens løb ville blive endnu misligere 
situeret ; for landmandskabet gik jo altid ad 
helvede til , når det ikke dreves med store midler . 
Og så en mand , der efter sin alder måtte anses 
for allerede ganske at være viet til pebersvendestanden 
— tre , fire år ældre end han selv ! Ja , 
når han endda havde været smuk , så kunne man 
have forstået det ; eller set interessant ud , sådan lidt 
i den dæmoniske retning — men nej , heller ikke 
det , så vidt han kunne se . Derimod kunne der 
nok være noget moralsk veirslaget ved hans ansigt . 
Om det måske kunne have noget tiltrækkende for 
en ung piges fantasi ? 
Moralsk veirslagen ? Ja , hvem vidste også , 
hvad for storme han allerede havde bag sig ? Og 
hendes friskhed og renhed skulle nu ofres for 
hvad havareret halvvrag , der var blevet tilbage ? 
En utålelig tanke ! Gud give , det dog var blevet 
til noget mellem Henriette og Åge — Åge , for 
hvis liv han turde indestå som for sit eget . Og 
han var positiv overbevist om , at de to vare som 
skabte for hinanden . 
Det var til at blive rasende over ! 

og det knagede i fjedrene i den gamle , trofaste 
sovesofa , når han kastede sig på den , og 
når han sprang op af den ; men når han gik frem 
og tilbage i værelset , førte det par stole , det rummede , 
en usikker og faretruet tilværelse . 
Endelig stoppede han sig en pibe med en 
omhu , der kunne berolige stole og sofa noget . I 
den sidste tog han plads på en måde , der atter var 
en herredsfogedfuldmægtig nogenlunde værdig , og 
smøgede sin pibe med en så dybsindig og planudgrundende 
mine , at ingen coopersk indianerhøvding 
havde behøvet at skamme sig over den i 
rådshytten . Hvorpå han rejste sig energisk , dog 
uden at fjedrene fik grund til fornyet klage , hængte 
piben på brædtet , slukkede lampen og gik ud i 
den lange corridor , der i den nedre ende oplystes 
af et ensomt gasblus . 
På knagerækken fandt han sin gamle paletot , 
side om side med den nye slængkappe . Han tog 
paletoten . Regnen havde i den sidste halve times 
tid pjasket på ruderne ; til det vejr var det 
gamle stykke godt nok — og så var det desuden 
mindre iøjnefaldende . 
En dør gik op bag ved ham ; fi-fi stak 
hovedet ud . 
— hvad for noget ! Går du ud nu , Holger ? 

— ja , det kan du vel se . 
— nå , men du kommer vel straks tilbage 
igen ? 
— hvad kommer det dig ved , jomfru næsvis ? 
— jeg skulle mene , det kom mig ved , for 
Henriette er gået op på sit værelse . Hun har 
hovedpine og har bedet mig lave the . 
— ja , det er sandt , det er jo thetid . 
— jeg tror ved gud , du går i giftetanker , 
at du ikke engang tænker på , at det er thetid og 
vil løbe — — 
— ja vel , jeg går i giftetanker , lo Holger 
bittert , idet han stampede hælen ned i sin genstridige 
galosche . 
I det samme gik entredøren op , og ind trådte 
» Millionæren «  , medførende en fugtig trækvind , der 
fik gasblusset til at flakke og gjorde energisk modstand 
mod at døren blev lukket igen . 
— skal du ud nu ? Det er et væmmeligt vejr , 
vil jeg sige dig , så hvis du — 
— så meget des bedre ! 
— nå , ja ja , da . 
— men skal vi da vente eller vil du have sat 
af til dig ? 
— drik i bare jeres the og lad mig i fred , 
svarede Holger og rev sin paraplui ud af stativet . 

hvorpå han lukkede døren op og , da han , 
trods blæstens modstand , straks smækkede den i bag 
sig , gik glip af fis fortrolige , skønt højrøstede 
meddelelse til millionæren , at  » det var den stiveste «  . 
Holger kæmpede sig tappert fremad mod den 
regntunge blæst , gennem gaden , der var så blank 
som en flod og strålende afspejlede lygter og 
oplyste vinduer , og ned ad et stræde , som ikke 
gav den noget efter i blank vædetilstand , men kun 
havde en uselig lanterne nede på hjørnet til at 
være spejl for . Det tog ikke mange minutter at 
komme ned til havnen . Her havde blæst og regn 
rigtig frit spil , og den første forsøgte til fordel for 
den sidste at vende parapluien , så snart den vovede 
sig om hjørnet . Det knagede ynkelig i grenene 
på de små lindetræer , hvis våde , afrevne blade 
slaskede ham i ansigtet og klæbede sig fast på 
frakken . Fra bolværket lød der en heftig plasken 
af de korte bølger . Der lugtede af tjære , tang og 
træ , men især af kul , thi fra en dampskibsskorsten 
slog tyk røg ned over pladsen . 
Hvor forskj elligt var ikke alt dette fra i går 
aftes , da han i så fornøjeligt selskab var gået 
over broen , som dér lige foran ham viste sit lange , 
våde perspektiv . Denne gang skulle han til held 
for sin gamle paraplui ikke over broen , men til højre 

forbi veieboden og hen imod bræddestablerne , 
der over en langstrakt længe byggede sig op mod 
himlen , hvor månen forgæves borede mellem 
skyerne . Som bredtagede tyrolerhuse tegnede disse 
bræddestabler sig mørkt mod den urolige giands . I 
bådehavnen svaiede et par master som metronomstænger 
til blæstens hylende stykke musik ; en muddermaskine 
silhouetterede sig kastelagtig mod den jerngrå 
sundstribe . 
I Toldbodgade , inde under bræddestablerne , 
fandt han atter læ og kunne sunde sig en smule . 
Forøvrig havde han jo ikke langt igen . Hvor 
Færgestræde udmunder , flød en karmosinfarvet lysstribe 
ud over de toppede , glaserede brosten . 
Det var hans mål . Og nu stod han der . 
» Jespersens beværtning «  — slet og ret . En 
meget tillokkende vederkvægelseskilde for skippere , 
matroser og toldbetjente , men på ingen måde 
noget egnet søgningssted for en lokal magt- og 
rangsperson som fuldmægtig Thomsen . Ikke , at 
han jo nok kunne have et ærind derind på embedsvegne 
— det var en anden sag ; det havde han da 
også haft i sin allerførste tid — anbelangende lidt 
spil , slagsmål , tyveri og lignende uregelmæssigheder , 
som kan falde for også i honnette folks 
beværtning . Og honnette folk var efter eget sigende 

såvel den tykke giindsende Jespersen som hans 
ægtehalvdel , en skønhed i den rubenske stil , der 
ved forhorene ikke undlod at bringe sit koketteris 
fineste kunster i anvendelse overfor den unge jurist , 
dem hun havde ørkesløst tilovers fra de bedre tider , 
hun havde kendt som husholderske på Skovgård . 
Hun havde været der under den forrige ejer , og 
Frederiksen havde beholdt hende et Års tid godt 
og vel . Dette havde givet anledning til Holgers 
første bekendtskab med Frederiksen , hvem han aflagde 
et besøg for at forhøre sig om madammens 
renommé , der iøvrig ikke viste sig at være ødelæggende . 
Og nu stod han i begreb med at gøre hende 
en visit for at forhøre sig om Frederiksens renommé 
og antecedentser . 
Allerede et par gange var han gået forbi de 
røde Gardiner . Han trykkede sig ved at lægge 
hånden på dørklinken og træde ind i den 
lille gæstestue , hvor den rubenske dame sikkert 
nok præsiderede bag disken ; for hendes ægtefælle 
var for et halvt Års tid siden gået kødets gang , 
og hun trådte persen alene . Han tøvede , skønt 
øjeblikket syntes gunstigt , da det lod til , der ikke 
var synderligt besøg . For enhver anden ville det 
have været et meget betænkeligt skridt ; hvor let 

kunne man ikke få noget bundet på ærmet og 
komme til at løbe med sladder ! Nå , det behøvede 
han ikke at frygte for — hun havde tilstrækkelig 
angst i livet for ham . Men det hele tiltalte just 
ikke hans smag . Imidlertid — det gjaldt Henriettes 
fremtid og lykke . 
Men vejret var ikke indbydende til at blive 
ved at promenere i der ude på fortovet . Blæst 
og regn gjorde ende på hans betænkeligheder . 


vin . 
— man kan ikke nægte det , Holger ! sit 
alibi har fyren konstateret , erklærede herredsfoged 
Thomsen , idet han lænede sig tilbage i armstolen 
og slog med sin tynde , årede hånd på skrivebordets 
plade , hvor der lå flere åbne breve . 
— ja , alt for godt — efter min mening . 
— hvad skal det sige :  » alt for godt «  ? 
— er det ikke faldet dig ind , at han har 
skrevet overmåde mange breve i den korte tid . 
— jo — det er jo sandt nok . 
—• jeg skulle tage meget fejl , om den gode 
Anders persen sædvanlig skriver syv breve , når 
han er tre dage borte hjemmefra — fire alene til 
konen — den ømme ægtemand ! 
— hm ! 
Der gik en lyseprås op for herredsfogden . 
Han så beundrende på sin skarpsindige søn . 

— det ser dog stærkt ud , som om han havde 
haft en interesse af ved hjelp af disse breve at 
kunne vise , at på den tid havde han været der og 
på den tid der , og følgelig kunne han ikke have 
været på brandstedet på den tid , da ilden brød 
ud eller kort før — 
— ja vel  .  .  . Altså enten en medskyldig 
eller meget langsomt virkende midler . Nå , det 
sidste må de sagkyndige — — 
skriveren stak i dette øjeblik hovedet ind og 
meldte proprietær Frederiksen . 
Søn og fader vekslede et forstående , gensidig 
afstivende blik . 
Et majestætisk nik bevilligede audiensen . 
Skriveren åbenbarede sig nu i hele sin kalveknæede 
figur , idet ban slog døren til det forreste 
kontor helt op og gjorde en håndbevægelse derind , 
som viste , at den Thomsenske værdighed til 
en vis grad formåede at meddele sig til det underordnede 
personale . 
Frederiksen trådte ind — ind i et rum , der 
ingenlunde var egnet til at opmuntre en frier . Der 
var ikke det mindste gemytligt , end sige familiært 
ved det . Reoler med uendelige rækker af ensartede 
schirtingsbind , som man ikke kunne have mistænkt 
for at have den fjerneste sympatti med hjerte- 
9* 

sager eller for overhovedet at have vidst noget om 
erotik , hvis denne ikke undertiden faldt ind under 
visse §§ . Hylder med bunker af papirer , der 
lignede alt andet end elskovsbreve og sikkert ville 
have været totalt uvidende om ømme lidenskabers 
tilstedeværelse i verden , hvis ikke enkelte af dem 
havde protokolleret de uægte barnefødsler og andre 
holdt strixt regnskab med betalende fædre . Et 
gult skrivebord , så hæsligt som det var muligt at 
lave et stykke meubel i Nykøbing , og rejsende sig 
fra dette herredsfoged Thomsen , så bureaukratisk 
stivnet lige ud i de glatte fingerspidser , hvormed 
han berørte Frederiksens ru håndflade , at man måtte 
kende denne mands datter : ellers ville man forsværge , 
at han nogensinde havde været ude på så 
rent menneskelige — kongens tjeneste uvedkommende 
— veje , at han kunne komme i den situation 
at tage imod en frier . Endelig var der Holger , 
som uden at forlade sin krog mellem reol og 
vindue hilste med et nik , der måske var ment 
velvilligt , men i alt fald ikke virkede således på 
den indtrædende . 
Det er overordentlig sandsynligt , at af alle de 
eventyr-prindser , der have trådt deres friersko 
med en uhyggelig vished om at miste hovedet , 
hvis de snublede , ikke en eneste har følt sig halvt 

så trykket af disse sko som  » stakkels Frederiksen « 
Af sine , der iøvrig repræsenteredes af et par ret 
rummelige støvler . 
Det var måske et udtryk for denne trykkende 
virksomhed , at disse støvler knirkede på en , som 
det syntes ham , højst diskrediterende måde , nu da 
han tog plads på den stol , som herredsfogden 
bød ham — som om han var en ganske insolvent 
mand . Denne lyd plagede ham i høj grad og 
samtidig havde han en pinlig fornemmelse af at 
smile på en måde , der hverken passede til hans 
sindsstemning eller til situationen . 
— nå , hr . Frederiksen , de har forretninger 
herinde i byen i formiddag , bemærkede herredsfogden , 
der strengt holdt på , at det var formiddag 
sålænge indtil familien Thomsen satte sig til 
bords . 
Han havde atter indtaget sin plads sidelængs 
ved skrivebordet og lænede sig værdig tilbage i 
armstolen . 
— ja , det vil sige — nej , egentlig forretninger 
har jeg ikke just  .  .  . Nej , men jeg har tilladt mig 
at komme herop på kontoret , fordi jeg har en 
sag på hjerte , som jeg gerne ville tale med 
herredsfogden om . 

herredsfogden anerkendte med en håndbevægelse 
det almindelige faktum , at det undertiden 
hændtes dødelige i vestreherred at have en sag 
at tale med ham , herredsfoged Thomsen , om — 
samt at han i embeds medfør befandt sig her for 
at låne dem øre . Hvorpå han erklærede , at det 
skulle glæde ham overmåde , hvis han kunne være 
proprietæren til hjelp . 
— ja , det kan de , hr . Herredsfoged , udbrød 
Frederiksen trohjertig , lykkelig over , at der ved disse 
ord af Henriettes fader blev kastet en Bøje ud til 
ham i hans forlegenheds havsnød : — de er den 
eneste , der kan hjelpe mig — hvis de vil optage 
det velvilligt , hvad jeg — hm — hvad jeg har 
på hjerte . 
Herredsfogden trak øjenbrynene højt i vejret 
med et udtryk af misbilligende forbavselse over 
denne forandrede , næsten lidenskabelige tone . Men 
Frederiksen følte alt blodet strømme til hovedet : — 
det var vist ikke den rigtige måde ! han måtte 
vise sig værdigere og roligere ! Han havde så 
småt håbet , at hans yttring , at han havde en sag 
på hjerte overfor herredsfogden , skulle foranledige 
Holger til at trække sig tilbage og lade ham være 
ene med faderen , hvilket ville have været en stor 
lettelse for ham . Bedre en mod en , end en mod 

to — og han havde på fornemmelsen , at det 
næsten var den farligste modstander , den mørke 
skikkelse foran vinduet , der ikke rørte sig for at 
gå bort , men snarere for at stille sig bedre tilrette , 
med armene over kors og hovedet lidt på sned . 
Der var altså ikke andet for end at springe 
i det . 
— ja , hr. Herredsfoged ! De kan hjælpe mig , 
for det ligger helt i deres hånd . Jeg er kommen 
her for at sige dem , at jeg allerede længe har set 
op til og  . . . og elsket deres frøken datter — 
Henriette , tilføjede han med en vag forestilling om , 
at der også var fi-fi . — og jeg tror , at deres 
frøken datter også holder af mig , og derfor vil 
jeg så bede dem om deres datters hånd . 
Han trak vejret dybt — nu var det sagt . 
Herredsfogdens bryn gik ned og trak sig 
sammen . Skikkelsen ved vinduet voksede et par 
tommer . 
Der indtrådte en pinlig pause . 
Yderst pinlig i alt fald for hr. Frederiksen . 
Det var frygteligt at sidde der , værgeløst gennemboret 
af de to mænds blikke , uden på sin side 
igen at kunne se dem rigtig og tyde deres angsigtsudtryk . 
Thi han havde lyset lige imod sig — et 
skarpt septemberlys , der fra høj himmel strømmede 

ubarmhjertig ind ad gardinløse vinduer — og udenfor 
disse var der til overflod en solbelyst husvæg . 
Han blev mere og mere blændet . Først havde han 
dog nogenlunde kunnet se i alt fald herredsfogdens 
ansigt — nu var også det kun den øverste knub 
af en mørk masse . Han havde en fortvivlende 
følelse af at have himlen imod sig i denne sag . 
Hvis han selv havde været på vinduessiden , så 
ville det hele have været ingenting , syntes han , 
og der var noget forbittrende ved den tanke , at 
noget så udvortes og tilfældigt , der ikke havde 
det mindste med sagen selv at gøre , skulle ødelægge 
ham . 
For han følte sig allerede halvt ødelagt . Og 
han krympede sig i indre vridninger , der kun gav 
sig tilkende ved støvlernes knirken . 
Det var åbenbart , at han måtte sige noget , 
da ingen af de andre gjorde det . — ja , men hvad 
skulle han egentlig sige , da han havde sagt det 
eneste , som det kom an på ? Han havde rigtignok 
tænkt så mange ting ud , som han ville sige — 
nok , til at han kunne have talt en halv times tid , 
men det skulle ikke være kommet netop nu , og 
desuden — hvad var det egentlig alt sammen — og 
hvor skulle han begynde — ? 

ah — ville herredsfogden ikke til at sige 
noget ? Umuligt at se — det forbandede lys ! 
Uvilkårlig førte han hånden op for at skygge for 
øjnene , men besindede sig i rette tid og purrede 
sig blot i håret . 
Rigtig ! Han ville tale om den venlighed , 
som han havde mødt fra først af i herredsfogdens 
hus — den havde givet ham mod til at håbe , at 
han muligvis — — 
han var allerede ved at åbne munden , da — 
— hr. Frederiksen — 
herredsfogden havde i den ellevte time brudt 
tausheden . Han anvendte hertil sin magistrate røst , 
ganske som når han i retten sagde  » Anklagede — «  . 
Skjøndt Frederiksen ikke kendte denne lyd i funktion 
på rette tid og sted , virkede den dog umiddelbart : 
— han følte sig allerede skyldig . 
— hr. Frederiksen — de sagde , at de troede , 
at min datter holdt af dem , hvilket vel er et 
beskedent udtryk for , at hun elsker dem . Må 
jeg spørge , hvad grund de har til at tro det ? 
— hvad grund ? udbrød Frederiksen noget forbavset 
ved dette forholdsvis lette spørgsmål — ja , 
Herr Herredsfoged — deres datter har selv — det 
er med deres datters vidende , at jeg er kommen 
her i dag — 

— så ? hm  .  .  . Så ville jeg have fundet 
det mere — hm — passende , om de uden hendes 
vidende , og inden hun kunne være vidende derom , 
havde henvendt dem først til mig . 
— ja , men , hr. Herredsfoged — hvordan 
skulle jeg — — jeg kunne dog umulig tillade 
mig , når jeg ikke vidste , hvad deres frøken datter 
selv — — 
— de har imidlertid tilladt dem at få en ung 
pige til at høre på deres kærlighedserklæring og 
til — efter deres opfattelse — at give dem et 
slags håb , halve eller hele løfter — hvad ved 
jeg ? — uden at de først havde forvisset dem om , 
at de overhovedet var hendes fader og familie 
acceptabel som svigersøn — respektive svoger — 
og de har derved , hvad de måtte kunne sige 
dem selv , udsat dem for at bringe splid og tvist 
ind i en familie , hvor der hidtil kun har hersket 
endrægtighed . 
Herredsfogden tav med en mine , der så godt 
som ord sagde : anklagede ! bekender de dem 
skyldig ? Men da den blændede Frederiksen ikke 
kunne se dette frygtelige retssals-phænomen , havde 
han mod til at begynde på dette om , at han 
havde mødt så megen venlighed i herredsfogdens 
hus — 

— så meget mere var de familien skyldig 
at tage dette hensyn , bed herredsfogden ham af . 
— ja , måske har jeg ikke båret mig rigtig ad , 
Herr Herredsfoged , svarede den eftergivende Frederiksen , 
men jeg havde netop på grund af den venlighed 
det håb , at de ikke ville være ganske 
ugunstig stemt — 
— det var et meget overilet håb , hr. 
Frederiksen , erklærede herredsfogden med en arrig 
hovedrysten . Der er stor forskel på at modtage 
en mand i sit hus og pleje selskabelig omgang 
med ham , man kan endogså stå på en ret fortrolig 
fod med et menneske — hvad imidlertid 
ikke har været tilfældet her — ingenlunde har 
været tilfældet — ; jeg siger , der er et stort Spring 
derfra og så til at ønske ham til svigersøn . 
Frederiksen evnede slet ikke længer at se ud i 
det fjendtlige lys med de to truende skygger . Han 
stirrede ned på sine bestandig jevnt knirkende 
støvler , da han svarede : 
— det gør mig meget ondt — mere end jeg 
kan sige — at måtte drage den slutning af deres 
ord , at jeg ikke er dem velkommen som frier til 
deres datter . 
Herredsfoged Thomsen syntes , trods sin sikkerhed , 

at blive en smule forlegen ved dette direkte 
spørgsmål , som han ikke havde ventet . 
—- kære hr. Frederiksen , som jeg allerede 
har sagt  .  .  . hm  .  .  . eller dog antydet •— det 
lå implicite i de af mig til anvendelse bragte udtryk 
— kan en mand have meget fortræffelige 
egenskaber — rent moralsk set egenskaber af høj 
rang endogså , der gør ham velset , gør omgang 
med ham attråværdig , uden at han just derfor 
netop egner sig til ægtefælle for husets datter . 
Ser de , hr. Frederiksen , de må betænke , at vi 
thomsener alle tilhøre —- de mandlige alle tilhøre 
embedsstanden eller den lærde stand , og dette 
medfører et åndsniveau i vor kreds , der er forskelligt , 
må være forskelligt fra det , hvorpå de 
er vant til at bevæge dem . Nu er min datter en 
—• hm — en ægte Thomsen ; hun har fra barnsben 
af indåndet denne luft , og den er bleven 
hende til et ubevidst naturligt krav . Det kan 
følgelig ikke forekomme mig ønskeligt , at hun 
skulle udrives af denne sfære og omplantes i en 
anden , hvor hun må føle sig fremmed , mere 
fremmed end hun vistnok nu kan ane . Det er for 
mig , det vil være for hele familien en meget 
sørgelig tanke , at hun således blev fjernet fra os . 

— gud forbyde , hr. Herredsfoged , at jeg 
skulle fjerne Henri — deres frøken datter fra 
hendes familie , udbrød Frederiksen og så op i 
oprigtig forfærdelse ved denne tanke . Jeg , som 
ikke har noget mere levende ønske end at blive 
hævet ved deres datter , der står så meget over 
mig — og efterhånden selv blive delagtig i den 
højere åndsdannelse i deres kreds — naturligvis 
for så vidt det er mig muligt — men jeg ved , 
at jeg vil bestræbe mig efter evne — 
den brave landmands ærefrygt for den Thomsenske 
åndsherlighed var så åbenbar , at den ophøjede 
herredsfoged blev noget formildet . Han 
nikkede og brummede på en velvillig anerkendende 
måde , mens han overvejede , at alt i alt var 
Fredriksen dog ikke den værste , man kunne få 
til svigersøn . Han havde ganske vist haft andre 
planer , men de havde ikke fundet nåde for Henriettes 
øjne . 
En sagte hoste fra vindueskrogen , der antydede 
Holgers diskrete tvivl med hensyn til , hvad der 
ville være  » stakkels Frederiksen «  muligt , kaldte ham 
imidlertid til orden . 
— jo , vist så — jeg tvivler ikke om , at de 
har den bedste hensigt — deres udtalelse gør 
dem al mulig ære — men et andet spørgsmål 

er det , om det kan lykkes . Den slags ting ser sædvanlig 
anderledes ud , når man forestiller sig dem , 
end de viser sig i virkeligheden . Dertil kommer 
den ikke ubetydelige aldersforskel mellem Henriette 
og dem . En mand , der kun var et par år ældre 
end hun , ville snarere kunne accommodere sig . 
Og endelig , når en fader bortgifter sin datter , 
må han tænke vel over , hvilke ydre kår , der 
bydes hende . I den henseende ved jeg ikke let 
noget , der er mindre betryggende end landvæsnet . 
Jeg vil ikke rejse nogen tvivl om , at de er dygtig 
som landmand , at de forstår deres ting , er 
arbejdsom og økonomisk — skønt jeg dog må 
bemærke , at det par brune , de kører med , forekommer 
mig at være finere dyr , end Skovgård 
har hartkorn til — men , som sagt , landvæsnet i 
og for sig er ingenlunde betryggende , når der ikke 
står en virkelig formue bag ved det . 
Under slutningen af denne erklæring åndede 
Frederiksen op . Han følte sig pludselig hensat fra 
et foruroligende gebet af inponderabilia til praktiske 
forhold , der gav fast grund under fødderne . 
— ja , hr. Herredsfoged , svarede han , det 
forstår jeg så udmærket godt , at en fader har 
den pligt at forvisse sig om , at de økonomiske betingelser 
for ægteskabet er tilstede , og at der er 

en vis sikkerhed  .  .  . Derfor har jeg da også været 
betænkt på , i alt fald i denne henseende at 
kunne berolige dem — håber jeg da . Nøjagtige 
oplysninger om gård og avl og indtægterne i de 
sidste år har jeg her hos mig , hvis herredsfogden 
— — 
han havde stukket hånden i brystlommen 
på sin nye sorte frakke og fået en bunke papirer 
frem . Nu lettede han sin lange krop fra den stol , 
der så længe havde været et martersæde for ham , 
trådte hen til herredsfogden og lagde papirerne 
foran ham på skrivebordet , idet han begyndte at 
forklare sig og sætte sin ikke just glimrende økonomiske 
stilling i det fordelagtigste lys . 
Herredsfogden viste sig imidlertid ikke ivrig 
efter at indlade sig på disse praktiske spørgsmål , 
hvis drøftelse forekom ham farlig , da den indeholdt 
en vis anerkendelse , og i alt fald let kunne 
opfattes som en indrømmelse i princippet . Han 
mente , idet han blidt skød papirerne til side , at 
disse enkeltheder kunne man jo undersøge , hvis 
tiden kom dertil — understregende  » hvis «  med 
en mine , der rykkede det mulige over i gebetet 
af det højst usandsynlige . Han anerkendte iøvrig , 
at Fredriksen havde været betænkt på at belyse 
denne unægtelig ikke ganske uvigtige side af sagen — 

skjøndt ingenlunde den side , som han — og thomsenerne 
i det hele — lagde størst vægt på , det 
måtte han udtrykkelig fremhæve . 
Skjøndt således dreven tilbage fra den faste 
position i realiteterne , som han havde indtaget , 
havde Frederiksen i det mindste den fordel af sin 
maneuvre , at han ikke længer sad blændet og gennemboret 
af de to forbundsfællers blikke . Forholdet 
havde endogså vendt sig om : det var nu hans 
blik , der på nærmeste hold beherskede dem og 
kunne kontrollere alt samkvem imellem dem . 
Holger stod endnu bestandig i vindueshjørnet 
og havde kun forandret stilling , for så vidt han i 
stedet for at holde armene over kors nu havde 
stukket begge hænder i bukselommerne . Han kneb 
læberne sammen og stirrede ned på gulvet . 
Heller ikke herredsfogden så på ham . Den 
værdige fader talte atter til den tomme stol , om 
at vi thomsener først og fremmest havde den 
ideelle side af livet og af enhver forekommende 
sag for øje ; og at , tiltrods for hans fulde bevidsthed 
om , at den økonomiske side havde sin betydning 
for en ægteskabelig fremtid , denne dog ikke 
for ham kunne være hovedspørgsmålet , hvor mere 
ideelle goder stod på spil . Og således vedblev 
han at væve vadmel med de ideelle hensyn til 

rendig og de ligeledes berettigede reale krav til 
islæt , indtil Holger allerede et par gange ved småbevægelser 
med albue og hoved havde givet sin 
utålmodighed tilkende . 
Hvorpå Thomsen senior tog sig sammen og 
henvendte sig direkte til bejleren . 
— ja , hr . Fredriksen — de beder mig om 
min datters hånd , og de tror selv , at min datter 
elsker dem . Hvorvidt de har ret i denne formodning , 
kan jeg ikke dømme om . Jeg har intet 
mærket , der tydede derpå — personlig absolut intet 
mærket , tilføjede han med en mental reservation , 
som han ville faret rasende i , hvis et vidne var 
kommen med den . Det er muligt •— det forekommer 
mig ifølge mit kendskab til min datters 
charakter ikke usandsynligt , at hvad de har anset 
for  . . . for opmuntring af deres følelse og for 
. . . for delvis antydning — yttring af  .  .  . — •—• 
det har i virkeligheden kun været hendes elskværdige 
måde at — — vi thomsener har altid haft 
ord for at være elskværdige i selskabelig omgang 
— hm  .  .  . Og når hun billiger , at de i dag henvender 
dem således til mig , så er det måske 
netop fordi hun ved — eller dog kan sige sig 
selv , at mit svar ikke kunne blive opmuntrende . 
Hvad jeg kan forlange af dem er , at de ikke be- 


søger mit hus og heller ikke gør noget skridt for 
at træffe min datter andet steds , indtil de har hørt 
nærmere fra os . 
Frederiksen mumlede , at han fandt dette forlangende 
meget begrundet , og at han skulle holde 
sig det efterretteligt . Herredsfogdens formodninger , 
ifølge hans kendskab til datterens charakter og 
begrundet på den Thomsenske elskværdighed i 
almindelighed , foruroligede ham ikke det mindste , og 
han fandt , at sagen var i færd med at tage en 
bedre vending , end han i begyndelsen havde kunnet 
håbe . Da herredsfogden nu rejste sig , og forhandlingen 
åbenbart nærmede sig sin slutning , 
faldt der ham en sten fra hjertet : om et par 
minutter var denne frygtelige time endt ,- han kunne 
spænde de brune for — der efter svigerfaders 
mening var for fine til ham — og jolle hjem til 
Skovgård med den bevidsthed , at det ikke var 
løbet så dårligt af , og med sikkert håb om , at 
den yndeløse ungkarlebolig snart under en elskelig 
hustrus herredømme ville omskabe sig til et hyggeligt 
hjem . 
— et svar på deres begæring om min datters 
hånd kan jeg altså ikke give dem nu , sagde 
herredsfogden . Hvis de har ret i deres udtalte 

formodning angående min datters følelser — ja , 
tvinge min datter kan jeg naturligvis ikke . 
Frederiksen måtte pille ved sit skæg for at 
skjule et lille triumferende smil :  » Og da jeg har 
ret , så er sagen altså egentlig i orden . « 
— det hverken kan eller vil jeg , fortsatte 
herredsfogden . Men jeg antager , at Henriette selv 
vil føle trang til at rådføre sig med sine nærmeste , 
og jeg kan ikke skjule for dem , at deres råd ikke 
vil blive i faveur af dem  . . . De er ikke hvad 
man i almindelighed kalder et glimrende parti , 
men jeg gentager det : — det er ikke dette synspunkt , 
der vil blive det afgørende . Det afgørende 
er og bliver hensynet til min datters åndelige og 
sjælelige lykke , som efter mit faderlige skøn er 
bedst sikkret , når hun får en mand af — hm — 
fra en væsentlig anden samfundskreds end deres — 
med anden udvikling — andre forestillinger og 
følelser vistnok i mere end en retning •— det er 
min mening , med al agtelse iøvrig for deres charakter , 
som jeg ikke har hørt noget udsætte på — som 
jeg selv har et ret fordelagtigt indtryk af — men 
ganske vist kun kender overfladisk — deres Vandel 
er mig ubekendt — kom mig jo heller ikke ved , 
hidtil slet ikke ved — men jeg ved nok , hvordan 
10* 


det går til i deres samfundskreds — jeg kender 
lidt til de herrer landmænd — — 
Holger så pludselig op fra gulvet på Frederiksen , 
der bevægede sig urolig i hofterne , som om han 
begyndte at blive utålmodig over al denne snak , 
og på faderen , hvem han opmuntrede med et nik . 
Denne stod ikke længer foran Frederiksen , men begyndte 
at gå frem og tilbage i værelset . Hans 
ansigt havde trukket sig bistert sammen i midten 
om næsefløje og mundvig , stemmen blev mere og 
mer skærende . Han var sig bevidst at være gledet 
ind i en eftergivende tone , fuld af halve indrømmelser 
og megen velvilje , og følte nødvendigheden 
af endnu en gang at vise sig i sin afskrækkende 
skikkelse . 
— jo , jeg ved såmænd nok , hvad det er for 
et leben , der føres her rundt på gårdene — især 
hvor der er ungkarle , skønt forresten — — ! 
Fylderi og drik og spil og uterlighed — svineri 
og bestialitet — det er ikke den slags ting , man 
ønsker sin datter ført ind i ! 
— ja , men , hr. Herredsfoged , indvendte 
Frederiksen •— de må dog betænke , at det slet 
ikke er min omgang  .  .  . Jeg har jo søgt helt 
andre kredse og det er jo netop derved , at jeg har 
været så lykkelig at lære deres frøken datter at 

kende , som — gud skal vide — jeg føler mig 
ikke værdig til , men — 
— ja ja — det var jo ikke dem selv — blot 
deres — kaldsfæller — naturligvis ; det gør dem 
ære , at de har følt dem draget til andre kredse 
— al mulig ære , brummede herredsfogden , der stod 
henne ved døren med hænderne på ryggen .------------hm 
 . . . ja ja , nu — hm — får vi jo se — 
hm  .  .  . 
— mine papirer kan jeg måske lade blive 
liggende , hvis herredsfogden får tid — ? spurgte 
Frederiksen , der nu følte , at den sidste salve var 
gået ud over ham , og at det var på tide at 
anbefale sig . 
— ja , det  .  .  . hm  .  .  . som de vil . 
— det er sandt , hr. Proprietær — 
Frederiksen for sammen og vendte sig om mod 
vindueskrogen , hvorfra denne røst kom . At Holger , 
der under hele forhandlingen havde stået absolut 
stum , nu pludselig gav sig til at tale , virkede på 
ham mindst ligeså uhyggelig mirakuløst , som hvis 
den lille buste af hall oppe på den ene reol med 
et havde givet sit besyv med . 
— hvordan er det egentlig med jomfru ring ? 
Det gav et sæt i Frederiksen , som om han var 
bleven truffen af en kugle . Alt blodet skød sig 

til hovedet , og det flimrede for ømene , så at han 
neppe kunne se Holgers ansigt , men kun et par 
øjne , der sigtede på ham , ladede med foragt . 
— jomfru ring ? hvem er det ? spurgte herredsfogden 
med sin korte forretningsstemme . 
—• forhenværende husholderske på Skovgård , 
nuværende madam Jespersen , oplyste Holger . 
— å , hende med den forbandede rede der 
nede ved havnen ! har der nu igen været noget i 
vejen i det fordømte svinehul ? 
— å , det var kun en ubetydelighed , der foranledigede 
mig til at se lidt derind i går aftes og 
føle hende en smule på tænderne . 
— ja , hr. Frederiksen , hvis de ved noget 
om hende , så — kan jeg få det liderlige stykke 
fruentimmer taget ved vingebenet — — ! 
— jeg har allerede den gang , for et par år 
siden , forhørt mig om hendes ry hos proprietæren , 
bemærkede Holger . Det var nok vort første entrevue . 
De havde den gang ikke noget specielt at udsætte 
på hende , vel hr. Proprietær ? 
— nej , jeg vidste ikke noget at udsætte . 
— nej  . . . De var endogså ret tilfreds med 
hendes opførsel ? 
— ja , jeg havde ikke grund til andet . 

— ganske rigtig — de havde ikke grund til 
andet , gentog Holger med forhørsdommerens sindige , 
skridtvise konstatering og bedrageriske gåenind 
på den anklagedes påstande . Det stemmer 
overens med mine andre oplysninger , at de havde 
god grund til at være tilfreds med hendes opførsel ; 
de fandt hende omgængelig , villig i alle måder , 
som man siger : hun var dem til villie . 
Aldrig så snart havde Holgers bemærkninger 
og spørgsmål antaget hin velbekendte nuance af 
forhørsdommerens tone , før herredsfogden spidsede 
øren . Det blev ham pludselig klart , at det ikke , 
som han havde troet , drejede sig for Holger om at 
få fingre i madam Jespersen , men at dette i højeste 
grad hørte til sagpn . Han stod endnu henne ved 
døren og plagedes af den samme ulempe , som 
Frederiksen før havde lidt under : — det var ham 
ikke muligt at se dennes ansigtsudtryk . Og skridt 
for skridt avancerede han , som et rovdyr mod sit 
bytte , til han nu stod lige foran landmanden , slugende 
ham med sine øjne . 
— hr. Proprietær , råbte han — de siger 
intet ! — de er skyldig — de bekender . 
— en bekendelse er ganske overflødig , bemærkede 
Holger tørt . — jeg konstaterer kun en 
kjendsgjerning som illustration til din antydning 

af , hvordan der levedes rundt om på gårdene , 
og til proprietærens erklæring , at han var Henriette 
ganske uværdig . 
Frederiksen stirrede endnu bestandig på hjørnet 
af skrivebordet , hvor de papirer lå , der skulle 
have givet det hele sådan en rar praktisk , ulidenskabelig 
vending . Hans fingre vred et par nye 
handsker sammen , til de så ud som et lille stykke 
reb ; læberne bevægede sig , men der kom ingen 
ord over dem . 
Heller ikke herredsfogden var rigtig taledygtig . 
Med hænderne krammet om frakkeopslagene , ligesom 
for at holde på sig selv , stod han der , kobberrød 
i den del af ansigtet , der var umaskeret mellem 
det grå hår og det næsten hvide skæg — som 
om den ild , der tindrede i de små øjne , havde 
giødet det op indefra og i næste øjeblik ville 
sprænge det . 
— og så — så vo — vover de at komme 
til en familie , der  . . . en familie som — — 
som vor ! 
— hr. Herredsfoged , brød det endelig ud af 
Frederiksen — når jeg ligenu sagde , at jeg følte 
mig deres datter uværdig — ikke blot , at jeg ikke 
var hende værdig , hr. Fuldmægtig , men at jeg 
følte det , følte det dybt — 

-— jo vist ! det er nok — 
— så var det ingen talemåde , fortsatte 
Frederiksen uden at bekymre sig om herredsfogdens 
afbrydende spydighed og skydende hans lille hvæsende 
kontorstemme til side med strømmen af sin 
veirslagne landmandsrøst — det var ikke noget , 
som man siger sådan hen i vejret , og det må de 
også selv mærke , når de er vant til at få sandheden 
ud af folk — 
ved denne apellation til hans embedsdygtighed 
snurrede herredsfogden sig rasende om på hælen 
og trampede hen til døren og tilbage igen . 
-— og når jeg tilføjer , at jeg i de sidste 
måneder hver dag og hver time , så lidt jeg 
kommer til at tænke på — på alt det , så er jeg 
så fortvivlet , at jeg —- ja , jeg ville gerne give 
år af mit liv — — 
— ja , bag efter , brølede herredsfogden i yderste 
fare for at sprænges — bag efter , når det kan 
komme og spænde ben for en , som det gør her , 
lige når man skal til at gøre et heldigt coup  .  .  . 
Jo tak , den slags anger og ruelse kender vi nok , 
vi ved nok , hvad den er værd . 
— hvad den er værd , vil jeg for min del 
gerne overlade til præsten at afgøre , sagde Holger 
— men i alt fald forandrer den ikke , hvad der er 

foregået , eller gør det usket , og det er det , det 
kommer an på . En forbindelse mellem dem og 
Henriette er naturligvis nu en umulighed . 
— det håber jeg ikke , hr. Fuldmægtig , sagde 
Frederiksen og så for første gang fast på denne 
sin roligste og farligste modstander . 
— hvad for noget — ! skreg herredsfogden . 
Hvor kan de — — — 
Holger trak på skuldren . 
— så har de et urimeligt håb . — det er 
en umulighed . 
— det være langt fra mig i dette stykke eller 
på nogen måde at ville besmykke den letsindighed , 
som jeg nu i hvert tilfælde kommer til at 
bøde hårdt for  .  .  . Men jeg må dog bemærke , at 
det , at en mand for et par år tilbage har været i 
et sådant ulykkeligt forhold , det anses dog ikke i 
almindelighed for at være en uoverstigelig hindring 
for hans ægteskab med en ung pige . 
— så ? ikke det ? bruste herredsfogden op . 
Ja , jeg bryder mig ikke om almindelige anskuelser 
— her har vi andre anskuelser — og de burde 
vide , at de ikke kom til folk med almindelige 
anskuelser . Henriette er ikke nogen almindelig 
pige !  . . . Ja , det tror jeg sgu nok , at de kan 
få både den ene og den anden , der blæser det 

et stykke , om de har haft så og så mange forhold . 
— med min datter er det en anden sag-----------— 
ja , det er en anden sag , og gud skal vide , 
at jeg ikke betragter deres datter som den første , 
den bedste — det var ikke på den måde , jeg 
mente det  .  .  . 
— må jeg spørge , faldt Holger ind , da de 
siger , at det er med min søsters vidende , at de er 
her i dag for at anholde om hendes hånd : — 
ved hun også noget om denne smukke historie ? 
Ved dette spørgsmål slog Frederiksen sit blik 
ned for hans . 
— nej , svarede han sagte . 
— nej , naturligvis ! udbrød herredsfogden hånlig . 
En pludselig skræk var faret i ham ved sønnens 
spørgsmål : — dersom Frederiksen nu allerede havde 
betroet sig til Henriette , skriftet for hende , og hun 
alligevel ville have ham — så var det hele jo 
lige galt . Og han følte sig i højeste grad lettet 
ved svaret . 
— naturligvis har de fortiet det for hende , 
sagde Holger , og naturligvis behøver jeg ikke at 
gøre dem opmærksom på , at det gør en lille 
forskel , om min søster ved det eller ej . 
— jeg har ofte været i beråd med mig selv , 
om jeg skulle tilstå det for deres søster , men — 

jeg kunne ikke  .  .  . Og så tænkte jeg , det kunne 
blive en sag mellem mig og min samvittighed i 
— meget fornuftig tænkt af dem ! Og det 
ville det formodentlig være forblevet , indtil det 
ikke længer kunne skade deres planer — hvis jeg 
ikke i rette tid var kommen efter det . 
— ja , det havde de ikke gjort regning på , 
lød det fra herredsfogden — de havde ikke tænkt 
dem , at de kunne blive afsløret midt under bedraget 
— for det er et bedrag , højstærede , råbte 
han , da Frederiksen lod til at ville nedlægge indsigelse 
— ( udtalende ordet  » Højstærede «  som om 
det betød :  » foragteligste kryb på jordens overflade «  ) . 
— de har faret under falsk flag ; de har 
draperet dem med gud ved hvilken ædelhed og 
retskaffenhed og således vidst at indsnige dem 
hos en uerfaren pige — det er hendes ære , at 
hun er uerfaren , og ikke som vi kunne gennemskue 
bedraget . 
— det var en svaghed af mig , måske en 
stor svaghed — men et bedrag var det ikke . 
— hvor kan de sige , at det ikke var noget 
bedrag , når de får en anden til at gå ind på 
noget — efter hvad de selv påstår , jeg ved 
ikke , om det er sandt ; jeg tvivler meget om , at 
min datter har givet dem selv et nok så betinget 

løfte , men lad os antage det : de har da fået en 
anden til at gå ind på noget under en falsk 
forudsætning . Den forudsætning nemlig , at de 
var en mand af dadelfri Vandel , hvem en ung 
uskyldig pige uden at nedværdige sig selv kan — 
skænke sit hjerte . Det er det , som i den tyske 
jurisprudens så træffende kaldes :  » Vorspiegelung 
falscher thatsachen «  — det er det , det er ! 
— ja men , det forholder sig ikke sådan , som 
de mener , hr. Herredsfoged . Det var ikke derfor , 
at jeg fortav det , fordi jeg troede , at når 
deres datter fik det at vide , hun så ikke længer 
ville vide noget af mig . 
— de troede vel , at hun så først rigtig ville 
kaste sig om halsen på dem , bemærkede Holger 
spydig . 
— jeg troede , svarede Frederiksen , der nu 
blev mere og mere rolig , at Henriette elsker mig 
sådan , som hun kender mig og ved at jeg er . 
Og jeg tror , at når man elsker , så tilgiver man . 
— så — ? De ville måske også have tilgivet , 
hvis — 
herredsfogden stoppede pludselig op , med en 
følelse af at betræde en skråplan . Men Frederiksens 
forundrede , spørgende blik tillod ham ikke at blive 
stående . 

— hvis de nu havde — forelsket dem i en 
anden dame , og de så opdagede , at hun havde 
haft et kærlighedsforhold ? 
— jeg tror , at jeg ville gøre det , hr. 
Herredsfoged , svarede Frederiksen eftertænksomt . 
Ja , når jeg virkelig elskede hende  .  .  . Men 
iøvrig ved jeg ikke , om tilfældet er så helt 
det samme . Der er jo nok dem , nutildags , der 
forlanger den samme ret også i den henseende 
for kvinden som for manden  . . . jeg har læst 
bøger derom — nye bøger — men det undrer 
mig meget , at herredsfogden stiller sig på det 
standpunkt . 
Berettigelsen af denne indvending , det absolut 
komiske i , at herredsfoged Thomsen blev antruffen 
i forbund med det yderste litteraire venstre og 
med samfundsundergravende emancipationsmænd — 
var så indlysende , at herredsfogden et øjeblik 
blev stående ganske lamslået og derpå gerådede 
i et ubændigt raseri : — 
— jeg må frabede mig alle personlige bemærkninger , 
Herr proprietær ! Jeg lader mig ikke 
fornærme her i mit eget kontor , råbte han , idet 
han med en vis liberalitet stillede folk det frit for 
at fornærme ham andre steder . 
— men , hr. Herredsfoged — — 

— fordi jeg nedlader mig  .  .  . bestræber mig 
for at — gå ind på deres egne fordærvede — 
moralske — — jeg — æh — jeg —  . . . det er 
mig ganske ligegyldigt , hvad de i sådan et tilfælde 
ville gøre eller ikke gøre  . . . Vi har overhovedet 
intet at tale med hinanden om . Da jeg 
ned •— — æh — mdlod mig på at høre på 
deres begæring om min datters hånd — gik jeg 
ud fra  . . . det vil sige , jeg måtte lade , som om 
jeg gik ud fra , at — at der ikke var noget i deres 
fortid , som stillede sig — som gjorde mig det 
umuligt at give dem min datter  .  .  . Der var betænkeligheder 
nok foruden , men jeg måtte gå 
ud fra , at der ingen var på dette punkt  .  .  . Efter 
det nu oplyste er der slet intet svar at give , og 
vi har , som sagt , intet at forhandle om . De vil 
tillade mig at gå over til andre forretninger . 
Dermed for han hen til skrivebordet og trykkede 
på knappen af en klokke . 
— ja , så siger jeg dem farvel , hr. Herredsfoged , 
sagde Frederiksen med en stemme , der 
skælvede en lille smule — jeg håber , at de en 
gang — 
— tag deres papirer med dem , afbrød herredsfogden 
ham og skubbede disse skyldbelastede dokumenter 
hen imod deres ejermand — jeg har ingen 

brug for dem — jeg vil ikke se dem for mine 
øjne  . .  . Lindemann ! henvendte han sig til skriveren , 
der i det samme trådte ind — er brandmajoren 
kommen  ? 
— brandmajoren har allerede ventet en halv 
time . 
— det burde han også . Han kan komme 
ind  . .  . Farvel , farvel hr . Proprietær 1  . .  . Holger , ræk 
mig de sagkyndiges erklæring i brandsagen . 

Ix . 
Middagen i det Thomsenske hus gik for sig 
under en trykkende stemning . Og det lod ikke til 
at være grådighed , der fik dets mere fremragende 
medlemmer til så fåmælte at beskjeftige sig udelukkende 
med deres tallerkener . Henriette rørte 
neppe , hvad der lå på hendes . 
Det lykkedes ikke fi-fi at bringe en almindelig 
samtale i stand med den bemærkning : om stakkels 
Frederiksen måske skulle have vanskeligheder med 
terminen ? Herredsfogden smilede med barsk velvilje 
og spurgte , hvad fi-fi vel vidste om terminen ? 
Hvorpå denne praktisk anlagte ungmø hævdede , at 
hun vidste meget om terminen og var overbevist 
om , at der måtte være noget i vejen med 
Frederiksens , siden han næppe havde villet se hende 
på gaden , men var styrtet lige forbi hende ; så 
det var klart som solen , at der var noget , der gik 
ham imod , hvilket efter hendes erfarne skøn ikke 


kunne være andet end terminen . Og efter reglen , 
at hvo , der tier , samtykker , fandt hun sin skarpsindige 
hypottese almindelig antagen . Den tavse 
indesluttethed blev , efter at dette ttema var forladt , 
næsten hermetisk . 
Under disse omstændigheder var det ret tidsvarende , 
at der ingen  » Kaffehyggelighed «  fandt 
sted , som fi-fis stilistiske opfindsomhed havde døbt 
den store halve eller lille hele time , i hvilken 
familien yndede at døse om divansbordet i dagligstuen , 
medens kaffen tillavedes og nødes — for 
hendes vedkommende med en tilsætning af Walter 
Scott eller endnu heller af cooper . Idet Holger 
rejste sig fra bordet , beordrede han kaffen bragt ind 
på sit værelse , til hvilket han straks begav sig , for 
at hengive sig til sine betragtninger , omgiven af 
sine trofaste gamle studentermeubler og i selskab 
med sine intimeste venner , den mere end luvslidte 
slobrok og den lange pibe . 
Der var det af Frederiksen udtalte håb , at 
Henriette elskede ham ,  » som han var «  , og derfor 
ville tilgive ham , hvad han havde været . Bah ! en 
ganske forrykt ide — der ganske vist kunne være 
naturlig nok for Frederiksens hjerne . Denne robuste 
husmandsforstand kunne ikke have nogen anelse 
om Henriettes finfølelse . Hun skulle elske ham , 

Frederiksen , som han var ? Nej , stop , min gode 
mand : — noget , som hendes jomfruelige fantasi 
havde skabt ud af dette drog af en landmand — 
det var det , hun elskede , gud ved hvad , men 
sikkert noget , der var fuldkomment uforeneligt med 
forestillingen om en mand , der levede sammen 
med sin husholderske , oven i købet madam Jespersen 
— madam Jespersen , du gode gud ! 
Og han lo hånlig , just som fi-fi trådte ind 
med kaffen . Hun mente derfor at finde ham i 
perlehumeur , der var hende meget velkomment , 
eftersom hun var kommen til at spilde , så at et 
par stykker sukker , der lå på underkoppen , vare 
halvt smeltede . Men hun fik noget andet at mærke , 
da hun ikke just med de blideste betegnelser blev 
sendt ud igen med koppen for at bringe en anden . 
Da Holger efter dette intermezzo endelig kom 
til at søbe sin kaffe , klaredes hans beslutning straks 
at tale med søsteren . Han havde ellers ikke vanskelighed 
ved at bestemme sig , men denne gang 
ømmede han sig ved det skridt , der forestod . Det 
var selvfølgeligt , at Henriette måtte underrettes om 
den ejendommelige vending , som frieriet havde 
taget ; og der var stiltiende forståelse mellem fader 
og søn om , at han skulle forklare hende situationen . 
Herredsfogden ville hellere end gerne være fri for 
11* 

mere vrøvl foreløbig , og Holger betragtede det 
både som sin ret og sin tunge pligt . Det gjorde 
ham ondt for søsteren . Hun holdt åbenbart inderlig 
af Frederiksen , eller af det fantom , som hun mente 
var Frederiksen . Nu skulle han med ubarmhjertig 
hånd borrive hendes illusion og blotte den hæslige 
og uværdige virkelighed . Synet af den ville være 
tilstrækkelig til at få hende til at gå i sig selv og 
en gang for alle komme bort fra denne vildfarelse 
— men hvor smerteligt ville ikke dette indre brud 
blive for hende ! Imidlertid , det måtte jo ske og 
da helst straks . 
Såsnart altså piben var røget ud — og det 
så fuldstændig , at det var umuligt at få noget til 
at fænge mere i asken — ombyttede han slobrokken 
med frakken og gik ind i dagligstuen , hvor han 
kun fandt fi-fi . På spørgsmålet om , hvor Henriette 
var , fik han det svar , at hun var gået ind 
på sit værelse . 
— det lader ikke til , at hun er i synderligt 
humeur til at tale med nogen  .  .  . Alverden synes 
jo at være lidt kulret i dag , tilføjede det fyndige 
hippologiske pigebarn , fornærmet lige ud i sløjfen 
af hårpisken . 
Hm ! Skulle han nu altså trænge ind i 
hendes jomfrubur ? Den skarpsynede fi-fi mente 

rigtignok , at søsteren ikke var i humeur til en 
samtale ; og han selv var det i grunden heller 
ikke . Måske de begge i morgen tidlig ville være 
bedre oplagte . 
Efter denne betragtning gik han tilbage til sit 
værelse og fordybede sig i brandsagen , der ikke 
rigtig ville komme af stedet . 
Den følgende morgen lå der på hans tallerken 
et brev fra Åge . 
Han spurgte fi-fi , den eneste , der i øjeblikket 
var ved frokosten foruden ham selv , om posten 
havde bragt andre breve , hvad hun kunne antages 
at vide , i betragtning af hendes overordentlige nysgerrighed . 
Fi-fi rev sin opmærksomhed løs fra de 
uregelmæssige franske verber , der var ved at få 
en sidste overhaling på faldrebet , og erklærede , 
at fader havde fået et brev . 
— men det var bare et fra sognepræsten i 
ttingsted , sognestemplet sad på  .  .  . Boire , buvais , 
but  . . . Er du måske ikke tilfreds med at have 
fået brev fra Åge ?  .  .  . Nå , jeg må nok se at 
komme afsted !  .  .  . Que je boive , queje busse  .  .  . 
Det er sandt , hvis han skulle have den dristighed 
at sende hilsen til noget , han kalder fi-fi , så ved 
jeg ikke , hvem han mener  .  .  . buvant , bu  .  .  . 
Farvel ! 

og ud gik det noget , der kaldtes fi-fi — til 
hvilket der ganske rigtig sidst i brevet fandtes en 
hilsen — og som ikke vidste , hvad det var . 
Frederiksen havde altså ikke skrevet til Henriette ! 
Det var det problem , der havde holdt ham vågen 
en del af natten — spørgsmålet , om Henriette 
om morgenen ville få et redegørende brev fra 
Frederiksen , og om det altså ikke havde været en 
stor fejl af ham , ikke at tale med hende den aften , 
inden der kunne have fundet nogen indflydelse sted 
fra hans side  .  .  . Rigtignok ville en samtale , der 
faldt efter et sådant brev fra Frederiksen , være 
langt lettere for ham : han ville være sparet for at 
meddele hende det pinlige faktum og på en vis 
måde spille angiver . Men — hvem ved , hvordan 
Frederiksen kunne dreje og besmykke det  ? Imidlertid 
var han dog også både jurist og menneske nok til 
atanerkjende et : audiatur et altera pars ; om den blev 
hørt før eller senere havde måske , når alt kom 
til alt , ikke så meget at sige . Han vidste virkelig 
ikke selv ret , om han skulle være glad over at 
være kommen Frederiksen i forkøbet eller ked 
over , at denne ikke havde sparet ham for indledningen . 
Altså , hvad skrev nu Åge ?  .  .  . Det gamle 
burschikose lune , denne gang pudsig forklædt i 

kongelig cankellistil , med  » vor gunst tilforn «  og 
» givet i vor hoved- og residenzstad «  1 han udtalte 
sin fuldkomne tilfredshed med opholdet i Nykøbing , 
håbede snart at se  » Manden «  i residenzen og opfordrede 
ham til at tage sin søster med —  » os 
elskelige frøken Henriette «  . 
Ah ha , gamle dreng ! Ikke skulle det være 
den hemmelige —• måske for brevskriveren selv 
hemmelige — grund til hele skrivelsens stil , at 
den gav ham lov til med den sidste vending fordækt 
at udtale sin nye hjertensfølelse ?  » Os elskelige 
frøken Henriette «  — å , du tror ikke , jeg forstår 
dig ? Nej , stop du ! man kan være et iøvrig fordummet 
fuldmægtigdrog ude i provindsen og dog 
have lige så fint et øre for den slags toner 
som mangen en inde i vor hoved- og residenzstad . 
Ja , denne stad ville han besøge og tage Henriette 
med . Først naturligvis lade nogen tid gå 
hen , så at de værste efterveer af denne bedrøvelige 
historie havde sat sig , og så kjøbenhavnsturen ! 
Helt ville såret ganske vist ikke kunne lukkes 
så snart — vi thomsener følte dybt — men 
helbredelsen ville forbedredes , når hun kom under 
andre omgivelser og traf Åge . 

den således styrkede overbevisning om , at 
vennen i alt fald var begyndt at forelske sig i 
Henriette , ansporede hans levende ønske om at få 
denne usalige forlovelse kvalt i fødslen . Han var 
nu ganske på det Rene med , at det dog var godt , 
at han var kommen Frederiksen i forkøbet . 
Medens han nu inde på sit værelse fik 
morgenpibens damp op , der var uundværlig for at 
sætte maskineriet rigtig i bevægelse , grundede han 
på , hvorledes han bedst skulle gribe sagen an — 
så sart som muligt , varsomt forberedende ; tale i 
almindelighed om , at Frederiksens liv dog næppe 
havde været sådan , som hun sikkert forudsatte . 
Hun ville da naturligvis blive indigneret og fare 
op imod ham , fordi han kom med slige antydninger 
og kastede mistankens smudsige skygge 
over hendes rene fantasibillede . Og når han 
derpå rykkede ud med hvad han virkelig vidste , 
ligesom til selvforsvar , for at vise at han ikke for 
med løs snak , så ville denne oplysning virke 
så meget eftertrykkeligere . 
Det var nu netop det gunstigste tidspunkt , 
man kunne ønske sig . Fi-fi var i skole , og Henriette 
støvede af i dagligstuen , et husligt arbejde , 
som hun aldrig overlod til stuepigen . 

han gik derind . Ganske rigtig , Henriette var 
i færd med claveret , hvis tangentrække rullede 
en glimrende aftørringsscala op , der overdøvede 
dørens knirken . 
Da hun nu vendte sig , så hun ham stå 
henne ved sofaen og betragte hende bekymret . 
Han havde ikke set hende siden middagsbordet 
igår . Så snart blikket fra hendes forgrædte øjne 
mødte hans , slog han sit ned med en halvt brødefuld 
bevidsthed om , at han var den , der havde 
fået disse tårer til at flyde , og at han nu stod i 
begreb med at bore kilden langt , langt dybere . 
Henriette forstod straks hvad han var kommen for . 
Hun lagde støvekluden fra sig og gik hen og 
satte sig i sofaen . 
— ja , vi skulle vel tale sammen igen , sagde 
hun , idet hun nervøst strøg sig over panden . 
Holger rykkede en stol tilrette og satte sig . 
— ja , kære Henriette  .  .  . Frederiksen var jo 
hos os — hos fader — på kontoret i går — som 
du havde sagt mig , og  . . . hm  . . . ja — 
— jeg ved det nok  .  .  . Jeg ved det alt sammen . 
— alt sammen ? 
— ja , Frederiksen har skrevet det til mig . 
Holger stirrede ganske bestyrtet på hende . 

— skrevet til dig ?  .  .  . Har du da fået brev 
imorges ? 
— nej , i går . 
Hm  .  .  . Frederiksen havde været om sig , 
det måtte man sige . Det havde altså ikke engang 
været tidsnok , hvis han havde søgt hende igåraftes 
på hendes værelse . Det var altid en trøst : 
for så vidt havde han intet at bebrejde sig . 
Der indtrådte en pause . Den hvirvlende støvdands 
i den brede solstråle var dén eneste uro i 
v ærejset . 
— du ved altså besked om hans forhold 
til — hans husjomfru , den gang ? 
— ja , og nok så god besked som du . 
— der er to om sådan et forhold , og den 
ene kan være ligeså pålidelig en kilde som den 
anden . 
— ja , vel nok for en jurist  .  .  . Men det , 
det kommer an på er dog hans egen følelse ved 
den sag — og han skrev så — så fortvivlet — 
angergiven — — 
— ja vel , ja det kan jeg jo nok tænke , 
brummede Holger og bevægede sig utålmodig på 
stolen . 
— å Holger ! det har været en svær aften 
for mig i går , da jeg sad og kæmpede det ud 

med mig selv , brød det pludselig ud af Henriette , 
og hun knugede hænderne i skødet . 
— ja , ja , kæreste Henriette , sagde Holger 
rørt og bøjede sig frem , så at han kunne lægge 
sin hånd på hendes arm — jeg kan vide at det 
har været en svær kamp , og du må heller ikke 
tvivle om , at jeg føler for dig . — 
— du føler for mig ? udbrød Henriette bittert . 
— ja , Henriette , det gør jeg . 
— og hvem er det , der har spioneret hele 
denne historie ud ? 
—- var det bedre , om den var forbleven en 
hemmelighed , som Frederiksen ønskede ? 
— det ved jeg ikke — måske ! 
— måske ? men kæreste — 
— men du har gået og luret for at få et 
vidnesbyrd mod Frederiksen ! å , jeg kan se , hvor 
du har været glad , da du fik at vide , at det var 
sådan —  ! — 
hendes læber kneb sig sammen , og hun betragtede 
ham med et næsten fjendtligt blik . 
— Henriette , begyndte han , det er uretfærdigt 
at tage det på den måde . Som Broder havde 
jeg dog virkelig den pligt at undersøge , hvorledes 
den mands fortid var , der ville fremstille sig som 
frier til min søster ; jeg måtte vide , hvem den 

mand var , som der skulle være tale om at give 
dig til . 
— du har været glad over det , der var min 
ulykke — å , jeg ved ikke , om jeg nogensinde 
mer kan komme til at holde af dig . 
— ja men det ved jeg , for du vil komme 
til at indse , at det slet ikke er din ulykke — 
tvertimod : det er det , der kommer til at forhindre 
din ulykke . Når jeg var glad over , at jeg havde 
fundet — — 
— se , nu siger du selv , at du har været glad 
over det , udbrød hun — å , det kunne jeg aldrig , 
jeg ved at jeg aldrig kunne være så styg imod 
dig------hun 
holdt hænderne for ansigtet og brast i 
gråd . 
— ja , men , jeg  . . . du må dog nok kunne 
forstå det , vær dog ikke så urimelig ! svarede 
Holger , der følte sig meget ilde til mode ved disse 
tårer — : dersom jeg ikke havde været overbevist 
om , at det ikke ville blive til lykke for dig at 
ægte Frederiksen — 
— hvor kunne du have nogen overbevisning 
om det ? spurgte hun , idet hun så op på ham . 
Der var ikke noget , der berettigede dig til det . 

— med rette eller ikke , så havde jeg den . 
Forresten synes jeg , at den har vist sig at være 
berettiget nok  .  .  . Og hvordan skulle jeg så 
kunne lade være med at glæde mig over , at der 
var noget , der i tide kunne åbne øjnene på dig . 
Henriette bøjede sig frem og så på ham 
med et fast blik . 
— ja , Holger — det vil jeg ikke nægte for 
dig , at det har været et tungt stød for mig — der 
er kommet en skuffelse ind i min kærlighed , som 
den vist aldrig kan forvinde helt  .  .  . Men jeg har 
tænkt meget over det , og jeg tror , at vi ikke har 
ret til at dømme ham så strengt  .  .  . På en 
måde har jeg slet ingen ret dertil , men han har 
jo selv givet mig ret til det  . . . og så har jeg da 
også tilgivet ham . 
Holger trak på skuldren . 
— tilgive , ja det kan man jo gerne  .  .  . 
Christelig kan du jo tilgive ham lige så meget du 
vil . — men du kan blot ikke gifte dig med ham . 
— jo , Holger ! det kan jeg , og det må jeg . 
Han rettede sig i stolen og så næsten forarget 
på hende : —— 
det havde jeg ikke ventet af dig ! 
— så må du ikke kende meget til mig . 

— å , du ved vel nok , hvor meget jeg 
kender til dig . I alt fald kender jeg dig godt 
nok til at vide , at dette ikke vil glide hen over 
dig , som det ville have gjort over så mange 
andre , for hvem det kun ville være en skygge , 
der faldt over den første illusion — ikke at tale 
om de fleste , for hvem det kun ville været noget , 
som man måtte forudsætte , og som det var latterligt , 
at gøre ophævelser over . Jeg ved , at du 
ikke er skabt af et grovt stof , der tåler den slags 
slid , som der her er tale om . Du skulle tage ud 
på Skovgård og gå der hele din levetid i de 
omgivelser , som har en spøgelsebesætning af sådanne 
minder ! du skulle som husfrue gå om i 
det hus , hvor hun har skattet og vattet , i de samme 
Stuer , hvor de to har levet sammen  .  .  . 
Henriette havde længst vendt sit blik bort fra 
ham og efterhånden trukket sig tilbage . Hun sad 
nu sammensunken i sofaen — store tårer trængte 
sig langsomt frem under det sænkede øjenlåg og 
rullede ned ad kinden . Hun våndede sig under 
sandheden af hans bemærkninger , der belyste noget , 
som hun hidtil ikke havde vovet at se klart på , 
men dog haft en dunkel fornemmelse af . Det han 
sagde om stedet , slog hende især : — ja , når 

man blot i alt fald kunne bo i en by eller på en 
anden gård — ! 
Holger rejste sig og lagde hånden på hendes 
skulder . 
— nej , Henriette ! du overvurderer din egen 
evne til selvfornægtelse eller rettere sagt : du undervurderer 
finheden i din egen natur , uvillien mod 
det uværdige og urene . Den er — jeg tror jeg 
kan sige , den er af naturen stærk hos alle os 
thomsener , og den må hos dig , som en ægte 
kvinde , være særlig stærk . Om den nu også foreløbig 
lader sig underkue af din medlidenhed med 
Frederiksen , efterhånden vil den rejse sig så meget 
mægtigere og hævne sin krænkelse — 
— nej , Holger ! det vil den ikke , det skal 
den ikke , om du også har ret i noget af hvad 
du siger — du overdriver blot . Og jeg kan jo ikke 
være så grumsom at støde ham bort — 
— her er slet ikke tale om grusomhed — 
det er langt værre , når du på den måde gør jer 
begge ulykkelige — også for hans skyld — 
— det er spidsfindigheder ! Sådan kan man 
undskylde enhver svaghed . De følelser , som du 
taler om , vil sagtens indfinde sig , der vil måske 
også komme øjeblikke , da de bliver meget stærke ; 
men så vil jeg bekæmpe dem , jeg vil sætte mig 

ud over dem , for det er dog til syvende og sidst 
egenkærlighed . 
Holger havde givet sig til at gå op og ned 
ad gulvet . Han standsede nu henne ved døren 
med en fortvivlet bevægelse : 
— egenkærlighed — jeg beder dig , hvor kan 
du dog komme med sådan noget nonsens ! Der 
må virkelig allerede en betydelig overspændthed 
og forkvakling af dømmekraften til , for at se det 
på den måde  .  .  . Egenkærlighed ? Ja , om du 
vil ! men kærlighed til det bedste og reneste i en 
selv . Det er en fordring , som ens eget inderste 
væsen stiller , og som man ingen ret har til at slå 
af på  .  .  . Nej , ingen ret , for det drejer sig her 
om , at du skal være tro imod dig selv . Du selv , 
det inderste og bedste i dig — det er dog sandelig 
ikke denne illusoriske kærlighed , denne meningsløse 
forelskelse i en mand , der så pludselig kommer 
og fortæller dig — nødtvungen forresten — at han 
har gjort noget , som du en time forinden ville 
være død på , at han ikke kunne gøre  .  .  . eller 
ville du måske ikke det ? Nå , ja hvad er det 
dog så for et væv af uklarhed ! det er jo altså 
slet ikke ham du elsker , du tror det blot endnu , 
fordi du ikke kan holde disse ting ude fra hinanden 

— endnu ikke , men det vil komme , for din 
natur er ikke til dette !  . . . 
Han vedblev at gå op og ned ad gulvet , af 
og til vendende sig pludselig , medens han talte med 
ivrige håndbevægelser . I hans varme , næsten 
lidenskabelige veltalenhed , så Henriette hans egen 
naturs renhed og hans kærlighed til hende , hans 
tro på hendes idealitet , hans oprørthed ved den 
tanke , at hun , som han mente , skulle besmittes 
ved forbindelse med et væsen af grovere Art . 
Hun rejste sig og gik hen og omfavnede ham . 
— Holger ! Jeg ved , at du mener det godt 
med mig . Men hvad nytter det at tale længer 
derom ? Jeg elsker ham , jeg er hans , og jeg kan 
ikke lade et fejltrin af ham tage ham fra mig . 
Holger trådte et skridt tilbage . 
— ja , når kærlighed gør dig i den grad 
utilregnelig , at du vil lade dig gøre til hendes 
efterfølgerske — — 
— å , det er stygt af dig at sige det ! 
— stygt ? Ja , måske lyder det ikke behageligt 
— sikkert ikke ; — men derfor er det ikke 
mindre sandt . 
— nej , det er ikke ? Jeg vil lade mig gøre 
til hans hustru , og hvis du ikke kan føle den 


forskel , så kan du være vis på , at Frederiksen 
kan det . 
— hm . Det er måske dog ikke just noget 
at rose ham for , at han ikke har gjort hende til 
sin kone  .  .  . Hvis han havde gjort det , var der i 
alt fald ikke nogen , der kunne sige noget på 
ham i den henseende , og så kunne han jo leve 
i fred ude på Skovgård med hende og så mange 
rollinger , som Vorherre i sin miskundhed ville 
velsigne parret med . Det ville være meget borgerlig 
hæderligt og langt bedre både for ham og 
for dig . 
— for dig ville det være bedre , når du 
tager det på den måde , men sandelig ikke for 
ham og heller ikke for mig . 
— ikke for dig ? Ja , det viser blot , hvor lidt 
du er i stand til at skønne dit eget bedste . Du 
er , som jeg sagde , virkelig bleven utilregnelig 
af dette forhåbentlig midlertidige kjærlighedsvanvid , 
og derfor må fader og jeg gøre vort 
formynderskab gældende og handle for dig i 
denne sag . 
— det vil i gøre , for så vidt det står i 
eders magt . Men i ved ligeså godt som jeg , at 
afgørelsen dog til sidst ligger i min hånd . I kan 
forbyde Frederiksen at komme her i huset ; i kan 

gøre ham det vanskeligt at træffe mig andet steds 
— skønt ikke forhindre det , så lidt som at vi 
skriver til hinanden ; og endnu mindre kan i forhindre , 
at vi en skøn dag tager ud i en landsbykirke 
og lader os vie . 
— godt . Vi kan ikke forhindre det — hvis 
nemlig ikke vor ubetingede modstand får en bedre 
bevidsthed i dig til at forhindre , at det kommer 
så vidt — mulig også hos ham vækker en erkj 
endelse af , at han dog ikke tør bringe dig til at 
bryde med din familie for hans skyld  . . . Se , 
dette er muligheder , som vi må regne med , og 
derfor har vi ikke blot ret til at sætte os mod 
denne forlovelse , men det er vor pligt — først og 
fremmest vor pligt mod dig at gøre det , ja at 
lade denne modstand blive streng og ubønhørlig . 
Du må gøre dig det klart , at det for dig kan 
komme til at dreje sig om et valg mellem din 
familie og Frederiksen . 
Og uden at afvente noget svar gik Holger ud , 
mindre som en , der vil beholde det sidste ord , 
end som en , der frygter for , at det ene ord skal 
tage det andet , og begge parter gå videre , end 
nogen af dem ønsker . 
12* 

Xi . 
Støvatomerne , der under slutningen af samtalen 
vare bievne sat i en chaotisk hvirvlen , vare 
neppe komne til ro i solstrålerne , da Ingeborgs 
indstormen på ny skræmmede dem op og jog dem 
om imellem hinanden . 
Hun kom , fuld af begærlighed efter at få at 
vide , hvad der den foregående dag var hændtes 
for store begivenheder i familien Thomsen . Thi 
at det var aftalt , at Frederiksen skulle indfinde sig 
og anholde om Henriettes hånd , det var ikke 
nogen hemmelighed for hende . 
Henriette havde benyttet det korte mellemrum 
til at græde sig eftertrykkelig ud , så at veninden 
fandt hende i et hjørne af sofaen med svulne øjne 
og våde kinder . 
— ih du frelsens ! udbrød hun ; er det så 
rent galt fat ? 

— å , Ingeborg ! Holger er lige gået fra mig . 
— så ? nå , det er derfor — å , den Barbar ! 
Og-------— 
nej , Ingeborg , det er han ikke ! 
— nå ikke ? nej , naturligvis , han hører jo til 
et civiliseret samfund , er oven i købet en af dets 
støtter  .  .  . Men er det måske ikke ham , der har 
fået dig til at græde øjnene ud af hovedet , sådan , 
at jeg virkelig skammer mig på dine vegne ? 
.  .  . Græde sådan , i stedet for , at du skulle have 
givet ham råt for usødet ! 
— ja , men , kære ! jeg græd virkelig heller 
ikke den gang — nok et øjeblik , men da ikke 
sådan  . . . og jeg har også sagt ham min mening , 
især iforgårs  . . . Du må ikke tro , at jeg 
har spillet sådan en helt ynkelig rolle . 
— ikke det ? nå , gud ske lov da !  .  .  .ja , 
men jeg er nu vis på , at du ikke rigtig har sagt 
ham , hvad han er for en brutal egoist , hvad for en 
borneret , bundløs arrogant , utålelig — 
— nej , må jeg nu være fri , Ingeborg ! for 
Henriette op , med en pludselig rørelse af det 
Thomsenske familieblod . 
— ih gud bevares ! Barnet kan sandelig bide 
endnu , når man træder familien på tæerne  .  .  . 
Ja , men det nytter nu ikke noget ! for han er alt 

• 
det og meget mere endnu  .  .  . Når man tænker 
sig , blot fordi  » stakkels Frederiksen «  ikke kan 
latin . 
— å , sådan noget snak ! 
— nå , ja ja da — så lad os sige fordi 
han ikke er af den hellige mandarinklasse , tilhører 
en anden samfundskreds end familien Thomsen — 
— nå , er det måske ikke det ? — 
— det var fra først af vel nok det , der var 
hovedsagen . 
— nå , og kalder du måske ikke — 
— ja , men , Ingeborg ! der er jo kommet noget 
helt andet til  .  .  . Noget , der måske giver ham 
en vis ret — — 
— men herregud ! hvad er det da for noget ? 
Henriette rejste sig : 
— kom lad os gå ind i mit værelse . 
— ja , lad os det , min pige , det er en god 
ide ! For det er virkelig ligesom om denne Thomsenske 
dagligstueluft satte os andre i uret — dig 
også , da du jo er bleven en slags frafalden . Jeg 
er vis på , at så snart du er kommen på dine egne 
enemærker , vil du indrømme mig , at Holger er det 
urimeligste uhyre af en Broder , der nogensinde har 
pint og plaget en søster , der ville gifte sig under 
sin stand . 

de to unge piger skyndte sig ned ad den 
lange korridor , ikke uden en vis fælleds men 
hemmelig frygt for , at en dør skulle gå op og 
barbaren træde dem i møde i egen frygtelige person . 
Det skete imidlertid ikke ; de nåde uantastede til 
Henriettes enemærker . 
Vinduet stod åbent ; luft og sol trængte 
rigelig ind i det lille værelse , der var så pillent 
rent , som man kunne vente det af et jomfrubur , 
men temmelig taveligt i sit meublement . Dog 
glimrede det spinkle , gammeldags dameskrivebord , 
med en ret kostbar besætning af udsøgte quivrespoli 
sager , lutter foræringer fra Holger , som 
gjorde sig en særlig glæde af ved alle mulige 
ledigheder at bidrage til udstyrelsen af dette lille 
alter . For hans ellers noget tillukkede pung var 
ingen genstand for dyr , der syntes ham at passe 
rigtig ind i ensemblet og gøre det rigere . Undertiden 
foretrak han også til afveksling at betænke 
væggene med en eller anden radering af block , 
gulvet med et briisselertæppe — thi han var ikke 
nået til den persiske smag — eller loftet med en 
lille smedejernslanterne . Eller han føjede et par bind 
af en dansk eller tysk klassiker til bogrækkerne 
på den lille hængereol med de sort lakerede , 
spiralsnoede søjler . Således vare de to veninder 

her rigtig omgivne af vidnesbyrd om Holgers 
mangeårige broderlige omsorg for Henriette ; — 
den blinkede fornøjet fra skrivebordets 
metalglands , lyste broget foroven gennem lygtens 
farvede glas , bredte sig blødt under deres fødder , 
duftede fra heliotropen i vinduet og så på dem 
fra skilderiernes rammer og reolens forgyldte 
bind . 
Det var i grunden tvivlsomt , om stedforandringen 
var så heldig , som Ingeborg havde ment , 
når det gjaldt om den strenge fordømmelse af 
Holger , hvilken hun nedlagde fordring på . 
Ja , Holger havde sørget for en endnu mere 
levende talsmand . Næppe vare de trådte ind , før 
en lille kanarifugl i et bur ved vinduet gav sig til 
at kvidre , mens den hoppede på pinden , drejende 
sin slanke krokusgule krop , som solstrålen lige 
strejfede . 
Henriette slog hænderne sammen ; 
— men Hansemand ! jeg tror jeg har glemt 
dig helt i dag !  .  .  . Gud bevares , den har hverken 
fået vådt eller tørt , det lille skind !  .  .  . Nej , 
hvor kan man dog være så græsselig egenkærlig , 
fordi man selv — — glemme Hansemand ! 
Hansemand lod sin røst tone endnu tydeligere 
og rappere end før — ikke just på nogen bebrejdende 

måde , men nok som om den fandt , at det 
forsømte kunne indhentes endnu , og helst burde 
indhentes snarest mulig . Hvad det også blev . 
Henriette fyldte hurtig dens glas , tog en lille dåse 
i vindueskarmen og strøede korn for den , medens 
hun pludrende underholdt sig med den kvidrende : 
— stakkels pip-hans rent forkommen — så helt 
fastende højt op ad dagen — var vel lige ved at 
fortvivle  ? 
Ingeborg havde gjort sig det så bekvemt som 
mulig på en af de hårde stole . 
— men hvad er dog det for trolddom ! udbrød 
hun ; nu er rødkælken ved gud bleven til 
en kanarifugl . 
— ved du ikke det ? Det er jo over fjorten 
dage siden  . . . Å ja , det er alt det andet i 
denne tid ; jeg har helt glemt at fortælle dig det , 
— men at du heller ikke har været her så længe ! 
.  .  . Spis pip , spis bare , der er mere hvor det 
kom fra . 
— nej , i denne helligdom har jeg ikke været 
i lang tid  .  .  . Nå , så rødkælken er ikke mere ? 
Helledud da ! Så vil jeg i alt fald håbe , at den 
er død en fredelig død og ikke er bleven taget af 
katten . 

— nej , den ? den har det vist dejligt — 
håber jeg da . 
— hvordan da ? 
— jo , en skøn dag — det var nemlig virkelig 
 » en skøn dag «  , og vinduet stod åbent — så 
syntes jeg , at den så trist ud , og så tænkte jeg , 
den havde vist meget mere lyst til at flyve ud i 
den grønne skov end til at blive her hos mig , og 
at det egentlig dog var syndigt at holde den fangen . 
Og så lukkede jeg buret op . Og det varede da 
heller ikke længe , så fløj den sin vej og kom 
ikke mere igen . 
— sådan et utaknemmeligt lille bæst ! lo Ingeborg . 
Men hvad i al verden sagde da din Broder 
til det , at du handlede sådan med hans fødselsdagsgave 
 ? 
— du kan jo se , han gav mig hans i stedet . 
For den må jo dog sidde i bur : hvis den blev 
sluppet ud , ville den jo forkomme ; så den kan jeg 
da have med god samvittighed . 
— og han blev virkelig slet ikke rasende ? 
— nej , tværtimod ! Han syntes rigtig godt 
om , at jeg havde ladet den flyve , og sagde , at han 
var et asen , at han ikke straks havde tænkt på det 
og givet mig canarifuglen . Men nu gjorde det jo 
ikke noget . 

hm ! Helt uden gode egenskaber er fyren nu 
ikke , tænkte Ingeborg . 
— skal piphans også have sukker ? spurgte 
Henriette ind i buret . 
Da piphans hørlig bejaede , bed hun et stykke 
sukker over . Men den del , som hun først ville 
skubbe ind mellem stængerne , lagde hun hen i 
vindueskarmen igen , da en tåre , som hun med 
rette antog for at være stærkt saltholdig , var falden 
ned på den , så at den ikke kunne være nogen 
lækkerbisken for den kræsne hans . 
— nå , lad mig da så få at vide , hvad der 
egentlig er i vejen , sagde Ingeborg . 
Henriette satte sig ved skrivebordet . Hun 
trak en skuffe ud , tog en mappe frem og fandt i 
den et brev , som hun rakte veninden . Det var et 
par ark , fulde af en ubehjelpelig og temmelig voldsom 
skrift , hvis lange streger , svulmende af energisk 
pennetryk , greb over i hinanden fra linie til 
linie , så at det hele dannede et viltert væv med 
mønster på skrå ned over papiret , til det i det 
sidste hjørne ligesom trevlede sig ud i en underskrift , 
der berørte randen af papiret og syntes 
gerne at ville være krøbet helt ned under det . 
Ingeborgs blik søgte straks denne underskrift . 

— å , det er ham -—1 sikken en klo !  .  .  . 
Nå , så han har skrevet til dig  .  .  . Skal jeg 
læse det ? 
Henriette nikkede . 
Brevet var langt , og det indfiltrede skriftvæv 
var ikke så let at dechiffrere . Henriette så på 
veninden , hvis pande rynkede sig under denne anstrengelse , 
og fulgte med i tankerne , hvor langt 
hun vel nu kunne være . Men hun befandt sig 
snart langt forude , og måtte vente længe , til der 
blev bladet om . Kanarifuglen trillede af og til en 
stump af sin ensformige Melodi og gik så pludselig 
istå . Solen havde forladt den og holdt sig endnu 
kun i vindueskarmen , hvor en enlig flue summede . 
Endelig var Ingeborg nået til den segnende 
underskrift . Hun foldede langsomt brevet sammen , 
rejste sig og lagde det på hjørnet af skrivebordet . 
En tid lang blev hun stående uden at sige 
noget . Idet hun rejste sig , havde Henriette drejet 
hovedet og set ud ad vinduet . Endelig blev venindens 
taushed hende pinlig ; hun vendte sig også 
spørgende på hende . 
Ingeborg gjorde en bevægelse , som om hun 
tog sig sammen , fordi hun følte , at hun måtte sige 
noget . 

— hvordan var du egentlig til mode , da du 
havde læst det brev ? spurgte hun — og ærgrede 
sig øjeblikkelig over spørgsmålet . 
Henriette tog sine øjne til sig og gav sig til 
at putte brevet i mappen og denne i skuffen . 
— kan du ikke nok tænke dig det ? spurgte hun . 
Ingeborg svarede ikke straks . Hun syntes at 
tænke sig om . 
— nej , jeg kan ikke tænke mig det  .  .  . Jeg 
ved slet ikke , hvordan jeg selv ville have taget 
det — — skønt det vist er en dumhed  .  .  . der 
er formodentlig slet ingen ting at  » tage «  , — men 
sådan er vi jo nu en gang . 
— du har heller ikke tænkt dig det om 
Frederiksen ? spurgte Henriette frygtsomt . 
— jeg har såmænd slet ikke tænkt mig 
hverken det ene eller det andet  .  .  . Skønt — 
nej , det ville jeg ikke have troet om ham . Og 
alligevel du : — nu da jeg hører det , så synes jeg , 
at det måske næsten er noget selvfølgeligt  .  .  . 
Noget af den slags må der vel altid have været , 
for de er vist alle sammen sådan . 
— nej , Ingeborg ! det er de dog ikke . For 
jeg ved med sikkerhed , at Holger slet ikke har 
haft den slags forhold . 

veninden betragtede hende med et tvivlende , 
næsten lidt ironisk smil ; men hun mødte det med 
et overbevist blik , der tvang det til at forsvinde . 
— ja men — du holder jo dog af Frederiksen 
alligevel , ikke sandt ? spurgte Ingeborg så efter en 
lille pause . 
Henriette nikkede . 
— jeg mener , du vil vel dog ikke af den 
grund give slip på ham ? 
— nej , det vil jeg ikke , og det har jeg også 
sagt til Holger . 
— nå ja , det må han da også nok kunne 
forstå . 
— nej , det er netop ulykken , det kan han 
ikke . 
— eller vil ikke . 
— han synes , at jeg bør have fået et helt 
andet syn på Frederiksen — at han derved viser 
sig som et helt andet slags menneske , end jeg 
har antaget ham for  .  .  . og så tror han , at det 
kun er en indbildning af mig , at jeg elsker ham 
endnu , — men det er det ikke . 
— naturligvis er det det ikke  .  .  . Nå , men 
når det nu går op for ham efterhånden , at 
det ikke er noget selvbedrag — — herre gud ! 
Jeg synes dog virkelig , at når du kan tilgive 

Frederiksen , så må han , som jo dog er en mand 
og vel sagtens nok ser noget anderledes og mere 
nøgternt på den slags ting — — 
— ja , men han elsker ham ikke , sagde Henriette 
naivt . 
Ingeborg brast i latter ved dette slående 
rigtige argument og rev sin triste veninde med i 
et øjebliks ungdommelig munterhed . 
— nej , han elsker ham ikke , det skal gud 
vide , og det kan jo være kedeligt nok . Men han 
elsker dig , og derfor — 
— ja , men , det er jo netop det , der er i vejen 
.  .  . Holger syntes allerede i forvejen , at Frederiksen 
ikke var god nok til mig — jeg talte jo 
med ham , før han vidste noget om dette — og nu 
synes han det naturligvis endnu mindre . 
— jo , det kan jo være godt nok , det kan jeg jo 
endogså nok til dels forstå  .  .  . Når jeg skal 
være helt ærlig , så er jeg undertiden også af 
den mening , at Frederiksen egentlig ikke er god 
nok til dig — men det er der jo nu ikke noget at 
gøre ved . Mands villie er mands himmerig , og 
det forholder sig vel heller ikke synderlig anderledes 
med os kvinder . Så når du endelig vil , 
så må han jo indse , at han kommer til at give 
køb , enten Frederiksen nu er god nok eller ej . 

Henriette rystede mismodig på hovedet : — 
— han siger , at jeg kommer til at vælge 
mellem Frederiksen og min familie . 
— nej , sådan noget sludder ! udbrød Ingeborg 
— vælge ! Men er fyren da bindegal ! Og hun 
gav sig til at gå frem og tilbage i kamret , akkurat 
som om det kunne være Holger selv  . . . Nu 
har jeg min sandten aldrig hørt mage — heller 
ikke læst , for den sags skyld !  .  .  . Nej , hør ved 
du hvad , hvis det er hans dyd , der gør ham så 
rigoristisk , eller hvad man skal kalde det — så gud 
give , han var lastefuld . 
— Ingeborg ! det mener du jo slet ikke . 
— jo , det ved gud , jeg mener — det vil 
sige , jeg ved i grunden ikke , hvad jeg mener 
eller ikke mener  .  .  . Men forresten — hvorfor 
skulle jeg ikke mene det ? mig kan det jo være 
fuldkommen ligegyldigt , om din Broder er dydig 
eller ikke , om han har levet som en munk eller 
som en Don Juan — hvad kommer det mig ved  ? 
Hun standsede ved skrivebordet og rettede 
næsten barsk dette spørgsmål til veninden . 
— nej , det kommer naturligvis på en måde 
ikke dig ved , men — 
— på ingen måde ! derimod kommer det 
mig meget ved , at han i sin farisæisme ødelægger 

denne tid for dig , der burde være så lykkelig og 
strålende  .  .  . Det er galt nok med Frederiksen  .  . 
Jeg gad vide , hvis sådan et mandfolk kunne forudse , 
at den kvinde , som han en gang kommer 
til at elske og tilbede — som han ville gøre alt 
for , dø for og gud ved hvad — ja for det håber 
jeg da , han ville for dig — at hendes skønneste 
tid tilsmudser og forgifter han på forhånd — 
jeg mener , hvis han kunne forudse det på den tid , 
da han indlader sig med sådan et fruentimmer : 
om han så heller ikke kunne lade være med det ? 
— jo , hvis han kunne — men det tænker de 
vel ikke på . 
— tror du , at de så — ? Nej , nej — jeg 
troer det skam ikke . For de er nu nogle lavere 
skabninger  . . . Vi er dårlige nok — øjnenes 
lyst og livets hoffærdighed , ved du nok ; men de 
er endnu dårligere . Grove skabninger , det er min 
mening om dem — naturligvis din ædle hr. 
Broder undtagen  . . . og — for din skyld — 
også til dels Frederiksen . 
Hun havde igen sat sig på sin stol og betragtede 
spidserne af sine nye støvler , som hun 
havde fået fra København , og som klædte hendes 
fødder udmærket . 


Henriette sad og drejede et penneskaft mellem 
fingrene , uden at se på veninden . Hun følte sig 
noget stødt ved hendes bemærkninger . 
— for min skyld — ? ja , tak skal du have . 
— nej , bliv nu ikke straks så fornærmet ! 
Jeg mener blot , at det , at han holder af dig  .  .  . 
Og på den måde , som han gør  . . . og så hvad 
han skriver her i sit brev alt sammen : — det tyder 
dog på , at der er noget andet i ham  .  .  . Nå 
det er naturligvis ikke mit alvor , at de skulle være 
de eneste undtagelser . — 
de tav begge et minuts tid og undgik hinandens 
blik . 
— sig mig , spurgte Ingeborg så — har din 
Broder egentlig nogensinde været forelsket ? 
— ja , en gang . 
— har han betroet dig det ? 
— nej , jeg er vis på , at han ikke engang 
har talt med Åge om det , men jeg ved det 
alligevel . 
— og hvorfor blev det da ikke til noget ? 
— han har vel ment , at hun ikke ville 
have ham . 
— han har ikke friet ? 
Henriette rystede på hovedet . 

— det ligner ham ikke — han er så forsigtig 
— men forresten er der vist ingen , der ved 
det , undtagen de to selv  .  .  . Hvorfor interesserer 
det dig ellers så meget ? 
— å , det faldt mig sådan ind  .  .  . Og 
Frederiksen  ? ved du om han har haft nogen 
ungdomskærlighed — ja , det ved du naturligvis . 
— han siger jo , at jeg er den første , som 
han elsker . 
— ja , ser du , der har vi måske til dels 
grunden . Jeg mener , at Holger har lidt af sådan 
en ulykkelig kærlighed , for at bruge et godt , 
gammelt , forslidt ord , det er måske det , der har 
bevaret ham — smerte kan være god til meget 
for os menneskebørn . Og omvendt med Frederiksen . 
Og deri ligger der en vis trøst for dig . 
— hvordan det ? 
— jo , for hvis Frederiksen ved samme slags 
præservativ var bleven gjort fast med den Art 
trolddom , så var du jo altså ikke den første , han 
elskede , og du vidste aldrig rigtig , hvor meget af 
hans hjerte der var bundet til en erindring , blot at 
du ikke kunne få det helt , det ville du i alt fald 
i begyndelsen tro . — 
— ja , det er jo nok sandt , svarede Henriette 
og nikkede . Så sad hun nogen tid i tavs og 
13* 

dyb eftertanke og rystede endelig energisk på 
hovedet , som om hun afviste noget uværdigt . 
— nej , jeg ville dog heller have , at han skulle 
have elsket en anden , selv om han havde holdt 
mere af hende end af mig . 
— så — mener du det ?  .  .  . Hm . Ja , når 
jeg skal være ærlig , så tror jeg også nok , at det 
ville være min smag . Så den trøst holdt altså 
ikke længe  . . . Ja men , noget er der nu ved 
enhver ting , som man siger , og det må på den 
anden side heller ikke være så rart at gå og 
trækkes med sådan en skygge , som man ikke 
engang fornuftigvis har ret til at være jaloux på 
.  .  . Sig mig , kendte du den unge pige , som — 
Holger havde sat sit hjerte overstyr til ? 
— å , kun meget lidt , jeg har set hende et 
par gange . 
— hun var vel meget smuk ? 
— ja , smuk var hun . 
— men hvordan var hun ellers  ? spurgte Ingeborg 
med en lidt utålmodig klang i stemmen . 
Var der nu også noget videre ved hende ? 
— ja , det tror jeg nok der var — meget 
endogså . For jeg har aldrig hørt andet end godt 
om hende . 

— ikke ? Ja , det er nu slet ikke noget godt 
tegn , erklærede Ingeborg . 
— ikke det ? 
—- nej . For de , som alle taler godt om , det 
er de  » elskværdige mennesker «  •— glatte , behagelige 
folk — de duer sjælden synderlig , når det 
kommer til stykket . Se , der er nu f . Eks . din 
Broder , ham er der sandelig ingen , der beskylder 
for at være et elskværdigt menneske — men 
imellem os kan vi jo gerne indrømme , at der trods 
al hans knubbethed i grunden nok er en del ved 
ham  .  .  . Derfor er det da også klart , at de slet 
ikke kunne have passet sammen . 
Henriette smilede : — 
— nej , Ingeborg , der tager du nu fejl , og det 
dobbelt . For den gang var der mange , der beskyldte 
Holger for elskværdighed , og navnlig skal 
damerne have været meget indtagne i ham . Så 
hvad det angår , var der altså ikke noget i vejen 
for , at de kunne passe sammen . 
Ingeborg svarede ikke straks , men betragtede 
atter sine støvlespidser med et lidt spydigt smil . 
— ser man det ! Så damerne var så indtagne 
i ham  .  .  . Og så gik han hen og forelskede 
sig dødelig i en , der ikke brød sig om ham  .  .  . 
Det viser da , at han også den gang har været en 

sær skrue . — skade forresten at hun ikke tog 
ham , for så ville han nu være gift og hjemfaren 
— ovre i København rimeligvis , og have andet at 
tænke på end at pine og plage dig og Frederiksen 
.  .  . Og det var det , vi kom bort fra , tilføjede 
hun , idet hun rejste sig . Sær er han over al 
måde , når han tager denne sag sådan , som han 
har gjort , og truer med at blive ved at gøre . Men 
hvad det sidste angår , så skal du nu ikke tage 
dig det alt for nær . For det kan dog slet ikke være 
andet , end at han snart selv må komme til en fornuftigere 
erkendelse , når han ser , at det er rigtig 
hjertens alvor fra din side . 
—• ja , det kan jo være , svarede Henriette med 
mismodig tvivl . Men når man har engageret sig 
så stærkt , er det jo ikke altid så let at trække 
sig tilbage igen . Så kommer også stoltheden og 
rethaveriet op i en . 
— det giver sig alt sammen , afgjorde Ingeborg . 
Og hvis han ikke selv i tide trækker i land , så 
kan jeg forsikre dig , så skal jeg have fat i ham 
og tale et borgerligt ord med ham . 
— nej , Ingeborg ! udbrød Henriette og rejste 
sig hurtig , gør dog endelig ikke det , det ville jo 
gøre ham rent rasende . 

— tror du ? Jeg tror nu lige tværtimod , at 
det er det der mangler . Der er ingen , der har taget 
rigtig fat på ham — gud ved hvor længe . Selv 
om du de sidste par dage har budt ham spidsen , 
så er jeg dog vis på , at du ikke har taget bladet 
rigtig fra munden overfor ham  .  .  . Det kan måske 
også kun en fremmed gøre  .  .  . Nå , men 
hillemænd ! nu må jeg sandelig se at komme afsted 
—• jeg skulle jo allerede for lang tid siden 
have været hjemme — sådan som tiden dog løber 
fra en ! — nå , farvel søde Henriette , vær nu ikke 
altfor forknyt ! Du kommer nok over til mig 
imorgen — eller iovermorgen — ikke sandt — 
kom snart ! 
Og de to veninder forlod værelset i Hui og 
hast , for at tilbringe fem minutter nederst i korridoren 
og to i den åbne entrédør , med den vanskelige 
opgave at gå fra hinanden . 

Xi . 
Det var en månedstid efter denne samtale , 
at Ingeborg , da hun sent på eftermiddagen var 
på vej til en syjomfru , opdagede Holger , der 
drejede om ad banegården til . Hun overvejede , 
at der ikke gik noget tog nu , og formodede , at 
fuldmægtigen ville tage stien ud til kohaven , hvor 
han yndede at spadsere . Da hun nu i løbet af 
de sidste dage tidlig og silde havde grundet over , 
hvordan hun bedst kunne få en lejlighed til at 
sige ham hint borgerlige ord , som hun overfor 
Henriette havde truet med , så tog hun rask sin 
beslutning , lod syjomfruen være hvad hun var , og 
gik efter Holger . 
Hendes formodning om hans mål bekræftede 
sig snart . Lejligheden kunne ikke være bedre . 
Sandsynligvis ville der ikke være mange spadserende 
ude i nykjøbingernes lille lystskov , for vejret var 

slet ikke indbydende . Det var gråt og råkoldt . 
Vejen var sølet , af og til stænkede det lidt , og 
vinden kom imod hende i heftige stød , der undertiden 
gjorde hende helt stakåndet , medens den dér 
forude baskede med slaget af den lysegrå kappe 
som med en fane , hun trofast skulle følge . Og 
hun måtte skridte godt ud for ikke at sakke agterud . 
Efterat have forvisset sig om , at kjolen var 
heftet tilstrækkelig op , satte hun da også resolut 
det længste ben foran , med en velgørende følelse 
af besluttethed og foretagelsesånd . Det var virkelig 
på høje tid , at der blev gjort noget , for det gik 
rent galt hos Thomsens . Ikke just at det var blevet 
værre , det kunne det jo ikke godt blive 1 men i 
samfulde fire uger var det ikke blevet det mindste 
bedre , og der øjnedes ingen udsigt til , at det skulle 
blive bedre . Henriette græmmedes og skæmmedes ; 
hun havde kun et par gange truffet sin Frederiksen 
på en spadseretur og hos rektorens og måtte forresten 
nøjes med korrespondance , der altid er et lidt 
kummerligt surrogat og navnlig var det her , da 
den brave landmand ikke var stærk i det skriftlige 
udtryk for sine følelser , når han ikke netop havde 
kniven på struben , som ved det første brev  .  .  . 
Det var han skyld i , han der gik og flagrede så 

stolt der foran med sin kappe ; han var en hård 
Hals , men nu skulle hun til at have fat i ham ! 
Hun var vel en hundrede skridt bag ved ham , 
da han nåde den lille skov , der allerede havde 
begyndt at antage de falmede høstfarver og var 
noget afbladet i udkanten . Han gik over jernbaneskinnerne 
og forlod derpå gangstien for at marschere 
tilhøire ud i det veiløse uføre mellem de 
høje elletræer . Der kunne hun ganske vist ikke 
følge ham ; det ville se for påfaldende ud . Men 
hun behøvede også kun at følge gangstien , hvor 
hun havde en kortere strækning at tilbagelægge 
end han , der gik i en bue . Ud til højre kunne han 
ikke slippe bort , for der bugtede åen sig langs 
randen af ellekrattet . 
Holger , som gik sin ensomme gang , uden 
ringeste anelse om at der således blev gjort jagt 
på ham , var ikke just i noget strålende humør . 
Tilstanden i familien Thomsen var begyndt at falde 
ham stærkt for brystet . At gøre en forandring i 
den stod ikke i hans magt , mente han : det måtte 
overlades til den alt lægende tid — hvis den 
endda mægtede denne opgave . Og ved tanken 
om , at det måske aldrig ville blive helt godt igen , 
ja , at det gamle fortrolige og gemytlige samliv i 
bedste tilfælde dog næppe ville komme helt tilbage 

—• ved denne tanke steg der et raseri op i ham 
mod Frederiksen , så at han syntes , han var ved at 
sprænges . En forandring for sit eget vedkommende 
kunne han imidlertid hidføre , om end kun en foreløbig : 
kjøbenhavnsrejsen vinkede . Der kunne han 
dog ånde op en tid , undgå det nedtrykkende , 
stumt bebrejdende syn af Henriette •— thi nu havde 
han opgivet tanken om at tage hende med . Han 
ville være omgiven af andre ansigter , nye og dog 
velkendte , spindes ind i gamle erindringer , måske 
også fatte nye håb , men i alt fald adsprede sig 
og glemme disse familiegjenvordigheder så længe . 
Det var netop for at tænke over denne kjøbenhavnsrejse , 
at han var gået herud — for der var jo også 
nok betænkeligheder ved den . Kunne der ikke 
i hans fraværelse ske et eller andet , som nødig 
måtte hænde ? Han forsøgte netop at lade dette 
skræmmebillede iklæde sig bestemtere form for at 
komme på det Rene med , om der var tilstrækkelig 
grund til at lade sig kyse af det , da Ingeborg 
pludselig preiede ham fra gangstien , som han atter 
havde nærmet sig til . 
— ih , se god dag , hr . Fuldmægtig ! 
— ah — frøken krog ! Nej , det var da morsomt ! 
Og han satte et ansigt op , som om han 
nærmest fandt det temmelig kedeligt . 

— nå — morsomt ? tvivlede hun med lidt 
spydighed i stemmen — såret i sin kvindelige 
forfængelighed ved at mærke , at hun ikke just var 
så velkommen . 
— ja , jeg mener , at det netop skulle træffe 
sig sådan . 
— enten det er morsomt eller kedeligt , så 
traf det sig sådan på den højst naturlige måde , 
at jeg så dem gå herud og gik efter dem , fordi 
jeg gerne ville tale med dem . 
— ja så ! sagde Holger temmelig slukøret , thi 
han indså nu , at han ikke ville kunne slippe fra 
hende med en hilsen og et par almindelige bemærkninger , 
men at han resigneret måtte give afkald 
på ensomhedens sødme . Han opgav derfor 
sit sikre ellekrat og stolprede op på den rigtige 
spadserevej i den egentlige kohave . 
— se se ! Frøkenen trænger måske til min 
juridiske bistand ? spurgte han og stirrede ned på 
sine højt opsmøgede benklæder og på sine støvler , 
der bar spor af den lille urskovsvandring — 
ærgerlig over at tage sig forholdsvis lidt cavalermæssig 
ud . 
— nå , det vil jeg ikke just sige . Skønt 
forresten , juristerne skulle jo være retfærdighedens 
talsmænd og vogtere , så jeg har nok brug for 

juristen i dem også — skønt jeg rigtignok helst 
vil henvende mig til mennesket . 
De var begyndt at gå hen ad gangstien 
sammen . 
— hm . Ja , det lyder jo ret gådefuldt , bemærkede 
Holger . 
— ikke mere , end at de vistnok meget godt 
ved hvad det er , jeg vil tale med dem om . 
Holgers træk formørkedes på en måde , der 
var ligeså god som et lydeligt ja , men antog 
derpå straks et sarkastisk selskabssmil : 
— nej , frøken ! nu bliver de for smigrende 
i deres tillid til min skarpsindighed . 
— virkelig , svarede hun , irriteret over hans 
undvigen . Det er skade ! for det er ikke så meget 
smigrende , hvad jeg ellers har at sige dem i dag . 
— det gør mig meget ondt , hvis jeg har 
været så uheldig at vække deres mishag — 
— ja det har de , men det kan forresten være 
ligegyldigt . Jeg vil tale med dem om Henriettes og 
Frederiksens forlovelse og om deres stilling til 
denne sag . 
— ja , se det kunne jeg nu aldrig have gættet 
på , frøken krog . For jeg havde alt for store 
tanker om deres taktfuldhed til at tro , at de 

ville blande dem ind i et sådant intimt familieanliggende . 
Ingeborg blev blussende rød . Hun ville til at 
sige noget , da Holger skar hendes svar af med 
den bemærkning , at en forlovelse mellem Henriette 
og hr . Frederiksen , som hun omtalte , vidste han 
intet om , og hun rimeligvis heller ikke . 
— jeg mener ikke , at der er sendt kort om , 
svarede hun — men jeg kalder det en forlovelse , 
når to mennesker tilstår hinanden , at de elsker 
hinanden for livet , og at de vil ægte hinanden . 
— det interesserer mig naturligvis at lære 
frøkenens private sprogbrug at kende , begyndte 
den uforstyrrelig ironiske Holger — 
—• herregud ! udbrød Ingeborg og vendte sig 
heftig om imod ham — vil de da virkelig blive 
ved i den tone ? Er det ridderligt , eller er det blot 
retfærdigt overfor mig ? som om det ikke var vanskeligt 
nok for mig at tale med dem om dette ! 
— så forekommer det mig , at de kunne 
lade være . 
— det forekommer dem , fordi de ikke kender 
mig . Men jeg er ikke gjort af så flegmatisk 
stof , at jeg kan gå og se på , at min bedste veninde 
lider sådan , uden at forsøge på , om jeg ikke 
kan gøre noget for hende . Og så giver de dem 

til at beskylde mig for taktløshed . Som om mit 
forhold til hende og hendes familie slet ingen ret 
skulle give mig til — til simpelthen at henvende 
mig til dem , og som om der slet ikke undertiden 
var vigtigere hensyn at tage , end til hvad der er 
taktfuldt ! 
— ja , der kan jo nok være  .forskjellige opfattelser 
deraf , indrømmede Holger i en næsten spagfærdig 
forsvarstone — men jeg tror ikke , at min 
søster ville have gjort det i deres sted . 
Ingeborg kunne ikke lade være at smile over 
den naivetet , med hvilken den Thomsenske handlemåde 
fremstilledes som det sikkreste paradigme . 
— det kan gerne være . Deres søster og 
jeg er meget forskellige — det er formodentlig 
netop derfor , at vi kan være så meget for hinanden , 
som vi er , og som jeg især ved denne lejlighed 
håber at være for hende . 
Den unge piges appel til hans ridderlighed 
havde ikke undladt at gøre en vis virkning på 
Holger . Da hun nu tav og åbenbart var i forlegenhed 
med , hvordan hun bedst skulle gribe 
sagen an , kom han hende i møde med det spørgsmål , 
om da ikke  » hans stilling til sagen «  var 
hende fuldkommen klar . 

— jo , det er den på en måde nok — jeg 
mener hvordan den hidtil har været , det ved jeg 
jo nok  .  .  . 
— ja , da kan de være forsikret om , at således 
vil den . også vedblive at være . 
— nej , hr. Fuldmægtig ! det er det , som jeg 
ikke kan tro . Jeg kan ikke tænke mig andet , end 
at de må komme til at se ganske anderledes billigt 
og retfærdigt på sagen , end de gør . Det 
ville være alt for sørgeligt , om det skulle blive ved 
at gå , som det er gået . 
— det håber jeg heller ikke , at det vil . Men 
rigtignok er det min mening , at det er andre , der 
skal forandre deres stilling , og ikke mig . 
— å , hvor kan de dog være så hård og 
afskyelig mod den stakkels Henriette ! udbrød Ingeborg , 
der nu ikke længer kunne holde sit temperament 
tilbage overfor hans kolde bestemthed . 
— hvor jeg kan ? Jo , jeg skal sige dem , 
frøken krog : der er mennesker , som har deres 
fornøjelse af at pine og plage andre , og naturligvis 
især dens nærmeste , for der kan de jo bestandig 
med diabolisk skadefryd have virkningen på deres 
ofre for øje . De har jo nok læst om den slags 
mennesker i bøger , og de har vel også med deres 
skarpe blik for længst opdaget , at jeg er et af dem . 

derfor er denne historie naturligvis også kommen 
mig overordentlig tilpas — ved de hvad : det er 
virkelig ikke noget at falde i forbavselse over . 
Ingeborg bed sig i læben . Hun havde allerede 
gjort mere end en utålmodig bevægelse , og 
så såre han tav , udbrød hun : — 
— nu er de igen uartig imod mig og gør 
bare nar af mig , og det har jeg ikke fortjent , for 
gud skal vide , at jeg tager mig det alt sammen 
nær nok . 
Holger var ikke fri for igen at føle sig lidt 
skamfuld overfor den unge piges oprigtighed , men 
spotte-djævlen var nu en gang faret i ham , og 
han svarede forbindtlig : — 
— nej , gud bevares , hvordan skulle jeg dog 
kunne gøre nar af dem , frøken ? Jeg synes da 
sandelig , jeg er oprigtig nok og ikke skåner 
mig selv . 
— å , jeg ved jo meget godt , at de holder 
forfærdelig meget af Henriette , og at det er derfor , 
at de ikke under Frederiksen hende — det forstår 
jeg meget godt . Men jeg forstår også af hvad 
Art den kærlighed er , der optræder sådan som 
deres . 
— virkelig ! det forstår de også  ? 


— å ja  .  .  . Jeg ser meget godt al den forknoglede 
egoisme , der ligger bagved deres kjærligbed . 
Hvor kunne den ellers være så tyrannisk ? 
De holder ganske vist af deres nærmeste — naturligvis , 
for  » vi thomsener «  har en udpræget familiefølelse ; 
men deres familiefølelse hviler som en 
mare over hele huset 1 der er jo ingen , der kan 
ånde frit for dem . De underkuer alle — om det 
så er deres fader , der såmænd ellers er stormægtig 
nok — og mest underkuer de naturligvis 
Henriette , fordi de holder mest af hende . Har de 
nogensinde givet hende lov til at gå sin egen 
vej og udvikle sig efter sin natur ? Nej , sådan 
som de behagede at ville have hende , sådan skulle 
hun værsågod være . 
Holger var bleven lidt forbløffet ved dette direkte 
angrebs voldsomhed . Han ville dække sig 
med et modstød , men det var ikke så let at udføre 
denne operation , som han havde ment . Næppe 
havde han med sin spydigste stemme begyndt : 
» Jeg må sige , frøken — «  før Ingeborg , der havde 
fået trukket vejret , ustandselig for videre . 
— de sparer ikke noget for at gøre hende en 
glæde , som falder i deres smag . De overvælder 
hende lidt med opmærksomheder og presenter ; det 
er alt sammen meget godt , men det er også alt sammen 

den samme egoistiske kærlighed . De omgiver 
hende helt med dem selv og holder hende 
fangen . Hun skal skylde dem alt , og til gengæld 
skal hun ofre sig helt for dem . De er så 
latterlig jaloux som en tyrk . Ingen anden må 
være noget for hende , for så går der jo så og 
så meget fra dem selv . Mig har de naturligvis 
aldrig kunnet udstå af den grund , skønt de meget 
snarere burde kunne lide mig , fordi jeg forstår at 
sætte pris på hende og fordi hun holder lidt af 
mig . Og hvad må det så ikke være med mandfolkene ? 
Troer de ikke , at vi alle lægger mærke 
til , hvordan de er på udkig efter enhver ugift 
mandsperson , der nærmer sig til hende . For hvis 
hun forelskede sig , så forfaldt hun jo til afgudsdyrker ! , 
og når hun giftede sig , så blev galt værre . 
De har haft alle og enhver mistænkt — adjunkt 
Holm og toldassistenten og den nye unge veiinspekteur 
og gud ved hvem , bare  » stakkels Frederiksen « 
Har de ikke mistænkt — han var dem vel 
for ubetydelig — og det irriterer dem nu naturligvis 
ganske særlig . Men forresten havde det på en 
måde været lige meget , hvem det havde været : i 
alle tilfælde havde han jo taget Henriette bort fra 
dem og fra hjemmet , som var deres hjem . De 
14* 

har endogså haft et slags held med dem , fordi 
de her har fået et godt påskud — 
— nej , ved de hvad , frøken krog , nu gør 
de mig virkelig uret ! faldt Holger energisk ind . 
— ja naturligvis , det gør man jo altid , når 
man siger et menneske sandheden . 
— nej , nej , ikke på den måde  .  .  . Jeg vil 
indrømme , at de har nogen ret i , hvad de der 
siger . Jeg har virkelig tænkt sådan . Med en vis 
skræk har jeg imødeset den mulighed , at en kom 
og vandt Henriettes hjerte . 
— ja , det vidste jeg jo nok , udbrød Ingeborg . 
— ja , men det er jeg for længst kommen ud 
over , forsikrer jeg dem — eller , egentlig er det 
ikke så længe siden , men det gør nu mindre til 
sagen . Jeg er kommen ud over det  .  .  .jeg har 
sagt til mig selv akkurat , hvad de nu har sagt : at 
det er egoistisk , at jeg måtte se på Henriettes 
bedste og derfor ønske , at hun fik en mand . For 
der er altid noget trist i , når en ung pige går 
over til at blive gammel jomfru . 
Han tav , og Ingeborg fandt sig ikke foranlediget 
til at gøre nogen bemærkning . Hun følte 
sig krænket i sin egenskab af trediveårig — en 
interessant og berømt alder , men ikke altid tilstrækkelig 
påskønnet af de damer , der befinde sig 

i den . Hun var ganske vist ingen gammel jomfru , 
men dog heller ikke i strengere forstand en ung 
pige . I Holgers yttring lå en antydning af , at 
han fandt det var på høje tid , at Henriette fik en 
mand — og hun selv var fulde fem år ældre . 
Han kunne virkelig have . valgt sine ord bedre . 
Holger bemærkede straks hendes stemning og 
var ondskabsfuld nok til at forfølge sin sejr videre . 
Hvad han gjorde med den bemærkning , at en kvinde , 
der ikke bliver gift , altid mere eller mindre er en 
mislykket eksistens . 
— mon en mand , der bliver pebersvend , ikke 
er en ligeså mislykket eksistens ? spurgte Ingeborg 
med slet skjult irritation . 
— det ville man vel næppe kunne påstå 
sådan i al almindelighed . Men måske — i alt 
fald til dels — i mange tilfælde . Og hvis de 
mener det  » for tilfældet «  , så skal jeg for min 
part gerne indrømme det , og gør slet ikke fordring 
på ikke at være mislykket . 
— når de tror , at jeg har ment dem , så 
frister det mig næsten til at antage , at de har 
ment mig . 
Da Holger i denne henseende havde en slet 
samvittighed , blev han sat i stor forlegenhed ved 
dette udfald , som han ikke havde tiltroet hende 

dristighed til . At blive grebet i en så plump personlighed 
overfor en dame , var ham i højeste grad 
ubehageligt . Han fik pludselig noget at gøre med 
sin kappe , hvis slag blæste bort fra armene . 
— nej , hvor kan de !  .  .  . selvfølgelig kunne 
jeg aldrig med en tanke — — jeg er vant til — 
som jurist vant til at behandle tingene fra et almindeligt 
synspunkt  .  .  . Forresten : hvis vi begge 
virkelig skulle være to sådanne mislykkede eksistenser , 
så ville Henriette blive det endnu mere ved 
sådan et ægteskab . 
— se , der har vi nu igen deres anmassende 
egoisme , udbrød Ingeborg — ingen respekt for 
andres frihed ! De tillader ikke Henriette at have 
den afgørende mening om , hvilken forbindelse der 
kan gøre hende lykkelig . Nej , de må spille formynder , 
her som i alt andet . Det skulle såmænd 
slet ikke undre mig , om de havde et saliggørende 
parti for hende fiks og færdigt i hovedet , og det er 
måske det , der bidrager allermest til at stille dem 
så uforsonlig overfor Frederiksen . 
Ingeborg havde ingen anelse om , i hvilken 
grad denne flyveidee var et centrumskud . Havde 
hun haft det , så ville hun måske have været 
klog nok til at beholde den for sig selv . Thi forbittrelsen 
over således at blive gennemskuet var 

for meget for det Thomsenske temperament og fik 
Holger til at glemme , at han i alt fald endnu kunne 
lade være at vise , at han var det . 
De var gået skoven rundt og havde nået 
jernbanelinien , hvor den nordfra skærer sig ind i 
kohaven . Blæsten kom her uhindret susende ind 
mellem de yderste højstammede træer og slog dem 
store regndråber i ansigtet . Ingeborg kæmpede 
sig resolut frem imod den , men Holger standsede 
pludselig . 
— og hvis jeg havde gjort det , brød det ud af 
ham , så kan de være vis på , at jeg ville have fundet 
en , der var Henriette værdigere end deres protegé , 
der sandelig gør dem ære ! Ja det undrer mig 
slet ikke , at de sådan kaster dem i breschen for 
ham ! — det er det , jeg har sagt fra først af : 
— det er dem , der har lavet dette parti . 
— jeg — ? 
•— ja netop de . De var såmænd også ivrig 
nok for at holde mig i ånde den aften — på 
hjemvejen — og sørge for , at han uforstyrret kunne 
få lejlighed til at fri — å , jeg har mærket det , 
jeg har fuldstændig gennemskuet dem , råbte han 
imod blæsten , yderlig opirret ved tanken om , hvor 
godtroende han den gang havde ladet sig tage ved 
næsen . — jo , det ville være dem bekvemt at få 

Henriette bort fra min indflydelse og indlogeret , 
ude på Skovgård , hvor det kunne være så rart 
at komme tidlig og silde på besøg hos hende . 
Men det skal ikke lykkes dem , og vi kan spare os 
alle overflødige ord mere i denne sag . — jeg er 
gået herud , fordi jeg havde noget vigtigt at tænke 
over , og de må tillade mig nu at tage afsked og 
beklage , at de så ganske har spildt deres tid , 
de har imidlertid fået en spadseretur for det , der 
forhåbentlig vil bekomme dem rigtig vel . — god 
aften , frøken ! 
Han løftede hatten , drejede sig om og gik tilbage 
ad en sidevej , ind i skoven . 
Ingeborg blev stående ubevægelig og fulgte 
ham med blikket . Slaget på den grå kappe 
løftede sig baskende , som et par elefantøren — nu 
slog det næsten op over hovedet på ham , og 
hånden måtte op for at holde på hatten . Det 
var den kappe , som han havde anskaffet sig i anledning 
af Åges ankomst . Den gang var det 
virkelig , som om han havde iført sig et nyt skrud . 
Han havde næsten været helt elskværdig hin mindeværdige 
aften , på måneskinsturen . Nu havde 
han vist sig i sin gamle skikkelse — og lidt til . 
Sarkasmen om den unge pige , der gik over til at 
blive gammel jomfru — en mislykket eksistens —t 

kom hende i tanker , og hun stampede uvilkårlig 
med foden på den bløde gangsti . 
Et par skikkelser dukkede pludselig op ved 
siden af hende . Hovederne blottedes ærbødig : — 
det var to latinskoleelever , der beærede sig med at 
hilse på rektordatteren . Hun besvarede nådig 
deres hilsen . Da hun igen kastede et hurtigt blik 
til venstre , var den grå kappe forsvunden med sine 
fornærmelige minder . 
Hun rådførte sig med sit lille Gulduhr , fandt 
at der endnu var tid til at opsøge syjomfruen og 
gik hurtig ind ad byen til . 

Xii . 
Da Holger den følgende dag efter endt kontortid 
trådte ind i sit værelse , lå der på bordet et 
brev med stort , rødt segl . Åge forseglede gerne 
sine breve — ikke af mistroisk forsigtighed , men 
fordi der var en vis romantisk stemning ved at 
forsegle , så Holger vidste allerede i døren , hvem 
brevskriveren var . Han skyndte sig at bryde seglet , 
begærlig efter ved et stød udefra at få sine tanker 
sat i bevægelse i en anden retning , end den lidet 
tillokkende , som de længe havde været fordømte til 
at følge . 
Brevet begyndte : 
» Mand ! 
Se i mig' en af de få dødelige , der ikke 
blot giver andre gode råd , men også selv går 
forud som et lysende eksempel på deres efterfølgelse . 
Jeg rådede dig til at forelske dig . Jeg 

har forelsket mig mere endnu : jeg har forlovet 
mig . Allermest : jeg gifter mig om tre uger , 
til hvilken højtidelighed du herved , foreløbig ganske 
uhøjtidelig , indbydes  .  .  . Hvem har du forelsket 
dig i , hvem har du forlovet dig med , hvem gifter 
du dig med ? spørger du — eller rettere , hvis der 
er en gnist af iagttagelsesevne og combinationsdo . 
I dig , spørger du ikke derom , men siger : sandelig , 
lykkelig er han , hvem velbyrdige , dydsirede og 
skønne frøken Ellen Reimert — tilforn af mig 
uværdigste irreverenter kaldet røde Ellen — har 
skænket sit hjerte !  — — — 
et par sider endnu gik det i denne tone , og 
sluttede så med tryg forvisning om , at brevskriveren 
ikke ville komme til at savne Holger på 
bryllupsdagen . 
Da Holger havde læst dette brev , lagde han 
sig på sofaen , så lang han var , og stirrede op 
på loftet , på den ham så velbekendte og kære 
fugtighedsplet , der havde form af Lolland . Da 
han længe havde helliget sig til dette topografiske 
studium , strakte han hånden ud — uden at vende 
blikket fra nakskoverbugten , hvad han først gjorde , 
da han havde ført brevet op i højde med sin 
næse , hvorpå han atter løb skriftstykket igennem , 
indtil han nåde apellen til sin iagttagelses- og 

combinationsevne . Da kastede han brevet hen på ; 
bordet og lo op til Nakskov . 
Ja , han havde i sandhed viist iagttagelsesevne 
 ! han havde kombineret klogt . Allianceplanen 
åge-henriette var et mesterstykke — fra hvilken 
side , man så betragtede den , lige beundringsværdig 
dødfødt 1 
det kunne kun opfattes humoristisk , og med 
sandt galgenhumor berettede han da også véd 
middagsbordet om den nye begivenhed , så at de 
alle glædede sig over den varme andel , som Holger 
tog i vennens lykke . Det forstod sig af sig selv , 
at han rejste over til brylluppet , og Holger mente 
med nogen misfornøjelse at bemærke , at det var 
Henriette en ret behagelig tanke , at det nu var en 
afgjort sag med hans temmelig nær forestående 
kjøbenhavnsrejse . 
Aftenen tilbragte han for en stor del med at 
skrive et brev , der rigtignok var langt , men dog 
selv i betragtning af sin længde medtog en uforholdsmæssig 
tid . Han blev ved at skrive , ikke 
fordi han just i sagens anledning havde så uudtømmelig 
meget at sige , men fordi han frygtede 
for at sige for lidt . Efter alle hilsener og lykønskninger , 
spøgefulde drillerier , fremtidsforhåbninger 
og så videre — tvivlede han i brevets 

slutning om , at han ville kunne have den fornøjelse , 
personlig at være tilstede ved brylluppet . 
Det skulle da være , at det blev betydelig bedre 
med hans helbred , end det så ud til efter den 
sidste ugestid at dømme . 
Der var jo ingen tvivl om , at han i hvert 
tilfælde ikke ville være med ved dette bryllup . 
Hvad grunden nu end var : han kunne ligefrem 
ikke udholde tanken om det og om kjøbenhavnsrejsen , 
der dog lige fornylig havde lokket ham 
som den eneste smule fornøielighed , der var at 
øjne . Forresten — behøvedes der nogen anden 
grund end den , at han — som sagerne nu stod 
eller rettere lå i en uredelighed hjemme — 
mildest talt ikke netop kunne være i bryllupsstemning 
og da allermindst overfor dette par . At 
træffe sin eneste ven og vel også et par gange 
veninden fra de gode , gamle dage , som han så 
uventet havde fornyet bekendtskab med , det kunne 
jo have været meget rart ; men at se dem som 
forlovede , som brud og brudgom og uvilkårlig 
bestandig blive mindet om Frederiksen og Henriette , 
hvem han jo netop for en stund skulle glemme — 
nej tak ! Altså , den plan var gået i vasken — 
—• ligesom de andre og vigtigere . 

løvrigt var det med helbredet ikke nogen 
tom udflugt — på ingen måde . Han havde 
virkelig i den sidste tid ikke befundet sig vel , 
heller ikke legemlig . 
Da han den næste morgen stod ved vinduet 
og barberede sig , omhyggelig skrabende sæben af 
den med tungen strammede kind , var det ham 
pludselig påfaldende , at hans ansigtsfarve var så 
underlig . Faldt den ikke ligefrem i det gulige  ? 
.  .  . Eller skulle det ligge i belysningen — en 
refleks fra brandmuren ? Eller måske i spejlglasset ? 
Han tog spejlet over servanten ned og 
stillede det i vindueskarmen . Nej , i spejlet lå det 
ikke . Så snart han havde barberet sig , gik han med 
håndspeilet over i fi-fis værelse , hvor der i alt 
fald ikke kunne være tale om nogen gul refleks . 
Hjalp ikke det mindste ! Der var afgjort noget 
guligt i ansigtsfarven , som ikke før havde været der . 
Det lod altså dog alligevel til at være leveren . 
Han ville dog en af dagene hos distrikslægen 
låne l-bindet af Meyers conversationslexikon , for 
at agte på de nærmere symptomer og underrette 
sig nøje om badestederne — formodentlig marienbad . 
Baderejsen den følgende sommer stod fast . 
Som bekendt måtte man i dette tilfælde 
frem for altundgå sindsbevægelser , navnlig ærgrelser . 

» Mensch , årgre dich nicht ! «  ja tak ! Hvordan 
skulle han holde sig ærgelser fra livet — han ! 
Hvad var der ikke for ærgrelsesstof hobet op 
— selv bortset fra det på embeds vegne , der kunne 
være galt nok . Ganske vist var brandstiftelsessagen 
i orden , og Anders persen sad lykkelig og 
vel i tugthuset . Men nu var der den nederdrægtig 
udspekulerede tyveknægt Jens Olsen i ttingsted , 
der så sikkert som noget havde gjort indbrud hos 
kammerherren , men som det ikke var muligt at få 
beviser imod — han havde et slags alibi , som 
han var meget stolt af , og naboen , det prædestinerede 
rasp- og tugthuslem , ville naturligvis aflægge 
falsk ed , så det knagede efter ! 
Nå , det fik nu alt sammen være , hvad det 
være ville ! 
Men historien med Henriette var dog ligeså 
god som prometheus’ ørn til at æde en lever ! 
Og så — det kunne ikke nægtes — smukt var 
det ikke af ham — men han ærgrede sig over 
Åges forlovelse . For det var nu en gang en 
given sag , at når en ven giftede sig , så var han 
tabt som ven . 
Måske — måske ærgrede han sig også en 
lille kende over Ellen Reimerts forlovelse . 

men mest af alt ærgrede dog samtalen med 
Ingeborg ham . Ikke så meget alle de ubehageligheder , 
hun havde sagt ham , som hans egen bevidsthed , 
at han havde været meget uhøflig imod 
hende . Det var ham en utålelig tanke , at hun 
havde god grund til at beklage sig over ham . 
Han ville næsten ønske , at han ved et eller andet 
tilfælde kom til at være alene med hende , så at 
han kunne sige et par undskyldende ord om , at 
han den dag havde været meget nerveus og plaget 
af sit ubekendte onde . 
Den næste dag så han et flygtigt glimt af 
hende , da hun kom for at besøge Henriette . Hun 
hilste på ham som sædvanlig , uden at der var 
noget at mærke på hende ; og just det irriterede 
ham . Havde hun båret fornærmelse til skue , 
eller affekteret lygegyldighed , så ville det 
have beroligt ham en smule , syntes han . Således 
som hun tog det , kunne han umulig lade 
denne plet sidde på sin cavalerære . I det håb , 
at hun og Henriette skulle komme ind i dagligstuen , 
satte han sig derind . En times tid tilbragte 
han der , med i tankerne at gennemgå den beretning , 
som Ingeborg nu rimeligvis aflagde for 
veninden om hin scene i skoven , og hans rolle 

kom derved til at stå i et endnu uheldigere lys 
for ham . 
Så hørte han dem komme gennem korridoren 
og begynde at tage afsked . Skulle han gå 
derud — sådan ligesom tilfældig ? Det kunne 
måske dog se påfaldende ud , — men han gad 
dog gerne nok en gang se efter , om hun virkelig 
kunne forstille sig sådan ; om der slet ikke var 
nogen synlig animositet . 
Han lukkede døren op . I det samme gik 
også entrédøren op , ikke for at lukke Ingeborg ud , 
men for at lukke fi-fi ind , der kom fra skole . 
Ingeborg sagde forbindtlig  » Farvel hr . Fuldmægtig « 
— der var virkelig ikke noget at se på hende . 
Han selv derimod havde en følelse af at være 
kejtet og forlegen og komme meget dårlig fra sin 
tilfældige udtrædelse . Men hvorfor fi-fi skulle 
sætte sådan en hemmelighedsfuld forstående mine 
op , som om der var et eller andet særligt på 
færde — det måtte Vorherre vide ! 
Den aften hændtes det , at Holger blev siddende 
længer end sædvanlig i dagligstuen . Han længtes 
ikke efter at være ene på sit værelse med sine 
mange ærgerlige tanker ; og desuden — han var 
dumpet ned i stiftstidendens roman , der viste sig at 
være læselig , om ikke just læseværdig . Pludselig 


bemærkede han , at han var ene med fi-fi , der 
fikserede ham med sine små , grågrønne øjne . 
— hvad for noget 1 udbrød han — sidder du 
her endnu ? Vil du se , du kan skrubbe i seng 
med dig ! 
— Holger , sagde det fremmelige pigebarn 
med stor værdighed , jeg vil gerne tale med dig . 
Han lo . 
— det var som Pokker ! vil du også tale 
med mig ? 
— ja , jeg vil også tale med dig , svarede hun 
med påfaldende eftertryk på  » også «  — men 
iøvrig uden at røbe nogen nysgerrighed efter at 
få at vide , hvem den anden da var , der havde 
villet tale med ham . 
— ja så !  .  .  . Nå , det er sagtens velgjørenhedsforestillingen , 
der spøger i hovedet på dig . 
— velgjørenhedsforestillingen ! afviste hun foragtelig . 
Nej , jeg vil tale med dig om Henriette og 
Frederiksen . 
Fuldmægtigens bryn trak sig sammen med en 
uheldvarslende thomsensk barskhed . Men de 
glattedes straks igen under et smil , der behagede 
fi-fi endnu mindre . Hun havde fået lidt hjertebanken , 
da det broderlige uvejr trak op ; men nu 

rettede hendes sårede værdighed sig igen til 
energisk selvhævdelse . 
Holger foldede avisen sammen og lagde den 
på bordet . Sagen begyndte at forekomme ham 
ret pudsig . 
— ja så !  . . . Nå — ja , det vil naturligvis 
interessere mig høilig at lære frøkenens mening at 
kende . 
— å , jeg ved meget godt , du synes , at min 
mening ingen interesse har , men derfor vil jeg nu 
sige den alligevel . Det er ikke rigtigt , sådan som 
du tager det — og fader naturligvis med  .  .  . Det 
er synd for Henriette , det synes jeg . 
— nå så det synes du  .  .  . Ja , det gør jo 
din søsterlige følelse al mulig ære  .  .  . Forresten 
gad jeg nok vide , hvad du egentlig ved om den 
sag . Den er , så vidt jeg husker , ikke bleven 
drøftet i familien . Har Henriette måske betroet 
sig til dig ? 
— betroet sig ! gentog fi-fi i forarget udråbstone 
— som om hendes skarpsindighed havde 
fremmed fortrolighed behov , for at komme under 
vejrs med , hvordan sagerne stod ! — nej , men jeg 
kan da nok stave og lægge sammen . Sådan som 
hun ser ud — hvert øjeblik med forgrædte øjne , 
og stakkels Frederiksen , der aldrig viser sig mere . 
15* 

og som du og fader går omkring . Så trængte 
jeg også ind på Henriette og sagde , at hun kunne 
dog gerne vise mig nogen fortrolighed , jeg er da 
ikke født i går , sagde jeg . Og så fik jeg det da 
også alt sammen — og det var alvorligere endnu , 
end jeg havde tænkt mig . 
— hillemænd ! det lyder jo helt forskrækkeligt ! 
Tør jeg spørge , hvad frøken fifighed da egentlig 
havde tænkt sig for spøgefulde ting ? 
— jeg havde troet , at det fra Henriettes side 
nærmest var et fornuftgiftermål — og så tænkte 
jeg ~ 
Holger brast i latter og lagde sig tilbage i 
stolen . 
— et fornuftgiftermål ! jo , det var såmænd 
et dejligt fornuftgiftermål i 
— ja , det kan vi tale om siden , sagde fi-fi 
overlegen , idet hun med ordnende forstand lagde 
materialet tilrette . Jeg mener det forresten naturligvis 
ikke på en måde , der kunne være nedsættende 
for Henriette — tværtimod . Naturligvis synes hun 
meget godt om ham , finder ham mandig — og alt 
det . Jeg mener blot , at det har jo også meget for 
sig at komme til sådan en god gård , et dejligt 
sted er det jo , og sidde der som en lille godseierske , 
det er dog noget andet end at blive gift 

med en eller anden adjunkt  .  .  . Sådan en mageløs 
have , og egen vogn og heste  .  .  . 
— ah ha ! efter din forestilling ville Henriette 
egentlig gifte sig for at komme til at køre 
med de brune . 
— køre i sin egen vogn og med stadsheste 
det er meget behageligt , erklærede fi-fi — og de 
brune er stadsheste , tilføjede hun afgørende . 
— gud bevares ! det være langt fra mig at 
ville sige noget til deres forklejnelse . Ja , alt det 
er jo alvorligt nok . Men hvad er det da , der 
er så særlig alvorligt ? Du gør mig virkelig helt 
urolig ! 
Fi-fi , der sad i sofaen , rykkede nærmere hen . 
— jo , det er det , jeg er kommen under vejrs 
med , at hun holder af Frederiksen på en helt 
anden måde . Hun er ligefrem ganske forelsket 
i ham . 
Holger nikkede eftertænksomt . 
— ganske mit indtryk , Sophie . 
— ja , det er der ingen tvivl om , sagde hun 
ivrig . Og det vil jeg slet ikke forsvare — sådan 
en forelskelse er naturligvis en tåbelighed . Det 
kan være godt nok i romaner , hvor det hører sig 
til for spændingens skyld , tilføjede hun , stolt af 
sin sadelfasthed også på det æsttetiske område . 

men jeg havde virkelig ikke troet det om Henriette , 
sluttede hun og rystede på hovedet , som en 
gouvernante , der ser sig skuffet i sin tillid til en 
elevs evner . 
— nej , men hvad skal man sige ? Vi er jo 
alle mennesker , Sophie . 
Fi-fi så på ham med et mistænksomt glimt 
i sit hurtige blik . Men hans ansigt udtrykte dyb , 
bekymret alvor , mildnet af den verdensvises overbærenhed . 
Hun beroligedes øjeblikkelig og tilkendegav 
med et suk , at selv en Thomsen vel undtagelsesvis 
kunne være sådanne almenmenneskelige 
svagheder momentant underkastet . 
— det er ikke så meget det , begyndte Holger , 
at hun har givet efter for en sådan svaghed — 
dårskab tror jeg var det træffende udtryk , du 
betjente dig af ? 
Fi-fi bekræftede nikkende . 
— det er ikke så meget det — men at hun 
netop skulle forelske sig i denne Frederiksen . 
— du ved , at jeg altid har holdt på Frederiksen , 
bemærkede fi-fi med værdighed . 
— jeg erindrer det og finder det i og for sig 
rigtigt , at du ikke nægter ham din beskyttelse nu , 
da han trænger så meget til den  .  .  . Men sagen 

er blot , at der er momenter , som endnu ikke er 
komne til din kundskab , og som ifølge deres natur — 
— å , det ved jeg også meget godt , afbrød 
fi-fi ham ivrig med et stolt hovedkast . 
— hvad for noget ? 
Holger så på hende med et blik , der var 
noget forskelligt fra hans tidligere . 
— ja , der er det med terminerne  . . . Ja , nu 
smiler du , fordi jeg en gang tog fejl , ved middagsbordet . 
Det har jeg forlængesiden forstået , at den 
gang var det ikke det\ da havde han nok været 
henne at tale med dig og fader  .  .  . Men jeg ved 
godt , at det er vanskeligt for landmændene med 
terminerne  . . . Men ser du , når det er gået 
hidtil , så vil det vel også nok gå et par år 
endnu . Og så skal man dog også tænke på 
fremtiden . 
Holger indrømmede med et nik rigtigheden af 
denne leveregel . 
— nå ja — nu har jeg selv hørt dig sige , 
at landbruget kun kunne drives fordelagtig i stor 
stil og med store midler . Men se , nu er der jo 
millionæren . Han går jo handelsvejen , og der 
kan ikke være nogen tvivl om , at han vil komme 
til at tjene mange penge . Og så kan det dog 
være godt , at der er en landejendom i familien , 

og navnlig en dygtig landmand — og det er 
Frederiksen , det har jeg hørt mange sige . 
— hm ! Du skuer vidt ud , i sandhed vidt ! — 
fi-fi så hen på ham med sit hurtige , mistænksomme 
blik . Men ægtheden af hans pattos 
var umiskendelig . 
— du mener , vedblev han grublende — du 
mener , at vi thomsener ved en forening af kommerciel 
kyndighed og agrikultur dygtighed skulle 
blive jorddrotter på lolland-falster — du tænker 
dig noget i stil med etatsråd tessdorf ? 
— ja netop ! samstemte fi-fi ivrig , sådan 
noget som etatsråd tessdorf . 
— det er i sandhed vide fremtidsplaner ! jeg 
havde ikke tiltroet dig det , sagde Holger og rejste 
sig  .  .  . Men nu er det bedst , vi sover på det , 
Sophie ; det er det rigtigste ved den slags ting . 
Man skal ikke fatte overilede beslutninger , hvor 
der står så meget på spil . 
Med et hop for fi-fi op fra sofaen og 
kastede sig om halsen på ham , — tilsidesættende 
al sin værdighed . 
— å du er så prægtig i aften , Holger , jeg 
holder så meget af dig ! Hvorpå hun gav ham et 
smækkys og for ud af stuen for  » at sove på det . « 

da Holger var kommen ind i sit værelse og 
efter sin sædvanlige , hurtige afklædning havde 
strakt sig på sin sovesofa , lo han sådan , at de 
gamle fjedre havde al deres rest af elasticitet behov 
 , for ikke at komme til kort under hans 
rystende krop — sådanne fordringer var der ikke 
blevet stillet til dem siden studenterdagene . Men 
efter dette anfald af munterhed , indfandt der sig 
en bitter eftersmag , der længe hindrede Holger i at 
falde i søvn . 
Denne samtale med fi-fi var ligesom en travesti 
af den anden ude i kohaven , og bragte denne 
på en ubønhørlig måde i erindring . Og nu så 
han den fra en ny side : — han ærgrede sig over , 
hvilken dum rolle han havde spillet . At han dog 
heller ikke havde gjort det mindste forsøg på at 
overbevise Ingeborg krog og få hende over på 
sin side . Det ville sandsynligvis ikke have nyttet 
noget . Men han burde dog i alt fald have forsøgt 
det  .  .  . 
Den næste eftermiddag slentrede han ud til 
kohaven . Det var et ganske andet slags vejr , end 
da han sidst gik derude : blå himmel , stille og 
lidt diset , så at løvets efterårsfarver smeltede 
blødt sammen i det dæmpede Sollys . Der var 
naturligvis ikke just nogen grund til at tro , at han 

skulle møde Ingeborg . Men det var på den anden 
side slet ikke usandsynligt , at hun kunne lade sig 
lokke derud af det smukke vejr . Hun holdt meget 
af at spadsere ; det var egentlig et ganske godt 
tegn , og navnlig det , at hun gerne gik alene . For 
de fleste unge damer var så pjankede , at de ikke 
kunne holde ud at gå , når de ikke havde hanket 
sig sammen med en veninde . 
Der var ikke så ensomt ude i den lille lystskov 
som på hin ublide eftermiddag , da de havde 
været så bidske mod hinanden . Mer end en gang 
viste der sig en enlig kvindeskikkelse i det fjerne 
mellem stammerne , eller ganske nær , siddende på en 
bænk ved en omdrejning af vejen ; og hver gang 
fik han et lille stød . Denne gentagne vekslen af 
håb og skuffelse satte ham i en ejendommelig 
stemning . Han måtte tænke på den tid , da han 
som ung kandidat hyppig strejfede om i Charlottenlund , 
i det håb at møde Elisabeth , der lå på 
landet derude — hvilket også en enkelt gang var 
lykkedes ham . Og nu var det Ingeborg det galdt 
— på en helt anden måde . Det var ligefrem en 
komisk sammenstilling . Men fornemmelsen var 
ganske lignende , så at de to derved dog blev 
stillede sammen i en klasse for sig . 

han satte sig på en bænk , i udkanten af 
skoven , der bredte sin skygge over den forreste 
del af engen , hvor åvandet lyste . En hvidmalet 
bro førte over åen , og en smal fodsti bugtede sig 
fra skyggen ud i det gyldne græs og opad mod 
en gruppe egetræer foran en gård , hvis kalkede 
længe skinnede af sol . 
Et lyst og fredeligt billede . Men det virkede 
ikke velgørende på ham . 
En livstræt melankoli sænkede sig over ham . 
Henriette forlod ham — Åge ligeledes . De kunne 
begynde et nyt liv . Han sad fast . Åge , der 
havde rådet ham til at forelske sig ! Ja , han havde 
let ved at snakke ! Nej , når man sådan mærkede , 
hvordan livet ebbede bort fra en ! — — — 
og han begyndte at filosophere : — hvad 
var det overhovedet for noget , dette liv ? hvortil 
det hele ? — ja , for — morsomt ? nej , morsomt 
var det skam ikke . 
Holger havde aldrig haft synderlig med religionen 
at gøre . Det var ikke thomsensk at være 
religiøs . Den gamle herredsfoged havde hørt til 
den del af det nationalliberale selskab , der fra en 
ophøjet dannelse så lidt overlegent ned på 
folkereligionen , og navnlig var han ingen præsteven . 
Han indrømmede , at de vare nyttige statsembedsmænd , 

der gjorde god tjeneste i Slesvig , 
hvor det gjaldt at ekse det tyske element , som han 
» hadede værre end arvesynden «  . Det havde de 
været flinke til , og slesvigholstenerne havde ikke 
for intet udtrykket  » de sorte gendarmer «  — men 
forresten — : et skuldertræk . Holger betragtede 
også al positiv religion som noget , der måtte 
være der , for at folket kunne  » have noget at 
holde sig til «  , og navnlig for at vidner kunne tages 
højtidelig i ed ved retsforhandlingerne . 
Denne hans stilling var — som så meget 
andet — blevet ham påfaldende ved Åges besøg . 
Om aftenen eller rettere om natten , da de andre , 
var gået til ro , havde de haft en kammeratlig 
passiar ved rygende piber og dampende toddyglas . 
Samtalen var på ægte gammel studentervis gledet 
ud på livsanskuelsernes vide verdenshav , og der 
havde det til Holgers store overraskelse vist sig , at 
vennen satte Cours i religiøs retning . Ikke således 
at forstå , at Åge var gået hen og bleven 
orthodox Christen , end sige kirkelig . Langtfra ; 
men han begejstrede sig for en renset religion , en 
dogmeløs christendom , der ihjelslog bogstaven og 
lod ånden leve — en religion , som måtte komme 
og bringe en genfødelse , hævende slægten op af 
den materialistiske forsumpning . Han ville på 

ingen måde Jade den Thomsenske betragtning af 
religionen gælde — som noget , folket skulle 
have at holde sig til — men påstod , at uden en 
religiøs grundanskuelse kunne ingen afvinde livet 
nogen virkelig mening , 
der var i Åges yttringer en del hjemlige 
glimt af Kierkegård og nogle samtidige af Tolstoi , 
Wagner syntes også at have en finger med i 
spillet , og om det så var spiritisme og theosophisk 
bevægelse , så spøgede deres mystik lidt i baggrunden . 
Overdreven klar over vennens tro blev 
Holger vel ikke , men han forstod dog , at religion 
virkelig spillede en rolle for Åge . Og det overraskede 
ham , for i deres studenterdage havde Åge 
ikke vist sig mere christelig anlagt end han selv og 
de andre kammerater — og det var grumme lidt . 
Men Åge var jo så bevægelig — han udviklede 
sig ! medens han selv stod , hvor han havde stået 
— uforandret , kun at ungdommens frejdighed og 
letsind til gavns var gået fløjten . 
Han havde ikke tænkt videre over denne samtale 
siden ; der havde jo været mere end nok af 
andre ting — øiebliksspørgsmål — til at lægge 
beslag fpå ham . Men nu trængte alt dette sig 
ind på ham . Han misundte Åge også på dette 
punkt , som han i al hemmelighed havde misundt 

ham , fordi han havde kunnet forelske sig og vinde 
et hjerte . Ja , det var jo sandt , at når man kunne 
have en religion , så var man med et slag hævet 
over disse spørgsmål . 
Så var der filosofien ; den gav sig jo også 
af med at bringe mening i tilværelsen . Men han 
havde ikke været i berøring med den , siden han 
tog filosofikum — bortset fra en smule retsfilosophi . 
Den gang havde han så temmelig 
kunnet hele Brøchners filosofiens historie på 
fingrene , uden dog at forbinde synderlig klare 
tanker med de halsbrækkende perioder , der imponerede 
ved en vis fornem , tør dunkelhed . Imidlertid 
havde han dog en vag forestilling om noget 
ideelt , opløftende og uvilkårlig begejstrende — 
hovedsagelig måske et indtryk af lærerens personlighed 
— båret oppe af en svulmende understrøm 
af ungdommelig videbegærlighed og åndsmod . 
Hvor alt det også lå langt , langt tilbage ! Skulle 
han tage sig sammen til et alvorligt forsøg på at 
finde tilbage til det igen  ? Men det ville være forgæves , 
han vidste det jo 1 
pludselig blev han vakt af sine drømmerier ; 
det var en kvindelig stemme , der tiltalte ham . 
Hans hjerte bankede , da han så op . Men det 
var ikke Ingeborg . Det var en kjøbmandsdatter , 

der plejede at kokettere med ham i selskaber ; ikke 
så ilde at se til , men en rigtig gås . Hun drillede 
ham ugenert med hans dybe tanker , pjankede en 
del om velgjørenhedsforestillingen i næste uge , 
der ville blive så nydelig , og da han ikke gjorde 
mine til at ville slå følge med hende , anbefalede 
hun sig med et let bebrejdende ,  » halvstrålt «  blik . 
Ærgerlig kastede Holger sig ned på bænken 
igen og så foragtelig efter hende . En komisk 
fejltagelse — at han et øjeblik havde troet , at det 
var Ingeborg , blot fordi han hørte en kvindestemme . 
Og hvilken kvindestemme — så pjanket og fad ! 
Hvor ganske anderledes var ikke Ingeborgs ! Og 
han hørte den igen nu , sigende ham en mængde 
lidet smigrende sandheder — men stemmen var 
køn , lidt dyb og fuldtonende , og der var varme i 
den . På den måde gennemgik han atter hele 
samtalen og kom for tiende gang til det resultat , 
at han havde spillet en rigtig dum rolle . Det var 
ham , der en gang havde tænkt på at blive advokat ! 
Nej , den samtale var rigtig bevis , for at han 
ikke duede til noget -— uden netop til at være 
sådan en almindelig tyvetrækker , som han var . 
Han tændte sig en cigar , gav sig med vold og 
magt til at tænke på Jens Olsen og hans tvivlsomme 
 .alibi og gik hjemad . 

om aftenen fandt han pludselig sig selv stående 
foran sin reol , stirrende på bogrækkerne uden fjerneste 
anelse om , hvad han søgte . Han lagde fingeren 
på panden — var det konversationslexikonnet — ? 
Nej ! Schous forordninger ? Heller ikke  .  .  . Hm ! 
Det var nu også et betænkeligt tegn , dette  .  .  . 
Begyndende alder , uden tvivl . Han var næppe 
otteogtredive år , men to år yngre havde lord 
Byron skrevet  » my years are in the yellow lea ves « 
.  .  . Eller — var det måske overhovedet noget 
med hjernen’ ikke leveren , men hjernen ? en 
uhyggelig tanke ! Positivt , det var ham ikke muligt 
at komme på , hvad det var for en bog han ville 
have . 
Han satte sig igen i sofaen og tog den opslagne 
bog — et juridisk værk — i hånden : da 
faldt det ham pludselig ind . Hurtig styrtede han 
hen til reolen , fandt Brøchners filosofiens historie 
og gav sig til at blade i den , læsende et par 
sætninger eller et lille afsnit hist og her , med en 
underlig følelse af , at det alt sammen var ham så 
velbekendt og lå ham så umådelig fjernt . Undertiden 
fandt han et par ord skrevne i randen , der 
rummede en eller anden erindring fra høresalen , 
rede til at lade sig oplive efter tyve lange Års 
forløb . Endelig slog han op på den kantiske 

moralfilosophi , som havde tiltalt og imponeret 
ham ved sin barske højhed . I den underste 
rand havde han med blæk indskrevet hint så 
uendelig ofte citerede sted af slutningen af den 
praktiske fornufts kritik : 
» Zwei dinge erfullen das gemuth mit immer 
neuer und zunehmender bewunderung und ehrfurcht , 
je øfter und anhaltender sikh das nachdenken damit 
beschæftigt : — der bestirnte himmel uber mir und 
das moralische gesetz in mir . « 
Næsten endnu mere end selve ordene talte 
skrifttegnene til ham ; de satte musik til teksten . 
Hvor hans skrift havde forandret sig ! når han 
sammenlignede disse linier med den notits , som 
han lige havde nedskrevet — hvilken himmelvid 
forskel ! Hvor naiv var denne ungdomsskrift — 
enttusiastisk , givende sig hen og endnu lidt ubehjelpsom , 
i alt fald uroutineret ! og hans nuværende 
skrift — hvor reserveret så den ud , stift rettende 
sig op og så desuden kontormæssig kedelig ! Ja , 
han havde været rig på indre varme , da han begejstret 
nedskrev disse ord , den var endnu bunden 
der i deres form og han frigjorde den med sit blik 
og varmede ved den sin kolde , selviske sjæl . 
Han trådte hen til vinduet . På den mørke 
oktoberhimmel tindrede stjernerne . Det  .var endnu 


den samme stjernede himmel over ham , værdig til 
at vække hans beundring og ærefrygt , idet den 
knyttede hans flygtige ydre eksistens til en 
sammenhørende kede af verdenssystemer i det 
grænseløse rum og gennem uendelige tider . 
Men i ham — var dér også endnu den høje 
morallov , der satte hans personlighed i evigheden  ? 
Lyste den endnu derinde hin guddommelige skrift , 
der var borgerbrevet fra en anden verdensorden 
end den , som sandserne opbyggede og forstanden 
forfulgte gennem rum og tid ? Eller var den 
ikke bleven ulæselig overkradset med menneskelige 
lovparagrapher , og var ikke hans moralske 
jeg skrumpet ind til en ubevægelig Klump legal 
egoisme  ? 
Skjøndt der ikke i disse betragtninger lå nogen 
grund til netop at tænke på Ingeborg , gjorde han 
det alligevel . Han spurgte sig selv , hvad hun vel 
følte og tænkte , . når hun så op mod disse 
stjerner . Han ønskede pludselig at vide , om hun 
var religiøs , om hun havde sands for spørgsmål , 
der angik livs- og verdensanskuelse . Han pinte 
sin hukommelse for at udfinde , om Henriette havde 
talt om , at hun havde truffet Ingeborg i kirken — 
som Henriette undertiden , men iøvrig ikke meget 
regelmæssig , besøgte . Ligeså forgæves anstrengte 

han den for om mulig at erindre et eller andet , 
hun havde sagt , der kunne pege i en bestemt retning 
— om han ikke måske en gang selv skulle 
have været i strid med hende på et af grændseområderne : 
— han fandt ikke et eneste holdepunkt . 
Denne intensive syslen med Ingeborgs mulige 
tankegang , bragte hans ønske om at få en samtale 
med hende til at blive et så levende krav , 
at han pludselig rev et ark brevpapir ud af en 
skuffe , satte sig ved skrivebordet og skrev følgende 
linier til hende , uden et øjeblik at betænke sig 
eller vælge sine udtryk : 
højstærede frøken ! 
De har uden tvivl fundet , at jeg i den samtale , 
jeg havde med dem i kohaven for nogle dage 
siden , var meget åbenhjertig , for åbenhjertig . De 
har taget fejl , jeg var det ikke . En hel del af 
hvad jeg sagde , — som når jeg f . Eks . ytrede , at 
de fandt det passende for dem at have en veninde 
gift ude på Skovgård — det mente jeg i virkeligheden 
slet ikke . Det er ydmygende at tilstå det , 
men på den anden side måtte jeg skamme mig 
endnu mere , hvis mine grovheder — lad mig 
ærlig kalde dem hvad de er — havde været så 
ægte , som de vel måtte forekomme dem . Derfor 
16* 

beder jeg dem undskylde dem , så godt de kan 
og vil , når de er tilbøjelig til at være lidt mildtdømmende . 
I virkeligheden blev jeg straffet eftertrykkelig , 
idet jeg forspildte mig selv en samtale 
med dem om en sag , der ligger mig meget på 
hjerte , og om hvilken jeg tror , at de også har 
hjerte for den , så at en rolig og besindig , gensidig 
drøftelse af den måtte være mig højst ønskelig . 
I betragtning af , at det gælder Henriettes fremtid , 
tager jeg nu — for om mulig at indhente det 
forsømte — så meget mod til mig , at jeg anmoder 
dem om en fortsættelse af den påbegyndte 
samtale . Jeg vil i morgen eftermiddag , på samme 
tid som sidst , gå ud i skoven med det håb 
måske at træffe dem derude , og jeg skal i det 
tilfælde bestandig være dem taknemlig . 
Deres ærbødigst forbundne 
Holger Thomsen . 
Han læste brevet igennem ; det behagede ham 
i ingen henseende . Derfor skyndte han sig at 
lægge det i en konvolut , inden hans kritik kunne 
give kontraordre og gik så straks ud og kom det 
i en postkasse . Han drev om en times tid — ud 
på broen , over på lålandskysten , hvor han 

kiggede stjerner og hengav sig til nydelsen af den 
ro , der var kommen over ham efter det resolutte 
skridt . Hjemkommen læste han afsnittet om kant 
helt igennem , hvorpå han gik i seng og for 
første gang i flere dage hurtig sov ind . 

Xxiii . 
Da Holger begav sig på vej til sit tvivlsomme 
stevnemøde , var det lignende vejr som 
den foregående dag , kun en del klarere . Den 
lille skov forude , med den rene høstsols skarpe 
eftermiddagslys over sig , viste sine løvgruppers 
brogede mangfoldighed med næsten smålig nøjagtighed , 
som på et miniaturmaleri . En række 
små , faste skyer svævede over dens stille bøgekroner , 
der hist og her var begyndt at udtyndes . 
Det var ikke fri for at han følte en smule 
hjertebanken , da han med raske skridt nærmede 
sig til skoven . Igår var han vandret herud på 
må og få ; han havde haft lov til at håbe på 
et møde , og intet kunnet vente . Men hvis han i dag 
gik forgæves , så var det noget ganske andet . 
Så ville han komme til at liste hjem som en 
våd hund . 

og det ville han naturligvis ! Hvorfor skulle 
hun egentlig komme : hans brev havde været meget 
slet affattet . Det var formodentlig kun en dumhed , 
føjet til alle hans tidligere . 
Han trådte ind i den kølige skygge , tog 
hatten af og tørrede panden med sit lommetørklæde . 
I det samme opdagede han hende . Hun 
gik næppe hundrede skridt foran , bort fra ham . 
En solplet glimtede hen over hendes blonde nakkeknude . 
Havde han ladet hende vente ? 
Nej , han var præcis , men hun havde været 
der allerede før tiden . Mere kunne han ikke forlange . 
Hun vendte sig , opdagede ham , og gik ham 
imøde med livlige skridt . 
— tak , fordi de kom frøken ! sagde han og 
løftede sin hat med ærbødig hilsen . 
— det er ikke noget at takke for , hr . Fuldmægtig , 
svarede hun , idet hun frimodig gav ham 
hånden . — jeg vil jo netop så gerne tale rigtig 
grundig med dem om den sag . 
— jeg erkender villig , frøken , at jeg alene 
er skyld i , at det sidst ikke kom til en sådan 
grundig drøftelse , sagde Holger , og jeg ville føle 
mig noget beroliget , hvis jeg kunne opfatte deres 

venlighed , at indfinde dem her i dag som et tegn 
på , at de har tilgivet mig mit temmelig ubehøvlede 
væsen fra sidst . 
— de var vistnok i et noget pirreligt lune , 
og jeg faldt vel nok også lidt for meget med 
døren ind i huset . Lad os ikke tale om det , men 
heller om deres søster og om — min protegé , 
som de kaldte Frederiksen , og som de ikke fandt 
gjorde mig ære . 
— se , nu taler de dog selv om det , frøken 
krog . 
— undskyld , det var ikke ment som en bebrejdelse 
— kun for straks at betragte hovedpunktet . 
— ja> jeg mener virkelig heller ikke , at Frederiksen 
er værdig til deres beskyttelse i denne sag , 
det nægter jeg ikke  . . . Men jeg formoder næsten , 
at de ikke ved besked med det , som for mig er 
hovedpunktet . 
— jo , det gør jeg dog  . . . De mener det 
forhold , han har haft til husholdersken . 
— ja , det mener jeg unægtelig . 
— jeg forstår godt , at det er en stor anstødssten 
for dem . Det drejer sig om Henriettes 
lykke , og så synes de , at denne fortid ikke giver 
nogen garanti for fremtiden . Det gør den naturligvis 
heller ikke . Men jeg tror dog på den anden 

side heller ikke , at der er tilstrækkelig grund til 
at gå ud fra , at fremtiden nødvendigvis må blive 
ulykkelig . Jeg tror , at fordi en mand som ungkarl 
har haft sådan et illegitimt forhold , derfor kan han 
godt , når han gifter sig , blive en ret mønsterværdig 
ægtemand , navnlig også i den henseende , 
mener jeg , at han er sin hustru fuldkommen tro 
— måske snarere end mangen , der altid har været 
en courmager , men uden at man just kan lægge 
ham ligefremme kærlighedsforhold til last  .  .  . 
Jeg kan jo ikke gøre fordring på at have synderlig 
menneske- og verdenskundskab , det  har de 
langt snarere — allerede på grund af deres stilling 
•— men jeg kan alligevel ikke tro , at jeg 
skulle have så helt uret i denne betragtning , og 
den er dog ret væsentlig . 
— det , som de her har sagt , sådan i almindelighed , 
troer jeg heller ikke just , at de har 
uret i , svarede Holger . 
— i almindelighed , afbrød Ingeborg ham , ja , 
så tror jeg det nu ganske særlig for Frederiksens 
vedkommende . Så meget kender jeg til ham , og 
især har jeg set ham så meget sammen med 
Henriette , at jeg er overbevist om , at han har en 
virkelig inderlig kærlighed til hende , og jeg turde 
indestå for , at han altid ville være trofast mod 

Henriette — hvis jeg ikke troede det fuldt og fast , 
så kunne det ikke falde mig ind at tale hans sag . 
— hm  . . . Ja , det kan jo være , at de har 
ret . Uden just at ville give Frederiksen et tillidsvotum 
kan jeg ikke bestride muligheden af , at han 
virkelig vil blive en mønsterværdig ægtemand , for 
så vidt som han vil være trofast mod sin hustru ; 
jeg håber nu , at det ikke må blive Henriette  .  .  . 
Imidlertid , hvis det var gjort dermed , så  .  .  . Men 
det er dog ikke det eneste , som det drejer sig om 
i ægteskabet , at man er , hvad man sådan kalder 
trofast , at man ikke bedrager sin hustru med andre 
kvinder . 
— nej , det er det ganske vist ikke , men 
man plejer at anse det for et meget væsentligt 
punkt , og jeg troede , at det netop var det , der 
voldte dem bekymringer i denne sag . 
— det var naturligt nok , at de troede det , 
sådan som spørgsmålet foreligger , men det er 
alligevel en fejltagelse . Selv om jeg blev ganske 
overbevist på dette punkt , så ville vanskeligheden 
slet ikke være hævet dermed . For troskab 
er naturligvis nok vigtig , den er endogså betingelsen , 
men den er dog også kun betingelsen . Den 
er egentlig kun et udtryk for den selvfølgelige 
basis , hvorpå det ægteskabelige værk skal rejse sig . 

ja , de kalder det en selvfølgelig betingelse , 
men det er jo dog desværre bekendt nok , at denne 
selvfølgelighed meget ofte mangler , så at man , fra 
et praktisk standpunkt , næsten må være glad og 
taknemmelig , når den virkelig findes . 
—• ganske vist , men hvor den mangler , er 
der efter min mening kun et juridisk ægteskab , 
intet moralsk — de ser jeg anerkender endnu 
noget uden for juraen  .  .  . Jeg går altså ud fra , 
at den findes ; men netop derfor kan den heller ikke 
tilfredsstille mig . Jeg har den opfattelse , at i et 
ægteskab skal mand og kvinde gensidig udvikle 
hinanden , støtte hinanden til en fælleds vækst mod 
noget højere , et almengyldigt livsideal , eller hvad 
man nu vil kalde det . Ser de , vi har jo det 
christelige ægteskab , der er jo dette ideal netop 
givet i en ret tydelig form — man kan efter min 
mening også lægge det i det ettiske , måske for 
enkeltes vedkommende også i det æstettiske ; men 
det er dog i hvert tilfælde et positivt fælleds liv 
det gælder , og med den almindelige , egentlig 
ganske negative troskabsbestemmelse kommer vi 
ikke langt  . . . Ja , frøken krog , her har de en 
lille antydning af , hvad mine forestillinger om 
ægteskabet er ; de kan jo måske være dilettantiske 

nok — jeg er jo en prædestineret pebersvend , som 
de bedst ved — 
— jeg ? hvorfor skulle jeg — ? 
— jo , de har selv fundet den tanke så uhyre 
latterlig , at jeg kunne forelske mig — 
— nå , den aften , på broen  .  .  . Det havde 
jeg helt glemt . 
— men jeg ikke , som de ser . 
— de burde have gjort det , de skulle ikke 
have taget mig det så ilde op — — 
— på ingen måde — de havde jo rimeligvis 
ret — naturligvis — 
— det var sådan et øjebliks kådhed — nu 
gør det mig ondt . 
— de behøver slet ikke at undskylde dem . 
Men når man ikke kan forelske sig , så kan man 
— efter min ringe mening — heller ikke blive en 
virkelig ægtemand , så min anskuelse må på hele 
dette område vedblive at være dilettantisk . Måske 
finder de den også overspændt , som dilettantismen 
jo ofte er — — 
— nej , slet ikke , jeg finder den aldeles ikke 
overspændt , ivrede Ingeborg — hvad de har sagt 
er alt sammen meget smukt og også ganske rigtigt , 
synes jeg . — det har glædet mig at høre dem 
tale så hjertelig og varmt — og så idealt — — 

— de havde — ikke ventet det af mig ? 
— å nej , i alt fald — de plejer at være 
mindre åbenhjertig og  .  .  . måske er det kun derfor , 
at vi plejer at være mindre enige . 
— jeg tror næsten , at de har ret deri , og 
det glæder mig oprigtig  .  .  . Men når de er enig 
med mig i den anskuelse af ægteskabet , som jeg 
forsøgte at give udtryk — jeg ved meget godt , at 
jeg kun i en meget ufuldkommen grad fandt ord 
for den — men jeg er vis på , at de dog fuldkommen 
har forstået , hvad jeg mente : så må de 
også kunne forstå , at jeg , efter at have fået dette 
at vide om Frederiksen , ikke kan anse ham for at 
være en sådan natur , som jeg kan ønske , at 
Henriette skulle udvikle sig sammen med . 
— nej , det kan jeg ikke forstå  .  .  . det vil 
sige , jeg synes ikke , de har ret til det — at bryde 
staven over ham for en sådan forseelses skyld — 
— nej , det er — det er pharisæisk selvretfærdighed . 
Holgers ansigt formørkedes og forstenedes på 
en så uheldvarslende måde , at Ingeborg , der i sin 
kampiver havde set frit og fast på ham , trak 
blikket til sig og øjeblikkelig fortrød sit stærke udtryk 
og sin heftige tone . Men sandt var det nu 
alligevel 1 det var denne Thomsenske selvretfærdighed , 

der slet ikke tog hensyn til andre og anderledes 
udviklede naturer og ingen undskyldninger lod 
gælde . 
— jeg glemte , sagde Holger , at den slags 
forseelser er de fleste damer villige nok til at 
tilgive . 
Neppe havde han sagt det , før det var hans 
tur at fortryde den skarphed og bitterhed , der lå i 
disse ord og ingenlunde formildedes af den tone , 
hvori de vare bievne fremførte . Men det var virkelig 
også irriterende , hos en ellers i mange henseender 
fortræffelig ung pige , at møde denne pjankede 
villighed til at undskylde lasten ! det var 
sørgeligt at se , hvorledes i en moralsk slappet tid , 
under indflydelse af en idealløs litteratur og en fordærvet 
presse , også renere naturer — som han 
dog endnu håbede at Ingeborg krog måtte regnes 
til — fik deres medfødte ettiske begreber afstumpede , 
og , uden selv at være plettede , mistede uplethedens 
ædle rigorisme . 
Han havde tid nok til at fordybe sig i disse 
mistrøstige betragtninger , thi Ingeborg svarede ikke 
noget på hans bemærkning . De gik vel et minuts 
tid tavse ved siden af hinanden  ; hun så ned til 
siden og bort fra ham . 

endelig syntes han dog , at han måtte henvende 
sig til hende . 
— ja , frøken krog , begyndte han , vor — som 
det synes •— temmelig forskellige opfattelse af 
dette hovedspørgsmål — — 
han havde , da han tiltalte hende , rettet blikket 
på hende . I hendes halvt bortvendte øje skælvede 
en tåre , der nu , ligesom rystet ved lyden af 
hans stemme , løsnede sig og gled ned ad kinden . 
— men , frøken krog ! De — — har jeg — 
såret dem  ? udbrød han ganske bestyrtet . 
Ingeborg var bleven stående . Hun rystede 
på hovedet og vendte om for at gå tilbage . 
Holger greb hendes hånd . 
— de vil da ikke gå ? — kære frøken , hvis 
jeg er kommen til at fornærme dem  .  .  . det gør 
mig hjertelig ondt ! 
Han overraskedes selv ved sin stærke sindsbevægelse . 
Overfor disse tårer var han virkelig 
tilmode , som om han havde afstedkommet en stor 
ulykke . 
Hun forsøgte at gøre sin hånd fri . 
— nej —• lad mig gå hjem , hr . Fuldmægtig , 
hvad nytter det , at vi — de misforstår mig jo 
dog — eller også — — 

— nej , frøken krog , jeg kan ikke finde mig 
i , at de forlader mig sådan . De må i alt fald 
give mig lejlighed til at undskylde mig — og til 
at forklare mig , hvis de har misforstået , hvad jeg 
har sagt — 
Ingeborg rystede på hovedet . 
— jeg har ikke misforstået noget — 
—• jo , det må de have gjort , det ved jeg 
bedre . Jeg har ikke ment noget på en sådan 
måde , at det kunne få dem til at græde  .  .  . Men 
jeg er meget ulykkelig over at have givet anledning 
— 
Ingeborg så vredt på ham gennem sine 
tårer og afbrød ham : 
— det er ikke sandt , hvad de siger ! der var 
heller slet ikke noget at misforstå . Jeg tog Frederiksen 
i forsvar — det vil sige , jeg sagde kun , at 
de ikke havde ret til sådan udenvidere at bryde 
staven over ham , og så svarer de , at den slags 
forseelser er de fleste damer villige nok til at tilgive 
 . . . De har regnet mig til  » de fleste damer «  , 
forekastede hun ham med et pludseligt blik , der 
lynede gennem den blanke tårehinde , og de hatsagt 
mig ligeud , at de — ja det lå da i deres 
ord — at de anså mig for at være letsindig . 

og den levende tanke om den hende overgåede 
tort fik tårerne til at strømme så rigelig , 
at hun måtte holde hænderne for øjnene . 
— nej , frøken krog , de gør mig uret og 
de må virkelig høre på , hvad jeg siger og tro 
mig på mit ord  . . . Jeg vil ikke sige , at der 
ikke lå nogen bitterhed i den bemærkning , som 
de har taget mig så ilde op — — 
— de ville krænke mig , det hørte jeg godt , 
mumlede Ingeborg . 
— måske ville jeg virkelig krænke dem 
lidt , jeg var i øjeblikket bittert stemt  .  .  . Men 
hvad det angår , at jeg skulle regne dem til de 
fleste damer — — 
— det —• det mente jeg slet ikke , sagde 
Ingeborg og blev rød i hovedet , naturligvis må 
de regne mig til dem , jeg ved sandelig ingen 
grund til , at de ikke skulle gøre det . 
— at jeg imidlertid , med eller uden grund , 
ikke gør det , det måtte de kunne skønne allerede 
af den omstændighed , at der var en sådan 
bitterhed i min yttring . For hvorfor i al verden 
skulle jeg blive bitter , hvis jeg slog dem i hartkorn 
med det store middelmådige flertal ? Så 
kunne det jo være mig ganske ligegyldigt , hvad 
de mente . 


Ingeborgs kvindelige forstand var ikke utilgængelig 
for denne logik , hvilket viste sig derved , 
at hun blev endnu mere blussende rød —• helt ind 
under de yderste fine tindinghår . 
Holger bemærkede det ved et flygtigt sideblik , 
som han straks tog til sig igen , som om han havde 
brændt det på dette blus . 
— og hvad det angår at jeg skulle have ment , 
at de er letsindig , vedblev han med temmelig forlegen 
stemme — så er det også meget langt fra 
at være tilfældet  . . . Jeg brugte ganske vist et 
uheldigt udtryk , men det var kun dikteret af den 
pinlige følelse , som det gjorde på mig at få 
et indtryk af , hvorledes selv meget rene naturer , 
som jeg er overbevist om at de hører til , bliver 
noget smittede af en strømning i tiden , som er 
mig personlig imod og som forekommer mig at 
nivellere rent og urent ; — en moralsk liberalisme 
— et laissez aller , som jeg synes begynder at forvirre 
begreberne og undergrave alt  .  .  . Det var 
virkelig det jeg følte . Det gjorde mig ondt , at jeg 
— måske med urette — syntes at høre lidt af 
denne tone i deres yttring ; og det gjorde mig 
ondt , fordi jeg ved den nærmere berøring med dem , 
som denne sag har bragt mig i , er kommen til at 
sætte megen pris på deres charakter og gemyt . 

Holger tav , trak vejret dybt og fandt at han 
lige var bleven nogenlunde vel færdig med et 
meget vanskeligt stykke tale . Han kunne også 
glæde sig over , at det ikke var forblevet uden 
virkning . Ingeborg svarede ganske vist ikke noget , 
men efter hendes mine at dømme var hun bleven 
beroliget ved hans forklaring og hadede ham ikke 
længer ubetinget . 
— nå , nu håber jeg , at de ikke længer er 
vred på mig , frøken krog . Men for at vise mig 
det , må de også sige mig alt , hvad de har på 
hjerte om sagen  .  .  . Skal vi sætte os lidt her , 
så taler vi måske nok så godt . 
Ingeborg nikkede . 
De tog plads på en bænk . Det var den 
samme , som han havde siddet på den foregående 
eftermiddag , i sine melankolsk filosophiske tanker . 
Ingeborg indså godt , hvilken fordelagtig position 
hun nu havde fået . Der var virkelig ikke 
så ringe mulighed for , at hvad hun sagde kunne 
få indflydelse , og hendes fra først af tilsyneladende 
ret håbløse foretagende krones med held . Tanken 
om det gode , hun således kunne udrette , og om 
Henriettes glæde inspirerede hende . 
Hun talte — først lidt stammende forlegent 
men bestandig ivrigere , friere og mere flydende , 
17* 

om den forskel , der var mellem landmanden 
Frederiksens og juristen Holgers ungdom , opdragelse 
og hele udvikling — en forskel , der måske 
gjorde det vanskeligt for Holger at være helt retfærdig 
overfor Frederiksen ; men som også , når 
han blev opmærksom på den , måtte bringe ham 
til at indse , at der var meget , der talte til undskyldning 
for Frederiksen . Forholdene i hjemmet 
havde f . Eks . været ganske anderledes for dennes 
vedkommende — det vidste hun — : han havde 
ikke allerede fra barnsben af haft et sådant smukt 
familieliv for øje og selv været en del deraf , og 
allerede fra temmelig ung af havde han måttet 
slå sig igennem på egen hånd uden noget forhold 
til et hjem . Den dannelse og de højere 
interesser , som han senere havde erhvervet sig en 
del af , havde han heller ikke haft som ung — så 
at han egentlig i enhver henseende i sammenligning 
med Holger havde været skæbnens stedbarn 
og været langt mere udsat end denne for at falde 
i fristelse . 
Holger havde siddet med bøjet hoved og hørt 
opmærksomt efter , medens han tegnede med sin 
stok i gruset . Af og til havde han nikket eftertænksomt 
og indrømmende . Ved den sidste bemærkning 

hævede han hovedet og smilede lidt 
ironisk . 
— så ville skæbnen rigtignok være i færd 
med at give ham revanche overfor mig , når han 
virkelig skulle løbe af med sådan en pige som 
Henriette , mens jeg — — hm  .  .  . 
Ingeborg så hurtig hen på ham med et 
forundret og forskende blik fra sine store grå øjne , 
og han brød af , skamfuld over at have givet denne 
elegiske stemning udtryk . 
— de har ganske ret i alt , hvad de har sagt , 
frøken , og jeg miskender slet ikke betydningen 
deraf  .  .  . Men på den anden side er der en 
omstændighed , der bevirker at de vanskelig , nej 
umulig helt kan forstå , hvordan jeg må opfatte 
sagen . De går ud fra det rent almindelige og 
såre abstrakte , at Frederiksen har haft et illegitimt 
forhold . Jeg derimod går ud fra noget meget 
konkret : fra personligt indtryk , fra kendskab til 
det kvindemenneske , som han har stået i forhold 
til — jeg har haft hende for i forhør , og en jurist 
får ved den lejlighed et ganske godt indblik i 
folk . Du gode gud , når jeg tænker mig det 
fruentimmer — og så Henriette  . . . at den mand , 
der har ladet sig bedåre — for at tage det gunstigste 
tilfælde — af dette gemene væsen , at han 

skulle blive Henriettes mand — nej , jeg forsikrer 
dem , jeg er næppe i stand til at fatte den tanke 
alvorlig —• end sige til at forsone mig med den . 
Der var noget i den voldsomhed , hormed han 
fremstødte de sidste ord , der behagede Ingeborg 
endnu mere end den udtrykkelige anerkendelse , de 
første havde indeholdt . Den viste endnu tydeligere , 
at hvad hun sagde gjorde stærkt indtryk på ham . 
Det var næsten , som om han kæmpede med sig 
selv for at kunne give efter for hende . Imidlertid 
havde hun også for første gang fået et blik for , 
hvad der var nerven i hans modstand ; hun forstod , 
hvorledes hans egen naturs renhed , understøttet af 
hans usædvanlige broderkærlighed , gyste'tilbage for 
en sammenstilling mellem Henriette og værtshusholdersken 
ved havnen . Ja , hun kunne nu ikke 
længer finde hans barske og umedgørlige optræden 
i denne forlovelsessag så helt dadelværdig . Det 
var ude med hendes indignation , og så var der en 
ting , der endogså havde sat en stærk sympathistrøm 
i bevægelse hos hende . Det var hans åbenbart 
uoverlagte bitterheds-udbrud ved tanken om , 
at Frederiksen , trods det liv han havde ført , skulle 
få Henriette til hustru , medens han blev den ensomme 
mand , hvem ingen havde elsket . Under 
alle de forskellige , hinanden krydsende tanker , 

som hans ord havde anslået , vedblev hint halvt 
mistrøstige , halvt ironiske udbrud at tone i hende , 
som et orgelpunkt . 
Således varede det nogle sekunder , inden hun 
svarede ham . 
— det er sandt nok , at jeg ikke har set sagen 
på den måde , eller tænkt over at de måtte se 
den således . Og jeg glæder mig over , at de har 
gjort mig opmærksom derpå , fordi jeg nu forstår 
dem og deres optræden langt bedre end før . Men 
alligevel tror jeg , at de gør Frederiksen nogen 
uret , også på den måde . De anlægger bestandig 
deres egen målestok på ham . Og de har dog 
vist et kvindeligt ideal — og har fra ganske ung 
af sikkert haft det — som måtte gøre dem et 
sådant kvindeligt væsen , som det de har talt om , 
fuldkomment frastødende . — men sådan et ideal 
havde livet ikke givet Frederiksen , han har først 
fået det i en senere periode ved Henriette . Jeg 
ved ikke , om det er dem klart hvad jeg mener , 
men det er vanskeligt for mig at forklare mig nærmere . 
Det vil sige , jeg tror nok jeg kunne vise , 
at det ikke blot er sådanne løse almindelige 
fraser , jeg kommer med — men — 
Holger så op . 

— men hvorfor vil de da ikke tale ud ? Jeg 
har jo bedet dem om at sige alt , hvad de havde 
på hjerte  .  .  . 
— ja , vist så , men — nej det er bedre — 
de har allerede en gang beskyldt mig for indiskretion . 
— ja , det var noget dumt snak af mig ! — 
hvis de nu ikke er åbenhjertig imod mig , må jeg 
tro , at de endnu ikke har tilgivet mig  .  .  . Det 
måtte jo endogså være mig meget kært , om de 
nu gjorde dem skyldig i en lille indiskretion , tilføjede 
han spøgende , for så var vi kvit , på det 
punkt . 
Ingeborg smilede — men med et stærkt stænk 
af forlegenhed . 
— ja , så vil vi blive kvit nu , siden de forlanger 
det . Jeg har hørt — af deres søster har 
jeg hørt  . . . det var netop i anledning af Frederiksen 
og dem , at talen faldt på det — at de i 
deres første kandidatår har elsket en ung dame , 
der ikke gjengjældte — 
hun var begyndt at tale uden selv at forstå , 
hvordan hun fik mod til det , og nu lammedes 
hendes tunge af skræk , da Holger for sammen , 
som ved en pludselig og ublid berørelse af et 
åbent sår . Men det frygtsomme blik , der mødte 

hans , tæmmede straks hans opbølgende uvilje . Med 
en synlig anstrengelse blev han herre over sin 
bevægelse og han bøjede sit hoved på en måde , 
der opfordrede hende til at gå videre . 
— ja , jeg kender jo slet ikke de nærmere 
omstændigheder , sagde hun , ligesom undskyldende . 
— der er såmænd heller ikke meget at kende , 
frøken krog . Hvis de har læst Heines  » Buch le 
grand «  så husker de sikkert mottoet :  » Si war 
liebenswurdig , und er liebte si . Er aber war nicht 
liebenswurdig , und si liebte ihn nicht «   .  .  . Det 
er hele historien . 
Ingeborg havde afgjort meget nær til tårerne 
i dag  : hendes øjne holdt sig ikke helt tørre . Men 
heldigvis bemærkede han det ikke , da han stirrede 
ned i gruset med det ejendommelige smil , som 
hun var begyndt at kunne lide så godt . 
—- jeg tror ikke , at de selv er ganske kompetent 
dommer i den sag , bemærkede hun , og jeg 
er næsten vis på , at den pågældende dame — 
jeg har ingen anelse om hvem det er — ikke ville 
godkende deres forklaring , hvad nu end grunden 
har været til , at hun ikke gjengjældte deres følelser . 
— det er muligt nok , damer er høflige og 
— som sagt — elskværdige . Det er deres métier . 

Ingeborg følte sig ikke opfordret til at gå 
videre ind på dette ttema . Hun var alt for lykkelig 
og stolt over at være kommen gennem den 
farlige hvirvelpassage uden skibbrud og se åbent 
vande for sig , som hun nu resolut styrede ud på . 
— jeg var noget — nej , jeg var meget bange 
for at berøre dette punkt . De havde en vis ret 
til at tage mig det ilde op — men de har ikke 
gjort det , vel ? For jeg var nødt til at vove det , 
hvis jeg skulle få dem til at forstå , hvad jeg 
mener . Tror de ikke , hr . Fuldmægtig , at sådan 
en ulykkelig kærlighed , en alvorlig og ædel hjertesorg , 
at den i mange henseender kan være en god 
gave  ?  .  .  . Jeg kan så godt tænke mig , at den 
giver en retning , der holder en borte fra meget , 
som er lavt og uværdigt — den kan virke ligesom 
en amulett , og det er jeg vis på at den har 
været for dem . Men derfor kan de også let 
blive uretfærdig mod andre , der ikke har haft en 
sådan fordel , der er så dyrt købt og dog måske 
så meget værd . Det var det jeg mente før , da 
jeg sagde , at de har haft et ideal , som Frederiksen 
ikke havde , da han sikkert elsker for første gang 
nu . Og jeg synes , at det er også noget , som de 
bør tage i betragtning , når de vil bedømme Frederiksen 
 .  .  . Og når de gør det , vil de dog 

måske ikke finde ham slet så fordømmelig , som 
de hidtil har gjort — måske snarere beklagelsesværdig 
—  » stakkels Frederiksen «  har han jo altid 
heddet i deres familie , og måske der ligger noget 
andet og dybere i dette udtryk , end man egentlig 
har tænkt sig , når man anvendte det med thomsensk 
overlegenhed . Forsøg en gang at gøre det 
godt igen , hr. Fuldmægtig , ved at tage udtrykket 
rent menneskelig op , og se hvad der egentlig ligger 
i det . 
Holger smilede og så på hende med velvilje , 
da hun nu tav efter at have talt sig ganske 
rød i hovedet og næsten ud af ånde . 
— jeg må gøre dem min kompliment , 
frøken krog — navnlig for den elegante slutningsvending 
i vor familiestil . Den mest drevne advokat 
kunne ikke på en lykkeligere måde indstille 
sin klient til formildende omstændigheder . 
Et næsten lidt forskræmt og bebrejdende blik 
fra Ingeborg , fik ham til at anslå en alvorligere 
tone . 
— nej , de behøver ikke at være bange for , 
at jeg skal slå det hen i spøg — de har forresten 
ret i , at det ikke er rigtigt af mig at svare dem i 
denne tone . 

— ja men , jeg har jo slet ikke sagt noget , 
indvendte den hurtig beroligende Ingeborg . 
— når man har sådanne øjne , som de har 
— jeg mener sådanne ærlige øjne , der intet kan 
skjule og heller intet har at skjule , så behøver 
man ikke altid at udtale sig med ord . — altså , 
jeg skal svare dem ganske alvorlig og oprigtig , 
selv med fare for at blive sentimental . Alt dette , 
som de har sagt så hensynsfuldt og fint — ja jeg 
tilstår , at jeg selv er bleven overrasket over , at jeg 
ikke følte mig såret derved — det var mig endogså , 
efter at den første overraskelse var forbi , 
på en måde behageligt at høre dem tale derom ; 
— alt det , siger jeg , var rigtigt og sandt . Sorgen 
har som oftest en rensende kraft i sig , og min har 
ganske sikkert haft det for mig . Men rigtignok er 
det ikke dens eneste virkning . Når jeg kan sige 
stolt med Søren Kierkegård :  » min sorg er min 
ridderborg «  , så kan jeg endnu bedre ret beskedent 
sige :  » min sorg er bleven mit herredsfogedfuldmægtig-kontor «  . 
— med andre ord , den har gjort 
mig til den sære skrue , som jeg er . Jeg var ikke 
helt blind for det før , men jeg er ganske vist 
bleven endnu mere seende , siden de har holdt sådan 
et klart spejl op for mig , og det er jeg dem 
virkelig taknemlig for . 

— ja men — det har jeg jo slet ikke talt 
om i dag , bemærkede Ingeborg , der næsten frygtede 
for , at han ville forsøge at komme bort fra det , 
der egentlig var sagen . 
— ikke direkte , ganske vist , men derfor måske 
ikke mindre indtrængende — i alt fald for en , der 
kender lidt til sig selv og nok kan se , hvordan 
vævet hænger sammen , når han en gang vil være 
ærlig  .  .  . Men hvad de har sagt i dag , det har 
givet mig meget at tænke over . Og jeg lover dem , 
at jeg vil gøre det og bestræbe mig for ikke at 
være uretfærdig eller blot ubillig . 
— så har jeg opnået alt , hvad jeg kunne 
håbe på , da jeg besluttede mig til at tale med 
dem om sagen . Kun en ting endnu må jeg 
sige . De må også have nogen tillid til Henriette , 
til den instinktive ufordærvede natur i hende — 
især måske da hun ikke er så pur ung , så at 
hun dog ikke let er udsat for helt at lade sig illudere . 
Den kærlighed og agtelse som de har for 
deres søster , og som netop har gjort dem så 
heftig i denne sag , den må dog på den anden 
side være dem en borgen for hendes valg : — at 
der hos Frederiksen er noget , som en pige , som 
hun , kan elske , noget , der er gået ufordærvet ud 

af det forhold , som med rette er dem så stor en 
anstødsten . 
Holger sad med sænket hoved , støttende hagen 
på stokkegrebet , og stirrede ud for sig . 
— det er underligt , mumlede han eftertænksomt , 
at jeg egentlig aldrig har set sagen fra dette 
synspunkt . — sig mig : ved de , om Frederiksen 
er religiøs ? 
Ingeborg studsede . 
— nej , det ved jeg ikke , og jeg må tilstå , 
det har jeg slet ikke tænkt over  .  .  . Egentlig 
troede jeg ikke , at thomserne lagde særlig vægt 
på det . 
— det vil jeg heller ikke sige — ikke i 
ethvert tilfælde . Imidlertid er det et moment , der 
undertiden kan yde en vis sikkerhed . Og når 
alt kommer til alt — noget må et menneske 
dog holde sig til her i livets storme , tilføjede han , 
idet han uvilkårlig gled ind i de betragtninger , 
der den foregående aften havde sysselsat ham på 
denne bænk — mindre måske for Frederiksens 
skyld , end fordi han havde en trang til at høre , 
hvordan Ingeborg stillede sig til disse spørgsmål . 
— Frederiksen har jo nu sin kærlighed , 
svarede hun . 

— det er sandt , det har han , ja — og er 
det nok ? 
— det skulle være nok i dette livsforhold , 
og jeg tror , at det er det  .  .  . Jeg har den tillid 
til ham og til hans følelse for Henriette , efter alt 
hvad jeg har set til ham , det er alt hvad jeg 
kan sige  .  .  . Og nu må jeg tage afsked med dem , 
hr . Fuldmægtig — klokken er allerede blevet mange . 
Holger stod hurtig op , lidt forvirret , som om 
han vaktes af en drøm . 
— må jeg ikke følge dem ? 
— tak , jeg vil heller sige dem farvel her . 
Og tak skal de — 
— nej , nej , afbrød Holger hende med næsten 
ængstelig hast . Det er mig , der står i gæld til 
dem — måske flere , men jeg i alle tilfælde . 
For jeg har følt noget i denne time — ja , jeg ved 
ikke , hvorledes jeg skal udtrykke mig — en varme 
er der kommen op i mig , som jeg ikke længe har 
kendt , jeg har ligesom mærket , at jeg har et hjerte 
endnu  . . . De har i alt fald foreløbig gjort mig 
til et menneske , for jeg var — ja , jeg var en 
Bjørn , som man siger , skønt det vist er at gøre 
bjørnene uret , for jeg har aldtid syntes , at der var 
så meget gemytligt ved dem . 

— ja jeg også , svarede hun muntert , det er 
altid dem , der morer mig mest i zoologisk have . 
— ser man det , ser man det , smålo han . Men 
så er der en ting jeg vil bede dem om . 
- ja ? 
— jeg skal gøre mit bedste for at være 
objektiv retfærdig — men hvis jeg nu alligevel ikke 
kan , hvis mit natureli ikke vil give efter — ser 
de , skabe mig eller gøre vold på mine følelser 
kan jeg ikke — så må de ikke tro , at det er 
halstarrighed , og de må ikke tage mig det ilde op . 
— kunne det ikke være dem ret ligegyldigt , 
om jeg tog dem det ilde op ? 
— nej , på ingen måde , det — det ville 
gøre mig ondt . 
— nå i alt fald vil jeg ikke tage dem det 
ilde op . Jeg håber , at vi må blive ved at være , 
hvad jeg tror at vi er nu : rigtig gode venner . 
— det vil vi nok  .  .  . Farvel , frøken krog 
— og : de kan godt give mig en hilsen med til 
Henriette  .  .  . Jeg traf dem ganske tilfældig herude . 
— ja , hils hende fra mig . Farvel . 
Holger trykkede hendes hånd og så efter 
hende , til hun forsvandt mellem træerne . Så 
satte han sig igen på bænken . Han så ud 

over det fredelige aftenlandskab , tændte sig med 
sindsro en cigar og blæste blå røgringe ud i de 
sidste gyldne solstråler . 
Men i aften tænkte han ikke på Jens Olsen og 
hans tvivlsomme alibi .18 


Xiv . 
To dage derefter — en søndag morgen — 
sad Holger med begge søstrene ved et ttebord , 
der var trukket temmelig længe ud . 
Hvad fi-fi angår , så var hun overhovedet for 
i enhver henseende at udnytte fridagenes privilegium , 
og Holger tillod sig også om søndagen at 
give noget mere efter end ellers for sin med årene 
tiltagende morgénmagelighed . Han havde iøvrig 
også spist en grundigere frokost end vanlig og 
var ved at skylle den ned med en tredje kop the . 
Solen strejfede borten af de hvide Gardiner . 
Luften var blå , uden den mindste sky , og på 
tegltagene , der var i skygge , lyste den hvide rim . 
1 kakkelovnen blussede ilden . Man hørte kirkeklokken , 
der begyndte at ringe til højmesse . 
Det høje vejr og søndagsstemningen syntes at 
have øvet sin virkning på dem alle . Intet spor 

af morgenvrantenhed hos Holger , hvor den ellers 
var sikker . Fi-fi ligefrem strålede . I Henriettes 
væsen havde kun en , der var kendt med de 
øjeblikkelige familieforhold , kunnet bemærke noget 
vist afdæmpet . Hun talte endogså ret livlig med 
broderen og spurgte ham , om han dog ikke tog til 
København til Åges bryllup . Hans temmelig spagt 
fremførte betænkeligheder angående helbredstilstanden , 
ville hun ikke lade gælde . Han fejlede 
såmænd ikke noget videre ! I dag så han nu 
netop ganske særlig sund og kraftig ud . Rejsen 
ville også opmuntre ham ; derimod ville det være 
en stor skuffelse for Åge , hvis han ikke kom . 
Fi-fi , der havde taget sygdoms-candidaten omhyggelig 
i øjesyn , undredes over at se , hvor soigneret 
han var . Ragekniven havde allerede gjort 
hans hage så glat som et æg . 
— skal du ud i visitter i formiddag ? spurgte hun . 
— jeg skal ud på landet i en embedssag . 
— embedssager om søndagen ! 
— ja , når man først er embedsmand , kan 
man ikke holde søndag sådan som en lille 
skolepige . 
Fi-fi var alt andet end tilfreds med dette svar , 
men hendes let bevægelige ånd fik en anden 

retning , da det i det samme ringede , og Ingeborgs 
stemme straks efter hørtes i korridoren . 
— ah—ha ! bemærkede fi-fi , med et af sine 
uudgrundelige smil — som heller ingen forsøgte at 
udgrunde . 
Ingeborg krog trådte ind , livlig og frisk , med 
kinder , der blussede af hurtig gang i den vinterlige 
luft , og med øjne , der syntes at være klarere 
end ellers . Hun var påfaldende elegant : stor 
lodden filthat , med fjerbesætning , en yderst fiks 
jakke , som ingen af dem endnu havde set hende 
med , en lille bitte muffe , kulsort med purpurrødt 
silkefoder — kort , en sand pragt . 
De to unge damer kastede sig straks over den 
nye jakke , der blev stærkt beundret . Holger fandt 
dens  » Skinkeærmer «  ekstravagante , men sagde intet . 
Han ville ikke have tilladt dem hos Henriette . 
Og han spurgte sig selv , om frøken krog mon 
ville være synderlig føjelig , hvis han havde nogen 
retstitel til at gøre sin mening gældende angående 
hendes klædedragt . 
— nå — og hvad mener de så , hr . Fuldmægtig ? 
Henvendte Ingeborg sig uventet til ham 
.  .  . Ingen udflugter ! jeg ved godt , at de har 
deres meget bestemte smag angående dametoiletter 

i alt fald , når de interesserer dem for den , 
der bærer dem . 
Da han således fik kniven på struben , tilbageholdt 
Holger ikke sine tvivl angående ærmerne . 
Ingeborg surmulede lidt og forsvarede sig med , 
at de brugte dem meget værre , og at syjomfruen 
ville have gjort dem større . 
Holger følte sig både noget smigret og noget 
ulykkelig over at have givet anledning til , at hun 
var skuffet . Han forsøgte at gøre det godt igen 
ved at forklare , at hans smag var afpasset efter 
Henriettes personlighed , hvem sådan noget ville 
misklæde . Hun , frøken krog , derimod kunne langt 
bedre bære sådanne moder . 
— takl udbrød Ingeborg : — det skal sige , 
at jeg er mere moderne — mere — — ja , jeg 
ved ikke hvad man skal kalde det , men noget 
rosende er det i alt fald ikke . 
— nej , hvor kan de dog sådan misforstå 
mig — tværtimod — 
— så , nu er det nok min tur at takke , lo 
Henriette . 
— det lader til at man har sammensvoret sig 
for at bringe mig i knibe , men det lykkes ikke , 
sagde Holger muntert . I er af forskellig stil , men 
hver stil kan være god for sig . De , frøken krog , 

har et friere , kunstnerisk sving , der bedre kan tillade 
sig at ekstra vagere . 
—• skal vi være tilfredse med den forklaring ? 
Spurgte Ingeborg sin veninde . 
— ja , lad os det , svarede Henriette . 
— godt .  .  . Forresten — jeg er ikke kommen 
for at vise min pynt . 
Fi-fi hostede og stirrede anstrengt ud af vinduet . 
— til trods for frøken fi-fis hoste , er jeg 
udelukkende kommen for at få dig med ud . Skal 
vi gå ud i hamborgerskoven ? Man må gå hurtig 
og langt i dag . Vejret er storartet — så frisk 
og muntert — og det er så smukt med rimen — 
skovene ser ud , som om de var pudrede — undskyld , 
hr . Fuldmægtig ! det var et mere kvindeligt 
end kunstnerisk billede . 
— å moderne-realistisk , mente Holger smilende , 
idet han lænede sig tilbage og trommede 
med fingrene på bordet . 
— og smagløst . Men det får nu være  .  .  . 
Kom så , Henriette ! 
Og med et hastigt farvel forlod de to unge 
piger værelset . 
Holger blev siddende og så hen mod døren , 
der havde lukket sig efter dem . Han anede ikke , 

at han havde et usædvanligt velbehageligt smil om 
læberne . Men det blev noteret af fi-fi , der af og 
til skottede hen til ham . 
— man behøvede såmænd ikke at have 
hemmeligheder for mig , brød hun pludselig tausheden 
på en tilsyneladende ret umotiveret måde . 
Holger løsrev sit blik fra døren og fæstede 
det med spørgende forundring på hende , medens 
hans smil ændrede sig til et udtryk af velvillig 
broderlig ironi . 
—• hvad er den auttentiske udtydning af 
dette orakelord , vise fi-fi ? med mindre du ønsker , 
at det skal forblive uopklaret her på jorden , i 
hvilket tilfælde jeg ikke vil trænge videre ind 
på dig . 
— jeg ved såmænd meget godt hvad Ingeborg 
kom her for , og hvad de to skal ud at snakke 
sammen om i hamborgerskoven . 
— hvilket ikke betvivle «  af undertegnede , 
i betragtning af din næsten umenneskelige kløgt og 
absolut overnaturlige nysgerrighed . Men da jeg 
ikke er i besiddelse af nogen af delene , må jeg 
holde ud i min uvidenhed , med mindre du vil beslutte 
dig til en meddelelse . 
Fi-fi smilte foragtelig . 

— jeg vidste også meget godt det om Henriette 
og Frederiksen , bemærkede hun . 
— hvad for noget ! 
— ja> jeg tog nok først fejl og troede , at det 
var det med terminen , men jeg kom snart efter 
det ; og der var såmænd ingen , der betroede mig 
noget . 
— men hvad fanden er det da du mener ? 
Udbrød Holger med en utålmodig bevægelse . — 
hvad i al verden kommer det med Frederiksen 
Ingeborg krog ved ? 
Min gud ! for det ham gennem hovedet — 
skulle Ingeborg være hemmelig forlovet , siden fi-fi 
taler om Henriette og Frederiksen . Denne tanke 
gjorde ham påfaldende hed ; han rødmede helt op 
under tindinghårene . 
Fi-fi indkasserede denne rødme med et overlegent 
smil . 
— i tror nu også , at i har kohaven sådan 
helt for jer selv . 
— kohaven ! udbrød Holger for hvem dette 
navn tændte et trøstende lys . 
— ja> jeg ved meget godt at i havde et 
rendez-vous derude i onsdags eller — nej det var 
i tirsdags . Emmy Olsens Broder gik derude med 
en kammerat og så hende stå og stirre efter 

dig , da du gik fra hende , og hun havde tårer i 
øjnene . Hele skolen ved det såmænd allerede . 
Og hvis hun ikke må få dig for hendes fader , 
så er hele skolen på jeres side . 
Denne mægtige alliance overvældede Holger 
således , at han var nær ved at gå bagover med 
stolen i et ustyrligt latteranfald . 
— lad være med at le så tosset , rådede 
fi-fi ham , mig kan du alligevel ikke føre bag lyset . 
— jeg ved også , at i havde et rendez-vous — 
( hvor det ord smagte godt ! ) iforgårs — også derude 
— og da friede du , for Marie Nielsen så at 
du holdt hendes hånd , og hun vendte sig bort og 
græd  .  .  . Og nu skal naturligvis Henriette indvies 
deri eller tages på råd  .  .  . Det var da også 
let at se på jer begge nu , at i var forelskede i 
hinanden . I gør såmænd ingen røverkule af jeres 
hjerte  .  .  . Der er ingen , der betroer mig noget , 
men det er godt , at man selv kan stave og lægge 
sammen . 
Holger ville rimeligvis endnu en god stund 
være vedblevet at småle og drille fi-fi , hvilket han 
ved lang øvelse havde fået en stor færdighed i . 
Men stuepigen meldte netop nu , at den vogn , som 
fuldmægtigen havde bestilt , var for døren ; hvorpå 
Holger gik ud i entreen og trak i den grå Kavai , 

der plejede at ledsage ham på hans embedsfarter . 
Men da han sad i agestolen og havde svøbt sig 
ind i rejsetæppet , lod han pigen gå ind igen og 
hente hans kappe , som han lagde ved siden af sig 
på sædet — for det tilfældes skyld , at han skulle 
få lyst til at stige af og spadsere i skoven , eller 
— hvem ved — f . Eks . til at lade sig sætte over 
til hamborgerskoven og gå hjem ; det var jo et 
vejr til allehånde . 
— ud ad lange gade ! sagde han til kusken , 
da han så fi-fi stå i døren , måske kun dreven 
ud af sin hippologiske interesse , men sikkert medbringende 
øren såvel som øjne . 
Og den lette jagtvogn rullede afsted over 
den knudrede brolægning , trukken af et par røde , 
der kunne glæde sig ved fi-fis fulde anerkendelse . 
På torvet og i den lange gade , vekslede 
Holger mange velvillige hilsener med mandlige ogkvindelige 
nykjøbingere , der begav sig ud for at 
nyde vejret eller skyndte sig for ikke at komme 
for sent i kirke . Og han , der altid havde haft en 
smag for det hemmelighedsfulde , gottede sig ved 
tanken om de formodninger , der ville blive drøftede 
om , hvor fuldmægtigen vel kørte hen på en 
søndag formiddag . 

da de rullede over broen , bøjede han sig frem 
og råbte til kusken : 
— til Skovgård . 
Kusken nikkede gravitetisk og lod pisken 
knalde kunstmæssig midt imellem hesteryggene . 
Dyrene sprang til , og vognen hoppede på brostenene , 
så det gav sig i fjedrene . 
Blot han nu ikke er taget ind til byen ! 
Tænkte Holger — for at gå i kirke , i det håb at 
se hende . Eller om han fra sin side skulle 
komme over i hamborgerskoven ? 
Men denne mulighed forkastede han , da det jo 
var Ingeborg , der havde afhentet Henriette til turen . 
Efter hvad der var foregået mellem Ingeborg og 
ham , syntes han ikke det ville være korrekt af 
hende , at foranledige et stevnemøde mellem de to 
netop nu : — og han var vis på , at hun måtte 
være af samme mening . De havde overhovedet så 
temmelig de samme anskuelser om mennesker og 
forhold . 
Han kom til at tænke på fi-fis snak og lo 
lystig hen for sig — men satte så straks igen et 
alvorligt ansigt op . At  » hele skolen var på deres 
side «  , var en omstændighed , der foruden sit 
komiske fysiognomi , havde et ret fortrædeligt . 
Man kunne vanskelig tænke sig noget , der var 

mindre efter Holger Thomsens smag , end at blive 
forlovet i folkemunde med en ung pige , selv om 
hun var så net og i alle måder fortræffelig som 
Ingeborg krog var . Men hvad ! — de havde jo 
en god samvittighed ; deres stevnemøder i kohaven 
havde været så uegennyttige og uskyldige 
som tænkes kunne , og vrøvlet ville vel nok finde 
hjem igen , når det omsider så , at det var gået 
forkert i byen . 
Desuden , det var umuligt at fremture i dårligt 
humeur på en hurtig rullende vogn , med det 
yndige landskab om sig , og frem for alt i sådan 
et vejr ! Der rørte sig ikke en vind , og solen 
skinnede så kraftig , at den næsten havde gjort det 
af med det stænk af vinterlighed , som nattefrosten 
havde efterladt i luften — kun en vis friskhed , 
der var velgørende og æggende for nerverne , 
føltes endnu . Men rimen havde holdt sig på 
skyggesiden af grøften og af pløjemarkens furer ; 
og til højre havde bangsebro-skov ligesom et sølvgråt 
filigranværk over sine glimrende emaillefarver . 
Til den anden side lå guldborgsund , 
lyseblåt og blankt ; den langstrakte løvmasse af 
hamborgerskoven syntes at svømme på det og 
dykke sig i det . 

hvad de to unge piger talte sammen om derude 
• han vidste det måske nok så godt som 
den vidende fi-fi . Men han gad nok høre 
det ord til andet  .  .  . 
Nu optog den brogede høstskov dem i sin 
blanding af metallisk lys og dyb , fugtig skygge . 
Det gik i skridt på den sorte , opkørte vej . 
Holger så alvorlig og lidt nervøs ud . Han 
befandt sig måske allerede på Frederiksens grund 
og begyndte at føle sig noget urolig ved tanken 
om sin vanskelige mission . 
Vejen dukkede ud af skoven igen , bøjede 
brat om og løb langs dens hegn , lige op mod 
gården , der viste sig med sine kampestens , stråtækkede 
længer og den gyldne stakkehave . 
Gid det var vel overståetl 
han måtte holde temmelig længe for døren , 
inden en sjusket tjenestepige lukkede op . 
Jo , proprietæren var hjemme . Hvis Herren 
ville gå ind i stuen , proprietæren skulle straks 
komme . 
Dagligstuen var en temmelig mørk , lavloftet 
stue , der gjorde en smule fugtigt indtryk . Han 
kendte den øjeblikkelig igen på dens ganske 
ejendommelige lugt , der levende erindrede ham om 
den dag , da han første gang havde opsøgt Frederiksen 

her for at forhøre sig om madam Jespersen , 
og denne erindring var ikke just egnet til at sætte 
ham i stemning for dette besøg . Alt var uforandret : 
— den lille sofa med det runde bord , 
- hvorpå et fotografi - album , en Avis og en 
samling dansk lyrik i guldsnit ; skrivebordet , fuldt 
af regninger , priscouranter , regnskabsbøger og 
kalendere , med de sædvanlige , kedelige familieportræter 
symetrisk ophængte ovenover det , pibebræt og 
tobaksbord , bogskab — med meget få bøger , der 
lå dånede over hinanden — og en måtte med 
en lerskål til hunden . I vinduet stod et par 
potteplanter , der længst var gået ud . Det var 
den eneste forandring : den gang havde der stået 
et eller andet blomstrende . Og så var det hele 
måske lidt falmet eller gjorde på en eller anden 
måde et mindre velholdt indtryk . 
I haven udenfor glødede georginerne , og 
plainen var til den ene side ganske gul af kastanieblade , 
som vare faldne for nattefrosten . Fra trækronens 
brede kuppel , hvor den blå himmel overalt 
skinnede igennem , dalede endnu bestandig , et 
for et , de store håndformede blade ned . Tilvenstre 
rejste sig bøgeskovens kobberbrune mur , og bag 
havens yderste frugttræer blånede sundet . 

Holger stod ved den lukkede havedør og så 
ud . Ventetiden faldt ham lang , og stuen blev ham 
mer og mere imod . Den talte til ham om jomfru 
ring — nu madam Jespersen — eller rettere den 
stod og tav om hende på sådan en udsøgt forborgen 
og underfundig måde . Da han sidst havde 
stået her , var der kun forløbet nogle få måneder , 
siden jomfru ring havde forladt gården , og 
værelset havde den gang åbenbart endnu kunnet 
tære på resterne af hendes omhyggelige røgt , 
medens det nu i årevis havde savnet en sådan 
styrende hånd . Derfor det sikkert dag for dag 
slet skurede gulv med det lille tæppe , der næsten 
aldrig blev banket ; derfor de længst udgåede potteplanter 
i vindueskarmen , og et hul i det hvide 
gardin , som ingen tænkte på at stoppe . 
Der ville igen komme orden i denne landlige 
dagligstue . Og den hånd , der indførte den , 
erstattende jomfru rings , — ville være Henriettes . 
Denne tanke var en sidste prøvelse for Holger ; 
men han måtte komme ud over den 
der lød tunge trin i gangen udenfor . Døren 
gik op , og Frederiksens lange skikkelse viste sig 
i den . 
Han standsede et øjeblik på tærsklen , øjensynlig 
meget overrasket ved at opdage , hvem der 

var kommen . Imidlertid blev han hurtig herre 
over sin forbavselse , og det forekom Holger , til 
hans usigelige irritation , at der gled en lysning af 
triumferende tilfredshed over landmandens veirslagne 
træk , da han hilste på sin uventede gæst 
og bad ham tage plads . 
— de synes at være noget overrasket over 
mit besøg , bemærkede han , idet han satte sig , og 
det kan egentlig ikke undre mig — efter den vending 
som samtalen tog , da vi sidst sås . 
— ja jeg — hm  . . . vi skiltes jo ikke på 
den bedste fod — og der er naturligvis ingen , der 
kan beklage det mere end jeg , svarede Frederiksen , 
der straks begyndte at føle sig noget forlegen overfor 
Holgers sikre væsen . 
— jeg tror at vi alle har grund til at beklage , 
at min fader tog sagen så heftig . 
— deres fader ? De mener virkelig — ? 
Frederiksen stirrede forundret på Holger , der 
trods sin selvbeherskelse blev noget rød i hovedet . 
Han var sig fuldt bevidst , at han til lettelse af 
situationen på en temmelig ugenert måde offrede 
faderen . Og hvad der var det værste  : han mærkede , 
at landmanden gennemskuede ham . Imidlertid — 
det fik være . Faderen måtte slagtes som offerlam 
på familiens forsoningsalter . 

— min fader gik utvivlsomt for vidt . Han 
har altid  .  .  . hm  .  .  . han er en mand af meget 
strenge principper . 
Frederiksen anerkendte dette faktum med en 
mumlen i skægget , der syntes at antyde , at strenge 
principper i og for sig var noget meget anerkendelses 
værdigt . 
— ved min faders heftighed , — som iøvrig 
var forståelig nok — kom vi bort fra en mere 
praktisk side af sagen , som det havde været min 
hensigt muligvis at vende tilbage til — jeg mener 
den økonomiske . 
Han så med et forretningsmæssigt blik på 
Frederiksen , der nikkede forstående . De vare 
stiltiende enige om , at det naturligvis ikke på 
nogen måde havde været Holgers hensigt , men 
at det var rigtigst at lade sådan . 
— de var så god at ville overlade os nogle 
papirer vedrørende gårdens drift her , og jeg er 
kommen for at anmode dem om at give os disse 
papirer til gennemsyn . 
Frederiksen rejste sig , gik hen til skrivebordet , 
tog sit nøgleknippe op af lommen og trak en 
skuffe ud . 
— ja , papirerne er her , og de står selvfølgelig 
endnu bestandig ganske til deres disposition  .  .  . 

hvis de tror , at de oplysninger , som findes deri , 
kan have nogen interesse for dem og deres . 
Holger rejste sig også . 
— ja , hr . Proprietær , jeg tror at de har interesse 
for os , svarede han . Jeg vil gennemgå 
dem sammen med fader — han nægtede den gang 
i sin heftighed at se dem , men situationen har 
forandret sig siden da . Jeg måtte den gang kunne 
vente , at hvad der var blevet mig bekendt om 
deres tidligere forhold , kunne have en afgørende 
virkning på min søster — forandre hendes følelser 
overfor dem . Det har vist sig — som de jo 
håbede — at det ikke skete  .  .  . Der er ingen 
grund for mig til at lade , som om jeg var strålende 
glad over dette faktum , men det kan heller ikke 
nytte længer at lukke øjnene for det . Der er 
ting , som man må tage som de er , og vi må 
indskrænke os til at forsøge ikke at gøre galt 
værre . 
Mens Holger talte , havde Frederiksen taget 
papirerne ud af skuffen og set dem igennem stykke 
for stykke — snarere for at skjule sin nervøsitet 
end for at forvisse sig om , at de var i orden . 
Han havde ikke ventet , at Holger ville udtale sig 
så direkte og næsten bindende . 

og han vedblev at kramme papirerne med 
dirrende fingre . 
Det gør mig  .  .  . jeg er overordentlig , 
glad , stammede han — over at høre , at de tager 
det  .  .  . hm  .  .  . stiller dem så  .  .  . på en 
måde forsonligere  .  .  . Hm  .  .  . Tør jeg spørge , 
om deres hr . Fader . — — 
— min fader ved ikke af , at jeg er taget 
herud i dag , svarede Holger — men jeg er vis på , 
at han ikke vil misbillige at jeg har hentet disse 
papirer hos dem . 
— hm , hm  . . . Å nej — — 
det var åbenbart på tide at aflevere disse 
papirer . Men idet han lagde dem sammen i denne 
hensigt , blev Frederiksen overfalden af en pludselig 
frygt : — var det ikke en fælde det med disse 
papirer ? Ville de ikke bruge dem til et nyt påskud 
imod ham — sige , at hans økonomiske stilling 
foreløbig ikke var betryggende nok — måske ville 
Holger blot skjule sig bag faderen : han havde gjort , 
hvad han kunne , men den gamle ville ikke — 
frygtede , at han skulle gå fallit ? — det var ingen 
sag at dreje det sådan for en jurist — end sige 
for to jurister . 
Og han krammede papirerne , som om det 
gjorde ham ondt at skille sig ved dem . 

— ja , her er altså — hm — de papirer , 
som — hm  .  .  . Der er naturligvis nok prioriteter , 
men jeg har jo de--------holger 
smilede , næsten godmodig : herregud ! 
Hele den historie med papirerne var jo noget , som 
han havde fundet på , for at komme med et praktisk , 
forretningsmæssigt anliggende og lette situationen 
for dem begge ! 
— nå , nogen overvældende rigdom har vi jo 
ikke ventet os , afbrød han ham . — jeg tror også 
min fader sagde dem en halv snes gange , at 
det økonomiske hensyn ikke kunne være det afgørende 
—  » for os thomsener «  . Naturligvis må 
Henriette dele kår — om de nu bliver lidt federe 
eller lidt magrere — med den mand , som hun 
har valgt til ægtefælle . Når blot de ligefrem nødvendige 
betingelser for ægteskabet er der — 
— de er der , forsikrede Frederiksen og trykkede 
ham papirerne i hånden , så ivrig efter at blive af 
med dem , som om han var en hverver der gav en 
rekrut håndpenge . 
Holger tog dem meget rolig , puttede dem i 
inderlommen og knappede frakken over dem . 
— de er der , svarede han — det tvivler jeg 
ikke om , ellers ville de næppe have været så 
ivrig for at vi skulle beholde dem den gang  .  .  . 

ja nu har jeg altså udrettet , hvad jeg kom her 
for . — 
— må jeg ikke byde fuldmægtigen en forfriskning 
— et glas portvin — ? 
— nej tak , jeg trænger ikke til noget . 
Frederiksen greb en cigarkasse . 
— ja tak , en cigar måske . 
Holger tændte cigaren ; det var en af de sidste 
i kassen og den havde holdt sig ganske tør — et 
godt vidnesbyrd for boligen , som han egentlig 
havde haft mistænkt for at være lidt fugtig . Cigaren 
var også af god qyalitet : — det ville have 
været ærgerligt — en svoger , der bød slette 
cigarer . 
— det er sandt , sagde han , idet han med behag 
blæste røgen ud — tror de man kan blive 
sat over hernede ved stranden ? Jeg kunne have 
lyst til at lade vognen køre hjem og selv tage 
over til hamborgerskoven . 
— jo , der er jo nok en fisker dernede , svarede 
Frederiksen , der lige havde strøget en tændstik af 
og var ved at tænde — hm  .  .  . hvis han blot 
ikke er gået ud med båden  .  .  . forresten har 
han vist en til — men nu 
— tag dem i agt , de brænder deres fingre . 

Frederiksen smålo og skyndte sig at få ild 
på cigaren . 
— ja så er det bedst , at jeg går med dem . 
— tak skal de have , jeg vil blot nødig gøre 
dem mere ulejlighed . 
— å , det er såmænd ikke noget at tale 
om  . . . Vi kan gå straks her igennem haven . 
— ja jeg må blot hente min havelock , ude 
i vognen — så kan jeg sende ham bort med det 
samme . 
Holger gik ud , og Frederiksen blev stående 
og så efter ham , udspyende massive røgskyer af 
sin smilende mund . Da han stod op i morges , 
havde han mindst tænkt sig , at sagerne så snart 
skulle tage så gunstig en vending ! Så greb han 
en kasket , som lå på et lille bord ovenpå en 
pakke aviser og lukkede døren op til haven , just 
som Holger trådte ind igen — stateligere end før 
at se til i den grå kappe , der erindrede proprietæren 
om den aften , da han på Lollands kyst 
havde fået Henriettes løfte . 
De gik tavse ved siden af hinanden gennem 
haven og ad en låge i hjørnet af den ind i den 
stille , højtidelige bøgeskov . 
— hvordan er det egentlig — hører denne 
skov med til gården  ? spurgte Holger . 

— nej , den hører til pandebjerg . 
Holger følte en smule skuffelse , fordi det 
smukke stykke skov ikke skulle være Henriettes . 
— men vi har jo lov til at gå i den , så 
meget vi har lyst , tilføjede Frederiksen , som et 
svar på hans tanker . Der var noget eget pikant 
ved at bruge dette  » vi «  , der åbenbart indbefattede 
Henriette , uden dog egentlig at gøre fordring derpå 
og lyde indiskret . Men da han dog ikke 
ønskede , at fuldmægtigens tanker skulle blive 
hængende ved det , tilføjede han , at han også fik 
fortræffeligt brænde til en god pris , og at der 
såmænd ikke var nogen stor fordel ved selv at 
have skov — når man da ikke netop er en ivrig 
jæger . 
— hvad Henriette i alt fald ikke er , bemærkede 
Holger , med en slags bitter anerkendelse 
af , at det ikke længer kunne nytte at liste sig 
uden om . 
Frederiksen smålo — en smule forlegen . 
De vekslede ikke flere yttringer , før de , temmelig 
hurtig , nåde fiskerhytten , der kun lå et par 
hundrede skridt udenfor skoven , og fandt fiskeren , 
der var ganske redebon til at ro fuldmægtigen over 
til hamborgerskoven . 

de to tilkommende svogre tog afsked med et 
håndtryk , der fra landmandens side var krampagtig 
fast og efterlod fornemmelsen af en nervøs 
fugtig håndflade . 
Få minutter derefter sad Holger i båden , 
der gled hen over den blanke vandflade , dreven 
frem af meget sindige åretag . Denne vandflade 
lignede snarere en fjord end et sund og syntes at 
lukke sig der forude , hvor de mange røde tegltage 
dukkede op med det velkendte løgformede kirketårn 
i midten . 
Han følte sig ikke just synderlig lystig til mode , 
da han nu i tankerne gennemgik dette besøg . 
Meget hjertelig havde tonen mellem ham 
og svogeren ikke været — havde ikke kunnet 
være det , og — hvad der var det værste — ville 
ikke let kunne blive det . Imidlertid , det var overstået , 
og det var altid noget at føle sig i det 
mindste en smule lettet ved . 
Og så var himlen så blå , og luften så 
frisk , lyset så strålende og vandet så klart ; og 
den sagte , skumplende bevægelse i båden , med 
den regelmæssige knirken af åretoldene , og med 
Klukken og rislen om stavn og bov , hver gang det 
lille fartøj tog et sæt frem — den var så behagelig 
og så indlullende i drømmerisk velvære . Og 

den ville vare en god stund endnu , for han havde 
tænkt sig afstandsforholdene ganske anderledes , end 
de var — som det for det meste går den 
rejsende , der første gang får sin geografi stillet 
på praktisk prøve . 
Ovre på Falster samlede de brune skove sig 
midt i landet , bag bare strækninger af hvidgule og 
falmetgrønne marker , medens den ganske flade 
græsbred kun afbrødes af de sorte graner og 
gyldengule , slørlette birke på pandebjergs brink . 
Men den lollandske kyst var en uafbrudt skovstrækning 
— bøgeløvet heldede sig fra den lave 
skrænt næsten ud over vandet , og speilfarven af 
bronce og kobber flød ind i de små bølger , 
der trak sig hen fra stavnen eller skvulpede bort 
fra årebladet , blandende sig mellem deres vippende 
glimt af himmelblåt og af blankt sølvlys . 
I grunden en ret tåbelig flyveidee at lade sig 
ro over til den skov ! Der var ikke just synderlig 
udsigt til , at han netop skulle træffe dem . Rigtignok 
var det ikke helt urimeligt at antage , at de 
gik hen til skovfogedhuset , hvor den egentlig 
smukke del af skoven først begyndte ; og han kunne 
jo have held med sig . Og morsomt ville det 
være , om han uforvarende kom over dem . Dem 
— det vil da sige Henriette . Det var naturligvis 

for så hurtig som muligt at underrette hende 
om dette afgørende forsoningsskridt , at han var 
taget denne vej . Hvad Ingeborg krog angik , 
så var hun jo forresten også interesseret nok deri 
.  .  . Hvordan mon tonen ville blive mellem dem 
efter denne tossede folkesnak — som det måske 
var bedre , hun hørte af ham selv , end at den på 
anden hånd skulle komme hende for øre . Det 
var ganske vist ikke så helt let for ham at berøre 
det — nå , men når man gjorde det på en 
spøgende måde ! der var ikke grund til forlegenhed 
på nogen af siderne . 
Dér var jo allerede det lille åbne sted : — en 
stump mark foran skovfogedhuset og landgangsbroen , 
der stolprede langt ud i det side vand . Og 
hvad var det for to damer , der spadserede ud på 
broen ? — en meget slank i cape og en med en 
stor hat og jakke med sådanne skinkeærmer , 
som han om morgenen havde misbilliget , men som 
han nu hilste med stor glæde . 
Nu fik de øje på båden , lod det til . Han 
rejste sig op og svang sin hat , og to muffer signaliserede 
tilbage . 
— men hvor i al verden kommer du dog 
fra ? spurgte Henriette , da han stod hos dem på 
broen . 

— ja , er der nogen af damerne , der kan 
gætte det ? Hvem er nu den klogeste ? 
Henriette så med et frygtsomt håb på 
Ingeborg , der betragtede Holger med et forstående 
smil . 
— jeg er ikke den klogeste , men jeg er den 
modigste , svarede hun . — de kommer fra Skovgård . 
— rigtig  . . . Og jeg kan hilse fra Frederiksen . 
Henriette greb hans hånd og knugede den 
mellem sine . 
De gik tilbage ad broen og til højre ind i 
skoven , hvor det blanke vand lyste under det 
hængende bøgeløv og sendte stålblå blink ind 
imellem de rødbrune malmfarver , der syntes at 
gløde i solen og smelte dryppende . 
— nu håber jeg da , at de har fået deres 
topografiske kundskaber korrigerede angående 
Skovgårds beliggenhed , sagde Ingeborg . Kan de 
huske , da de troede at man kunne se den , en ti 
minutters gang fra broen eller så — oven i købet 
i måneskin — og man kan ikke engang se den 
herfra i fuldt solskin . 
— ja ser de , frøken krog , denne gang er 
det dog dem , der er den narrede . Jeg husker 

meget godt den aften , og hvordan ordene faldt . 
Det var en bemærkning jeg gjorde , blot for at få 
en lejlighed til at snakke med dem om Skovgård 
og Frederiksen — overgangen var klodset nok , 
men den lykkedes dog — takket være deres beredvillighed 
til at tiltro mig en meget ringe grad 
af stedsands . 
— nå sådan vil de sno dem fra det !  .  .  . 
Nej , det går ikke  .  .  . Hvorfor skulle de den 
gang ville tale med mig om Frederiksen ? Nu vil 
de lade , som om de allerede den aften anede 
noget , men det er at — antedatere , hedder det 
ikke sådan ? — antedatere deres kundskaber omtrent 
fireogtyve timer  . . . De ser , jeg ved meget 
god besked . 
— unægtelig , og de egnede dem udmærket 
til at anstille krydsforhør . 
— så ? Ja , ja  . . . i alt fald må de tilstå , 
at dette var en udflugt . 
— det har jeg slet ikke tilstået , indvendte 
Holger , en smule ærgerlig . Jeg ville virkelig tale 
med dem om Frederiksen , men ikke af den grund , 
som de antager . 
— hvorfor da ? nå , hurtig ! De har da vel 
ikke glemt grunden i mellemtiden . 

— jo , det har sin rigtighed , faldt Henriette 
ind . Jeg skal nemlig betro dig , hvad Holger ikke 
godt kan sige — 
— Henriette — ! 
— å , så slemt er det nu heller ikke  .  .  . 
Holger havde fået den ide , at du og Frederiksen 
passede så udmærket godt for hinanden . 
— det er ikke muligt ! udbrød Ingeborg med 
et hurtigt blik på Holger : — om de to søskende 
gjorde løjer med hende ? 
Holger smilte forlegen , og Henriette lo . 
Også Ingeborg lo — men hverken af hjertet 
eller fra leveren ; det var en latter , der ikke kom 
nedenunder halsen og vanskelig kunne skjule , at 
hun følte sig lidt ubehagelig berørt . 
— ja frøken , bemærkede Holger spøgende , 
det lader til at være deres skæbne at blive forlovet 
mod deres villie . 
— så ? er det hændtes mig oftere ? 
— ja , i den aller nyeste tid , og måske 
vil de finde , at valget er faldet endnu uheldigere 
ud . 
— nu bliver jeg virkelig nysgerrig , sagde 
Ingeborg og standsede . 
— hvad er det dog du finder på , Holger ? 

— jeg ? jeg refererer blot . Der har nok 
fundet nogle stevnemøder sted mellem dem og en 
— desværre ikke meget ung — herre ude i kohaven 
 . . . og hele skolen har , som jeg hører — 
formodentlig med forældres og tanters billigelse 
— forlovet dem med ham . 
— nej , det er mageløst ! udbrød Henriette . 
Ingeborg lo kort , men hendes fod trippede 
irriteret på tæppet af visne blade , — smukke , 
brune bøgeblade , fugtige af rimen , der endnu 
randede dem med hvide dun . Denne fod var vel 
ikke påfaldende lille , men den var vel formet og 
meget klædelig bestøvlet , og dens trodsige bevægelse 
begavede den med en fortryllende egensindig 
charakter . Holger tog notits af denne 
kjendsgjerning , alt imens han lidt undrende spurgte 
sig selv , om dette måske ville sætte hende i 
varig misstemning . Han havde dog vigst gjort en 
dumhed og burde heller ladet hende det vide 
gennem Henriette . 
—• Ta , det måtte i da virkelig også vente i 
sådan et sladderhul , sagde Henriette . 
— ja naturligvis  . . . det forstår sig  .  .  . og 
forresten — ulykken er jo ikke større . 
— for mig er den i alt fald ikke stor , svarede 
Holger — uden for så vidt , som jeg får en nimbus , 

der snart må gå af mig igen  .  .  . Det 
eneste slemme skulle da være , at vi nu vel må 
forholde os meget stift og formelt overfor hinanden . 
Men , ikke sandt , her ude i den grønne skov 
vil vi dog ikke begynde på det ? 
— nej det ved gud , vi ikke vil , erklærede 
Ingeborg muntert . 
— og for nu at tale om noget meget materielt , 
der imidlertid har hævd på at høre med til 
en skovtur , — hvad mener damerne om frokost ? 
— hvis du har et  » Bord dæk dig «  til rådighed , 
så vil vi straks sætte os til det , svarede 
Henriette . 
— ja og det med god appetit  .  .  . For vi 
har jo håbet lidt på skovfogedhuset , skønt 
man egentlig kun kan få kaffe der — og 01 . 
— å , nogle spejlæg kan man vel nok få 
for gode ord og betaling — men mere eventyrlige 
retter kan jeg ganske vist ikke stille i 
udsigt . 
Spejlæggene bragtes tilveie — med nogen 
overtalelseskunst — og snart efter duftede også 
den drik , som Ingeborg kaldte  » mere cikorie 
end kaffe «  på et bord ude i haven . Det var 
ikke noget eventyrbord , der havde dækket sig selv 
med alt , hvad man kunne ønske sig ; men man 

havde udsigt derfra ud over sundet og ind i 
skoven , og der sad ved det tre glade mennesker , 
som vare tilfredse med hinanden . Holger fandt — 
— uden just at reflektere videre derover — at han 
ikke i lang tid havde været i så velgørende omgivelser . 
Det var et af de øjeblikke , da man 
synes at tilværelsen dog ikke er så ilde endda . 
Rimeligvis høre de ikke just til de betydeligste 
øjeblikke , og den erkendelse , som de formidle , 
ikke til de dybeste ; men de er måske været at 
tage med . 
Og Holger tog det med . 
— ved du hvad , Henriette , sagde han pludselig 
— jeg har tænkt nærmere over det , og jeg tror 
dog , at jeg tager over til brylluppet . Jeg har tænkt 
at rejse iovermorgen og så bliver jeg i København , 
til de er blevet vel gift . 
— ja , se det er fornuftigt , svarede søsteren 
— jeg har dog ikke spildt mine talegaver på dig 
imorges . 
Holger smilede . Han vidste ikke ret hvorfor , 
men han havde ikke mere så meget imod at være 
bryllupsgæst . 
— hvis vi havde vin her , i stedet for denne 
væske , sagde Ingeborg , så ville jeg foreslå en 
skål for parret . 

vinen kan vi få ved middagsbordet , bemærkede 
Holger for jeg håber de spiser hos 
os i dag . 
— når jeg bliver indbudt  .  .  . ! Ved de 
hvad , jeg syntes rigtig godt om hr . Helvig  .  .  . Vi 
var alle sammen så fornøjede den aften ; han bragte 
sådan en frisk luftning med sig — men han kom 
jo også ude fra  .  .  . Å , hvem der kunne rejse ! 
— det må da ikke være så uopnåeligt et 
ønske for dem . 
— jeg ved ikke . Når fader endelig rejser , 
vil han til Norge . Men jeg vil sydpå — over 
Østersøen vil jeg  .  .  . Men de er en mand , at de 
ikke gør det ! Kan de huske , hr . Helvig ville 
også sende dem ud ? 
— ja , Helvig havde forskellige gode råd 
til mig . 
Ingeborg blev pludselig rød i hovedet og tømte 
hurtig sin kop . 
•— jeg har iøvrig — tænkt noget — på en 
baderejse , tilføjede Holger , der ved at se Ingeborgs 
forlegenhed selv blev forlegen og tog sin tilflugt 
til et fingeret hypochondrisk tilbagefald , som Ingeborg 
og Henriette dog straks lo bort i hjertelig 
forening . Hvad han godmodig , ja endogså med en 
vis tilfredsstillelse fandt sig i . 


deres idylliske trekantede ensomhed skulle 
imidlertid ikke vare ved . Et højrøstet selskab 
rykkede ind og samlede sig om et langt bord , der 
snart blev rigelig besat med flasker og glas . Der 
var ikke just bekendte blandt de ankomne , og 
ingen hilsener blev udvekslede . Men de tre vare 
tilstrækkelig kendte personligheder i Falsters metropolis , 
så det var intet under , at der fløj hurtige 
og langlige blikke derover fra det lange bord , hvor 
hoveder blev stukket sammen og en mistænkelig 
hvisken afbrød den ellers ret højrøstede snakken i 
munden på hinanden . 
Under indtryk af disse fænomener , blev 
Holger fåmælt , og hans ansigtstræk undergik en 
højtidelig diplomatisk stivnen . 
Men Ingeborg lod ikke til at være tilsinds at 
lægge bånd på sin glade stemning . Og idet hun 
bøjede sig frem over bordet , sagde hun med et 
smil , som lyste op i ham : 
— ved de hvad , hr . Thomsen , vi er dog 
endnu i den grønne skov . 

Xv . 
Det var først i Mai , og bøgeskoven , som 
gjedsertoget bruste igennem , priste forår i sin 
dunede , endnu sart krøllede silke . En let vind 
legede viftende med det , og middagssolen stirrede 
ned på det , som om den fandt , at det var grelt i 
farven og måtte solbrændes . Og den gyldne refleks 
af dets urolige giands fyldte coupéen , hvis sidevægge 
var lutter ruder . 
Det var overhovedet en udsøgt coupé bagest i 
toget — et lille værelse for sig , med to sofaer 
og to små lænestole ligeover for hinanden . 
Den ene sofa var optagen af en håndkuffert 
og en rejsetaske , begge splinternagende nye , 
samt af et par store pragtfulde bouketter . På 
den anden sofa sad Åge og Ellen ; — Holger 
og Ingeborg indtog de to lænestole , begge meget 
ny-udstyrede til mere end en rejse . 
20* 

hvilket den billetterende condukteur også bemærkede , 
idet han , med et blik på de duftende 
bouketter , tillod sig at ønske brudeparret til lykke . 
Hans dristighed lod ikke til at blive alt for ilde optagen 
af Ingeborg , der blot ønskede , at hun dog 
havde beholdt den ene bouket hos sig og kunne 
dukke ansigtet lidt ned i den . Hvad Holger 
angår , der havde rejst sig for at overgive deres 
rundrejsehefter , så stak han condukteuren en 
krone i hånden , udtalende sin allerhøieste tilfredshed 
med den overordentlig behagelige coupé . 
Konduktøren forsvandt fra vinduet , og det 
lille selskab var atter overladt til sig selv . 
Også skoven var forsvunden derude . Det var 
nu flade marker med uendelige rækker af poppelpil , 
der glindsede rødgule i solen . 
Man var endnu lidt fortumlet efter formiddagens 
begivenheder og navnlig efter afskedens . 
Holgers hånd værkede endnu en smule  . efter 
Frederiksens kraftige håndtryk , og i Ingeborgs kind 
var der en spøgelseagtig prikken af herredsfogdens 
stride skæg . 
Åge og Ellen , der vare komne dagen i forvejen , 
havde straks været klare over , at de måtte 
følge parret ned til Gedser og se dem dampe 
afsted . 

— vi får vel et par timer dernede , bemærkede 
Åge . 
— nej — halvanden bliver det , svarede 
Holger . 
— ja du må jo vide det — fra den gang du 
tog imod mig . 
— du kan gerne sige mod os , sagde Ellen . 
— nå ja — det er nu noget uegentligt . — 
— ja , den gang — da begyndte det , sagde 
Holger tankefuld . 
— hvad begyndte ? spurgte Ingeborg . 
Holger svarede ikke , men smilede kun gådefuldt 
ud til en stubbemølle , der drejede sine sorte 
vinger midt på en grøn mark . Han kunne huske 
denne gamle duknakkede kumpan fra den gang . 
— du har virkelig en rigtig uærlig tilbøjelighed 
til at antedatere — det er et dejligt ord , som 
jeg holder meget af , bemærkede hun til Ellen  .  .  . 
Nu skal det endogså gå så langt tilbage . 
— berolige dig , Ingeborg Thomsen , sagde 
Holger  .  .  . Det er slet ikke det , der skal gå så 
langt tilbage  .  .  .jeg mente blot , at den dag begyndte 
der at komme noget nyt liv i mig . Ja , 
det var de to , der bragte det med sig . 
— ja , ja — det ene fører til det andet , 
sagde Åge . Men det havde vi dog ikke tænkt 

ved vort bryllup , at vi så snart skulle komme 
til dit . 
— jo undskyld , sagde Ellen , det tænkte jeg 
rigtignok — og det har jeg da også sagt dig . 
— ja , kære , det er sådan bagefter , så — 
— nej ! Herregud , man må da også være 
et mandfolk for ikke engang at ville tro , at andre 
har kunnet se . Den tale , han holdt , det var da 
tydelig nok en mand , der havde noget in mente . 
— det er sandt , sagde Holger — det kan 
jeg ikke nægte  .  .  . Men jeg må dog hævde , 
at den første der opdagede det , det var fi-fi . 
Ved tanken om fi-fi brast de alle i latter . 
— fi-fi vidste det såmænd før vi selv . 
— nå ? tvivlede Ingeborg . 
— jo , det gjorde hun — på en måde . Og 
så hendes triumf , da det viste sig , at hun 
havde ret . 
— hun havde måske allerede opgivet det ? 
Spurgte Ellen . 
— det ville såmænd ikke have været 
noget under , svarede Ingeborg , for det varede 
temmelig længe . 
— skal det være en bebrejdelse ? 
— du havde noget ondt ved at beslutte dig , 
mente Ingeborg drilsk . 

ja> kæreste — når man har nået så 
adstadig en alder som jeg , så vil man ikke gerne 
udsætte sig for at få en kurv . 
Ingeborg lo , som om hun mente at faren ikke 
havde været stor . 
Nå , blev det så karlsbad eller marienbad ? 
Spurgte Åge pludselig . 
— hvad for noget ? spurgte Holger , der ikke 
straks  » var med «  . 
En trestemmig latter , som indledet af Åge 
satte kanonagtig ind , svarede ham lystig , og han 
lod ikke den fjerde stemme vente på sig . 
Og da rejsen således var bragt på bane , 
begyndte man på de gode rejseråd . Ægteparret 
Helvig øste op af sit stolte forråd , lige fra det 
anbefalelige i straks at gå ind i spisevagonen i 
warnemunde , indtil det og det billede i den og 
den kirke i Venedig , som man absolut burde se ; 
og man var nået til Middelhavet , da Østersøen 
bredte sin blånende dug til højre , og toget holdt 
ved Gedser . 
Åge og Ellen fulgte med ombord — Åge 
trods Holgers protest bærende den lille rejsekuffert , 
til ulempe for alle passagerben , — som han kom 
i nærheden af . Og i egenskab af erfarne rejsende 
insisterede de på , at de nygifte straks måtte 

sikkre sig en plads på dækket , hvor det ikke 
trak , når skibet satte sig i bevægelse . 
— det bliver ellers en dejlig overfart , bemærkede 
Ellen . 
— ja det gør det skam , sagde Åge  .  .  . 
Det vil sige — næsten lidt vel rolig  .  .  . Jeg for 
part min holder i alt fald nok af , at det gynger 
lidt lystig . 
— pralhals ! — det er netop en søfart for et 
nygift par : alting er så strålende og venligt , så 
klappet og klart . 
— de mener , de stormfulde scener kommer 
nok siden ? spurgte Holger og strejfede Ingeborg 
med et tvivlende blik . 
— det gør de , svarede Åge , med den ældre 
ægtemands erfarne værdighed . — de kommer — 
men de skader heller ikke noget . 
Men det var tid , at gæsterne forlod skibet . 
Afskeden var hastig men hjertelig . Ingeborg 
pånødte Ellen den ene bouket . Til efteråret 
ville de ses i København og lære hinanden rigtig 
at kende . 
Og nu stod Åge og Ellen på perronen , 
råbende et eller andet sidste råd , der faldt dem 
ind , over til dem på dækket , medens travlheden 
med kofferter og kasser ude i forstavnen blev 

mere ilfærdig , og røgen i pludselig utålmodighed 
væltede sig dobbelt tyk og mørk op af skorstenene . 
Ellens røde hår glødede i sollyset , der strømmede 
ned over perronen ; — de ville ikke lade sig overtale 
til at gå tilbage i skyggen . Holger tænkte på , 
hvordan han selv havde siddet der på bænken og 
afventet skibets afgang , og var bleven greben af 
misundelse overfor dem på dækket — og nu stod 
han der selv og skulle ud at rejse med sin hustru 
— det forekom ham ganske eventyrligt  .  .  . 
Nu rørte dækket sig under ham , og stationsbygningen 
bevægede sig , og Åge og Ellen gled 
bort , viftende med lommetørklæder . Og de viftede 
selv med deres , indtil havnen lå bag dem og 
stationsbygningen drejede sig . 
Så begyndte de at gå op og ned ad dækket , 
indåndede den friske søluft , så på hinanden og 
lo : — det var klart , at de var ude at rejse . 
Hvor Gedser station allerede lå langt tilbage ! 
Og der til venstre var selve odden . Som en skarp 
stevn af et gultmalet skib , hvor fyret kunne forestille 
den hvide skorsten , skød klinten sig ud i 
Østersøen , der var en lille tone dybere blå bag 
ved den — kun en let nuance . For der var og 
blev ikke noget man kunne kalde bølger , blot 
krusninger — en fintmønstret rifling hen over den 

mægtige halvcirkel , der lyste med den nordiske 
søs duftige blånen , som er en flygtig himmelgave • 
og så ganske forskj ellig fra Middelhavets ufortabelige 
egeneie af farvemættet blåt . 
Det var det yderste stykke dansk land , der 
tog afsked . — der var endnu en sten , og så 
ikke mere  .  .  . Borte var landet . 
Og halvt i stemningsbetagethed , halvt af kådhed , 
trak Ingeborg sit lommetørklæde op og viftede 
til klinten : 
— farvel rare lille gamle land — og hav 
det godt , til vi kommer igen ! 
Hvis de havde været alene , ville Holger have 
kysset hende mere end en gang , i forelsket henrykkelse . 
Nu nøjedes han med at anstille den refleksion , 
at sådan noget kunne mænd nu aldrig 
finde på ; eller hvis de gjorde det , ville det tage sig 
tosset ud — og hende klædte det så fortryllende . 
— se så kom jeg dog ud at rejse — sydpå , 
som jeg ville , lo Ingeborg . Og du kan nok 
tænke , det er ene og alene derfor , at jeg har 
taget dig . 
— det ville i alt fald være en fornuftigere 
grund end nogen , jeg ellers kan tænke mig , 
svarede Holger : — og hovedsagen er , at du har 
taget mig . 

de vendte sig og gik over til den anden ræling , 
på solsiden . 
Her lå dampskibsrøgen tværs hen igennem 
det lysende rum , til helt ud i horisonten . Den 
lillagrå og brunlige sky lignede et eller andet 
uhyre fabeldyr , som svævede der , hvilende på sin 
bug , bredte sig og strakte sig frem med en lang , 
lad bugtning , indtil det lagde sit næbbede hoved 
ned langs kimingen . Under dens skygge blev 
vandet gennemsigtig glasgrønt . 
Lidt længer fremad , hvor solglandsen gjorde 
et stykke af havet til en strimmel tindrende 
guldblik , lå et skib med to korte master uden 
rigning . 
— hvad mon det er for et underligt fartøj ? 
Spurgte Ingeborg . 
Holger skyggede for ømene . 
— det ? Å , det må være et fyrskib . 
— et fyrskib  .  .  . Ved du hvad , det må 
være forfærdelig kedeligt at være ombord på sådan 
et fyrskib . 
— ja rædselsfuldt  .  .  . Gud hvor det ligner mig . 
— hvad ligner dig ? Skibet ? 
— ja naturligvis . — jeg mener , som jeg har 
været  . . . Et skib der ikke sejler — hvilken 
parodi — et rent symbol på en mislykket eksistens 

 . . . Og uden at dog nogen anden kan sige 
det på , at det er en mislykket eksistens — det er 
netop det ejendommelige  .  .  . Det gør nytte , 
megen nytte endogså og udfylder fuldkommen sin 
plads i samfundet — ganske som jeg gjorde det , 
en agtet og værdig borger , embedsmand endogså 
— jo enhver må have respekt for fyrskibet . 
Men hvordan mon det selv er til mode ? Der ligger 
det midt ude i sit element og bliver klappet af 
bølgerne og vippet af dem , og når det blæser 
ordentlig op , hugger det i søerne og skummet 
står om det , og det skaber sig i alle måder som 
et rigtigt skib . Bare det : — det sejler ikke . 
Og idet han lagde armen om sin hustrus liv , 
tilføjede han : 
— men nu sejler jeg . 


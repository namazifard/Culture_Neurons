I . 
—ing , den 28de August . 
Kære Emil ! Jeg tænker , at du nu er lykkelig 
og vel installeret hos den rare , gamle Fru 
Petersen . Vi længes alle efter at høre , hvordan 
du finder dig tilrette i de nye forhold . 
Når jeg allerede skriver til dig , er det , 
fordi vi ikke , inden du rejste , fik talt rigtigt ud 
om dine økonomiske forhold . Som du véd , 
er det akkurat , at jeg kan klare mig med mine 
ikke store embedsindtægter . Det vil falde mig 
meget vanskeligt at skulle holde dig i København 
de fem , seks år , indtil du får din eksamen . 
Det kan i al fald kun ske ved en gennemført 
sparsommelighed fra din side og ved , 
at du , efter evne , selv bidrager til dit underhold . 
Jeg håber , at du allerede har været 
rundt hos de skolebestyrere , som jeg opgav 

dig ? Du må ikke blive træt , fordi du i 
begyndelsen får afslag ; naturligvis er der , 
særligt nu , mange ansøgere , så det gælder 
om at være energisk . 
I de første par måneder kan vi dog måske 
ikke regne på , at du selv tjener noget videre . 
Altså bliver din stilling — som jeg kan byde 
dig den — følgende : jeg betaler Fru Petersen 
35 kr . om måneden , og for den sum erholder 
du værelse , morgendrik , frokost og aftensmad . 
Til middag spiser du jo hos familjen . Jeg har 
igår modtaget svar fra onkel Poulsen og tante 
Minna ; den første vil gerne se dig til middag 
om onsdagen , tante Minna tilbyder dig søndagen 
— du har altså nu alle dine dage 
besatte og kan være sikker på at få en 
god og velsmagende middagsmad , hvad der 
dog er det vigtigste . Jeg behøver naturligvis 
ikke at bede dig være så forekommende 
og venlig som muligt mod onklerne og tanterne . 
De holder alle meget af dig , men du må 
huske , at ældre folk , hvad jo de fleste af dem 
er , sætter stor pris på , at ungdommen viser 
dem hensynsfuldhed . Jeg véd vel , at du 
ikke var begejstret ved tanken om at skulle 
dinere hos familjen . Jeg indser også nok , 

at det ville være bekvemmere og tidsparende 
for dig , om du kunne indtage alle måltider 
i dit logement . Men dels har jeg ikke råd 
til en sådan forøget udgift , dels lægger jeg 
en vis vægt på , at du regelmæssigt vedligeholder 
forbindelsen med familjen , dels endelig 
tror jeg , at du med dit hang til magelighed 
vil have godt af den motion , som spisningen 
i de forskellige kvarterer af byen tvinger 
dig til . 
Dette blev en lang digression . Jeg genoptager 
nu behandlingen af dit budget . For 
din forplejning er der således sørget . Du 
vil ikke behøve at sætte dig i nogen som helst 
udgift til fortæring , bortset fra , at du måske 
en gang imellem af hensyn til forelæsninger 
må forsømme frokosten hos Fru Petersen . 
Jeg råder dig i sådanne tilfælde til at arrangere 
dig på den måde , at du medtager dit 
smørrebrød og hos en bager dertil nyder et 
glas mælk — eller måske der er en kafé i 
nærheden af universitetet , hvor studenterne 
selv kan medbringe smørrebrød ; du foretrækker 
da formodentlig en kop kaffe . ( øl synes jeg 
ikke du burde vænne dig til så tidligt på 
dagen ) . 

men vi kommer til lommepenge-spørgsmålet . 
Jeg mener , at i o kr . om måneden 
vil være om ikke rigeligt så dog tilstrækkeligt . 
Jeg regner da , at du bruger i pd . Tobak å 
i kr . 33 øre , 25 cigarer å 6 øre ; så har du 
endda tilbage lidt over 7 kr . til sporvogne , til 
deltagelse i et og andet studentergilde o . a . 
Lign . For disse penge måtte du vel også selv 
kunne betale , hvad du bruger af slips og 
handsker samt skotøjs-reparationer — du 
hører jo ikke til de mest slidende . 
Med hensyn til din garderobe , behøver vi 
gudskelov foreløbigt ikke at nære nogen bekymring . 
Dit blå sæt fra i foråret må 
kunne holde ud en anselig tid endnu , navnlig 
da du har de gamle grå bukser at slide som 
reserve og kan anvende min forhenværende 
sommerpaletot som slobrok . Kjolen og de 
sorte benklæder synes jeg også tager sig 
særdeles net ud ; det var et stort held , at din 
fine fætter Fritz i så god tid afstod dig 
dem . Mindst strålende er det vel med vinterfrakken , 
som din moder siger er lidt for kort i 
ærmerne . Men tøjet er jo ellers ikke så 
videre medtaget , og godt tykt og varmt er det 

da . Så denne vinter i al fald kan den nok 
gøre gavn . 
Overdreven flot , indrømmer jeg , får du 
det ikke . Men med orden og sparsommelighed 
kan du dog klare dig . I grunden havde jeg 
jo håbet , at du selv skulle kunne tjene , hvad 
du behøvede af lommepenge , så jeg kunne 
nøjes med de 35 kr . om måneden til Fru 
Petersen . Dine to brødre og din søster koster 
adskilligt mellem år og dag , selv om det 
er billigere at have dem herhjemme . 
Fra din moder skal jeg sige dig , at du 
må sende vasketøjet præcist hveranden mandag ; 
du får det da igen om lørdagen . Hun 
mente , du burde bruge ordinært pr . Uge : i 
skjorte , i sæt undertøj , 2 par manchetter , 2 
å 3 flipper og lige så mange lommetørklæder . 

ja , kære Emil , vi følger alle med kærlige 
tanker din færd i hovedstaden som rask 
student . Et lykkeligt år plejer jo rusåret 
at være , og du får forhåbenlig din gode 
part af de fornøjelser , livet i den store by 
og mellem muntre kammerater kan byde . Jeg 
skal foreløbig ikke besvære dig med mange 
moralske betragtninger . Kun vil jeg i al 

almindelighed anbefale dig ikke at ekstravagere 
i nogen retning . Gør dig det straks til regel 
at sætte tæring efter næring . Og det bedste 
middel til at holde sine sager i orden er at 
føre et nøjagtigt regnskab . Jeg sender indlagt 
en lille bog , hvori du daglig bør notere alle 
dine småudgifter . 
Husk endvidere på , min dreng , at livet 
ikke alene er til fornøjelse . Selv om jeg ikke 
mener , du det første år behøver at arbejde 
med al damp oppe , håber jeg dog , at du 
ikke nøjes med at passe de filosofiske f'orelæsninger , 
men også straks så småt begynder 
på juraen . 
Og så endnu kun ét : vogt dig for dårlige 
venner og dårlige fornøjelser . Lad dig 
ikke friste til noget , hvortil du hverken på 
den ene eller den anden måde har råd . 
Nå , men jeg lovede dig ikke at moralisere . 
Vi stoler på , at du vil bevare dit sind og 
dit legeme rent . 
Du glemmer vel ikke ganske at gå i 
kirke ? Jeg synes , du skulle forsøge de forskellige 
prædikanter . Der er jo i København  .< 
såmange udmærkede talere at vælge imellem , 

og ved at sammenligne finder du bedst den , 
der netop er den rette for dig . 
Alle her hilser kærligst . 
Din 
fader . 
E . S . 
Hils både Fru Petersen og alle tanterne 
og onklerne . Du gør vel visit , inden du 
begynder på middags-spisningen . 

Frederiksborggade , kbhvn . K . 
Den 30te August . 
Kære fader ! Tak for dit brev . Med 
hensyn til mine pengesager tænker jeg nok , 
jeg klarer mig . De 10 kr . , som du ville give 
mig i lommepenge , behøver jeg ikke . Jeg 
har nemlig været så heldig straks at få timer 
i Rasmussens drengeskole i Elmegade — 2 
timer å 40 øre om dagen i naturhistorie og 
regning . Du véd de fag , hvori jeg er mest 
uvidende . Men da drengene , jeg skal læse 
med , kun er 7—8 år , behøver undervisningen 
jo ikke at være strengt videnskabelig . Jeg 
begyndte i dag — med naturhistorie . Vi tog 
sagen fra grunden af og klemte på abekattene . 
Drengene var meget artige med undtagelse af 
en enkelt . Da jeg spurgte ham , om han nogensinde 
havde set en abekat , sprang han op på 

bænken , rakte tunge og sagde :  » Hr . Læreren 
kan selv være en abekat ! « 
Hos Fru Petersen har jeg det rigtig godt . 
Mit værelse , hvorfra jeg har en udmærket udsigt , 
ser sålunde ud : 7 alen langt , 5 alen 
bredt . Foran vinduet på skrå et aflangt 
bord med rødt tæppe over ; det agerer skrivebord 
og det er derfra , at dette brev udgår . 
Ved den ene langvæg sengen med et lille 
natbord . På den anden langvæg er der 
dør ind til Fru Petersens dagligstue ; på den 
ene side af døren min reol , på den anden 
side servanten . Føj hertil et par grønt betrukne 
stole , og i har hele student Holms residens . 
Her er virkelig rigtig net , kun savner jeg en 
sofa eller lign . Jeg ville ønske , jeg kunne få 
sengen ombyttet med en sovesofa . 
I to dage har jeg nu  » spist dage «  . Jeg 
begyndte i går hos tante Kathinka i falkonéralléen : 
lammesteg og rødgrød . Bagefter 
trakterede doktor Ludvig , der var i elskeligt 
humør , med en fin cigar . Jeg blev inde på 
hans værelse lige til kl . 8 . Gik så i studenterforeningen , 
hvorom senere . I dag indtog jeg 
min middag hos Berthelsens på dosseringen : 
kødsuppe og frikadeller med blomkål . 

men altså : jeg har været i studenterforeningen ! 
Jeg har været der både om formiddagen 
og i går , som sagt , om aftenen . 
Det var ikke uden en vis højtidelig følelse , 
at jeg og Knud Petersen fulgtes derind med 
Lauritz Hahn , der , skønt han kun er student 
fra 90 , spiller en stor rolle i foreningen og 
nok ved næste valg skal stilles op som senior . 
Hahn havde lovet at indmælde os og at 
præsentere os for nogle af  » Spidserne «  . Det 
vil more dig at høre , at den første , for hvem 
Hahn forestillede os , ikke var nogen ringere 
eNd professor N . N . , der er så forhadt i 
venstre for sine skarpe angreb på Georg 
iNitupiNit==BraNdes . Professor N . N . har et just ikke 
smukt , men karakteristisk og intelligent ydre ; 
man ser straks , at han er noget ualmindeligt . Han 
var overordenlig venlig imod os , især lod han — 
undskyld min ubeskedenhed — til at finde 
behag i at tale med mig . Han blev glad ved 
at høre , at jeg var en søn af overlærer Holm . 
Han sagde en mængde godt om dig og udtalte 
det håb , at jeg måtte slægte dig på . 
» For de er vel ikke smittet af de moderne 
anskuelser ? «  spurgte han . Jeg kunne hertil 
med god samvittighed svare , at de moderne 

anskuelser endnu ikke var nået til —ing og 
at de , ifald de skulle falde på at vise sig dér , 
ville få en så varm salut at dig og de andre 
toneangivende mænd , at de sikkert skyndsomst 
ville fortrække . Herover lo professor N . N . 
Hjerteligt , klappede mig på skulderen og 
sagde :  » Gudskelov for provinserne . Dér har 
vi solide fæstninger og derfra får vi herinde 
gode rekruter i de unge . « 
Blandt de andre , vi — dog uden at tale 
med ham — så i foreningen , var også den 
gamle deruPder==digter deruPder==P . heruPher==P . heruPher==han sad alene i en deruPder==sofa 
med mange aviser foran sig ; men jeg tror 
ikke , han læste . Det så nærmest ud , som om 
han tog sig et blund . Sandt at sige , han 
gjorde et noget affældigt indtryk . Det var 
næsten trist at se . Hahn sagde også , at han 
var ikke længer , hvad han havde været , selv 
om han vedblivende af og til skrev dejlige 
ting , som f . Eks . nu sidst ved guldbryllupsfesten . 

igår aftes var Knud Petersen og jeg 
alene i foreningen . Vi gjorde ved den lejlighed 
et nyt interessant bekendtskab . Det var 
den unge svane , søn af konferensråden . Han 
vil tage magisterkonferens i fransk og skal 

forresten være literært begavet . Han var , som 
du kan tænke , da hans fader er millionær , 
overordenlig flot og inviterede os straks på en 
flaske vin . Han har et meget fint og behageligt 
væsen , men han er ikke fri for at være 
blaseret . Han udtalte sig spydigt — men forresten 
vittigt — om al ting , navnlig var han 
meget ondskabsfuld i sin bedømmelse af livet 
i studenterforeningen . Da jeg så spurgte ham , 
hvorfor han da kom dér , svarede han :  » Det 
morer mig at pirke ved dyrene . De er utrolig 
grinagtige , når man driller dem . «  — jeg 
anfører denne udtalelse , for at du kan få et 
begreb om fyren . Jeg tror forresten kun , at 
det er en façon hos ham , når han taler så 
overlegent . Hans fader gælder for at være en 
af højres bedste støtter . 
Fra foreningen fulgte vi hjem med den 
unge svane . Du kan tro , han bor pragtfuldt . 
Han har en hel lille lejlighed for sig selv — med 
privat tjener — i sin f'aders ejendom : dagligstue , 
kabinet og soveværelse . Dejlige persiske 
møbler , en mængde kostbare nipsting , store 
lamper med silkeskærme , malerier og kobberstik 
— ja gud véd , hvad der ikke er ! 

da vi kom hjem til ham , var alle lamperne 
tændte og der brændte en svag ild i kaminen ! 
Tænk dig i August måned ! Men svane 
sagde , at det gjorde en lejlighed så hyggelig , 
og unægtelig så’ det aldeles brillant ud . — 
tjeneren serverede os sodavand og whisky 
— det er en skotsk drik , som nu er yderst 
moderne i København  ; den smager ikke så 
rart straks , men den skal være god , når man 
vænner sig til den . Du kan tro , Knud og jeg 
nød livet i al den velstand . Vi røg cigarer 
med mavebælte o . s . v . , o . s . v . 
Svane er , som sagt , meget vindende . 
Alligevel tror jeg ikke , jeg i længden ville 
bryde mig om at omgås ham . Hahn , hvem 
jeg mødte i dag og hvem jeg fortalte om gårsaftenens 
oplevelser , sagde også :  » Du skal 
være lidt forsigtig med svane . Han er begavet , 
men han mangler alvor «  . 
Nu farvel for denne gang . Hils alle i 
hjemmet og venner i —ing . 
Din hengivne søn 
Emil . 

— ing , den 30te August . 
Søde millemand ! Jeg skriver til dig , 
mens det er nat , for jeg er bange for , at mine 
forældre skal få at vide , hvad der er imellem 
os . Du har vel ikke glemt , hvad du sagde til 
mig i lunden ved ballet , efter at du havde 
fået eksamen ? Emil , det siger jeg dig , jeg 
glemmer aldrig det øjeblik , da du kyssede mig 
første gang og spurgte mig , om jeg ville være 
din . Men vi må være tålmodige , for fader siger , 
at du er alt for ung , og dine forældre finder , 
at jeg er en kokette . Det kommer sig af , at 
din moder ved næstsidste klubbal i vinter 
overraskede mig ude i entreen sammen med 
Olufsen , du véd den kønne postfuldmægtig , 
som alle damerne her er rent gale efter . Men 
ikke jeg , for jeg finder , at han er simpel , hvad 

man også kan mærke på , at han bruger så meget 
pomade i håret — gud , hvor jeg 
længes forfærdeligt efter dig , du søde dreng . 
Gid jeg havde dig i mine arme , at jeg kunne 
tilhviske dig tusind forelskede ord ! Elsker 
du mig ! ? Knuselsker du mig ! ? Er jeg sød , 
er jeg en lækker kattekilling ? Å du , hvor 
jeg holder af dig ! Blot du troede på gud , 
du skulle se , hvor du ville være lykkelig ved 
det ! Det er dog det eneste heri livet , man 
har at holde sig til , når man er bedrøvet . Du 
må ikke le af mig , men jeg beder hver aften 
for dig . Og det gør mig også så ondt for 
din fader , som er så gammeldags i alle 
måder og som ville gå i graven , hvis han 
rigtig vidste , hvordan du tænker om religion 
og den slags . For det kan ikke nytte , som 
du siger , at du er en  » indvendig kristen «  og 
blot ikke holder af at gå i kirke . 
Men jeg er vis på , at når du bliver 
ældre , vil du komme på andre tanker , og 
jeg vil derfor ikke plage dig med mere af 
den slags . 
Det vil vistnok more dig at høre , at 
Thora Jensen forleden prostituerede sig grundigt 
ved musiken i anlæget . Tænk dig , hun spurgte 

løjtnant pram — du véd ham , der lige er 
kommen hertil byen — hvormange børn han 
havde . Hvorpå han svarede :  » Hvormange vil 
frøkenen anslå mig til ? Jeg har været gift 
akkurat i 9 måneder . «  du skulle have set 
Thora , hun blev ildrød i hovedet . Det fæ ! 
Af nyt er forresten ikke andet at fortælle , 
end at man nu siger aldeles bestemt , at Ludovica 
og Mørch er hemmeligt forlovede . Men det 
skal først deklareres , når han har fået sin nye 
butik indrettet . Om os er der heldigvis ingen , 
der taler . Men din moder ser så strengt på 
mig , når vi mødes . 
Fra fader , det skikkelige menneske , har 
jeg stjålet 25 af hans bedste cigarer , som du 
vil modtage samtidig med dette brev . Jeg har 
haft dem alle i munden , så når du ryger 
dem , er det ligesom du kysser din mis . 
Skriv endelig snart til mig . Du kan godt 
adressere brevet hertil , så passer jeg på 
postbudet om morgenen . 
Min søde dreng , farvel . 
. . . . . . . . . . . . . . . . . . . . . . .prikkerne betyder Kys . 
Din 
mis . 

—ingy iste septbr . , aften . 
Min kære velsignede Emil ! 
Dit brev til din fader har vi alle nydt 
med den største interesse . Først læste fader 
det op for os ved frokosten , siden lånte jeg 
det med ind på mit værelse . Det er yndigt 
at høre , at du befinder dig godt i de nye 
forhold . Du synes jo også at have haft held 
med dig både med straks at få timer og at 
stifte interessante bekendtskaber . 
Jeg har nu forresten aldrig været meget 
for , at du skulle søge ekstra-arbejde . Jeg 
synes , det havde været i alle måder bedre , 
om fader i dine studenterår kunne have afsét 
dig så mange penge , at du uforstyrret kunne 
hengive dig til studeringerne . Men fader 
siger jo , at så måtte han have sat sig i gæld , 

og det er han så bange for , hvad man naturligvis 
ikke kan undre sig over , men alligevel , 
min kæreste dreng , det gør mig så ondt , hvis 
du allerede i din ungdom skulle lide under 
pengesorger , og jeg forstår så godt , at unge 
mennesker gerne vil både være pæne i klæder 
og også have råd til at gå i teatret og i 
det hele taget være lidt med . Men sådan 
noget har fader , mærkeligt nok , så vanskeligt 
ved at forstå . Han dømmer fra sine egne 
unge dage , hvor alt var meget billigere , og 
desuden boede han jo som student hos sine 
forældre og deltog med dem i forskellige adspredelser . 

du må ikke undre dig over , at jeg igen 
begynder på denne sag , som vi jo ofte nok 
har drøftet , inden du tog til København . Men 
jeg blev så bange , da jeg læste i dit brev , 
at du ikke brød dig om de lommepenge , 
fader ville give dig . Jeg forstår godt — 
det bilder jeg mig i al fald ind — hvad der ligger 
bagved . Jeg véd , hvor fintfølende du er , og 
jeg tænker mig , at fader nu igen i sit brev 
til dig har klaget over , hvor vanskeligt det 
faldt ham at skaffe dig penge . Men , min søde 
Emil , selv om du tjener en smule i din skole , 

hvordan skal du alligevel i længden komme 
ud af det ? Der går så meget med , som man 
slet ikke tænker over , og når du nu er 
sammen med så velstillede unge herrer som 
denne svane , så kan du vel heller ikke altid 
lade dig traktere . Ak ! bare jeg var rig ! Men 
desværre , din gamle tante er en fattig stymper . 
Alligevel vil jeg så gerne have lov efter 
ævne at hjælpe dig . Jeg lægger derfor i o 
kr . i brevet og vil også fremtidig hver måned 
sende dig i o kr . Af mig kan du trøstigt 
modtage de skillinger , du véd , jeg kan ikke 
anvende dem til noget kærere . Du må derfor 
ikke afslå mit tilbud . Det vil være mig en 
stor glæde at vide , at jeg sådan en gang 
imellem kan skaffe dig en lille fornøjelse eller 
en lille toilettegenstand til at gøre min dreng 
fin og smuk . 
Skulle du en gang ville spendere en halv 
time på mig , ville et brev glæde mig usigeligt . 
— ingen af de andre her véd noget om de 
io kr . Lad det være en hemmelighed mellem os . 
De kærligste hilsener fra 
din tante Meta . 

København , den 2den september . 
Min egen lille mis ! 
Dit brev , så sødt det var og så glad 
jeg blev ved det , har bragt mig på alvorlige 
tanker . Der er så meget , synes jeg , som jeg 
må sige dig . Vi fik egentlig aldrig i sommer 
talt rigtig ud med hinanden , og jeg trænger til 
helt at åbne mit hjerte for dig , der jo har 
lovet , at du vil være min , min for altid . Vi 
er vel meget unge til at binde os , de fleste 
ville vel kalde det en børneforlovelse , men jeg 
tror netop , at det er godt at binde sig tidligt . 
I hvert fald føler jeg , at jeg derved vil undgå 
mange fristelser . I unge piger har det vist 
ikke på den måde som vi . Der er så 
meget , i slet ikke kender til , så meget , der 
drager og lokker det onde i os . Det er noget , 

som det er vanskeligt at tale til en ung pige 
om , selv når hun står en så nær , som du 
står mig , og er så naturlig og ligefrem som 
du . Jeg vil nu blot sige dig det , at jeg , når 
fristelserne kommer over mig , vil have et 
værn i tanken om dig . Det at vide , at en 
ren ung kvinde , for hvem alle stygge og smudsige 
forestillinger er fremmede , at hun sidder 
og venter på en , det giver mod og kraft til at 
stå imod . 
Men herom skal vi nu ikke tale videre . 
Lov mig ikke at spørge — jeg véd , du er 
så slem til at spørge — du skal blot trygt 
stole på , at jeg er din og altid kun vil 
være din . 
Deri tror jeg , de moderne f'orfattere 
har ret : at den eneste solide basis at 
bygge et kærlighedsforhold på er sandhed 
og ærlighed . Jeg vil derfor også sige dig 
helt ud , hvordan det står til med mig på det 
religiøse område . Jeg frygter vel , at det skal 
gøre dig bedrøvet og urolig , men alligevel , 
ikke sandt , hellere den fulde oprigtige sandhed 
end en forsigtig legen-skjul for hinanden , der 
dog afføder langt flere ængstelser , i hvert fald 
en utryg følelse , som er værre end alt andet . 

altså , min egen søde mis , sandheden er 
den , at jeg har ikke min barnetro længere . 
Jeg er end ikke sikker på , at jeg nogensinde 
har haft den . Det lyder vist meget slemt , men 
sandt er det : jeg har overfor religionen altid 
kun haft en kedsomheds-fornemmelse . Jeg 
har tænkt på , om det muligt skulle komme 
af den måde , hvorpå jeg i den retning er 
bleven opdragen . Lige fra jeg var 6—7 år 
blev jeg taget med i kirke hver søndag , og 
ved alle mulige festlige lejligheder blev der 
holdt bøn og sunget salmer hjemme . Jeg kan 
endnu føle de kvaler , jeg led som barn for at 
holde mig vågen i kirken . Jeg måtte knibe 
mig i armen , og jeg talte , gud véd hvor 
mange gange , ruderne i de store vinduer bag 
altret og stenene i midtergangen . Men bedst 
husker jeg en juleaften , da vi havde  » Andagt «  , 
inden vi skulle ind til juletræet . Jeg og en 
ven af mig , der altid var hos os juleaften — 
vi var dengang 9 år — kunne af længsel 
og nysgærrighed ikke sidde rolig . Mens fader 
læste op af biblen , trippede vi på stolene og 
sparkede under bordet til hinanden . Nu havde 
vi en sypige , der hed jomfru Marie , og som 

var en stakkels forvokset skabning . Hun var 
også med til juleaften hos os . Idet nu fader 
læste op :  » Og englene sagde til jomfru Marie : 
du skal føde en søn  .  .  .  . «  — kunne vi ikke 
holde os længere , vi brast i en aldeles krampagtig 
latter , der ikke ville standse , skønt vi 
fik et forfærdeligt blik fra fader , der afbrød 
læsningen . Da rejste fader sig , gik hen til 
mig , gav mig en lussing , så det snurrede i 
mig , greb mig i armen og førte mig ind i 
børnekamret . Jeg kom ikke til juletræ den 
gang , men jeg kan huske , at , så lille jeg var , 
havde jeg hadefulde tanker imod gud . 
Alligevel tror jeg ikke , at opdragelsen 
alene kan være grunden . Men jeg mangler 
åbenbart ævnen til at tro . Jeg har dog 
gjort mig umage derfor , således den gang jeg 
gik til præsten . Jeg var meget ulykkelig over 
mig selv , men jeg kunne ikke komme i stemning 
da vi stod på kirkegulvet og præsten 
lagde sin varme hånd på min pande , havde jeg 
en følelse , hvori der blandede sig både ubehag 
ved berøringen og en pinefuld flovhed over 
at skulle give et højtideligt løfte om noget , 
der ingen betydning havde for mig , 

som barn trøstede jeg mig altid med : det 
kommer , når du bliver ældre . — men med 
årene er kun kommet allehånde modsigelsestanker 
og tvivl , og jeg føler , at jeg glider 
længer og længer bort fra muligheden af at 
tro , sådan som i andre tror . 
Mest har det pint mig , at jeg har måttet 
gå så ene med det . Hvergang de hjemme 
taler om kirkelige ting , føler jeg mig som en 
forbryder , der er bange for at blive opdaget . 
Jeg sætter mig hen i en krog og søger at være 
så ubemærket som muligt . Men det er i den 
senere tid hændt flere gange , at fader pludselig 
har vendt sig mod mig og sagt :  » Har du ingen 
mening om den ting , Emil ? Du plejer dog 
ellers ikke at være så forknyt . « 
Jeg tror , at han begynder at forstå , 
hvordan det er fat med mig . Men skønt jeg 
jo véd , at det en gang må komme til en 
forklaring , og skønt jeg indser , at det vel 
også vil være det bedste , så gruer jeg dog 
for det øjeblik . For fader vil tage det så 
forfærdelig tungt . 
Men overfor dig har jeg ikke kunnet tie . 
Du må kende mig helt , som jeg er . Og du 

vil ikke af den grund mene , at der ingen 
lykke kan blive i vor forbindelse ? Tror du 
ikke også , at vi netop , ved sådan at tale 
rigtigt ud med hinanden , må kunne komme til 
gensidig forståelse ? Den ene vil hjælpe på 
den anden , og du vil ikke straks fordømme 
mig , fordi du i mangt og meget ikke er enig 
med mig ? 
Du kan tænke dig , at jeg længselsfuldt 
vil vente dit svar på dette brev . Det vil 
have så megen betydning for mig , hvordan du 
tager det . 
Jeg er ikke oplagt til i dag at fortælle løst 
og fast om mine oplevelser herinde . Derom 
en anden gang . Det vil dog måske særligt 
interessere dig , at jeg i dag otte dage skal til 
stor middag hos konferensråd svane , hvis 
søn jeg er bleven ven med . Jeg er bange 
for , at mit toilette ved den lejlighed vil tage 
sig mindre pragtfuldt ud . Men det fine selskab 
får bære over med en fattig rus . 
Min egen mis , du skulle vide , hvor varmt 
og inderligt jeg tænker på dig . Du er mit 
et og alt . Kun når jeg véd , at jeg har dig 
med mig , vil jeg få lyst ogiver til at arbejde 

mig frem . Men hvis du ikke slipper mig , da 
skal jeg også nå vidt . 
Din 
Emil . 
E . S . Tak for cigarerne . De smager 
dejligt . 

vi- 
— ing , den 3die september , aften . 
Du min allerkæreste , min bedste ven ! 
Mens hele huset sover og her er så højtideligt 
i mit lille værelse , månen skinner ind 
mellem gardinerne , skriver jeg til dig for at 
sige dig , at jeg elsker dig mere nu end nogensinde 
og mere end jeg troede , man kunne 
komme til at holde af et menneske . Dit brev 
gjorde mig både så bedrøvet og dog så 
usigelig glad . For jeg kunne da forstå , at du 
måtte holde meget af mig , når du skrev så 
alvorligt til mig om de dybeste ting i livet 
og jeg forstod så godt , hvad du sagde om 
sandhed og ærlighed , og jeg syntes , at vi 
egenlig slet ikke havde været rigtig forlovede 
før , fordi det alt sammen før var kun ligesom 
så overfladisk og barnagtigt . 

ja , Emil , vi vil tale helt ud med hinanden , 
vi vil betro hinanden alt — alt , og du skal 
se , så bliver det også nok godt . Å , jeg har så 
meget at tale med dig om og navnlig spørge 
dig om , og du må ikke sige til mig , at jeg 
ikke må spørge . For der er ikke den ting , 
som man ikke kan sige til hinanden — i al fald 
skrive — når man gør det med alvor og 
véd , at man kan stole på hinanden . Og du 
må slet ikke tro , at vi unge piger er så 
dumme og uvidende . Vi kan da både se og 
høre ! Og vi taler jo også med hinanden om 
alt muligt , og hvad den ene ikke véd , det véd 
den anden , og Thora f . Eks . har fået en 
mænde ting at vide af deres tjenestepige , som 
har et barn i pleje ude på landet . 
Men for fremtiden vil jeg ikke have nogen 
anden end dig til fortrolig , for det andet er 
dog kun pjank det meste . Men du er så 
klog og véd sålangt bedre besked og kan tale 
om alt muligt på så køn en måde . 
Det var rigtignok forfærdelig sørgeligt at 
læse , hvordan det forholder sig med dine religiøse 
anskuelser . Jeg gik herop på mit værelse 
med dit brev , og da jeg havde læst det , græd 
jeg i over en time , så jeg måtte sige til 

moder , at jeg havde ondt i tænderne . Men 
så bad jeg så inderligt til gud , og så var 
det ligesom jeg fik svar fra ham , at jeg ikke 
måtte slippe dig , men netop nu skulle holde 
fast ved dig , fordi du ved mig skulle komme 
på andre tanker . Og da blev jeg så glad , 
jeg syntes , jeg havde fået en stor opgave at 
leve for men jeg skal ikke plage dig , jeg forstår 
så godt , at du er bleven ked af at høre 
hver søndag den gamle Provst Poulsen , der er 
en god mand , men som taler så åndløst . Det 
sagde også kateketen til mig forleden , at det 
var sørgeligt med provsten , for han gjorde så mange 
her i byen ligegyldige for det kirkelige . 
Men nu prædiker kateketen hveranden søndag , 
og du kan ikke tænke dig , hvor det er dejligt . 
Han taler så smukt , ligefrem poetisk , og han 
løfter en ligesom op over det jordiske . Undertiden 
indfletter han også salmevers , som han 
selv har lavet . Jeg fik forleden ved middagen 
hos borgmesterens en afskrift af dem  ; jeg havde 
ham nemlig til bords , og så bad jeg ham om 
det . Jeg ville ønske , at du og han engang 
kunne komme til at tale rigtig sammen . Jeg 
tror nok , at han ville give dig et helt andet 
syn på livet , og du skulle se , hvor du bagefter 

ville føle dig lykkelig . Det må jo være 
skrækkeligt for dig ikke at have noget fast at 
bygge på . Sig mig , går du ikke i en evig 
angst for at dø ? For sæt nu , at du døde , 
inden du havde omvendt dig ? 
Men jeg vil ikke tænke mere på det i dag , 
for så kommer jeg igen til at græde . 
Du skrev , at der var så mange fristelser 
for de unge herrer . Jeg forstår godt , hvad 
du mener , jeg var jo med i vinter til det møde om 
faldne kvinder og om den of . Pr . , som kateketen 
og en herre fra København holdt for damerne 
heri byen . Men der er et og andet , som jeg 
har spekuleret meget over , men som jeg ikke 
kan hitte ud af . Går den slags kvinder på 
gaden mellem andre mennesker ? Er der ikke 
noget , hvorpå man kan kende dem ? Og hvordan 
bærer de sig ad med at  » friste «  jer ? Jeg 
mener , hvad siger de for at få jer lokkede 
med ? Og er det ikke grueligt flovt , når sådan 
en kvinde kommer hen til jer ? Eller lader 
hun , som om hun kender jer eller er i familje 
med jer ? 
Hvis du er rigtig sød , så svarer du mig 
herpå . Det er da ikke værre , end at vi sagtens 
kan tale om det . Tænk bare , når kateketen 

kunne snakke så ligefremt om den slags til 
alle os damer ! Det gælder blot om , at det 
gøres med alvor og ikke for at tilfredsstille 
en letfærdig nyfigenhed , sagde kateketen . 
Jeg har været nede i butikken i dag for at 
se , om der ikke skulle være noget , du kunne 
bruge til selskabet hos konferensråd svanes . 
Desværre er det jo kun dameartikler , fader 
fører . Men jeg fandt dog nogle røde strømper , 
som du vist kan bruge , selv om de er lidt vel 
lange , et par hvide handsker nr . 73/4 — det 
er nogle , fader holder særligt til borgmesterinden 
— , og et kammerdugs-lommetørklæde , 
der ikke er ret stort , men meget fint . Jeg sender 
det med posten i morgen , desuden en flaske 
liljekonval-essens . — du bliver vel ikke vred , 
fordi jeg sender dig de småting ? De koster 
mig jo ikke noget , og der er nok af dem i 
butiken . 
Nu godnat , du kære . Tusind trykkys 
sender jeg dig , og i min aftenbøn vil jeg først 
og sidst tænke på dig . Din trofaste forlovede . 
Din lille 
mis . 

Regensen , den 12 . September . 
Kære Holm ! Jeg søgte dig i formiddags 
forgæves . Jeg havde noget meget vigtigt at 
tale med dig om . Jeg skal kortelig forklare 
dig , hvorom det drejer sig . 
Vore dages studenterliv er ikke , som det 
burde være . Der er intet sammenhold mellem 
de unge studenter , intet kammeratligt liv med 
gensidig åndelig påvirkning . Jeg finder det 
fuldkommen korrekt , at studenterforeningen ikke 
har villet gå i kølvandet på den radikale klub 
i Badstuestræde og give sig i lag med store 
sociale spørgsmål løsning . Jeg finder ingenlunde , 
at en sådan folkelig og filantropisk virksomhed 
er et gyldigt eller tilfredsstillende udslag 
af den rigtige , gode studenterånd . Det er 
en gærning for gamle praktici , ikke for unge 
musasønner . 

hvor højt jeg end skatter den pietetfulde 
bestræbelse hos den gamle studenterforenings 
fremragende mænd for at vedligeholde de gode 
gemytlige traditioner fra studentertidens guldalder , 
er jeg dog heller ikke sikker på , at man 
i studenterforeningens ledelse i alle måder er 
på den rigtige vej . 
Vel anser jeg soldet , den vittige tale og 
den harmløse vise for at være et værdifuldt , 
ja uundværligt led i foreningens opgave . Men 
sangen , selv om den skyldes fortræffelige penne , 
og ordet , hvor veltalende det end fremføres , 
vil vanskeligt helt kunne tilfredsstille og fylde 
vore dages ungdom , der desværre mangler den 
lykkelige umiddelbarhed , den gudetro på 
studenterstandens høje kald , som vore fædre 
besad . 
I særlig grad mener jeg , at de ganske unge 
studenter føler en slags utilfredsstillelse ved 
forholdene i foreningen . Der bydes dem ingen 
lejlighed til den belæring , den støtte og udvikling , 
som åndelige turneringer med jævnaldrende 
yder . Ved de officielle foreningsfester 
og ved de diskussioner , der lejlighedsvis holdes 
om lørdagen , føler de sig trykkede af de ældres 
avtoritet . Og vover en enkelt sig frem , mødes 

hans famlende forsøg alt for ofte med overlegen 
ironi hos de ældre , dumt grin hos dem af de 
yngre , der er blottede for alvorlige interesser . 
Min plan er det nu at vække den gamle 
studenterånd tillive , omformet i vor tids støbeske . 
Og det mener jeg kan nås , når man 
supplerer , hvad foreningen allerede nu byder , 
med et snævrere foreningsliv mellem en lille , 
udvalgt kreds af de yngste årgange studenter . 
Med andre ord , vi danner en forening i foreningen , 
en f'oredrags- og diskussionsforening , 
hvor de unge , uden frygt for spydig kritik , 
frit kan udtale , hvad der ligger dem på hjerte . 
Jeg tror , at store ting kan opnås ad den vej , 
til gavn ikke blot for os selv , men for vort 
fædreland og for hele udviklingen herhjemme . 
Du vil forstå , at når jeg sætter mig i 
spidsen for et sådant foretagende , er det 
meningen at holde det i en , om end liberal , så 
dog besindig ånd . Først og fremmest bør 
man sørge for , at den ny forening ikke får 
præg af at ville noget brud med de gamle . 
Det skal ikke være nogen nedbrydende , nihilistisk-evropæisk 
klub , men en klub , hvor den 
sande åndsfrihed , den sande fordragelighed 
har til huse . 

jeg har tænkt mig , at vi på lørdag aften 
skulle samles en halv snes stykker for at overveje 
og drøfte de nærmere enkeltheder i planen 
og for i det hele taget at komme på det Rene 
med , om der er stemning for den . Til dette 
forberedende møde var det , jeg ville indbyde 
dig . Hvis du kender en og anden flink og 
pålidelig mand , så tag også ham med . For 
en sikkerheds skyld bemærker jeg dog , at jeg 
ikke ønsker , din nye ven svane skal indblandes 
i dette . Han hører til dem , der møder enhver 
alvorlig bestræbelse med kold , dræbende spot . 
Helst ønskede jeg , du aldeles ikke omtalte for 
ham , hvad der er i gære . 
Vi samles hos mig kl . 9 . Tag pibe med . 
Din hengivne 
Lauritz W . Hahn . 

kære Emil ! Fra din moder og tante 
Meta skal jeg takke for brev . Meget indgående 
har dine sidste beretninger egentlig ikke været . 
Jeg kunne nok ønske , at du ville tage dig den 
forpligtelse på nogenlunde regelmæssigt — 2 
gange om ugen f . Eks . at sende os udførlige 
breve , så at vi dog til en vis grad kunne 
følge dine oplevelser . Jeg synes også , du 
selv må føle trang til at bevare en inderlig 
forbindelse med dit hjem . Men jeg undskylder 
dig foreløbig med , at de nye bevægede 
forhold måske i begyndelsen kan have 
lagt særligt beslag på din tid . 
Forskellige ting ligger mig i dag på sinde , 
som jeg gerne vil tale med dig om . 
For det første er jeg ikke helt fornøjet med , 
at du har valgt at høre professor Høffding . 

ganske vist har jeg ladet mig fortælle , at hr . 
H . skal være en sympatetisk personlighed , ligesom 
jeg jo ejheller vil bestride hans videnskabelige 
fortjenester , men det tør dog ikke glemmes , 
at han gentagne gange på en endog temmelig 
udæskende måde er optrådt i fornægternes 
lejr , således bi . a . ved lucifer-orgiet for 
Georg Brandes . Jeg for mit vedkommende 
finder det meget liberalt af regeringen , at den 
ikke gav ham en næse for den mildest talt 
upassende demonstration ; dog dette har vel sin 
forklaring i , at vor nye kultusminister endnu 
dengang var påvirket af sin forgængers overdrevne 
liberalisme . Vist er det , at jeg skulle 
betakke mig for at lade mig instruere af en mand , 
der har været med til at hylde Brandes , forudsat 
da , at der var nogen mulighed for at undgå det . 
Nu kender jeg vel ikke prof . Kromanns stilling til 
kristendommen , men jeg har fået et ganske tiltalende 
indtryk af ham ved at læse hans pædagogiske 
skrifter , hvori der er meget sundt og rigtigt , og 
ialfald har han da aldrig kompromitteret sig . 
Jeg henstiller derfor til dig , om du ikke endnu 
kunne vælge de kromann’ske forelæsninger 
frem for de høffding’ske . Dog bør du selvfølgelig 
ikke gøre det på nogen anstødelig 

måde . Jeg overlader det altså til dit eget 
skøn . Hellerikke eksamenshensynet bør du jo 
glemme , og her kan det vel være af betydning , 
hvorvidt hr . H . allerede har haft lejlighed til 
at tale med dig og fatte interesse for dig . 
Jeg kommer til punkt 2 . Fra tante Kathinka 
havde jeg i går brev hun fortalte et og andet 
interessant om familjen — bi . a . , at de unge 
folk i Svendborg havde været hårdt plagede af 
alskens skrøbelighed — men jeg skulle tage 
meget fejl , om brevet ikke nærmest angik dig . 
Hun ytrede megen glæde over at have lejlighed 
til at yde dig hjælp i dine studenterår , 
og hun brugte mange venlige og kærlige ord 
om dig . Men til sidst kom en lille en passantbemærkning 
om , at de i mandags var blevne 
narrede for dit selskab til middag , idet du  » i 
sidste øjeblik «  havde sendt afbud . Min kære 
Emil , jeg tror ingenlunde , at tante Kathinka , 
der er så hyggelig og god , vil lade dig mærke 
nogen fornærmethed , men du vil kunne begribe , 
at det er mig og din moder ubehageligt , når 
du ikke viser familjen , der ved middags-gæstfrihed 
bidrager så væsenligt til dit underhold , 
den yderste hensynsfuldhed . Og det er ikke 
hensynsfuldt at sende afbud i sidste øjeblik . 

jeg kan nu heller ikke begribe , hvad der således 
pludselig har kunnet forhindre dig i at 
gå til middag hos din tante ? I hvert fald 
må du sørge for , at sådant ikke gentager sig . 
Der var jo nok et og andet endnu , jeg 
kunne have ønsket at tale med dig om , bi . a . 
Ville jeg lejlighedsvis , inden for længe , gerne 
have , at du skulle lave mig et skema , hvoraf 
jeg kunne se , hvordan du anvender din dag . 
Jeg må imidlertid nu afbryde , da jeg skal 
til lærermøde . Vi har haft en kedelig historie 
med Petersen , der har givet en dreng i 2den 
klasse nogle vistnok velfortjente , men temmelig 
grundige prygl . 
Om nyt her i byen vil din søster skrive 
til dig samtidig med dette . Vi overraskedes 
igår ved besøg af Emilie Schmidt , modehandlerens 
datter . Det undrede os , da hun 
ellers ikke kommer her . Jeg synes egentlig ikke 
ilde om hende , men din moder finder hende 
altfor koket . Hun spurgte med stor interesse 
til dig og sagde , at hendes forældre havde 
lovet hende bal til julen hun håbede så , 
at du kom med . — nu lev vel da . Kærlige 
hilsener fra os alle . Din 
fader . 

København , den 17 . September . 
Kære fader ! Tak for dit brev . Jeg skal 
først besvare dine to ankeposter . Når jeg har 
valgt at høre prof . Høffding , er det , dels fordi 
den tid , han holder sine forelæsninger , - falder 
mig bekvemmest , dels fordi de fleste af mine 
bekendte hører ham . Jeg synes hellerikke , man 
kan vælge sine professorer efter deres religiøse 
anskuelser . Skulle studenterne gøre sig til 
regel kun at høre de ortodokse universitetslærere , 
er jeg bange for , at de ikke fik særdeles 
mange udenfor det teologiske f'akultet at vælge 
imellem . Det kan nemlig ikke nægtes , at jo 
mere man kommer ind i det , des mere opdager 
man , at folk herinde er meget lidt kirkelige . 
Selv om de fleste vel ikke er erklærede 
fritænkere , er de dog temmelig indifferente og 

lægger ikke skjul på det . Jeg kunne nævne 
dig flere af højres bedste mænd , der i virkeligheden 
på det religiøse område er ligeså 
radikale som de såkaldte  » Evropæere «  . 
Du ville have forundret dig over de udtalelser , 
det i så henseende faldt ved middagen 
hos konferensråd svanes iforgårs . I det hele 
taget får man et ganske fejlagtigt indtryk af 
de stemninger , der rører sig i de københavnske 
højrekrese , ved at læse højrebladene . Nogen 
begejstring træffer man ikke hos højre herinde . 
De fleste udtaler sig halvt misfornøjet , halvt 
spottende om begivenhederne , og jeg har lagt 
mærke til , at mange , selv de , om hvem man 
mindst skulle tro det , har en vis sympati , i al fald 
en vis respekt for de mænd , som vi i 
—ing er vante til at fordømme . Og du må 
ikke tro , at jeg slutter af enkelte tilfældige 
ytringer . Nede i studenterforeningen slog det 
mig straks , at der var så ringe interesse for , 
hvad højrebladene skriver , mens alle slugte og 
diskuterede de radikale blade , fandt dem morsomme 
og ofte gav dem ret . Det kan nu heller 
ikke nægtes , når man har lejlighed til at 
sammenligne , at der er mere liv og fart over 
venstrepressen og at den skrives med større 

talent . Det samme sagde også etatsråd bang , 
der var med ved middagen hos svanes . Han 
sagde , det var sørgeligt at se den dekadence , 
hvori højrepressen befandt sig . 
Naturligvis gør det mig ondt , hvis jeg har 
fornærmet tante Kathinka ved at sende afbud 
til middagen , men jeg kan forresten ikke indse , 
at det er noget slemt , jeg har gjort . Både hun 
og de øvrige i familien har sagt til mig , at jeg 
selvfølgelig havde min frihed til at blive borte , 
hvis jeg på en eller anden måde var optaget , 
og det er jo ikke altid så let for mig at passe 
de forskellige middagstider , da jeg nu efterhånden 
har ikke så lidt at gøre . Du ville 
gærne have et skema over , hvordan jeg anvender 
min dag . Jeg læser altså to timer 
daglig i min skole , har gennemsnitlig en å to 
timer forelæsninger og må desforuden regne 
en time om dagen til at renskrive og gennemgå 
mine kollegiehefter . Dertil kommer så 
middagsspisningen , der tager mig mindst 3 timer 
når jeg medregner de store vejlængder frem 
og tilbage , og jeg kan jo ikke godt gå , ligesom 
jeg har fået maden i mig . — nogen tid 
vil jeg naturligvis også gerne have til livet 
med kammeraterne , og netop i disse dage er 

jeg i færd med , sammen med Hahn , at stifte en 
diskussionsklub for de unge i foreningen . Hahn 
er den , som har haft ideen , men han har bedt 
mig om at være med blandt indbyderne og han 
vil også gerne have mig ind i bestyrelsen . — 
du ser altså , at min tid er fuldt optagen på 
mange måder . Middagen hos svanes var forfærdelig 
fin . Vi begyndte med østers , og der 
blev drukket en mængde champagne . Jeg havde 
den yngste frk . Svane til bords , hun er meget 
smuk og en rigtig naturlig ung pige . Jeg morede 
mig udmærket . — om aftenen tog nogle af 
herrerne ud i tivoli , hvor den unge svane gav 
souper i bazaren . 
Jeg må nu slutte . Jeg skal til møde hos 
Hahn på Regensen . Mange hilsener til alle . 
Din hengivne søn 
Emil . 

17 . Septbr . 
Min egen lille mis ! 
Jeg har nok lovet at skrive til dig i dag , 
så du kunne have brev søndag morgen . Men 
du må nøjes med nogle hastige linjer , for jeg 
er lidt træt og ikke rigtigt oplagt . Jeg har haft 
så meget at bestille i disse dage . 
Ja , det var middagen hos svanes . Nu må 
du først vide , at jeg alligevel optrådte som 
flot kavaller . Ved nærmere at undersøge mit 
sorte tøj fandt jeg nemlig , at det var alt for lidt 
præsentabelt , og jeg besluttede derfor at købe 
mig et nyt sæt . Jeg fik opspurgt en skrædder , 
der er flink til at give lang kredit til studenter . 
Han bukkede ærbødigt for mig og sagde , at 

det skulle være ham en fornøjelse at sy for 
mig . Med penge hastede det aldeles ikke ! Du 
kan tro , jeg blev fin . Kjolen er af nyeste snit 
og med store silkeopslag . 
Af Hahn lånte jeg en chapeaubas , og 
således i alle måder vel udstyret holdt jeg 
mit indtog i det svane’ske hus . Du skulle 
have set en elegance ! Navnlig fruens kabinet 
er aldeles henrivende : gult atlask med broderede 
blomster . Damernes toiletter var pragtfulde , 
min borddame . Frk . Lilly svane , 17 år , var 
i lysegrønt silke med flor , store pufærmer og 
nedringet . Hun er noget af det smukkeste , 
man kan se : et fint , blegt , næsten marmoragtigt 
ansigt med store sorte øjne og sort hår , der 
ligger glat ned over panden , skilt i midten . Hun 
ligner et gammeldags maleri . F'orresten tror 
jeg ikke , at hun stikker dybt . Hun var meget 
munter og elskværdig , men nogen rigtig alvorlig 
samtale kunne man vist ikke føre med hende . 
I begyndelsen var middagen lidt stiv . Men 
efterhånden som vi spiste og drak , blev stemningen 
højst animeret . Jeg lagde mærke til , at 
de københavnske damer drikker meget mere 
vin end damerne hjemme . Og alle de fine 

gamle herrer drak som sande ørkener . ( de 
simpleste , med undtagelse af mig og to andre 
studenter , var etatsråder ! ) du kan tro , det 
gik lystigt til inde i rygesalonen bagefter . Der 
var en gammel kommandør , der fortalte historier 
fra  » fremmede havne «   ; de er ikke til at referere ! 
Og engang imellem kom et par af damerne 
ind på visit fra damernes rygekabinet . Alle 
damerne omtrent røg ! De ville absolut høre 
kommandørens historier , men det gik dog ikke . 
Nok er det , vi endte — vi unge herrer 
og et par af de ældre — ude i tivoli . Men 
først var vi inde i en variété , der hedder 
» Kisten «  , og hørte sangerinder . Oprigtig talt , 
det morede mig ikke . Jeg fandt , det var råt 
og plumpt . 
I det hele taget véd jeg ikke rigtigt , om 
jeg kan lide den tone , der herskede ved dette 
eftergilde i tivoli . I længden i al fald ville det 
næppe tiltale mig . Men det er jo ganske morsomt 
at have prøvet det med . — vi kom gruelig 
sent hjem . 
Men du må tro mig , hele tiden både 
ved middagen og bagefter , tænkte jeg på dig . 
Du er dog det allerbedste i verden , og du 

må ikke slippe mig , selv om du en gang 
imellem synes , at jeg bærer mig lidt letsindigt 
ad ! Hører du , min egen mis , du skal blive 
ved at holde af mig ! For jeg elsker dig så 
højt . Og jeg sender dig 1000 Kys . 
Din 
Emil . 

Sølvgade 43 , 2 . S . o . G 
17 . Septbr . 
Ærede hr . Student ! 
Jeg véd ikke , om de mindes aftalen fra 
tivoli torsdag aften , da jeg snakkede med dem 
henne ved pjerrot . Hvis ikke beder jeg dem 
sende afbud til Adam poste restante senest 
iaften . Ellers venter jeg dem på frue plads 
imorgen kl . 7 . 
Venlig hilsen fra 
Amalie . 

Frederiksholms kanal , 
den 2i . September . 
Kære Holm ! Jeg respekterer deres dyd . 
Bevar blot deres hjertes ufordærvethed , så længe 
de deri finder trøst og husvalelse , men 
tillad til gengæld mig at bevare min udyd . I 
mine venskabelige følelser vil denne vor uoverensstemmelse 
ingen forandring gøre . Jeg hylder , 
som de véd , til det yderste anskuelsen om , at 
enhver frit bør vælge sig den moral , der behager 
ham mest . Jeg holder af dem , ikke fordi de er en 
Josef , men fordi de — til trods derfor — er 
elskværdig og brav , dertil et godt hoved og 
en satans energisk fyr , der sikkert bliver til 
noget mere end vore sædvanlige dusinstudenter , 
som tygger efterdrøv på vore adjunkt-professorers 
drøv , og som med ludende hoveder og 

lurvede eksamenstanker lister sig gennem 
universitetets ørne-port . 
Hold i guds navn deres på omhyggelige 
studier af Dumas fils og Martensens etik udarbejdede 
foredrag om den offenlige prostitution 
og den moderne demoralisation i den af dem 
og Hahn stiftede studentermissions-forening , 
men forlang ikke , at jeg og andre lykkelige 
ugudelige , der ikke har omvendelse behov , skal 
være alvorsmænd på sligt . — de er i alder 
kun få år yngre end jeg , i verdenserfaring 
er de — tilgiv — et barn . 
Vi var begge alt for iltre i går , jeg for mit 
vedkommende fortryder det . Jeg fortryder 
navnlig , at jeg spottede deres tilståelse om 
forholdet til det lille pigebarn , de i et 
letsindigt tivoli-øjeblik indledede bekendtskab 
med . Ved nærmere at tænke over , hvad de 
fortalte mig , synes den hele historie mig både 
smuk og rørende . Måske har de ret i , at 
frk . Amalie endnu er en ufordærvet sjæl , og 
da de også er ufordærvet , forstår jeg deres 
følsomme betænkeligheder overfor den lille 
fugl , de har indfanget , og deres ideale planer 
om at etablere et forædlende beskytterforhold 
overfor hende . Måtte hun nu blot påskønne 

det ! Jeg kender hende jo ikke , men jeg kunne 
tænke mig , at hun egentlig havde ventet sig 
noget andet af dem , og at hun i længden 
ikke ville finde det morsomt at forædles , men 
ville foretrække en mindre fintfølende ridder . 
— jeg gentager det imidlertid : jeg forstår , at 
de ud fra deres forudsætninger tænker og 
handler , som de gør . Også jeg har været 
meget ung og meget troende , og jeg mindes 
fra mit i yde år en lille sypige , som var mine 
drømmes elskerinde , men som jeg i vågen 
tilstand altid tilbad på tre skridts afstand 
og i de ærbødigste ord . Det var smukt , det 
var såre smukt og poetisk — indtil jeg en 
aften , da jeg kom for at hente hende til te 
med smørrebrød i esplanaden , fandt hende i en 
ubestrideligt øm tête-à-tête med en grosserer , 
der mindst af alt var en tevandsknægt . Siden 
hin uforglemmeligt flove aften har jeg renonceret 
på at dyrke erotiken i drømmenes renkultur , 
og jeg har aldrig siden inviteret mine 
kærester til te i esplanaden . — dette skriver 
jeg ikke for at mistrøste dem med hensyn til 
deres Amalie , men for at gøre dem begribeligt , 
at jeg ikke er uden forudsætninger for at kunne 
forstå og sympatisere med deres tilfælde . 

jeg ville nu oprigtigt ønske , at de også 
havde slået en streg over deres misstemning 
overfor mig . Jeg sætter , som sagt , stor pris 
på deres venskab , og jeg håber , at de må 
have fået et indtryk deraf . Men jeg véd 
naturligvis godt , at velvillige sjæle gør deres 
muligste for at sætte dem op imod mig . Jeg 
kender , af gammel erfaring , de fladpandet frisindede 
og snobbet stræbende studenter , som 
Hahn er det forsultent ærgærrige sindbillede 
på . Det er det kompagni , der i sikker Marche 
rykker frem for at bjærge det tarvelige fedt , 
som drypper af landets bedste gejstlige , 
juridiske og filologiske embeder . Dette kompagni 
hader f'olk som mig og mine lige , fordi 
vi ikke viser deres alvorsfulde madstræv den 
tilbørlige andagt . De kalder os blaserede , 
giftige , demoraliserede , fordi vi , i stedet for at 
beundre , morer os over deres basken med idealitetens 
vinger . Det driller dem , at vi har 
opdaget dem . Det piner deres forfængelighed , 
at de ikke kan imponere os , og det ærgrer 
dem , at vi ikke vil slå følge med dem . 
Jeg véd , kære Holm , at Hahn i dem har 
håbet på at få en trofast forbundsfælle , en 
pålidelig medsammensvoren , en flink vingebasker 

i hans gåsefart hen over de danske 
vange . Undskyld , at jeg nu kommer til at 
sige noget , der ser ud som en Brander : derfor 
kan han ikke lide , at de søger omgang med 
svane . 
Jeg er heldigvis ikke  » Partifører «  , og jegønsker 
ikke at indrullere dem i noget korps . 
Jeg skal ved gud ikke forsøge at lokke dem 
væk fra hr . Hahn og hans samfundsnyttige 
gærning . Jeg finder det tværtimod såre 
naturligt , at de som ung student har lyst til 
være med dér , hvor tilsyneladende  » Livet «  og 
» Begejstringen «  rører sig . Men jeg ville gerne 
have lov til at være deres ven . 
Kære , dette er blevet et mere indgående 
og alvorligt brev , end jeg havde tænkt . Jeg 
ville tværtimod have foreslået dem , at vi for 
fremtiden skulle være lidt mindre højtidelige 
overfor hinanden . Højtidelig synes de måske 
er et ord , som ikke passer på mig . Nuvel , 
lad os da sige , at de for fremtiden ikke må 
tage mig og mine drillerier for højadeligt . 
Og , forudsat at de enig med mig heri , 
foreslår jeg dem følgende : til gengæld for 
den højmesse , de i går holdt for mig , lad mig 
imorgen få dem til en lille aftensang . Jeg 

agter nemlig i morgen at spise lidt god mad i 
koncertpalæet . Selskabet bliver — foruden 
mig og forhåbenlig dem — kun frk . Toinette . 
Jeg håber ikke , at det vil afskrække dem at 
skulle træffe denne meget diskuterede dame . 
Jeg garanterer dem for , at hun er ulastelig af 
væsen , og da de jo ikke har noget imod at 
» studere livet «  , vil de kunne have udbytte af 
at se dette livstykke . Hun på sin side har 
ytret et levende ønske om at lære dem at 
kende . Hun har set dem på gaden sammen 
med mig og finder dem  » så sød «  og  » umådelig 
interessant »  . Altså — vær nu elskværdig — 
imorgen aften kl . 9 i koncertpalæet . Mød 
helst i kjole og sort slips . 
Deres hengivne 
Villiam svane . 

den 26 , septbr . 
Hr . Student Holm 1 
med mine forældres utryklig udtalte ord 
beder jeg dem om at ikke de vil lade 
være med at møde min søster Amalie og tage 
hende med dem ud at spasere , om aftenen 
især . Min fader siger , at såfremt de mener 
noget alvorligt , beder han dem om at komme 
op til os og spørge , om hun må gå med 
dem , og da vil min fader selv tale med dem . 
For hun ejer ikke andet end sit gode navn og 
det kan let sætte en piæt på faders plætfri 
navn , at hans datter går ud om aftenen 
med en fremmed herre , som hun bliver 
trakteret af . Hun må ikke gå mere når de 

ikke kommer op i vor bopæl som er Sølvgade 
43 , 2den sal over gården . 
På mine forældres vegne . 
Med agtelse 
Amalies søster . 

Sølvgade 43 , 2den sal o . G . 
Mandag . 
Kære ! Bryd dem ikke om min søster 
Matheas brev . Mathea er misundelig , fordi jeg 
har gjort deres bekendtskab og fordi de er 
en smuk og studért herre og hun ikke kender 
nogen sådan . Men hun har sladret af skole 
til mine forældre , og min fader , der er meget 
hidsig , kaldte mig for sig og overfusede mig 
med skældsord og slag . Men jeg bryder mig 
ikke om , at han slår mig , for jeg holder så 
meget af dem , og de har været så god imod 
mig og lært mig så mange smukke og dybe 
ting , som giver en så mange tanker . 
Men de må love mig ikke at være imod 
mig , som de var sidst . For da tør jeg ikke 
være sammen med dem , for det er ikke pænt 
at være sådan som de var , selv om de havde 

drukket banko og sagde , at de virkelig holdt 
af mig . Og i den bog , som de gav mig at 
læse , og som jeg har grædt over , fordi den er 
så smuk og sørgelig beskrevet , siger også 
den unge fine dame , at herrerne kun vil have 
deres vilje og siden foragter dem , der har 
ofret dem alt . Men fordi man er en simpel 
pige , kan man godt være en anstændig pige , 
og jeg beder dem så inderligt , at de vil være 
god imod mig . For hvis det gik mig galt og 
min fader opdagede det , hvad skulle der da 
blive af mig ? 
Nu må de , gode hr . Holm , ikke blive 
vred på mig , fordi jeg skriver så indtrængende 
til dem , og jeg ville blive så bedrøvet , om 
de blev vred på mig . Der er ingen i den 
hele verden , som jeg bryder mig om uden dem , 
og jeg vil gøre alt , hvad de forlanger af mig , 
for ingen har været -så god imod mig som 
de . Og hver aften ligger jeg længe vågen 
og tænker på alt , hvad de har fortalt mig , 
og jeg drømte i nat , at vi kørte sammen i en 
fin vogn med to heste for , og at de rakte mig 
en buket . Men da jeg vågnede , lå jeg med 
de violer i hånden , som de gav mig sidst , 
og jeg syntes , det var sådan en dejlig drøm 

og har været i godt humør siden og ikke brudt 
mig om Matheas ondskabsfuldhed og faders 
vrede . 
Og nu beder jeg dem sluttelig undskylde 
min lange tale og beder dem være så venlig 
at møde mig i morgen aften mellem 7 og 8 , 
hvor vi mødtes sidst . Håbende , at de vil 
søge at opfylde dette mit lille og første ønske , 
vil jeg slutte mit brev med ønsket om , at de 
må have det rigtig godt . Mange venlige 
hilsner fra 
deres oprigtige veninde 
Amalie . 

—ing , den 27 . Septbr . 
Min egen kære dreng , hvad kan der 
dog være i vejen med dig ? Hvorfor har vi 
så længe ikke hørt et eneste ord fra dig ? 
Jeg går i den dødeligste angst og udmaler 
mig de skrækkeligste hændelser . Du er da 
vel ikke syg ? For i så fald burde du dog 
have bedt Fru Petersen om at sende os en 
meddelelse . Men hvis der ikke er noget galt 
på færde , er det virkelig meget urigtigt af 
dig at lade os gå i den uro . Og jeg vil sige 
dig , at din fader er meget vred , og jeg skal 
jo ikke nægte , at jeg denne gang må give 
ham nogen ret . 
Jeg havde nu så sikkert ventet , at vi 
ialfald havde fået brev i går . Jeg gik hver 
dag og sagde til dine forældre : i skal se , 

han opsætter at skrive , til rusgildet er overstået , 
så får vi nok et langt interessant brev 
fra den kære dreng . Men , hvem der ikke 
sendte noget brev , hverken langt eller kort , det 
var nok den kære dreng . 
Min egen Emil , du véd , hvor nøjeregnende 
din fader er med den slags ting . Han har 
nu en gang sat sig for , at du skal skrive to 
gange om ugen til dit hjem , og det er såmænd 
ikke blot for at lægge bånd på dig , 
for jeg kan forsikre dig , at han ligefrem længes 
efter dine breve og med den største interesse 
nyder alt , hvad du beretter inde fra hovedstaden . 
Så synes jeg også , du burde gøre 
ham den glæde , så vidt muligt , at passe brevskrivningen , 
og er det en gang imellem , at du 
ikke er videre oplagt eller din tid er knap , 
så kunne du dog skrive blot et par linjer . 
Men det er så forfærdeligt , når du sådan 
helt stopper op og vi slet ikke véd , om du 
er levende eller død . 
Bliv nu ikke vred på mig , fordi jeg så 
rent ud siger dig min mening . Jeg vil jo så 
nødig plage dig , og hvis det kun var for min 
egen skyld , skulle jeg heller ikke sige et ord . 

men jeg kan så dårligt tåle , at din fader 
skal have noget at sige på dig , det gør mig 
så ondt , du véd jo , hvor tåbelig og nervøs 
jeg er . 
Min sødeste Emil , der er vel ikke noget , som 
særligt trykker dig , noget , du nødig vil fortælle 
dine forældre ? Det er blot sådan en 
tanke , jeg har fået i de sidste dage , og så 
tænkte jeg , at du dog måske ville betro dig 
til din gamle tante , og at jeg på en eller 
anden måde kunne være dig til nytte og 
hjælp . Ja , jeg mener ikke noget slemt , men 
noget , som du måske alligevel troede , dine 
forældre ikke ville synes om . Af mig , véd 
du , risikerer du ingen bebrejdelser ; jeg vil 
altid gøre mig umage for at forstå dig og 
sætte mig ind i din tankegang , og jeg tror i 
grunden , at jeg , mærkeligt nok , forstår de 
unge bedre end f . Eks . din fader . Og din 
kære moder mener jo altid ligesom han , 
hvad der naturligvis også er både rigtigt 
og kønt . 
Ja , så skal du slippe for at høre mere 
på mig . Men vær nu god 'og hvis du ikke 
allerede har skrevet til fader , så opsæt 

det ikke længere . Du skulle vide , hvor jeg 
længes efter at se dit velsignede ansigt . 
Glem ikke ganske i den store by 
din trofaste tante 
Meta . 
InituPinit==P . heruPher==s . heruPher==det er skam sandt . heruPher==jeg lovede at 
bringe dig en hilsen . Kan du gætte fra 
hvem ? Fra den lille frk . Emilie Schmidt . Du 
må vide , at hun og jeg er blevne særdeles 
gode venner . Hun er så opmærksom imod 
mig og har i de sidste par uger været adskillige 
gange og besøgt mig inde på mit værelse . 
Mon det ikke ofte i denne tid har ringet for 
dine øren ? Jeg kan forsikre dig , at du ikke 
bliver bagtalt , når hun og jeg passiarer om 
dig . Hun er en sjælden yndig ung pige , blot 
hun var lidt roligere og mere behersket . Og 
så er hun så betænksom . Forleden bragte 
hun mig fra faderens butik et dejligt fileret 
sort tørklæde til at tage om hovedet , når 
jeg nu til vinter skal gå over de kolde gange . 
Din tante . 

kbhvn . , den 4 . Oktober . 
Kæreste Emilie ! Jeg véd , at dette brev 
vil volde dig stor sorg , derfor har jeg i mange 
dage krympet mig ved at skrive det . Men 
jeg måtte til det , både for din skyld og for 
min egen . 
Du spurgte mig i dit sidste brev : er der 
noget i vejen med dig ? Er der noget , som 
trykker og piner dig ? — og du gættede på , 
om det skulle være pengesorger . 
Ak ja , Emilie , pengesorger har jeg vel 
også — det er utroligt , så gesvindt pengene 
løber herinde — men var det endda ikke 
andet ! Nej , alt er i ulave for mig . Mit sind 
er fuldt af modstridende følelser , jeg er som 
et bytte for en mængde stærke magter , der 
hver især vil søge at rive mig til sig . De 

lokker og drager , de kalder med gamle minder 
og nye tanker , de råber i munden på hinanden 
— jeg lytter , jeg spørger , jeg gransker ; men 
jeg kan ikke finde ud af det . Jeg véd kun , 
at min sjæl er i vånde og at jeg føler mig 
så svag og så hjælpeløs . Gud i himlen , 
hvor det er vanskeligt at leve , og hvor trangt 
det er at holde sig oprejst , når man kommer 
ung herind , hvor brændingen går højt og 
bølgerne brydes . 
Ja , Emilie , det er den tilståelse , jeg har 
at gøre dig : jeg véd hverken ud eller ind med 
mig selv . Jeg véd ikke , om jeg har sluppet 
troen på gud eller om jeg netop fanatisk 
søger ham ; jeg véd ikke , om alt det , jeg før 
har anset for godt , er det dårlige , og om 
sandhed er at søge dér , hvor jeg før troede , 
løgnen boede . Det , der kaldes moral , er det 
ikke just en forvrængning af naturens love , 
og naturens love er de andre end guds og 
moralens ? Hvad er sort , og hvad er hvidt ? 
Jeg véd det ikke længer . Jeg tvivler om alt , 
selv om min kærlighed til dig tvivler jeg . Ja , 
græd nu ikke , hør mig tålmodigt til ende , 
prøv at forstå mig — dog , hvordan skulle du 
kunne det , jeg forstår mig jo ikke selv . Men 

kan du hjælpe mig , da gør det . Kan du 
mildt stryge angsten og fortvivlelsen bort fra 
min pande , da vil jeg dyrke dig som min gode 
engel . Skønt nej , nej ! Det kan du ikke , og 
det beder jeg dig ikke om . 
Som en synder ligger jeg for dig . Mit 
hjærte , som jeg havde indviet til et tempel 
for dig — det er besudlet af enhver helligbrøde . 
Ja , jeg har været dig utro , i tanke 
som i gærning . Og , hvad der er det forfærdeligste 
af alt , jeg véd ikke , om jeg føler anger 
derover . Jeg vil , at du nu skal høre hele 
sandheden , om så du vil hade og foragte 
mig derfor . Jeg har , Emilie , jublet over min 
utroskab imod dig . Jeg har følt mig stolt 
over helligbrøden , jeg begik , jeg har syntes , 
at aldrig før havde jeg levet , aldrig før havde 
jeg været mand og nydt mands ævne . Men 
bagefter har jeg angret det som en ussel foragtelig 
svaghed , og jeg har svoret aldrig at 
ville gøre det igen , og få timer efter har jeg 
angerløs brudt min ed . 
Når jeg sidder i mit værelse , alene med 
mig selv , og når jeg tænker tilbage på gamle 
dage og alt , hvad jeg som barn og ung har 
hørt og lært , og når jeg ser dig for mig og 

dem derhjemme — da knuger mit hjerte sig 
sammen , blege strenge ansigter stiger frem for 
mig og hvide hænder lyser forbandelse over 
mig . Men kommer jeg ud på gaden , i den 
store bys færdsel og tummel , mellem de 
mange mennesker , der snakker højt og ler , og 
som synes alle så frejdigt og hensynsløst at 
nyde livet , da sker der straks en forvandling 
med mig . Alt det mørke , det tunge løfter sig 
som en tåge fra mit sind , og der bliver lyst 
mod og syngende jubel inde i mig du er jo 
ung — siger en stemme inde i mig — du er 
ung , du har ævner og kræfter , og verden 
ligger dig åben . Hvorfor vil du ængstes af 
barnekammer-trusler og skolestue-frygt ? Gud 
eller den skabende vilje , som dannede verden , 
har dækket livets bord rigt for dig som for 
alle . Så vær dog ingen tåbe , grib til med 
begge hænder . Lev og nyd ! 
Men i vennernes kreds begynder atter 
tvivlen og angsten . Den sikkerhed , hvormed 
de udtaler sig , gør mig skamfuld og får mig 
til at forstumme . De véd på en prik og har 
på rede hånd alt , hvad de i hvert givet 
tilfælde skal mene . Er da livet så let at 
begribe og sandheden så lige at finde for alle 

andre end for mig ? Er jeg dummere end de ? 
Hvorfor kan jeg ikke have det alt sammen så 
lige ud ad landevejen som de ? Eller er det 
bare en maske , de tager sig på ? Er de i 
virkeligheden ligeså usikre , ligeså bange som 
jeg og søger blot at skjule deres virkelige tilstand ? 
For hellerikke jeg tilstår jo , hvordan 
det er fat med mig . Jeg siger dem ikke imod , 
jeg tier blot stille og lytter efter , om der ikke 
en gang skulle falde et ord , der kunne lyse 
op for mig . 
Nu véd du , hvad det er , der har gjort 
mine sidste breve så underlige , så kølige , 
som du siger . Det har været mig det værste 
i denne tid , at jeg skulle skrive til dig . Mine 
breve er blevne afjaskede , hastige , ligegyldige , 
fordi jeg måtte gå udenom og ovenover alt 
det , som virkelig lå mig på sinde . Jeg 
vidste , at jeg mistede dig , når jeg talte rent 
ud . Jeg indså jo , du måtte vende dig med 
afsky fra mig , når du hørte , hvordan jeg 
har svigtet dig og mit løfte til dig . Og jeg 
turde ikke miste dig . 
Men nu tør jeg hellerikke beholde dig . 
Jeg kan ikke længere være dig utro bag din 
ryg , jeg kan ikke længere lade overfor dig , 

som om jeg er en , mens jeg i virkeligheden 
er en ganske anden . 
Jeg har gjort stor synd imod dig . Vil 
du nogensinde kunne tilgive mig ? Du , min 
lille søde og kærlige mis , tro mig , jeg , som 
ikke har grædt , siden jeg var barn , har øjnene 
fulde af tårer , mens jeg skriver dette til dig . 
Jeg ser for mig dit forundret bebrejdende 
blik , og jeg bøjer mit hoved . 
Men dog — selv nu har jeg vanskeligt 
ved at føle anger . Det vil sige , jeg angrer , 
åt jeg har ført dig ind i mit liv , men jeg véd 
ikke , om jeg ellers angrer . Var jeg vis på , 
at jeg gjorde det , da ville jeg jo sige til dig : 
glem , hvad jeg har syndet imod dig ; tilgiv 
mig ; for fremtiden skal alt blive anderledes . 
Nu siger jeg ikke det , for jeg tror , jeg 
ville bryde mit løfte , ikke blot af svaghed , 
men også fordi jeg ikke er klar over ret 
og uret . 
Mest fordi jeg er endnu så usikker på 
mig selv , så famlende og søgende , så sørgeligt 
i strid med mig selv , mest derfor kan jeg ikke 
holde på dig . Du , kære lille letbevægelige 
mis , ville lide alt for meget ved at være knyttet 
til mig . Du trænger til at være i en tryg 

havn . Sammen med mig ville du altid føle 
dig i fare . 
Tror du ikke , jeg har ret heri ? 
Tilsidst beder jeg om overbærenhed med 
dette brev , hvis det skulle synes dig uklart 
og eksalteret . Jeg har forsøgt at skrive det 
så roligt som muligt , men mit hoved brænder , 
og jeg har feber i kroppen . Det har kostet 
mig så meget at skrive det til ende . Jeg 
føler det dog nu som en lettelse , at jeg har 
gjort det . 
Din 
Emil . 

—ing . den 6te oktober . 
Nej , søde Emil , hvor du gjorde mig forskrækket 
med dit sidste brev . Da jeg havde 
læst de første linjer , kom jeg sådan til at ryste , 
at jeg slet ikke turde læse videre for at se , hvad 
for en stor sorg det var , du talte om . 
Det vil jeg sige dig rent ud , Emil , at jeg 
er meget vred på dig for så bange du gjorde 
mig . Og naturligvis er det mig en stor sorg , 
at du har været mig utro , men når jeg skal 
være ærlig , har jeg aldrig været så barnagtig 
at mene , at du var mig tro . Jeg er glad over , 
at vi kommer til at tale om det , for jeg kan 
så sige dig min mening om den ting . 
Jeg véd godt — det har jeg både læst 
og hørt — , at i mandfolk har så ondt ved 
at være dydige . I er vist forfærdeligt sanselige , 

og det kan i jo ikke gøre ved . Og så er 
det sikkert i alle måder bedre , at i morer jer , 
mens i er unge , for ellers ville det jo blot gå 
ud over jeres koner . Kan du f . Eks . huske 
Magna lund , der blev gift med adjunkt Knudsen , 
der nu er præst i Jylland ? Hun var så gruelig 
svag og dårlig i den første tid , hun var gift , 
og jeg hørte , at borgmesterinden sagde til moder , 
at det var såmænd kun , fordi Knudsen  » havde 
levet som et hængehoved , før han giftede sig «  . 
Den gang forstod jeg ikke , hvad hun mente , 
men siden har jeg kunnet slutte mig til det . 
Meningen var naturligvis , at Knudsen var så 
voldsom og ustyrlig overfor Magna , og hun har 
da også fået et barn hvert år , ja , en gang 
tvillinger , den stakkel . Jeg har også tit hørt 
gifte koner sige , at de var glade over , at deres 
mænd havde moret sig i deres ungdom . Det 
var en aften i fjor vinter , da der var konfirmations-beklædnings-møde 
hjemme , at damerne 
kom til at tale om den sag . Fru Holst , lægens 
kone , sagde , at hun aldrig kunne have giftet 
sig med en mand , der ikke havde  » levet lidt 
med «  , for det hjælper ikke , sagde hun ,  » et 
dydigt stykke mandfolk er både dumt og 
plumpt «  . Så svarede provstinden , at det var 

dog Vorherres mening , at herrerne lige så vel 
som damerne skulle bevare sig rene indtil 
ægteskabet , men borgmesterinden holdt med 
Fru helst og sagde :  » Det kan ikke nytte at 
nægte det , de herrer , der har ekstravageret lidt 
i deres unge dage , bliver som regel de bedste 
og mest trofaste ægtemænd «  . 
Ved selv at tænke nærmere over dette — 
og jeg har naturligvis tænkt meget derpå , især 
efter at jeg er bleven forlovet med dig — , er 
jeg så kommen til følgende resultat : som i 
herrer nu er , må i én gang i jeres liv more 
jer . De fleste gør det i deres unge dage , hvad 
der er det bedste , da de så har det overstået , 
inden de gifter sig . Men de andre bliver enten 
som Knudsen , der aldrig kunne lade Magna i 
fred , eller også bliver de deres koner utro , 
hvad der dog er forfærdelig sørgeligt . 
Du ser heraf , at din mis er en meget fornuftig 
lille person , og skønt hun finder det 
væmmeligt , at i mandfolk ikke kan styre jer , 
vil hun dog ikke være vred på dig , fordi du 
er ligesom de andre . 
Men til gengæld forlanger jeg , at du skal 
være ærlig imod mig og fortælle mig alt . Du 
véd nu , at jeg er meget godt inde i , hvordan 

det forholder sig , og du kan derfor roligt tale 
til mig om det . Der er navnlig én ting , som 
jeg er så bange for , og som du straks må 
svare mig på : du kysser vel ikke den slags 
damer ? Det må du endelig ikke gøre , Emil , 
lov mig det , giv mig dit æresord derpå ! For 
det ville gøre mig så bedrøvet , og desuden 
skal det være så farligt , det hørte jeg en gang , 
at apotekeren og fader talte om . 
Jeg ville gerne spørge dig om én ting til . 
Sig mig , Emil , er det ikke meget kostbart , og 
hvordan får du råd til det ? Der er noget , 
jeg har regnet ud ; men det er der ikke tale 
om , at du kan få at vide , før vi bliver gift . 
Noget gruelig fiffigt noget , men det nytter ikke , 
du spørger . For jeg kan ikke sige dig det , 
skønt det er så morsomt — nej , nu tør jeg 
ikke blive ved længer , for ellers ender det alligevel 
med , at jeg fortæller dig det . Tys , stille 
mund , så skal du få sukker ! 
Men hvad du skrev om gud i dit sidste 
brev , glædede mig rigtigt . Jeg ser deraf , hvad 
jeg også nok tænkte , at du ikke helt har 
sluppet troen på gud , du lider af tvivl og 
anfægtelser , men det er kun godt ; selv en mand 
som kateketen tilstår , at der har været øjeblikke 

i hans liv , hvor han har tvivlet . Men 
bagefter har han været dobbelt lykkelig . 
Desværre har folk i den sidste tid haft 
svært travlt med at tale om os . Jeg kan ikke 
begribe , hvorfra rygterne kommer , for jeg har 
været tavs som graven , når jeg undtager , 
at jeg har måttet betro mig — det vil sige , 
ikke sådan rigtigt , men forblommet — til 
Frederiksen , kommis’en i butikken . Jeg var 
nødt til at gøre det , for at have en til at besørge 
breve og pakker til dig og tage imod 
dine breve , når jeg ikke var oppe om morgenen 
men Frederiksen er tro som guld og har såmænd 
ingenting fortalt . Det kan vist heller ikke 
komme fra din tante Meta , skønt hun jo nok 
aner noget . Men sikkert er det , at sladderen 
går livligt , og jeg får en mængde næsvise 
spørgsmål , som jeg naturligvis afviser , men det 
er frygtelig vanskeligt at sige helt nej , når 
folk går en rigtig på klingen . Du må dog 
for guds skyld ikke tro , at jeg har tilstået 
noget . 
Tænk dig , endogså kateketen må vist 
have hørt noget om det . For i går , da jeg traf 
ham i  » Lunden «  og spadserede lidt med ham , 
begyndte han at tale om dig og spurgte , om 

jeg syntes godt om dig . Det kom mig så 
overraskende , at jeg ikke kunne svare , skønt 
der var jo egentlig slet ikke noget i spørgsmålet , 
og jeg tror nok , at jeg blev rød i 
hovedet . Jeg kunne mærke , at han blev ved 
at se på mig , skønt jeg vendte ansigtet bort , 
og så sagde han :  » Student Holm skal være et 
begavet menneske ! «  andet sagde han ikke , 
men han var så alvorlig resten af vejen . 
Ja , kære Emil , hvor yndigt det end er at 
være hemmelig forlovet , så længes jeg dog 
meget etter at kunne betro i al fald nogle hemmeligheden . 
Det er tit så drøjt ikke at have en 
eneste at åbne sit hjerte for , navnlig nu da 
alle snakker om det . Ville du være meget 
ked af det , hvis jeg , under tavsheds løfte , fortalte 
det til din tante ? For kateketen kunne 
du vel ikke lide skulle vide det , skønt jeg er 
vis på , at vi kunne stole på ham , og han 
egenlig er den , som jeg kunne have mest nytte 
af at tale med , når der var et og andet , som 
faldt mig vanskeligt ? Men hvis du ikke på 
nogen måde vil have det , snakker vi ikke mere 
om det . 
Ja , så slap du , som du ser , ikke denne 
gang for mig . Jeg hænger fast ved dig som 

en Borre , for jeg elsker dig så højt , min 
elskede Emil . Og når du blot elsker mig , 
må du gerne være ikke helt dydig — indtil 
vi bliver gift . Jeg er forfærdelig stolt over mig 
selv , så fornuftig jeg er . 
Giv nu mig — og ingen andre — et Kys ! 
Din 
Emilie . 

Rosenvænget , villa paks , 
den 9de oktober . 
Kære Emil , det gør mig ondt , at jeg ikke 
kan yde dig det lån , du beder mig om . Det 
er ikke , fordi jeg ikke nok kunne have råd 
til det ; det er hellerikke , fordi jeg finder det 
så underligt , at du ikke kan komme ud af det 
med de penge , du har . Nej , jeg skal ærligt 
sige dig , hvorfor jeg ikke vil indlade mig 
på det . 
Du skriver i dit brev — i og for sig ville 
jeg have sat mere pris på , om du havde henvendt 
dig mundlig til mig — , at du så vidt 
muligt har villet fritage din fader for at understøtte 
dig i dine studenterår , og at du derfor 
har påtaget dig større forpligtelser end 
du kunne magte . Jeg bebrejder ikke dig dette , 

men jeg bebrejder din fader , at han er gået 
ind på dit tilbud . Du véd , at jeg plejer at 
sige min mening rent ud , selv til din fader , 
som ikke holder af modsigelse , og som 
er vant til i sit hus aldrig at høre andre meninger 
end sin egen . Din fader er en overmåde 
brav mand , men , hvor sært det end kan 
lyde , han er på visse områder utrolig letsindig . 
Til hans letsindighed regner jeg nu 
det , at han sender sin unge søn til København 
uden egentlig at vide , hvordan du skal klare 
dig herinde . Han lader sig nøje med en flot 
ytring fra dig om , at du nok selv skal sørge 
både for det ene og det andet , og er ganske 
glad over således at slippe for selv at skulle 
gøre udveje . 
Nu , da det kniber for dig , vil du stadig 
skåne din fader , vel også fordi du frygter 
hans klager og bebrejdelser . Og du henvender 
dig i stedet for til mig . Ifald situationen var 
den , at du stod ene i verden , ville jeg ikke 
nægte dig min bistand . Men jeg vil ikke være 
med til at fritage din fader for byrder , som 
han dog er nærmest til at bære . I hvert tilfælde 
måtte din fader selv til mig erklære , 
at han ikke kunne hjælpe dig . Jeg ville da 

låne ham de nødvendige penge . Det er altså 
mit standpunkt , at så længe din fader 
lever , må hjælpen til dig gå gennem ham . 
Han kan og må ikke holdes udenfor den sag . 
Du betoner i dit brev stadigt , at din fader 
intet må vide om din forlegenhed . Jeg vil 
ikke misbruge den , tillid , du har vist mig , og 
siden du forlanger det , skal jeg ikke skrive til 
ham om sagen . Ellers ville jeg have tilbudt 
dig at skrive et alvorligt brev til ham , for jeg 
tror , han alligevel har en vis respekt for mig . 
Nu kan du jo tænke over det . 
Din hengivne faster 
Caroline . 

Poulsen dr »  Eriksen . 
Kul- , kokes- og brænde- 
forretning . Kbhvn . , d . io . Oktbr . 
Til 
hr . Student e . Holm ! 
Hersteds . 
Gode Emil ! Som gensvar på din ærede 
skrivelse af gårs dato tjener følgende : jeg 
har det princip aldrig at indlade mig på at 
låne penge ud , særligt finder jeg det forkasteligt 
at låne unge mennesker penge , og vil jeg 
give dig det venlige råd at vogte dig for 
gæld . Jeg selv skyldte i mine unge dage adskillige 
penge bort , men har siden dybt måttet 
angre det , og bebrejder jeg endnu de mennesker , 
der så uforsvarligt gav mig kredit . Det 
gør mig ondt , at du befinder dig i forlegenhed 
for kr . 300 , men finder jeg det unægtelig 

mærkeligt , at du allerede kan skylde så betydelig 
en sum , eftersom du kun har været 
kort tid herinde og nyder gratis middagsmad 
hos mig og din øvrige familje . Din fader , 
som også har vanskelighed ved at få sine 
penge til at slå til , anmodede mig afvigte termin 
om at yde ham et lån , men måtte jeg , 
om end nødigt , i overensstemmelse med mit 
princip give ham et benægtende svar , hvilket 
førte til en øjeblikkelig misstemning hos ham . 
Heraf vil du kunne se , hvor urigtigt det er ikke 
at have orden i sine pengesager , og vil du ikke 
fortænke mig i , at jeg svarer dig det samme , 
som jeg svarede din fader . — jeg vil benytte 
lejligheden til at meddele dig , at vi på onsdag 
ser nogle unge hos os . Vil det derfor 
være os kært at have også dit besøg og er 
tiden 5^2 pr- 
din hengivne 
onkel Poulsen . 

Frederiksholms kanal , 
i . Oktober . 
Kære ven ! 
Undskyld , men da jeg læste dit brev , 
kunne jeg ikke lade være at smile . Såmegen 
højtidelighed for så ringe en sag ! Du skal 
og må have 350 kr . inden 8 dage , ellers er 
du ulykkelig ! Ak , hvor jeg misundte dig . 
Om 350 kroner kunne gøre fra eller til i min 
lykke ! I pengeaffærer , kære Holm , befinder 
du dig , dine øvrige civiliserede egenskaber 
ufortalt , på et naivt naturstandpunkt . Det er 
for mig som at genopfriske mine spæde barndomsminder , 
når jeg læser om dine kvaler og 
din fortvivlelse i anledning af din gæld på 
350 kr . Må jeg , oprigtig talt , spørge dig : 
hvordan tror du , at vi andre klarer os ? Tror 

du , at min hr . Papa serverer mig sine hundredkrone-sedler 
på en sølvtallerken  ? Du kan 
bande på : nej . Han er i det stykke ikke 
mere velopdragen end f*ædre i almindelighed . 
Når du spørger mig , om jeg kan hjælpe 
dig , så fornøj er det mig . Det er en kildrende 
fornemmelse for mig , at du antager mig for 
en pengemand . Men nej du , jeg er ikke den , 
du antager mig for . Jeg er — om end i pompøsere 
forhold — i akkurat samme stilling som 
du . Netop i disse dage er jeg i færd med at 
skulle  » lave penge «  . Bliv bare ikke bange . 
Der er intet kriminelt i den måde , hvorpå 
dannede mennesker laver penge . 
Og hvis du vil , skal jeg med fornøjelse 
se samtidig at lave de 350 kr . , du trænger til . 
Jeg kender en rar tillidsfuld mand , der beskytter 
unge , nette mennesker af god familje . Jeg er 
vis på , at han vil sætte pris på at træde i 
forretningsforbindelse med dig . Han er både 
politisk og literært interesseret , og han kender 
fra bladene din fader som en anset og skattet 
højrepolitiker . Det vil sikkert være ham en 
ære og en glæde at kunne bistå overlærer 
Holms håbefulde unge søn i en øjeblikkelig 
forlegenhed , navnlig når samme unge hr . Holm 

anbefales ham af mig , hans gamle kunne . For 
en forms skyld forlanger han en smule kaution . 
Men dels er jeg selv en prøvet kautionist , 
dels kan jeg nemt skaffe dig en til , nemlig 
Knudsen , der , som embedsmand , indtager en 
høj rang som kautionist og , formedelst sin 
villighed , bærer hædersnavnet  » Universalkautionisten «  . 

derfor frisk mod og blæse være med det 
hele . Kom op til mig i morgen formiddag , så 
skal vi nemt få den lille forretning klaret . 
Du skulle forresten hellere med det samme tage 
500 kr . Så har du altid lidt at løbe på . 
Din hengivne 
Villiam svane . 

—ing , den 14 . Oktober . 
Kære Emil ! Dine sidste breve har opfyldt 
mig med en vis bekymring , ikke så 
meget på grund af det , de har sagt , som på 
grund af det , de har forbigået , ja ligesom 
med flid fortiet . Således fortalte du nu sidst 
om generalforsamlingen i studenterforeningen , 
hvor spørgsmålet om kvindelige studenters 
optagelse skulle afgøres . Jeg vil just ikke 
sige , at dit referat var farvet , men der gik 
dog gennem det ligesom en slags beundring 
og sympati for dem af de optrædende , der 
forsvarede det revolutionære forslag . Og der 
savnedes en meddelelse om , hvordan du stemte . 
Det er jo muligt , at du anså en sådan meddelelse 
for overflødig ; du kan svare mig , at 
det fulgte af sig selv , at du støttede den gode 

konservative sag . Men sådan som jeg læste 
dit referat — måske rettere , sådan som jeg 
læste mellem linjerne — påkom der mig en 
vis ængstelse for , at du , forledt af den veltalenhed , 
som oppositionen altid så let har til sin 
rådighed , havde stemt for kvindernes optagelse . 
For mig står det nu som ganske ufatteligt , 
hvad unge damer har at gøre i studenterforeningen . 
At de kan blive studenter , er i og 
for sig en betænkelig sag — stridende mod 
kvindens naturlige bestemmelse , der henviser 
hende til hjemmets stille sysler — men at 
optage unge damer i en forening for unge 
mandspersoner , selv om vedkommende damer 
nok så meget har kastet deres kvindelighed 
overbord — eller måske netop mest derfor — 
synes mig så uforeneligt med velanstændighedens 
simpleste love , at jeg unægtelig forbavses 
ved at erfare , at forslaget i virkeligheden 
opnåede majoritet , om det end — heldigvis 
— ikke vedtoges . 
Af dit referat ser jeg , at der er faldet 
udmærket træffende og vittige bemærkninger 
fra de ansete erfarne mænd , der bekæmpede 
forslaget . Dog savner jeg følgende , som det 
synes mig , lige for hånden liggende betragtning , 

hvilken jeg , om jeg havde været tilstede , 
næppe havde dyet mig for at gøre gældende , 
eftersom forhandlingen blev ført mellem mandfolk 
alene : hvordan vil man komme ud over 
de  » naturlige «  vanskeligheder ved at have 
unge herrer og damer i samme forening ? 
Har man da ikke betænkt , hvilke farer de 
unges blufærdighed udsættes for , ved at 
herrer og damer iflæng pokulerer på kammeratlig 
vis , under animerede studentersold , hvor 
tonen umuligt kan holdes  » salonfæhig «  ? At 
der ved studentersold falder ord , som egentlig ikke 
er høviske , kan både undskyldes og tilgives , 
der er næppe nogen større synd eller fare i 
det . Men når det sker i overværelse af unge 
damer , de være nu så emanciperede de være 
kan , da bliver det råt og forargeligt , førende 
til lefleri og måske det , som værre er . For 
at vende tilbage til min oprindelige tanke : man 
kan end ikke komme ud over de  » naturlige « 
Vanskeligheder uden frivolitet . 
Nej , min kære Emil , tro du mig — og 
jeg håber dog , du endnu vil anse mine ord 
for mindst lige så gode som d’hrr .  » liberale « 
Studenters — dette med at ville udslette forskellen 
mellem de to køn og give kvinder 

ligeret med mænd , det er kun abekattestreger , 
det er et moderne påhit , som , det kan du 
være forvisset om , ikke vil have fremtiden for 
sig . Men at studenterforeningen også på 
dette område røber lyst til at traske i det 
radikale samfunds spor , det synes mig såre 
sørgeligt og uværdigt . At ordenlige og 
anstændige forældre vil tillade deres unge 
døtre at gå til boheme-soldene i Badstuestræde , 
det forstår jeg bare ikke ! Jeg véd , at det 
ville have været mig modbydeligt , om jeg i 
sin tid havde truffet din moder i et studenterlag 
 ! Hvor bliver skønheden og poesien af , 
når ikke kvinden bevares ren og uvidende , 
når hun ikke længere står som det uskyldsideal , 
vi kan ære og se op til ? 
— også din omtale af den scavenius’ske 
affære har gjort mig betænkelig og foranlediger 
mig til nogle randbemærkninger . Du synes 
at tillægge den tidligere kultusministers optræden 
en overordenlig betydning . Du mener , 
at en stor del af det  » dannede «  højre er 
enig med ham , og at han egentlig har angivet 
den rette vej for højre , når han nu forkynder 
» A åndsfrihed «  samtidig med hævdelsen af 
visse konservative politiske doktriner . Som en 

mand , der ikke er helt uvidende om politik , 
vil jeg sige dig : alt dette med åndsfrihed 
er kun en letkøbt lokkemad , et pynteligt skilt , 
der skal dække over , at det er uægte varer , 
som føres i butikken . Åndsfrihed ! Ja , det 
lyder kønt , og det ser så godt ud , at hr . 
Scavenius vil være den , som er åndsfrihedens 
apostel i højre . Men , min kære Emil , nævn 
mig i grunden blot en eneste i højre , som 
ikke lige så fuldt som hr . Scavenius vil hævde 
aåndsfriheden ? Naturligvis , det kommer unægtelig 
an på , hvad man forstår ved åndsfrihed . 
Hvis man derved mener den fuldkomne tøjlesløshed , 
respekt også for samfundsnedbrydende 
tendenser , da kan du have ret i , at der er 
højrepolitikere , som ikke er  » åndsfrie «  — 
gudskelov ! Når  » Åndsfrihed «  er at statsunderstøtte 
fritænkeriske skribenter eller give 
erklærede ateister adgang til universitetet , da 
er jeg selv den første til at mælde mig fra . 
Men , bortset herfra , tror jeg , man vanskeligt 
skal kunne klage over mangel på åndsfrihed 
i vort parti . Jeg nærer den yderste agtelse 
for enhver , der har alvorligt begrundede 
meninger , selv om disse ikke falder nøjagtigt 
sammen med mine . Og deri er jeg så lidt 

ene i højre , at sikkert alle vil erklære det 
samme . 
Dette véd hr . Scavenius såre vel . Når 
han da nu har hejst  » Åndsfriheden « s fane , 
er det ene og alene for at bringe forvirring i 
partiets rækker , fordi hans ærgærrighed ikke 
tillader ham at indtage en beskeden plads som 
menig ; eller også er det — og jeg skulle 
antage , at dette er sandheden nærmest — 
fordi han i virkeligheden ved åndsfrihed 
mener noget andet og mere end vi andre . I 
så tilfælde er han ikke højremand , men en 
evropæer , en nedbryder , og vi har intet at 
skaffe med ham . 
Det ville glæde mig at høre , hvad du 
har at sige til disse mine bemærkninger . Jeg 
ville overhovedet sætte pris på , om jeg i 
dine breve noget tydeligere kunne fornemme 
dine personlige meninger . Jeg får undertiden 
indtrykket af , at du ligesom frygter for at 
røre ved sagens kærne — hvilket netop er 
anledningen til dette brevs betragtninger . 
Forhåbenlig vil dit svar berolige de ængstelser , 
dine sidste skrivelser har fremkaldt 
hos mig . 

fortæl mig også , hvordan det går med 
dine pengesager . Skulle det knibe hårdt for 
dig , kunne jeg måske nok en gang i næste 
måned yde dig et tilskud på en snes kroner 
— det måtte vel for en stund kunne bringe 
højvande i din kasse . 
Alle her hilser kærligst . 
Din fader . 

Xxii . 
København , den 17 . Oktober . 
Kære fader ! Den gang , jeg gik hjemme 
i —ing , faldt det mig aldrig for alvor ind , at 
jeg kunne have en anden mening end du . 
Alle i —ing , i al fald alle , hvem vi omgikkes , 
mente jo nogenlunde det samme som du , og 
du var ligesom den toneangivende for de 
andre . Hvad du sagde , det var det rigtige , 
og dermed slog alle sig tiltåls , fordi de bøjede 
sig for din dannelse og myndighed . Men var 
det sådan ude , var det samme i endnu højere 
grad tilfældet hjemme .  » Fader har sagt «  , 
» Fader mener «  — det har , fra vi børn var 
små , været det orakelsprog , overfor hvilket 
al diskussion standsede .  » Fader har sagt «  — 
det måtte da så være .  » Fader mener «  — 
så vidste vi , hvad vi burde mene . Og til jeg 

blev 14—15 år , tror jeg end ikke den tanke 
opstod hos mig , at det overhovedet var muligt 
anderledes . Overfor  » Faders mening «  stoppede 
al selvstændig tanke i min hjerne op ; når 
jeg kom dertil , lukkede jeg min egen forstand 
i , og blindt tog jeg den mening , der lå færdig 
til mig som den rette . Jeg forsikrer dig , jeg 
troede bogstavelig ikke , der kunne gives anden 
mening end din , og som den forunderligste 
begivenhed i min barndom står da også et 
optrin mellem dig og faster Caroline , der var 
i besøg hos os . Hvad i talte om , véd jeg 
ikke . Min opmærksomhed blev først vakt , da 
faster pludselig højrøstet sagde til dig :  » Ja , 
det mener nu du , men du mener tit noget 
ravruskende galt , og jeg tillader mig i al fald at 
anse min mening for mindst ligeså god som 
din «  . Hvad jeg i det øjeblik følte , er vanskeligt 
at beskrive . Men at der måtte ske faster 
noget frygteligt for hendes formastelige tale , 
derpå var jeg sikker . Så skete der ikke 
andet , end at du sagde :  » Nå , nå , Line , godt 
ord igen . «  da tænkte jeg : fader anser vist 
faster Caroline for meget dum , siden han ikke 
en gang vil tage hende ordenligt i skole . 
Det var som barn . 

men i overgangsalderen og da jeg begyndte 
at blive voksen , hændte det naturligvis , at der 
opstod kætterske tanker hos mig . Dog , 
pieteten i mig var så stor , at jeg altid med 
magt trængte dem tilbage . Jeg ville ikke , jeg 
turde ikke komme til det resultat , at jeg mente 
noget andet end du . Og uden at du havde 
sagt noget derom , var jeg vis på , at du ville 
anse det for forfærdeligt , hvis jeg en dag 
mødte op med en egen mening , det vil sige , 
jeg troede egentlig slet ikke , det så meget som 
kunne falde dig ind , at jeg skulle være i stand 
til at mene andet end lige det samme , du 
mente . 
Så kom jeg her til København , og om 
hvad der er hændet mig herinde , er der kun 
det at sige , at jeg har været til mode , som om 
jeg så’ på teatret et landskab skifte fra 
mørke og tåge til lys og solskin : det ene 
florstæppe efter det andet er gledet til side , 
lysere og lysere er det blevet for mig — endnu 
føler jeg , der er langt igen , inden alt er åbenbaret , 
men det , jeg allerede ser , er så meget 
rigere , mere strålende , så meget mere vekslende 
og sammensat , end hvad jeg før har set , at 
det er mig , som om jeg hidtil havde levet 

begravet i en hule og nu først så’ jorden og 
himlen , livet og verden . 
Men forvandlingen , hvordan er den kommen ? 
Forklaringen ligger simpelthen i , at jeg først 
herinde har lært at bruge mine egne øjne , 
mine egne tanker , at jeg først her har fået 
tillid til , at alt det , der hedder livet , også 
var anrettet for mig , og at jeg , som enhver 
anden , havde lov at se mig for , vrage og 
vælge — med andre ord : have min egen 
mening . 
Et var der dog , som forstyrrede min 
glæde . Det var tanken på dig . Når jeg 
tænkte på dig , var det , som om en stor , 
mægtig skygge gled frem , skyggen fra barneårene , 
 » Faders mening «  , avtoriteten , som 
ingen kunne og ingen turde rokke ved . Og 
atter hed det : hvad vil fader sige ? Vil fader 
tillade dig at mene andet , end hvad han mener  ? 
Vil fader forstå , at du nu er voksen og har 
krav på åndelig selvstændighed ? 
Du har ganske ret , når du skriver , 
at mine sidste breve har været lidt valne . 
Hver gang jeg havde en opfattelse , som jeg 
kunne regne ud ikke var din , tænkte jeg : det 
er bedst at glide let hen over det . Lyve ville 

jeg ikke , men på den anden side var jeg 
bange for at være helt sand . 
Hvor jeg er glad over , at du nu selv 
opfordrer mig til frit at udtale min mening . 
For sådan som jeg har forstået dit brev , 
sådan som jeg i al fald gerne ville have lov 
at forstå det , vil du sætte pris på min fortrolighed , 
selv om det skulle vise sig , at vore 
meninger ikke al tid faldt sammen . Og jeg , 
kære fader , vil intet hellere , end at f'orholdet 
mellem os skulle blive sådant , at jeg kunne 
tale åbent og ærligt med dig . Vi unge ser 
naturligvis anderledes end i ældre på mangt 
og meget , men , når i blot vil prøve på at 
være lidt forstående overfor os , vil vi hellere 
end gerne modtage den belæring og vejledning 
vi kan have af at udveksle tanker med jer . 
Dette var en lang indledning for at fortælle 
dig , hvordan jeg stemte ved generalforsamlingen 
i studenterforeningen om kvinders 
optagelse . Du vil imidlertid sikkert allerede 
have forstået , at jeg stemte for optagelsen , 
og at jeg altså på dette punkt har en anden 
mening end du . 
Du mener , at tonen i foreningen ville 
blive rå og frivol , hvis de kvindelige studenter 

optoges . Undskyld , kære fader , men dette , 
synes jeg , er en alt for massiv betragtning af 
sagen . Jeg kan ikke tro , at studenterne nogensinde 
skulle have været så lidt civiliserede , at 
de ikke kunne være sammen med unge kvinder 
på en tvangfri måde uden straks at blive 
sjofle . Nutildags ville der i al fald ingen fare 
være i så henseende , og et udmærket bevis 
derpå har man just fra studentersamfundet , 
hvor tonen , netop fordi der er unge damer 
til stede , er overordenlig nydelig . Det indrømmer 
selv samfundets ivrigste modstandere . 
Så i den retning vil såmænd kvindernes optagelse 
kun være til gavn for foreningen . 
Tilbage bliver da retsspørgsmålet . Og her 
kan jeg ikke indse , at vi mandlige studenter 
har nogen som helst anden ret end den stærkeres 
til at udelukke de kvindelige studenter fra optagelse 
i studenterforeningen . Det er en forening 
for studenter , andet er der ikke at holde 
sig til . Den gang , foreningen stiftedes , var 
der kun mandlige studenter , ergo optoges den 
gang kun mandfolk . Men nu da studenter 
kan være dels herrer , dels damer , må 
studenterforeningen konsekvent stå åben for 

alle de herrer såvel som damer , der har taget 
artium . 
Angående åndsfriheden i højre skal 
jeg fatte mig kort . At du er åndsfri , giver 
du et smukt bevis på , når du opfordrer 
din søn , student Holm , til frit at udtale sin 
mening , skønt du bekoster logis m . m . for 
ham . Men når højre ikke vil bevilge penge 
til en berømt forfatter , fordi han udtaler andre 
meninger end dem , nogle af højres rigsdagsmænd 
har , da er højre som parti ikke så 
åndsfrit , som du er som fader . Hvorvidt 
nu hr . Scavenius er den pålidelige åndsfriheds-ven , 
han giver sig ud for , eller hvorvidt 
han måske til syvende og sidst er en rævepels , 
derom mangler jeg betingelser for at 
dømme . Men personen Scavenius tiltaler mig 
ialfald mere end personen Lars Dinesen . Han 
ligesom lugter bedre — billedlig talt , for det 
kan såmænd godt være , at Lars Dinesen er 
svært fint parfumeret . 
For dit generøse tilbud om 20 kr . 
Måske en gang i næste måned takker jeg 
særdeles . Naturligvis vil en sådan Summa 
være meget kærkommen ; dog må du ikke 
gøre dig særlige anstrengelser i den anledning . 

jeg kan godt vente , hvis det skal være , f . Eks . 
Til december eller til nyår . 
Din hengivne søn 
Emil . 

—ing , den 17 . Oktbr . 
Min egen velsignede dreng ! Jeg er aldeles 
altereret over den nyhed , frk . Schmidt 
— eller Emilie må jeg vel nu kalde hende — 
iaftes betroede mig . Det tog sådan på mig , 
at jeg næsten ikke fik blund i mine øjne i nat . 
At tænke sig , at du virkelig er forlovet ! 
Herregud , jeg synes ikke , det ligger ret langt 
tilbage i tiden , at jeg fulgte dig til skole hos 
frk . Fabiansen . Hvilken dejlig mandsling , du 
den gang var i knæbukser , vinterfrakke med 
skindkrave , en lille lodden hue , der sad på 
snur , og tornyster på ryggen . Du stolprede 
nok så vigtigt afsted og syntes egentlig ikke 
om , at tante fulgte dig helt hen til skolen . 
» Det var så tøseagtigt «  , sagde du . Og kan 
du så huske , den gang din søster var født 

og du absolut ville have hende med i dit 
tornyster for at vise hende til frk . Fabiansen ? 
Ak ! den skikkelige tykke fabiansen , nu er hun 
død og borte . Hun skulle bare vide , at hendes 
kæledægge Emil , som hun forærede halvdelen 
af hans skolepenge , for at han kunne komme 
på komedie , — at han nu er en forlovet 
herre ! 
Ja , sandelig , rent vidunderligt synes det 
mig , °g , min kære dreng , du er jo rigtignok 
også lovlig ung . Men jeg siger ikke noget til 
det . En finder den , han har kær , i den unge 
alder , og en anden finder hende først , når 
han er en moden mand . Og begge dele kan 
blive velsignet , når det er en brav , fornuftig 
og kærlig pige , og det tror jeg sikkert , at 
Emilie er . Hun var såmænd så sød , da hun 
betroede mig hemmeligheden ; hun både græd 
og lo og omfavnede mig og bad mig , om jeg 
også ville være en god tante for hende og 
holde lidt af hende . Og så græd jeg også 
— så du kan tænke dig , at hvis nogen i det 
øjeblik havde overrasket os , ville han ikke have 
gættet , at vi fejrede en glædelig begivenhed . 
Nu må jeg dog sige dig , at så aldeles 
uventet kom nyheden mig ikke . Jeg havde 

nok tænkt både det ene og det andet ved den 
pludselige interesse , Emilie viste mig . Og det 
var mig jo heller ikke vanskeligt at opdage , at 
hun syntes mere end almindelig godt om dig 
— hvad jeg på ingen måde kan fortænke 
hende i , for , oprigtig talt , hvis jeg var ung 
pige , ville jeg blive meget forelsket i dig . Jeg 
har da heller aldrig troet på de rygter , der 
gik om , at Emilie skulle forloves med kateket 
Møller . Hun er ganske vist overordenlig begejstret 
for ham — jeg deler nu ikke det 
sværmeri , — men det er kun præsten og prædikanten 
i ham , hun beundrer . 
Men , hvad går der dog af mig ! Jeg har 
jo rent glemt at ønske dig til lykke . Nå , at 
jeg ønsker dig det mest mulige af livets lykke , 
derom er du forhåbenlig ikke i tvivl . Jeg 
vil inderligt håbe , at den kærlighed , du nu 
nærer , må vare og vokse , og at Emilie en 
gang må blive dig en god kone , som må 
forstå at gøre dig så lykkelig , som du fortjener 
det . At hun holder gruelig meget af 
dig , er jeg vis på . Måtte hun blot blive en 
lille smule roligere af sind ! Lige så indtagende 
hun kan være , lige så underlige ting 
synes jeg , hun undertiden kan sige . Men overhovedet 

siges der jo nuomstunder de mærkeligste 
ting , og folk taler om æmner , som man 
i mine unge dage vel skulle vogte sig for at 
berøre . Mange gamle mennesker forfalder derfor 
let til at dømme strengt om nutidens ungdom ; 
men det vil jeg så grumme nødigt . Når 
alt kommer til alt , kan de nymodens sæder 
måske være lige så gode som de gamle , der 
vel i formen var mere tiltalende , men sikkert 
ikke var uden fare for ubefæstede gemytter . 
Blandt de mange tanker , der i nat svirrede 
i mit gamle hoved , var naturligvis også den : 
hvad vil fader dog sige ? Jeg tror nok , at han , 
hvis han i øjeblikket fik noget at vide , ville 
blive ganske forskrækket . Din fader har så 
svært ved at forstå , at i børn vokser ud af 
børneskoene . Men på den anden side kan 
han næppe have noget mod partiet at indvende . 
Emilies fader er jo en af byens mest agtede 
mænd , selv om han ikke er embedsmand , og 
tillige en af dens mest velhavende . Ja , min 
kære Emil , man kan da næsten sige , at du har 
gjort et godt parti . Og selv om din fader , 
så lidt som jeg , mener , at lykken her i livet 
beror på penge , så kan man dog ikke nægte . 

at det er en stor velsignelse ikke at behøve at 
regne al ting for nøje ud . 
Ja , ja . Alt dette klarer sig med guds hjælp . 
Foreløbig er forlovelsen jo hemmelig , og i kan 
stole på , at jeg skal være stum som en mur . 
Men kan jeg på nogen måde være jer til 
hjælp , så kom i bare til mig , selv om jeg 
udsætter mig for at få på hovedet af din 
fader . Jeg har allerede tænkt på , hvor morsomt 
det kan blive til juleferien , når Emilie 
tilfældig træffer dig inde hos mig . Jeg lover 
dig , at jeg nok skal gøre mig ærinde ud 
af stuen . 
Ak ja , juleferien ! Det ord , kan du tro , 
jeg ofte har sammen med dig i mine tanker . 
Din kære Emilie bad mig sende dig en 
hilsen og et Kys . Hilsenen lovede jeg at besørge ; 
det andet mente jeg , du helst modtog 
fra hende selv . 
Din 
tante Meta . 

20 
Sølvgade 43 , 2den sal op . G . 18x92 
10 
kære mil , jeg håber ikke , du er alt for 
gnaven over baduljen iaftes , men det kom sig 
af , at jeg drak den bajer ind mellem alt det 
andet , som jeg drak , hvilket jeg ikke tålte . 
Men det var også synd af dig at bede mig 
sammen med ham , denne svane , som er en 
rigtig blaseret og nerveret herre og som ikke 
bestilte andet end som at drille mig . Og til sidst , 
mens du var ude , blev han ligefrem 
uartig mod mig , tog mig på skødet og kneb 
mig både her og der og slap mig først , da jeg 
truede med at skrige , hvad jeg også gjorde , 
så opvarteren kom ind . Men alt dette foregik , 
mens du var ude og intet vidste af det . Men 
fordi en herre er simpel imod en , er det ikke 

rigtigt at forløbe sig , således som jeg gjorde , 
da jeg hældte ham glasset i ansigtet , men at 
lorgnetterne gik itu , var ikke min mening , og 
det kan du godt bede ham om forladelse for , 
hvis du synes . 
Nu vil jeg håbe , du oprigtigt vil tilgive 
mig , jeg skal nok for fremtiden være en sød 
pige , og jeg vil ikke regne alle de vrede ord , 
du sagde til mig i drosken , fordi jeg véd godt , 
at du var hidsig . Men fordi svane er din 
ven , må du ikke forlange , at jeg mere skal 
være sammen med ham , for jeg svarer da ikke 
for noget . 
Jeg har hele dagen været i et rædsomt 
humør . Først lå der jo et hus til mig , fordi 
jeg var kommen så sent hjem , og fader sagde , 
at han ikke engang længer gad slå mig , for 
jeg var ikke det værd , at en hæderlig mand 
rørte ved mig . Og det ender jo nok med , at 
jeg bliver jaget på porten , og hvad så ? Men 
derpå vil jeg ikke tænke , bare du holder af 
mig som før , da er jeg glad , selv om jeg skal 
døje skældsord og prygl og ligge på gaden . 
Og hvis du vil være rigtig kær , da giver 
du mig lov til at komme til dig i aften . Vil 

du give drengen svar med tilbage , jeg venter 
på ham omme i Linnésgade . Jeg er stukket 
hjemmefra , mens fader sov til middag 
en venlig hilsen og 
mange Kys fra 
malle . 

—ing , 21 de oktober . 
Kære millemand ! 
Du kan rigtignok tro , at den er gruelig 
gal hjemme hos jer i anledning af det sidste 
brev , du skrev til din fader . Jeg var hos 
tante Meta i formiddags og traf hende opløst 
af gråd . Hvad det egentlig var , du havde 
skrevet , vidste hun ikke , for din fader havde 
ikke villet vise brevet til nogen , men han skal 
være ude af sig selv og siger , at du er en forloren 
søn . Du må endelig straks lade mig 
vide , hvad du har skrevet . Er det noget om 
religionen ? Ja , det er det naturligvis ; jeg har 
nok hele tiden haft på fornemmelsen , at det 
ville ende galt . Og det siger jeg dig rent ud , 
Emil , at gifte mig med dig , før du kommer 
på andre tanker , det tør jeg ikke , hvor meget 

iio 
jeg så holder af dig . Du véd naturligvis ikke 
selv , hvor forfærdeligt fritænkeriet i grunden 
er . Det er også først i den allersidste tid , 
at jeg rigtigt har fået blikket opladt for det . 
Jeg skal nemlig sige dig , at kateketen forrige 
torsdag begyndte en række oplysende og opbyggelige 
foredrag for byens unge damer . Han 
går på tur i familjerne , første torsdag var 
vi samlede hos borgmesterens , i går var vi hos 
os ; vi er ialt 15 unge piger , og af ældre er 
der kun til stede fruen i huset . Han taler fra 
7 til 8 , og bagefter spiser vi til aften og samtaler 
om det , han har sagt , eller også læser 
han et digterværk op for os , d . v . s . 
Endnu har vi ikke haft tid til oplæsning , da 
vi har været fuldt optagne af at diskutere med 
ham , hvad der er overordenligt lærerigt og 
interessant . Æmnet for hans foredrag i vinter 
er  » den moderne vantro «  , og det er rigtignok 
skrækkelige ting , vantroen kan føre til , som 
nu f . Eks . denne forfærdelige sædelighedsforbryder , 
som bladene skriver om i disse dage 
og som er et offer for de moderne anskuelser 
om , at man bare skal gøre , hvad man har lyst 
til . Men derfor ender også alle moderne bøger 
med selvmord og fortvivlelse . Hver aften , når 

kateketen har talt , nedskriver jeg efter hukommelsen , 
hvad han har sagt , og når det hele er 
færdigt , vil jeg sende dig bogen — jeg tror nok , 
du vil have udbytte deraf . 
Men jeg må slutte , for jeg har gruelig 
travlt i dag . Vi hænger nye vintergardiner op , 
og jeg skal til fødselsdagschokolade hos Francisca , 
konditor Petersens datter . Der plejer at 
være præmier for dem , der kan spise flest 
flødeboller , så jeg gruer for min mave . Sidst 
fik jeg anden præmie , en visitkortbog . 
Af nyt er her ikke andet at fortælle , end 
at her er kommet skuespillere til byen . En af 
damerne er så smuk , men der går slemme 
rygter om hende . Man siger noget om hende 
og apotekeren ! 
Lad mig nu endelig høre , hvad der er i 
vejen mellem dig og din fader , og tænk over 
det , jeg har sagt dig . Hvis du holdt rigtig 
meget af mig , kunne du såmænd godt forandre 
dine meninger lidt . Tusind Kys , du stygge 
fyr , fra 
din 
Emilie . 

København , 23 . Oktbr . 
Kære lille frk . Pastor ! Jeg takker deres 
velærværdighed for den sidste smukke bodsprædiken . 
Det gør mig imidlertid ondt at 
måtte meddele dem , at jeg ikke kan reflektere 
på den . 
Spøg til side . Dit sidste brev , kære Emilie , 
både undrede og bedrøvede mig . Hvad monstro 
du ville svare mig , om jeg sagde til dig : 
» Du kunne dog gerne for min skyld blive fritænker «  ? 
Hvis jeg sagde noget sådant til dig , 
ville du med god grund finde mig enten meget 
tankeløs eller meget hensynsløs . Og du ville 
svare mig : forlang af mig , at jeg , for at behage 
dig , skal tage en blå kjole på i stedet for 
en grå , men forlang ikke som forelskelsestegn , 
at jeg skal skifte mine dybeste og helligste 
meninger . 

det er måske urimeligt af mig at tage 
den bemærkning , hvormed du endte dit brev , 
så højtideligt . Måske har min lille mis kun 
skrevet den for spøg . Men jeg kan nu ikke 
frigøre mig for det indtryk , at der ligger den 
— ubevidste — tanke bagved , at vi , som ikke 
er kirkelig troende , skulle være mindre alvorlige , 
mindre overbeviste i vor tro end i i 
eders . Jeg vil da én gang for alle sige dig , 
at , hvad jeg tror og ikke tror , er en ligeså 
hellig og dyrebar religion for mig , som kristendommen 
er det for de oprigtigt kristne . Jeg 
kan lide af tvivl og anfægtelser , jeg påstår 
ikke , at min udvikling er afsluttet , jeg ender 
måske med at mene noget ganske andet end 
det , jeg for øjeblikket mener ; men under alle 
omstændigheder , jeg forlanger samme respekt 
for mine anskuelser , mit trosliv , som i for 
eders . Jeg husker , at du i sin tid skrev , at 
du ikke ville  » plage «  mig med omvendelsesforsøg , 
men at du nærede det stille håb , at 
jeg , gennem samlivet med dig , skulle nå til 
den tro , du anser for den rette . Det , synes 
jeg , var et smukt standpunkt , som du burde 
bevare . At jeg ikke tror , dit håb går i opfyldelse , 
men at jeg tværtimod håber at kunne 
8 

liste dig over til mine anskuelser , er jo en 
sag for sig . Når jeg nemlig skal sige min 
mening rent ud , forekommer det mig , som om du 
nok så meget som jeg har omvendelse behov . 
Der er kommet over dine udtalelser en ram teologisk 
smag , som synes mig lidet anbefalelsesværdig 
for en sød og køn ung pige . Ikke at 
jeg nu vil prædike for dig ; kun i al beskedenhed 
vil jeg henstille til din sunde , naturlige 
bedømmelse , om du ikke lidt for villigt lader 
dig bruge som pusterør for hr . Kateketen . Jeg 
kender ham jo ikke ; men hvis han virkelig har 
nedværdige ! sig til at benytte det tarvelige fif 
med den meget omtalte sædelighedsforbryder , 
må han være et lavtstående eksemplar af 
racen . Og jeg beder da gud bevare din ufordærvede 
unge sjæl fra at komme i hans klør . 
Tro nu ikke , at jeg siger dette , fordi kateketen 
og jeg står i modsatte Lejre . En udtalelse 
som den om sædelighedsforbrydelser og den 
moderne literatur karakteriserer sin mand i al 
almindelighed som menneske . Han ville , hvis 
han ikke var præst , men fritænker , begå akkurat 
samme slags infamier . Han ville f . Eks . af 
den oftedalske affære drage den slutning , at 
alle præster førte et forargeligt levned . 


under alt dette har jeg glemt at besvare 
dit spørgsmål : hvad jeg skrev i mit sidste 
brev til fader ? Jeg skrev på en vis måde 
det samme , som jeg har skrevet i dette brev . 
At jeg tillader mig at have mine egne meninger , 
og at jeg agter kun at sige , hvad jeg mener . 
Eftersom jeg endnu ikke har modtaget noget 
svar på mit brev , forholder det sig sagtens , 
som du skriver , at fader har taget min åbenhjærtighed 
ilde op . Det gør mig naturligvis 
ondt , men jeg indser ikke , at jeg har handlet 
urigtigt . Hvordan det så går , er jeg glad 
ved at have talt ud . 
Hils tante Meta mange gange . Hun er 
den sandeste kristen , jeg kender . Hun har 
loven skrevet , ikke i en kold og død katekismus , 
men i sit levende , varme hjerte . 
Din hengivne 
Emil . 

—ingy den 25de oktober . 
Kære Emil ! At jeg skriver til dig , véd 
hverken din fader eller nogen anden . Det var 
et meget ubetænksomt brev , du sendte fader 
forleden . Du skulle blot vide , hvor megen 
fortræd , det har gjort . Fader er i et forfærdeligt 
humør , og det går ud over os alle sammen . 
Jeg kan da heller ikke forstå , hvordan du 
kunne finde på det . Du kender jo fader , og 
du véd , hvor heftig han kan blive , når nogen 
modsiger ham ; han har altid kloge og rigtige 
meninger , og han kan derfor så dårligt finde 
sig i , at andre ikke indrømmer det ; men i al fald 
synes han , at hans egne ikke burde gå 
imod ham , og deri kunne du dog , ligeså vel 
som vi andre , føje ham . Herregud , man behøver 
da ikke ved enhver lejlighed at stikke 

sin mening frem , når man véd , at det kun vil 
volde ufred og sorg . Man må jo altid læmpe 
sig lidt efter hinanden , og hellere end at såre 
og fornærme , må man tie . Jeg véd godt , at 
ungdommen har vanskeligt ved at lægge en sådan 
dæmper på sig . Jeg selv var i begyndelsen 
af mit ægteskab næppe altid så forsigtig og 
hensynsfuld , som jeg burde have været ; men 
jeg lærte hurtigt at bøje min selvrådighed 
under min kærlighed og agtelse for fader og 
har kun grund til at være glad derover . 
Jeg tror også , at du ville have handlet 
anderledes , hvis du rigtig vidste , hvor meget 
fader holder af dig . Lige fra du var lille , 
har du været hans stolthed og håb . Han 
hører jo ikke til dem , der giver sine følelser 
så overstrømmende et udtryk , men mange 
gange , når han og jeg , efter at i børn var 
gået til sengs , sad inde i hans studereværelse , 
fortalte han glædestrålende om , hvor flink du 
var i skolen , refererede de rosende udtalelser , 
som de andre lærere havde brugt om dig , og 
læste dine danske stile op for mig . Og når 
du selv mærkede så lidt til hans glæde over 
dig ; når han mere dadlede dig for de 

lige karakterer , du en gang imellem fik , end 
roste dig for de mange gode , så var det — 
derom kan du være forvisset — kun af ærgærrighed 
på dine vegne . 
Men netop fordi han har håbet så meget 
af dig , er hans sorg og hans skuffelse 
nu så stor . Hvad nytter det også , at 
Vorherre har givet dig gode ævner , når 
du ikke vil bruge ævnerne i det godes 
tjeneste ? 
Så synes jeg også nok , at du , inden du 
sendte dit brev , burde have tænkt lidt på 
os andre herhjemme . Det er os , og mest da 
mig , som må lide under den misstemming , du 
har vakt hos fader . Du sidder i København 
og mærker ikke følgerne af dit brev . Men 
du kan tro , at det er ikke let for mig , når 
faders vrede hænger som en uvejrssky over 
hjemmet . Jeg går i en stadig angst ; jeg tør 
end ikke prøve på at mildne hans vrede , for 
så tror han , at jeg er enig med dig . 
Men hvis du nu sendte fader et nyt brev , 
hvori du på en eller anden måde lod ham 
forstå , at du havde fortrudt dit forrige brev , 
så ville alt blive godt , for fader venter såmænd 

kun på et ord fra dig for at tilgive dig . 
Og så må du endelig herefter være forsigtigere 
med , hvad du skriver , hører du det , 
kære Emil , det må du love , også for min 
skyld . I det håb , at du nu gør , som jeg 
beder dig om 
o 
din trofaste 
moder . 


kateketboligen , 
—ing . 28 . Oktober . 
Hr . Student e . Holm ! 
Når jeg har besluttet mig til at skrive 
til dem , er det først efter mange betænkeligheder 
og nøje overvejelse . Vi har jo aldrig 
personligt truffet sammen , jeg har intet venskabseller 
blot bekendtskabsforhold at påkalde for 
at forklare dette mit brev . Imidlertid forekommer 
det mig , som om vi alligevel er gamle 
bekendte . Jeg har hørt så meget om dem , 
og jeg har grund til at formode , at de også 
har hørt et og andet om mig . Og den person , 
som således har været bindeleddet imellem os , 
er os begge dyrebar , om end på forskellig 
måde . Nu må de ikke vredes , fordi jeg 
bryder så uforbeholdent gennem deres hemmelighed . 

jeg er bemyndiget til at meddele , at 
frk . Schmidt selv har betroet mig , at hun har 
skænket dem sin hånd og sit hjerte . Måtte 
denne deres unge pagt blive til velsignelse ! 
Når frk . Schmidt åbnede sit hjerte for 
mig , var det , fordi hun i mig ser ikke blot en 
oprigtig ven , men også en sjælesørger . Hun 
er jo et sjældent modtageligt gemyt , et blødt 
voks , i hvilket alle livets hændelser afsætter 
dybe mærker . Hun er tillige , trods sin unge 
alder , på det religiøse område en mærkeligt 
udviklet person . Hun kom da til mig i forgårs , 
angst og skælvende som en forårsblomst 
under aprilblæsten , i vilderede med sig 
selv , delt mellem sine følelser for dem og sin 
pligt imod det , der er højere end alt jordisk . 
De havde tilskrevet hende et brev , som hun 
ikke viste mig , men hvis væsenligste indhold 
hun refererede mig så godt , som hendes bevægelse 
tillod hende det . 
Hvad de i dette brev skrev , havde , som 
naturligt er , forfærdet hende , den troende unge 
kvinde , der vel ikke var uvidende om , at de 
endnu ikke havde vundet den trøsterige forvisning , 
der overgår al forstand , men som dog 
ikke havde anet , hvor koldt , ja rent ud fjendsk , 

de stiller dem til kirkens lære . Det angstfulde 
spørgsmål , den unge pige nu rettede til 
mig , var : tør jeg , for min sjælefreds skyld , 
lade mit hjerte huse en fornægter ? Kan der 
blive sand lykke og velsignelse i et forhold 
mellem to , af hvilke den ene står på troens 
grund , mens den anden flakker om i vantroens 
irgange  ? 
Jeg beder dem tro , kære student Holm , 
at aldrig har jeg fået et spørgsmål , som 
satte mit sind i så stærk bevægelse og fyldte 
det med så pinefuld uro . Jeg skulle her 
med et ord afgøre to unge menneskers livsskæbne , 
jeg skulle ikke blot råde som ven , 
nej , jeg skulle dømme som præst . Måske 
mener de , at vi præster i sådanne tilfælde 
ikke kender til skrupler og betænkeligheder ; 
at vi føler vor samvittighed tilfredsstillet , blot 
vi har lovens ord at holde os til . Nej , også 
vi er mennesker med tvivl og angst og forvirrende 
spørgsmål ; også vi sér menneskeligt 
— og menneskeligt overbærende — på livet , 
og vi har tunge kampe , når vort hjertes 
tilskyndelser ikke synes os at kunne forliges 
med guds vilje . 

hvor kunne jeg nænne at sige det fældende 
ord til denne unge kvinde , der så’ på mig 
med så bedende øjne ? — jeg trøstede hende 
så mildt og godt jeg kunne , jeg bad hende 
prøve sit hjerte nøje under bøn til gud , ikke 
forhaste sig , men også først kærligt forhandle 
sagen med dem . Det var jo muligt , at hun i 
et og andet havde misforstået dem , ja , det 
var jo end ikke utænkeligt , at de , når de nu 
så’ , hvor alvorligt det var , og hvor meget der 
stod på spil , som ved et lyn kunne få 
blikket opladt for sandheden ligesom saulus 
på vejen til Damaskus . 
— — — men siden frk . Schmidt har 
været her , har min sjæl ikke haft fred . Stadig 
har en indre stemme sagt til mig , at jeg ikke 
så let kunne fyldestgøre min pligt ; at jeg 
skyldte denne unge kvinde , der rådvild havde 
henvendt sig til mig , at hjælpe og bistå hende 
efter al min ævne . Og da var det , at jeg fik 
den indskydelse at skrive til dem . 
Hvad jeg håber at opnå derved ? Jeg 
véd det ikke ret selv , men det kommer mig 
for , som om det var nødvendigt , at vi to en 
gang fik talt med hinanden , fik talt ikke som 
modstandere , som fjender , men som venner . 

kære student Holm , de er jo så ung endnu ; 
endnu kan deres hjerte ikke have lukket sig 
for påvirkninger . Det synes mig , som om de 
måtte trænge til en noget ældre ven , hvem 
de trygt kunne henvende dem til og samtale 
med om alt det , der volder dem tvivl og uro . 
Ville de give mig lov til at være denne ven ? 
Hvor skønt ville det da ikke være , om vi en 
dag kunne følges til den unge pige , de har 
kær , og sige til hende : 
nu pagten sluttes i Jesu navn , 
nu ankret kastes i troens havn . 
I fælles håb og i fælles tro 
under korsets mærke fæster vi Bo . 
Og hermed vil jeg slutte . Modtag nu disse 
linjer i kærlighed , ligesom de er skrevne i 
kærlighed , og lad mig snart høre fra dem . 
Skulle de ønske en mundlig samtale med 
mig , kan vi rimeligvis træffes i København i 
midten af november . 
Venligst 
Halfdan Møller 

København , 30 . Oktober . 
Kære moder ! Det gør mig ondt ikke at 
kunne opfylde dit ønske . Jeg har intet at 
bede fader om tilgivelse for . Hvad er det , 
jeg har gjort ? Jeg har , da fader opfordrede 
mig til at skrive rent ud af posen , hvad jeg 
mente , taget ham på ordet — med hjertelig 
tak og al mulig hensynsfuldhed . Er det så 
min fejl , at fader , da det kom til stykket , 
alligevel ikke ønskede min oprigtighed ? Men 
nu har han en gang fået den , og der er 
intet ved den ting at gøre . Hverken for min 
egen eller for faders skyld vil jeg tage mine 
ord tilbage . Det ville være lige så ydmygende 
for mig som fornærmeligt mod fader . 
Kære lille mor , jeg véd , at du vil finde 
dette brev koldt , stivsindet , hjerteløst . Du 

med din bløde eftergivende natur vil ikke 
kunne forstå , hvorfor jeg handler , som jeg 
gør . Du synes , at , fordi jeg er faders søn , 
skal jeg i et og alt være ham underdanig . Jeg 
mener , at fader , der altid har været en mand 
med egen vilje og egne mål , fortjener en 
bedre søn end en nikkedukke . Men heller 
ikke for min egen skyld vil jeg længer sidde 
artigt på halen og give pote . Skal jeg til 
tak for , at i har sat mig i verden , underordne 
mit liv eders , da gid i ikke havde 
givet mig livet . 
Du skriver , at jeg lige så vel som du 
kunne føje mig efter fader . Nej , kære moder , 
der er stor forskel . Husk , du har på en vis 
måde nået , hvad du ville her i livet . Du 
har frit valgt fader til din mand , og du har , 
i overensstemmelse med din natur , fundet 
lykke i at bøje dig under hans vilje . Du 
forlanger og venter ikke mere af livet . Men 
jeg , som er ung ! Forstår du da ikke , at jeg 
ikke kan finde mig i at gå med tøjr om 
benene ? Jeg skal rask frem , og jeg skal langt 
frem . Alt er endnu for mig planer og håb . 
Jeg har længselsfuld hast i mig , i må ikke 
holde mig tilbage , i må ikke bede mig om at 

blive ved hjemmet . Al min higen går ud i 
den vide verden , ud i den skinnende lyse 
fremtid . 
Ak ! Hvor inderligt ville jeg ikke ønske , 
at i rigtig kunne forstå mig , at i ville give 
mig ret og kærligt sige :  » Drag i guds navn , 
barn , lev livet som du kan og du vil , gør 
blot ikke os og dig selv skam ! «  jeg ville da 
takke og velsigne jer , og i ville altid have 
min kærlighed . 
.  .  . Jeg lægger dette brev i vasketøjskurven 
sammen med tøjsedlen . Men hvis du 
selv synes det , da vis det blot til fader . 
Din hengivne søn 
Emil . 

København , d . 2 . November . 
Kære Emilie ! Fra kateket Møller modtog 
jeg for et par dage siden til min forundring 
et brev . Og min forundring steg , da jeg læste 
brevet . Han optrådte som en af dig til mit 
hedningeland udsendt missionær , og han søgte 
at vinde mit hjerte ikke blot med prosa , men 
også med poesi . Da du jo samler på hans 
digterværker , sender jeg dig hoslagt det mig 
dedicerede Vers . 
Det vil næppe undre dig , at jeg blæser 
hr . Kateketen et stykke . Han er mig fuldkommen 
ligegyldig . Derimod er det mig ikke 
ligegyldigt , at min kæreste betror ting , som 
kun angår mig og hende , til en uvedkommende 
tredjemand og besøger en ung herre , der vel 

ikke er ophørt at være mandfolk , fordi han har 
taget teologisk eksamen . 
Min lille mis , kan du ikke forstå , at 
denne indblanding i vort forhold af en mig 
vildfremmed person berører mig pinligt ? Og 
du må da kunne indse , at det er den allergaleste 
måde at påvirke mig på i den 
retning , du ønsker . Jeg gentager , som jeg 
før har sagt dig : lad os se mildt og overbærende 
på hinandens anskuelser , lad os ikke 
pine livet af vor unge kærlighed ved gensidige 
forkætringer . Går du ind på følgende overenskomst : 
for fremtiden ingen religionskrig 
imellem os ; vi dyrker hver vor gud i stilhed 
og i sikker tro på , at han — både din og 
min — er en god gud , der ikke vil skille to , 
der holder af hinanden . Og skal vi så besegle 
denne overenskomst med et Kys ? 
Din 
Emil . 
E . S . Du behøver ikke at være bange for , 
at jeg har svaret kateketen på nogen ubehagelig 
måde . Jeg skrev i al høflighed kun følgende : 
» Hr . Pastor Møller ! Jeg takker dem for deres 

venlige skrivelse og tilbud om at ville bistå 
mig med råd og vejledning . Naturligvis kan 
en sådan deltagelse fra dem , hvem jeg aldeles 
ikke kender , kun glæde mig ; men for det første 
ialfald er der ingen udsigt til , at jeg får brug 
for deres assistance . Jeg klarer mig foreløbig 
godt med mig selv og de venner , hvem jeg 
kender . Endnu en gang tak for venligheden . 
Deres ærbødigst forbundne e . H . « 
Var det ikke net og elskværdigt ? 

— ing , 4 . November . 
Kære Emil ! 
At jeg så længe ikke har skrevet til dig , 
er dig antageligt ikke uforståeligt . Dit sidste 
brev til mig var affattet i en sådan tone , at jeg 
virkelig for alvor et øjeblik tænkte : det må 
være skrevet i en rus . Jeg ser bort fra den 
tendens , der præger brevet . Ganske vist 
finder jeg det tragikomisk , at en ung fyr som 
du , der lige er kommen ud af skolen , mener sig 
berettiget — ja forpligtet — til at have en 
selvstændig mening om alt mellem himmel og 
jord . Det fik dog være , ifald du havde fremsat 
dine meninger , hvilke du vel måtte vide 
ville bedrøve mig , på en efter din alder og 
den respekt , du skylder mig , afpasset måde . 
G* 

istedetfor formede du dit brev som et anklageskrift 
imod mig . Ikke gjorde du nogen som helst 
undskyldning for den sorg , du så skånselløst 
voldte mig , nej , du betragtede det som 
den selvfølgeligste sag , at en søn , næsten en 
dreng' endnu , har lov til at erklære alt , hvad 
hans fader har lært ham , for gammel fordom , 
overtro , opspind , falsk lærdom , og du så’ i 
mine bestræbelser for at indprænte dig kærlighed 
til det sande , ædle og ophøjede kun 
en tyrannisk egenkærlig bestræbelse , en borneret 
f'orstokkethed . Ja , min dreng , hvis du ikke 
vil indrømme mig , at dette er den bagvendte 
verden , så véd du sandelig ikke længer , hvad 
der er op og ned , ret og vrangt . 
Havde jeg en kort stund kunnet tro , at 
dit brev til mig var skrevet i et øjebliks forvildelse , 
måtte dit brev forleden til din moder 
berøve mig også denne sidste illusion . Oprigtig 
talt , min kære Emil , forstår jeg ikke , 
hvordan du har kunnet få dig til at skrive et 
sådant brev til din moder , der er en så 
blød og fin natur og så dårligt tåler sindsbevægelser . 
Når du ikke i forvejen har haft 
hjærte til at betænke det smertelige indtryk , 
dit brev måtte gøre på hende , skal jeg ikke 

forsøge at røre dig ved en skildring af den 
tilstand , hvori det har bragt hende . Overhovedet 
har jeg vanskeligt ved længere at 
betragte dig som den kærlige , gode og brave 
dreng , som din moder og jeg var så glade 
og stolte over . Når jeg sammenligner det 
billede , jeg havde af dig før , med det , som 
fremgår af dine sidste breve , er det mig , som 
om du hidtil havele båret en maske , du nu 
har ladet falde for at åbenbare et mig fremmed , 
koldt og — så forfærdeligt det end lyder — 
næsten hadefuldt ansigt . Lad det endda gå , 
at du selv ingen tillid har til mine meninger , 
og at du tror dig hævet over længere at tage 
hensyn til mig , lad det endda gå , skønt det 
er svært at fatte ; men at du endogså skoser 
din moder , fordi hun som pligtopfyldende og 
kærlig hustru har bestræbt sig for at være i 
overensstemmelse med mig , det er , mildest 
talt , et stift stykke . 
Til alt dette kommer nu visse oplysninger , 
som jeg i forgårs modtog gennem et brev 
fra tante Kathinka . Hvad jeg her erfarede , 
traf mig , efter dine sidste breve , ikke ganske 
uforberedt . Og det modnede hos mig den 
overbevisning , at du endnu er for ung og 

uudviklet til at kunne tåle opholdet i København , 
når du ikke er under stadigt familjeopsyn . 
Jeg har derfor besluttet , at du ikke 
skal blive boende hos Fru Petersen længere 
end til iste december . Hvis jeg da ikke til 
den tid kan få dig anbragt under forhold , 
som jeg anser for fuldt betryggende , er det 
min mening , at du foreløbig skal bo herhjemme 
og , så godt det lader sig gøre , under 
min eller en andens vejledning læse til filosofikum . 
Dette arrangement vil næppe behage 
dig ; men , min kære Emil , hertil skal jeg kun 
svare dig : som man reder , så ligger man . — 
du har ikke godvilligt villet forstå , at du , 
sålænge du intet er og således i al fald økonomisk 
er afhængig , ikke kan sige dig løs fra 
alle forpligtelser og hensyn overfor dine forældre 
og andre , hvem du ligger til byrde . 
Så må denne sandhed indskærpes dig på 
en følelig måde . 
Dog skal du også vide , at min kærlighed 
til dig , trods alt , er uforandret . Ja , holdt jeg 
ikke så meget af dig , ville jeg , det må du 
kunne forstå , ikke være så ivrig for det , jeg 
anser for dit sande vel . Det er da også mit 
inderlige håb , at du , når du nu bliver 

revet bort fra den uheldige indflydelse , hvorunder 
du øjensynlig for tiden befinder dig , 
atter vil blive vor kære gode Emil . Jeg 
vedlægger en afskrift af den del af tante 
Kathinkas brev , der angår dig , bi . a . for at 
du kan se , at hun kun på den kærligste måde 
har udtalt sin bekymring angående dig . 
Også din moder beder mig sende dig 
kærlige hilsener . 
Din 
flader . 
Bilag til brev xxxi . 
( udskrift af tante Kathinkas brev . ) 
»   .  . Når jeg nu , kære svoger , går over 
til at fortælle dig lidt om Emil , er det efter 
aftale med den øvrige familje . Da vi i forgårs 
aftes var samlede hos Poulsens , blev det 
overdraget mig som den ældste i familien at 
bringe denne lidt kedelige sag frem for dig 
ifølge dit sidste brev lader det jo til , at du 
er af den formening , at Emil endnu stadig er 
familiens middagsgæst . Jeg må sige dig , at 
dette egentlig ikke er tilfældet længer . Vel 
står vort tilbud overfor Emil stadig ved magt , 

og vi ønsker intet hellere , end at han skulle 
benytte det ; men i den sidste måned har 
ingen af os — din søster Caroline dog vistnok 
undtaget — haft fornøjelsen af at se ham . 
Jeg skal imidlertid straks bemærke , at han ej 
har ladet os vente forgæves . Han sender 
regelmæssigt i god tid afbud med bybud , 
telegram eller brev ; men således bliver 
middagsspisningen hos familjen jo rigtignok 
kun en udgift for ham , i stedet for at den skulle 
være en besparelse . 
Overhovedet er det os vanskeligt at forstå , 
hvordan Emil klarer sig herinde . Fra forskellige 
sider hører vi , at han viser sig på 
dyre kaféer og forlystelsessteder sammen med 
flotte venner , og det gør os alle så ondt . 
Jeg tror også nok , at han for nogen tid siden 
gjorde forsøg på at låne penge af Poulsen , 
dog derom må du ej tale , for Poulsen betragter 
det vistnok som en forretningshemmelighed og 
har kun betroet det til sin kone , hvorfra jeg 
har det . 
Dette er dog alt sammen ikke så slemt , 
som at han er set i dameselskab om aftenen , 
en gang endog i åben drosche . Også véd 
jeg fra Fru Petersen , der fornylig besøgte mig , 

at Emil ofte kommer hjem om aftenen ikke 
før den lyse dag . 
Kære svoger , vi holder alle sammen meget 
af Emil , men vi frygter for , at det skal gå 
ham galt , hvis han fremturer , som han er 
begyndt , og vi synes derfor , at du burde vide , 
hvordan det står til , for at du i tide kunne 
gribe ind . Men måske gør vi ham uret og 
ville det da inderligt glæde os alle  .  .  . « 

— ing , den 6 . November . 
Jeg meddeler dig herved , at jeg ikke længere 
vil være forlovet med dig . Jeg beder dig 
være forvisset om , at jeg først efter nøje overvejelse 
skriver dette . Men du kan ikke undre 
dig over , at jeg ikke kan være knyttet til en 
mand , der altid mener lige det modsatte af , 
hvad jeg mener , og som forhåner alt , hvad der 
er mig helligt . Jeg sender dig altså din ring 
tilbage , også de breve , du har skrevet til mig . 
At jeg ikke også sender dig den kallipastaf'igur , 
du gav mig til min fødselsdag , beder 
jeg dig undskylde , men jeg kom forleden til 
at slå den istykker . Fra det øjeblik af følte 
jeg , at der ville passere noget sørgeligt mellem 
os ; jeg var sikker på , at det var et varsel , og 
det er jo også slået til . 

jeg har ventet med at skrive dette brev , 
indtil jeg var helt rolig . Jeg ville ikke skilles 
fra dig i hæftighed og vrede . Nu har jeg i 
tre dage tudet alle de tårer ud , som jeg havde 
på lager , og nu er jeg fornuftig . Egenlig er 
er jeg ganske underlig til mode ved , at jeg kan 
tage sagen så roligt . Det er næsten , som 
om den slet ikke vedkom mig . 
Ser du , Emil , vi er jo begge meget unge , og 
det ville vare forfærdelig længe , inden vi kunne 
blive gifte . Men når vi i mange år skulle 
gå og være forlovede og aldrig var enige , ville 
vi sikkert blive kede af hinanden . Du siger 
nok , nu i dit sidste brev , at vi kunne lade være 
med at tale om religion og den slags , men 
før sagde du lige det modsatte , hvad du selv 
kan- se af dine breve , som jeg sender dig . Før 
sagde du , at , når man elskede hinanden , skulle 
man tale ærligt sammen om al ting , og deri 
havde du ret . Men når du derfor nu siger , 
at der er nogle ting , vi ikke skal tale sammen 
om , så er det , fordi du ikke elsker mig , som 
du før har gjort . 
Ellers kunne du heller ikke have nænnet 
.at skrive så spottende og drillende som i dine 
sidste breve . Det var rigtig stygt af dig , jeg 

troede ikke , du kunne være så ond . Men jeg 
forstår nok , at du er bleven en ganske anden 
inde i København . Jeg kender dig slet ikke 
længer . 
Hvordan det skal blive med mig herefter , 
véd jeg ikke . Det er jo forfærdeligt for en ung 
pige at have været forlovet . Du kan sagtens , 
men ad mig vil alle pege fingre , for hvad nytter 
det , at vor forlovelse har været hemmelig , 
alle mennesker her véd dog besked , og hver 
dag får jeg en mængde stikpiller . Her i —ing 
kan jeg ikke udholde at blive . Når jeg endda 
havde noget stort og ædelt at virke for . Helst 
ville jeg ofre mig for asylgærningen eller , hvis 
der blot blev kolera , ville jeg mælde mig som 
sygeplejerske . 
Nu vil jeg bede dig sende mig mine breve . 
Hvis du samtidig skriver til mig , skal du ikke 
forsøge at få det godt igen , for min beslutning 
er urokkelig . Men gud give , at du en gang 
måtte komme på andre tanker . 
Emilie . 

København , den 7 . November . 
Kære fader ! 
Dit brev var klart og tydeligt . Sammentrængt 
i få ord ville det lyde : du er økonomisk 
afhængig af mig , din fader ; ergo har du blindt 
at lystre og tro , hvad jeg tror . Du har ikke 
råd til at leve dit liv på egen regning . 
Jeg skal svare lige så tydeligt : jeg takker 
for den tid , jeg har nydt godt af dine 35 kr . 
Pr . Måned ; jeg ønsker ikke at modtage dem 
længere . Hvordan jeg vil eksistere , bliver min 
sag . Det afgørende er , at du ikke længere 
skal have nogen ulejlighed med mig ; jeg vil 
ikke længere  » ligge til byrde «  for dig . Og 
dermed bortfalder af sig selv din smukke pædagogiske 
plan om at fjerne mig fra hovedstadens 
fristelser og ugudelighed . 

samtidig med at jeg skriver dette til dig , 
sender jeg tante Kathinka et brev , hvori jeg 
meddeler hende som familjens officielle befuldmægtigede , 
at jeg med skyldig tak for 
mad trækker mig tilbage fra den goddædige 
middagsbespisning . Oprigtig talt , særdeles betaget 
af taknemlighed har jeg aldrig været 
overfor denne fattighjælp , der måtte erhværves 
ved lange ekspeditioner til byens forskellige 
kvarterer og honoreres med en beskeden og 
bramfri Vandel . Når jeg nu ovenikøbet erfarer , 
at familien tror sig berettiget til som 
mine medforsørgere at kontrollere mit liv også 
udenfor middagstiden og at forarges over , 
at jeg , der nyder gratis middagsmad , besøger 
 « fine kaféer «  , ja endog kører i drosche , 
da — det tilstår jeg — mister jeg ganske 
appetiten . 
Jeg ønsker i ingen henseende at stikke 
noget under stolen . Ja , tante Kathinka har 
ret : jeg har bedt onkel Poulsen om at låne 
mig penge . At jeg ikke fik dem , anfører jeg 
ikke som nogen formildende omstændighed , 
men for at du kan få en bekræftelse på , at 
grosserer Poulsen i så henseende virkelig er 
en principfast mand . Derimod bør du ikke 

absolut stole på tante Kathinkas forsikring 
om , at hr . Grossereren behandler anmodninger 
om pengelån som en forretningshemmelighed . 

hvad den famøse drosche med kvindelig 
ledsagelse angår , må jeg også tilstå anklagens 
rigtighed . Jeg har sandelig en aften 
for nogle uger siden kørt i en drosche , hvori 
der bi . a . sad en dame . Foruden damen og 
mig var der i bemældte umoralske befordringsmiddel 
den unge hr svane , og damen var hans 
søster . Vi kom fra en så uanstændig adspredelse 
som orfeus i underverdenen på folketeatret . 

forøvrigt vil jeg ingenlunde prale af , at 
jeg kun omgås så fine damer som frk . Svane . 
Men dette tilhører i strengeste forstand mit 
privatliv , og agter jeg ikke desangående at 
indlade mig på detaljerede redegørelser . 
Tilslut vil jeg også give mit hjerte ordet . 
Skønt du jo stempler mig som et tilsyneladende 
koldt og forhærdet gemyt , kan du ikke få 
dig til at tro , at alle bedre følelser skulle 
være fuldkommen udslukte hos mig . Nej , kære 
f'ader , deri har du ret . Du behøver ikke på 

ciceroniansk vis at behandle mig som en catilina . 
Mit hjerte står åbent for alle gode og kærlige 
ord , men det lukker sig stridigt til for den 
tale , der vil trampe sig ind , pukkende på selvtagne 
fordringer . 
I virkeligheden er mit hjerte fuldt af sorg 
over den bitterhed og strid , der er opstået 
imellem os . Men give efter kan og vil jeg 
ikke , for jeg kæmper nu bogstaveligt for livet . 
Jeg troede , striden kunne have være undgået . 
Jeg troede , at du ville have forstået 
og godkendt mit krav på personlig selvbestemmelse . 
Ud , fra denne tro skrev jeg i 
sin tid det brev , der gjorde dig så forbitret 
— til min store forundring og skuffelse . 
Nu indser jeg , at vi to taler to forskellige 
sprog til hinanden , to sprog , hvori ordene er 
de samme , men stadig med en forskellig betydning . 
Om nogen gensidig forståelse er der 
da foreløbig næppe tale . 
Der kommer jo nu en alvorlig og travl 
tid for mig . Men jeg føler mig stærk og 
energisk nok til at stå på mine egne ben . 
Jeg har allerede forskellige planer til at tjene 
de fornødne penge . Om jeg bliver boende hos 

Fru Petersen , véd jeg endnu ikke . Naturligvis 
skal i få underretning , når der foreligger 
noget nærmere . Hilsener til alle . 
Din søn 
Emil Holm . 

kære Emilie ! Så er det altså forbi . Ja , 
du har vistnok ret , det er bedst sådan — 
for dig som for mig . Vi er for unge , for kantede , 
for ivrige og halsstarrige til at gå i spand 
sammen med vore forskellige meninger . Vi 
ville slide vor unge forelskelse op i bitterhed 
over , at den ene ikke var som den anden . 
Alligevel — ikke sandt — er det tungt at 
skilles . Min kære lille mis — for sidste gang 
kalder jeg dig sådan — det gjorde mig lidt 
ondt at se , hvor bange du i dit  » Opsigelsesbrev « 
Var for at give dine følelser luft . Jeg 
er enig med dig i , at vi bør sige hinanden 
farvel ; men jeg kan ikke gå fra dig med en 
kold og fremmed hilsen . Hvis jeg havde dig 
her hos mig , ville jeg drage dig ned på mit 

skød , jeg ville holde din lille varme hånd 
længe i min , jeg ville se endnu en gang dybt 
i dine mørke gråblå øjne , der skifter så 
barnlig let fra smil til bedrøvelse , og jeg ville , 
selv om du gjorde en smule modstand , give 
både din mund og din Hals og dine nysgærrige 
små øren et afskedskys , der skulle sige dig : 
farvel og tak , farvel og på gensyn ! Thi , 
fordi vi nu skilles , er det jo ikke nødvendigt , 
at vi aldrig ses mere . Når år er gået , når 
livet har ført hver af os til vor bestemmelse , 
skulle vi da ikke kunne mødes i venlig erindring 
om disse vore forårsdage , da vi fandt 
hinanden i lette og lykkelige solskins-forhåbninger 
og blev jagne fra hinanden af stærke 
forårsbyger , der dog ikke vil forpjuske os 
mere , end at vi hurtigt igen får vor fjerpynt 
i lave ? 
Du siger , at livet er ødelagt for dig . Det 
kan du ikke for alvor mene . Naturligvis forstår 
jeg din lyst til at have noget at virke 
for , noget , der kunne opfylde dit sind og lægge 
beslag på dine tanker . Men selv uden det 
vil du , sund og frisk som du er , komme til 
kræfter . Og du skal se , du vil snart finde 
en anden , en  » mere værdig «  , der vil byde dig 

'den pålidelige lykke og hjælpende forståelse , 
som du har måttet savne hos mig , der har 
vanskeligt nok med at klare mig selv . 
Mig vil den nærmeste tid bringe megen 
alvor og meget arbejde . Jeg går den dog 
med glad fortrøstning i møde . Jeg er fuld af 
længsel efter at føle mig midt i livets bølger , 
jeg er ivrig efter at erobre mig den størst mulige 
part af verden . Jeg ville lyve , om jeg 
ikke indrømmede , at jeg tror mig bedst faren 
ved at drage ud i kampen uden bånd , uden 
f'orpligtelser . Men samtidig er jeg fuld af taknemlighed 
ved at mindes , hvor meget du har 
været for mig . Når jeg siger farvel til dig , 
min barnebrud , er det med dyb vemod . Det 
er , som jeg sejlede ud på en stor rejse , mens 
inde fra land et kært og sødt ansigt nikkede 
lev vel ! til mig og et hvidt viftende lommetørklæde 
bragte mig en sidste hilsen fra en tid , 
der ikke vil vende tilbage . For første gang 
føler jeg , at jeg forlader noget ; at jeg begynder 
at få en fortid og at jeg må være karrig 
med fremtiden . 
Farvel , du kære ven , og tak for alt . 
Din hengivne Emil . 

kære svane ! Din billet med meddelelsen 
om , at du er rejst til Jylland for at fejre dine 
bedsteforældres guldbryllup og bliver borte i 
otte dage , var mig en stor skuffelse . Jeg skulle 
netop gerne i disse dage have talt med dig 
om noget vigtigt . Det synes , som om du er 
lidt krænket over , at du så længe ikke har 
set noget til mig . Jeg håber dog , at du vil 
tilgive mig . Jeg har i denne tid ikke været 
normal . Jeg har befundet mig i en ret pinagtig 
kamp med mig selv og mine nærmeste , en 
kamp , der har lagt beslag på alle mine kræfter . 
Som en advokat har jeg i mange og lange 
indlæg måttet forsvare mig . Til sidst blev 
proceduren — hvad der var endnu mere anstrengende 

— mundlig , idet min gamle fader 
forleden morgenstund tog mig på sengen . 
Du véd , at forholdet mellem mig og min 
fader var blevet spændt , og du kender grundene . 
Det kom altså nu til et stort opgør , 
under hvilket vi begge stod stift på vor me 
ning ; der blev vekslet hårde og bitre ord 
imellem os . Tilslut opsagde jeg ham huldskab 
og troskab . Jeg erklærede , at jeg for fremtiden 
ville være min egen herre , også på 
den måde , at jeg fuldstændig sørgede for mig 
selv . Efter denne salut akslede den gamle 
kæmpe sit skind og drog til hovedstaden for 
med et coup de main at tvinge sin genstridige 
søn til føjelighed . Det mislykkedes totalt . 
Efter en både sørgelig og grim scene skiltes 
vi som uvenner . Men jeg beholdt valpladsen . 
For så vidt har jeg fået min vilje . Og 
egenlig fortryder jeg heller ikke , hvad der er 
sket . Men hvad nu ? Jeg ser mig om på 
valpladsen , den er tom og øde . Jeg står som 
en trist sejrherre , blottet for alle hjælpemidler . 
Denne måned har jeg dog altid tag over 
flovedet ; men fra i . December er jeg henvist 
til at leve af de 20 kr . pr . Måned , jeg tjener 
i min skole . Med de tilbøjeligheder , jeg af 

naturen har , og med de vaner , jeg efterhånden 
har fået og som jeg , ifølge mine tilbøjeligheder , 
meget vanskeligt og nødigt aflægger , vil 
du indse , at de 20 kr . kun er at ligne med 
en dråbe i havet . At min situation i forvejen 
var trykket nok , véd du . Foruden mit 
mellemværende med pengemanden Carlsen har 
jeg betydelige — om end mindre presserende 
— forpligtelser overfor skrædder , skomager og 
andre barmhjærtige samaritaner ; endvidere hist 
og her smågæld , der som andre bække små 
tilsammen danner en mindre fremkommelig å . 
Altså : jeg skal og må tjene penge og 
det ikke så få . Jeg har opstillet følgende beregning : 
jeg flytter hen i et pensionat ; for 
60 kr . pr . Måned kan jeg vel få et ikke alt for 
uhyggeligt hummer og en kost , der ikke 
er ganske uspiselig . Det udgør 720 kr . om 
året . Til klæder , lommepenge og  » uberegnelige » 
Udgifter budgetterer jeg 580 kr . Det 
bliver alt ialt 1 ,300 kr . Tror du ikke også , 
at jeg kan komme ud af det hermed ? Men af 
de 1 ,300 kr . har jeg foreløbig kun de 240 . 
Jeg mangler således endnu 1 ,060 . 
Véd du nogen anstændig måde , hvorpå 
en student kan tjene 1 ,060 kr . ? Overfor min 

familje har jeg givet det udseende af , at det 
var mig en smal sag at tjene endogså betydelige 
summer . Men til dig kan jeg tilstå 
det , det var praleri . Jeg har spekuleret og 
spekuleret ; om natten opbygger jeg planer , 
der synes mig storartede , lige til morgenen 
kommer og belyser dem ; de griner mig da 
ganske latterlige i møde . Et par af dem er 
imidlertid utrætteligt vendt tilbage . Skønt jeg 
er forberedt på , at du også vil grine ad mig , 
når du hører dem , vil jeg dog i min vånde 
meddele dig dem . 
Den ene plan er at spørge din f'ader , om 
han ikke skulle kunne anvende mig på sit 
kontor . Jeg er jo rigtignok ikke  » oplært «  til 
handelen , og jeg ville jo også nødig være 
bunden hele dagen . Men alligevel ! Tror du 
ikke , at han kunne have brug for en  » akademisk 
dannet «  ung mand som en slags privatsekretær 
eller lign .  ? Ville du eventuelt prøve dig lidt 
for hos ham ? 
Min anden plan er — nå ja , lad mig 
ligeså gerne springe i det : at blive journalist . 
Du kender jo et og andet af mine digteriske 
forsøg , du har med velvillig overbærenhed 
udtalt dig anerkendende om min ævne til at 

føre pennen . Selv har jeg altid haft en brændende 
lyst til at blive noget i  » Skribentfaget « 
— dog dette tillægger jeg mindre betydning , 
eftersom jeg véd , at jeg har den lyst fælles 
med de fleste unge studenter ; desuden , journalist 
ville jeg kun være , hvis jeg virkelig 
havde udsigt til at kunne drive det til noget 
dygtigt ? 
Hvad siger du nu herom ? Og har du 
begreb om , hvordan man bærer sig ad med 
at blive journalist ? Jeg er grænseløs naiv på 
det område . Skal man uden videre gå op 
til hr . Redaktøren og sige :  » Tillad en ung 
mand at tjene 1060 kr . om året ved at 
skrive i deres ærede blad , ærbødigst Emil Holm « 
.  .  . eller hvordan ? 
Ak , bare du var her i byen . Jeg trænger , 
som du ser , svarligen til en ven og en rådgiver . 

af muntre ting har jeg intet at berette . 
Selv med kærligheden er det trist bevendt for 
mig . Under alt det alvorsfulde hurlumhej , 
hvori jeg har levet , har jeg forsømt min 
grisette Amalie , der desformedelst er fornærmet 
og udtrykker sin fornærmelse i talrige breve , 
som jeg kun så småt besvarer . Oprigtig talt , 

jeg er lidt træt af hende . Det er vist synd 
for hende , men jeg kan ikke gøre for det : 
hendes smag for kyllingesteg med banko til 
og hendes stavefejl forstemmer mig i lige 
grad . 
Hils din søster mange gange , men for 
himlens skyld , lad hende ikke ane mine genvordigheder . 

din hengivne 
Emil Holm . 

Kragholm , pr . Viborg , 17 . November . 
Kære ven ! Nå , det blev altså enden 
på det . Ja , i guds navn ! Det vorde til velsignelse 
for dig . At jeg slår ind i den bibelske 
tone , må du ikke forarges over ; det er dig 
selv , der har inspireret den . Du påvirker mig 
overhovedet altid religiøst . At se en fader og 
søn af de dannede klasser i vore dage rejse 
sig mod hinanden for troens skyld , det er 
for mig noget så fremmedartet og højtideligt , 
at jeg bliver ganske bevæget derover . 
I min familje , der dog også er en net 
familje og som omgås fidelt selv med bisper 
og provster , kunne jeg vanskelig tænke mig en 
strid om anskuelser , hverken religiøse eller 
moralske . Min papas forhold til kirken ytrer 
sig i , at han går i frue kirke tre gange 
om året — på helligdagene af første rangklasse 
— og at han til gengæld mindst ligeså 

mange gange ser sin sjælesørger hjemme hos 
sig til en bedre middag . Hvad mig selv 
angår , er jeg i alle måder standsmæssigt døbt 
og konfirmeret , og jeg står på den allerbedste 
fod med hs . Højærværdighed , der ved vort 
sidste selskab , efter at have blanket mig af for 
11 kr . 50 øre i en stilfærdig lille 10 øres 
whist , drak et privat glas med mig og forsikrede 
mig , at jeg var en af hans kæreste 
konfirmander . — jeg kender i det hele taget 
kirken og alt , hvad dertil hører , kun fra den 
elskværdigste side . At vi skulle forstyrre vor 
hjemlige komfort med oprivende stridigheder 
om , hvad og hvordan vi tror , var lige så 
utænkeligt , som at papa skulle genere min 
mamas migræne med sine forretnings-anliggender . 

min eneste om jeg så må sige kirkelige 
konflikt med papa opstod ved min søsters 
konfirmation , da jeg holdt med hende i at 
hun burde  » stå «  i hvid crêpe de chine-kjole , 
medens papa , med en virkelig imponerende 
hidsighed , hævdede som upassende , at unge 
piger blev konfirmerede i andet end sorte silke- 
kjoler . 

du må undskylde disse rent personlige 
bemærkninger . Men du vil nu bedre kunne 
forstå min forbavselse overfor dit tilfælde . 
Lad os herefter drøfte , hvad du bør gøre . 
Først et lille spørgsmål . Når du siger , 
at du vil leve af 1 ,300 kr . om året , alt 
iberegnet , da er det vel din behagelige spøg ? 
Du gør selv opmærksom på dine mindre 
sparsommelige tilbøjeligheder og vaner . Ja , i 
sandhed den anerkendelse skal du have , at 
du med sjælden hastighed har udviklet dig 
til et kulturmenneske med kræsen Sans for 
livets goder . Men for 1 ,300 kr . får man 
desværre i vort optrækkeriske samfund kun et 
fattigt dagligt brød . Du véd , at jeg inderst 
inde i min udødelige sjæl er en fanatisk socialist . 
Jeg forstår så hjertelig godt forbitrelsen 
over , at ni tiendedele af menneskeslægten skal 
leve et usselt liv , mens den ene tiendedel 
tager hele kagen . Jeg sympatiserer ganske 
med , at de , der har lidt , vil have mere . Og 
jeg finder det usigelig komisk , når min papa 
og andre matadorer oprøres over den stigende 
nydelsessyge blandt underklasserne . Når 
arbejdere og den slags folk dog kan være 
nogenlunde tilfredse , ligger det i , at de aldrig 

har kendt , hvad det vil sige at leve godt . 
Men et menneske som du , der med flink 
appetit har smagt på frugten af kundskabens 
træ , du vil være elendig og ulykkelig til mode 
ved at komme på smal bespisning . Selv om 
du har de allersmukkeste forsætter om at 
ville spare og overholde dit knappe budget , vil 
du snart skeje ud . Du vil ikke have den 
resignation som en fattig arbejderkone , der , 
efter at have fortabt sig i det lækre skue af 
en viktualiekælders fede herligheder , stille — 
og uden at gøre indbrud — går hjem til sit 
magre bord , overbevist om , at det fede i 
verden ikke er skabt for hende . 
Altså , jeg tror ikke på , at dit budget 
vil holde stik . Men den tid den sorg . Kan 
du bare skaffe dig en nogenlunde pæn fast 
indtægt , klarer du dig nok til rigere dage 
ved hjælp af kredit , der ligesom verdens 
andre behageligheder er indrettet for bedre 
folk og bedre folks håbefulde børn . 
Når nu dine pengespekulationer bi . a . har 
været henvendt på min papa , da siger jeg 
med digteren : drej heller straks om i en 
anden gade . Papa har ganske vist brug 
for adskillige unge mennesker , men for folk 

som dig og dine lige er hans kontorer ikke 
indrettede . Han er en rar mand , — jeg , der skal 
arve ham , klager ikke over ham — men socialist 
er han ikke . Hans forretningsprinciper , der 
efter hans overbevisning er i smuk harmoni med 
guds vilje og de samfundsbevarende ideer , kan 
samles i den korte sætning : at købe så meget 
som muligt så billigt som muligt . Disse principer 
holder han også i urokkelig ære ved 
anskaffelsen af sit kontorpersonale . Måske 
ligger der tillige en smuk moralsk tanke bagved . 
Vist er det , han kan ikke lide at se sine unge 
mennesker dovne , så at han holder dem til 
pulten 10 timer om dagen , og han honorerer 
dette deres arbejde på en måde , så han kan 
være sikker på , at de ikke fører et svækkende 
ekstravagant liv i deres fritimer om aftenen . 
Jeg véd , at du har vundet hans hjerte . Men 
netop derfor ville han aldrig nænne at tage dig 
på sit kontor . Han er , som sagt , en rar mand . 
Alvorlig talt , det er hellerikke noget for 
dig . Du egner dig ikke for forretningslivet . 
Nej , men journalistiken . Jeg tror , du her har 
fundet det forløsende ord . 
Dette siger jeg ikke som en spydighed . 
Jeg véd vel , at journalistiken i vore dage er 

bleven det forjættede land for en hoben unge 
mennesker , der ikke duer til noget andet . Men 
jeg regner ikke disse pressens letmatroser for 
journalister . De kommer og går sporløst , de 
kan naturligvis bruges i et blad til den Art 
arbejde , som hverken kræver viden , alvor 
eller kunst , men de bliver aldrig andet end 
statister . Jeg véd også , at journalistiken ofte 
drives på en uappetitlig måde . Jeg har kendt 
to journalister , begge oprindeligt flinke fyre , 
som tegnede til at blive til noget . Den ene 
arbejder nu sløvt ved et blad , som han i åbenhjærtige 
øjeblikke — når han har drukket et 
par glas — udtaler sit bedre menneskes foragt 
for . Han indrømmer , at han i virkeligheden 
sympatiserer med de offenlige personer , han , 
ifølge sin bladudgivers parole , angriber ; han 
slår i bordet og bander på , at nu skal det 
også være forbi . Men næste formiddag lusker 
han med sine tømmermænd ned på bladet og 
fortsætter med at skrive sig ære og hæder ud 
af sjælen . — den anden er af en mere ondartet 
natur . Han sælger sig af kold beregning 
til den , der byder højest , og han bærer ikke 
så meget som en skjorte over sin skam . 
Han fremviser den frækt for alle og enhver . 

han har i løbet af et år været alle anskuelser 
rundt , og han vil blive ved at køre på karusellen , 
sålænge der er en ring at stikke efter . 
Kære Holm , hvis jeg ikke mente , at du 
havde talent , og hvis jeg ikke anså dig for 
et gennemhonnet menneske , ville jeg sige til 
dig : hold dig langt fra journalistiken , den kan 
være den smukkeste , men også den grimmeste 
metier . 
Vanskeligheden er , at du er så ung . 
Om du endda havde blot et cand . fil . at 
sætte på dit visitkort !  ! Sagtens er du hellerikke 
meget hjemme i politik og alle sådanne 
offenlige forhold , som en journalist må kende 
til . Men alt det kunne du vel efterhånden 
lære . Foreløbig gælder det jo blot for dig at 
overbevise hr . Redaktøren om , at du er i 
besiddelse af den fornødne almindelige dannelse 
og skrivefærdighed . Har du først fået foden 
indenfor , beror det på din egen energi og 
dygtighed , hvorlangt du skal avancere . 
Hvad om du som prøve sendte bladet et 
uddrag af dine breve fra rusåret ? Der 
må sikkert findes læseværdige og pikante ting 
imellem . 

ja , dette er selvfølgelig en spøg , men et 
og andet må du s’gu hitte på , hvorved du 
kan vinde redaktørens interesse . 
Vi sés om få dage og kan da mundlig 
fortsætte drøftelsen . Indtil da , hold humøret 
friskt . Sult skal du allenfals ikke komme til 
at lide , så længe konferensråd svane endnu 
har til lidt mere end det tørre brød . 
Min søster beder mig genhilse dig . Hun 
har nu længe ventet , at du skulle ende som 
poet eller sådan noget — lige siden du sendte 
hende det yndefulde filippine-vers om hendes 
» Fløjlsøjne «  . Det naive barn véd . ikke , at 
denne sprogblomst var tyvstjålet fra den 
poetiske  » Almindelighed « s urtegård , og hun , 
der elsker gode klæder , er henrykt over sit 
fløjl . 
Guldbryllupet er blevet fejret i stille familjefred 
og med sund landlig bespisning . Disse 
8 dage fjernt fra hovedstadens ophidselser 
virker på mig som en mild karlsbader-kur . 
Din hengivne 
Villiam svane . 

17 . November . 
Kære Amalie ! 
Det gør mig ondt , at du nogle gange har 
søgt mig forgæves . Jeg har i den sidste tid 
været stærkt optaget . Dine planer om at flytte 
hjemmefra og sammen med din veninde Augusta 
leje et par værelser , bifalder jeg ikke ganske . 
Du siger nok , at du kan ernære dig ved 
kåbesyning ; men selv om du får arbejde , 
som du håber , ved hjælp af Augustas kæreste , 
er det dog en risikabel sag . Naturligvis ville 
det være behageligt , at vi kunne træffes mere 
ugenért ; men jeg tør ikke forlange så stort et 
offer af dig . Noget andet var det , hvis jeg 
var så velstillet , at jeg kunne sikre dig en 
nogenlunde sorgfri eksistens . Nu træffer 
ii* 

det sig så bedrøveligt , at jeg netop i den 
nærmeste fremtid får den yderste vanskelighed 
ved at bjærge mig selv . Som følge 
heraf får jeg også så travlt , at jeg desværre 
næppe kan være ret meget sammen med dig . 
Jeg må i alle henseender indskrænke mine 
fornøjelser og må , om end med sorg , give 
afkald på at være sammen med dig så 
ofte som før . 
Jeg råder dig derfor indtrængende til at 
blive boende hjemme og bevare et godt forhold 
til dine forældre . Når vi ikke længer 
træffes så ofte , vil det jo blive meget lettere 
for dig . Og selv om det ikke altid er så 
morsomt for dig at være hjemme , har du dog 
et tilhold — indtil du engang finder dig en 
brav mand , som du kan gifte dig med . 
Tænk nu over , hvad jeg har rådet dig 
til . Og hvis du er en fornuftig lille pige , vil 
du give mig ret . Jeg holder så meget af dig , 
og du har været så sød imod mig , at jeg 
ville være oprigtig bedrøvet , om det nogensinde 
gik dig dårligt . 
I de første 8—14 dage bliver det mig 
vist ikke muligt at træffe dig . Til al min 
øvrige travlhed kommer , at jeg ligger i flytning . 

jeg skal imidlertid snart igen skrive 
til dig . 
Din hengivne 
Emil . 
E . S . Du sagde sidst , vi var sammen , at 
du så gerne ville have en muffe nu til 
vinter . Ville du benytte medfølgende 15 kr . 
Til at få dette lille ønske opfyldt ? 

Pilestræde 89 , 3dje sal til venstre . 
20 . November . 
Når jeg skriver til dig , er det kun , for at 
du ikke mere skal sende noget brev til mig i 
Sølvgade . Jeg er i går flyttet hjemmefra og 
bor nu sammen med Gusta i Pilestræde , som 
du kan se af adressen . 
Du har båret dig rigtigt simpelt ad imod 
mig , og jeg troede ikke , at du kunne være så 
simpel . For selv om jeg er en fattig pige , er 
det dog dig , som har forført mig og gjort mig 
til det , jeg nu er . Men det var alt sammen 
det samme , hvis du bare brød dig om 
mig . Men jeg har godt mærket , at du længe 
har været ked af mig , og det var også gruelig 
dumt af mig , at jeg lod dig få din vilje med 
mig . Og siden den aften , vi var sammen med 
svane , som er jeg vil ikke sige hvad , har du 
været rigtig ond imod mig . 

jeg forstår også nok , hvorfor du ville 
have , at jeg skulle blive hos mine forældre , 
men det er mig lige meget , for selv om du ikke 
mere vil kende mig , så er der andre , som 
gærne vil have fat i mig , og jeg er for stolt 
til at være hjemme og døje skoser af Mathea 
og blive hundset af fader , fordi jeg har kendt 
dig , og det ville blive meget værre , når du 
ikke længer ville have noget med mig at gøre . 
Du må heller ikke tro , at du kan bilde 
mig ind , det er af travlhed , at du ikke længer 
kan være sammen med mig . Jeg vil bare sige 
dig , at jeg iforgårs passede på udenfor dit 
hus og så’ svanes gamle kæreste , Toinette , 
gå op til dig . Men at du vil have noget 
med den tøjte at gøre , forstår jeg ikke . Hun 
har , som gud og hvermand véd , været både 
det ene og det andet , og jeg begriber ikke , 
hvad du kan se hos hende . For hun er da 
pilmager og har en rå opførsel . Men man 
siger jo , at du slider svanes aflagte klæder , 
hvad jeg i dit sted ville holde mig for god til . 
Hvordan det vil gå mig , véd jeg ikke , 
men jeg er også lige glad . Det er smukt af 
dig , at du nu er så bange for , at jeg skal 
komme galt afsted , men det skulle du hellere 

have betænkt den gang , du lokkede mig og 
jeg endnu var en anstændig pige . Men den 
gang sagde du kun , at det var dumt af mig 
ikke at more mig , mens jeg var ung , og jeg 
kunne jo hellerikke tro , at du , som var så sød 
og kær , ville bære dig sådan ad mod mig . 
Å , Emil , hvor kan du dog være så styg imod 
mig , der holdt så meget af dig og føjede dig 
i alt , fordi du bad mig ? 
Men jeg vil ønske dig , at du aldrig i 
livet må få sådan sorg , som du nu har 
voldet mig , og vil jeg bede dig en gang 
imellem tænke med kærlighed på din lille 
malle , ligesom jeg vil tænke på dig , trods 
alt . Og vil du en gang besøge mig , da kom 
til mig helst mellem kl . 3—5 , for da er Gusta 
ude . 
Nu blot en sidste hilsen og jeg skal ikke 
genere dig mere . 
Amalie . 
E . S . Dine 15 kr . sender jeg dig hermed 
tilbage . Jeg kan godt bruge den muffe , jeg har . 

Rosenvænget , villa paks , 20 . Nov . 
Kære Emil ! 
Det er virkelig nette ting , man hører om 
dig i familien . Jeg har endnu fra i går , da 
jeg besøgte Poulsens , ørene fulde af alle de 
forfærdeligheder , du har begået . 
Ja , ja , min ven , jeg ønsker dig nu alligevel 
til lykke . Jeg skal ikke dømme om , hvorvidt 
du virkelig har så stor uret , som man siger , 
overfor din fader . At du er optrådt ungdommeligt 
og letsindigt , det tvivler jeg ikke 
om . Men det er netop det , jeg godt kan lide . 
Jeg var begyndt at tro , at vor familie var på 
veje til at mugne op af lutter dyd og artighed . 
Jeg glemmer ikke sidst , da jeg besøgte jer i 
—ing , hvilket tungsindigt indtryk jeg fik af 
husets blinde underdanighed overfor det fra 

fædrene nedarvede . Alle listede i på filtsko 
omkring jeres faders trone og lyttede med 
spændt andagt til de vise ord , som udgik 
derfra . Og gud bevares , hvor i så’ forskrækkede 
ud , når jeg en gang imellem sagde et lille 
Donnerwetter . 
Enten du nu har ret eller uret , så har 
du vundet din rebelske fasters hjerte . — det 
var blot det , jeg ville sige dig . Og skønt jeg 
nok har ladet mig fortælle , at du blærer dig 
med ved egen hjælp at kunne klare dig , vil 
jeg dog underrette dig om , at der i mit chatol 
ligger de 300 kr . , som jeg for nogen tid siden 
nægtede dig . Du kan hente dem , når du 
vil . Blot betinger jeg mig , at du samtidig 
skænker mig en aften , hvor vi to da vil drikke 
et privat glas med hinanden . 
Din hengivne faster 
Caroline . 

— ing . d 23 , novbr . 
Kære Emil ! Frygt ikke , at dette brev skal 
forny  » Attentaterne «  på din frihed . Jeg har 
i så henseende resigneret efter vor samtale 
i København . Da du endogså til sidst lod 
mig forstå , at du var over den alder , da jeg 
» med juridisk ret og politiets assistance «  kunne 
tvinge dig , følte jeg , at alt var tabt : du var 
den stærkeste . 
Det følte jeg , ikke fordi du havde loven 
og politiet på din side , men fordi dine ord 
vidnede om en ungdom , der er sig selv nok 
og hensynsløst skubber alt det fra sig , som 
hæmmer ; — fordi du ikke længer trænger til 
mig , din f'ader , medens jeg stadig hænger ved 
dig . Ja , min dreng , det er forskellen på os . 
For mig har du været og vil du være part af 

mit kød og blod , du er skåret ud af mig og 
jeg savner dig altid ; men jeg , hvad er jeg for 
dig ? Du skildrede engang selv i et brev , hvilket 
indtryk du bevarede af mig .  » Skyggen fra 
barneårene «  kaldte du mig , med andre ord : 
skræmmebilledet . Alligevel , mon din erindring 
ikke skulle være lidt uretfærdig imod mig ? 
Har du ganske glemt de gode timer fra dine 
barneår , når du legede inde på min sofa 
og når jeg fortalte dig historier ? Eller når 
du havde børneselskab og du altid hentede 
mig ud , for at jeg skulle sætte legen igang 
for jer ? 
Nej , det husker du vel ikke , for det er 
sagen : alt , hvad vi forældre giver af kærlighed 
til vore børn , det modtager børnene som 
noget selvfølgeligt , noget , de har en lovhjemlet 
ret til . Reden gør vi så hyggelig og lun 
for jer som muligt ; men ikke så snart begynder 
vingerne at vokse påjer , før i spræller 
af utålmodighed efter at komme ud på egen 
hånd , råde jer selv , flyve de veje , der synes 
jer de mest tiltrækkende . Og gud hjælpe os , 
hvis vi søger at lægge jer hindringer i vejen . 
Da bliver vi , som jeg nu for dig , despoter 
eller affældige pedanter , der ikke længer forstår 

ungdommen og ungdommens krav . Da 
glemmer i al den kærlighed og alle de kærtegn , 
al den omsorg og bekymring , vi har 
ødslet på jer , og i husker kun straffene og 
irettesættelserne , alvoren og myndigheden . 
Jeg håber ikke , du vredes , når jeg atter 
berører din unge alder . Du indskærpede mig 
med mange og fyndige ord , at du ikke længer 
er noget barn . Nej , min kære Emil , barn er 
du vel ikke ; men din Iver for at være en 
moden mand er dog ikke uden barnlighed . 
Hvor kan du i al fald undres over , at jeg , din 
fader , gerne endnu ville have lov til at følge 
dig et lille stykke på vej ? Og synes du , 
det er så urimeligt , at jeg , når jeg ser dig 
styre hen mod alt , hvad jeg , ifølge min livserfaring , 
anser for vrangt og stygt , griber min 
unge søn i armen og beder ham betænke 
sig vel ? Er det mon også så sært , når jeg 
en smule bittert ræsonnerer : nu har i eg , fra 
min dreng lå i vuggen , ofret al min kærlighed 
på ham ; jeg har opdraget ham til det , 
jeg tror er sandt og godt ; jeg har glædet mig 
over de fremskridt , hangjorde ; jeg har håbet 
så inderligt at se alt , hvad jeg lærte og indpræntede 
ham , sætte blomst og frugt i hans 

ungdoms- og manddomsgærning — og så : 
næppe er han sluppen mig af hænderne , før 
andre på få dage nedbryder alt , hvad jeg 
gennem mange og lange år har opbygget . 
Ikke så snart får min dreng valget mellem 
mig , hans fader , og fremmede mennesker , før 
han uden betænkning siger mig farvel og 
slår følge med de fremmede . 
Du anførte under vor sidste samtale et 
argument imod mig , som du selv fandt fuldkommen 
overbevisende og som i øjeblikket 
kunne synes plausibelt . Du mindede mig om , 
at jeg jo'i min ungdom også var gået mine 
egne veje ; at jeg , skønt min fader var 
rationalist , havde sluttet mig til den stærke 
nye religiøse bevægelse . Ganske vist , det 
gjorde jeg , og det havde ikke min faders 
sympati . Men det tør jeg dog påstå , at 
nogen dyb sorg , nogen angstfuld bekymring 
voldte mine anskuelser ikke min fader . Hvordan 
skulle det også have været muligt ? Han 
troede sikkerligt ikke , at mine anskuelser var 
de rette ; men han kunne ikke have den angst 
for mig , som jeg nu har for dig , angsten for 
den evige fortabelse . Dette er den dybe forskel 
mellem fritænkeriet og kristendommen . 

ja , Emil , det var den lille epilog , jeg følte 
trang til at sætte til vort opgør . Først nu 
har jeg fattet betydningen af et ord , jeg for 
mange år siden læste hos en eller anden 
forfatter , et ord , som i denne tid levende har 
trængt sig frem i min erindring :  » Den fader , 
som elsker sine børn , hader sig selv «  . 
Min søn , jeg taler ikke sådan for at prøve 
på at vække din medfølelse . Jeg håber overhovedet 
ikke på , at du i nogen nær fremtid 
vil forstå dette brev . Jeg beder dig kun om 
den ene ting : gem det ! — og når da mange 
år er gået , når du selv er bleven fader og 
måske selv har følt faderangsten for at se 
børnene svigte alt , hvad du har lært dem , da 
tag mit brev frem , og du vil dømme mildere 
og kærligere om 
din fader . 

xli . 
— ing , 29 . November . 
Min kære Emil 
nu nærmer den tid sig , da jeg havde 
troet , jeg skulle sidde og glæde mig til dit 
komme . Men i denne juleferie ser jeg dig 
altså ikke . Når monstro du kommer ? Ja , 
når  ? 
Om jeg fatter , at to så hjertensgode 
mennesker som din fader og du kan være så 
uenige . I vil jo begge det rigtige og det 
gode , det er dog hovedsagen . Men ulykken 
er , at i begge er stridige naturer og så besynderlig 
stædige . Ja , min kære Emil , jeg 
havde skam ikke troet , at du kunne stille dig 
sådan på bagbenene , og , skønt jeg egentlig 
ikke kan lade være at beundre dig , fordi du 
har turdet binde an med fader , ville jeg dog 

have ønsket , at du havde vist et lidt mere 
medgørligt sind . Han er jo dog din fader og 
en ældre mand . 
Og det vil jeg sige dig , hele den sag har 
taget overordenligt på fader . Han vil jo ikke 
være ved det , og , når han taler med os andre 
om dig , prøver han på at gøre sig stærk og 
kold . Men jeg forsikrer dig for , han er i disse 
uger ligesom bleven flere år ældre . Han ser 
virkelig til tider rigtig træt og elendig ud , og 
om aftenen kan jeg høre , hvordan han ustandseligt 
vandrer frem og tilbage i sit værelse . Og 
jeg kan da ikke andet end have den dybeste 
medlidenhed med ham , skønt jeg indrømmer , 
at han selv ikke er uden skyld i ,* at det er 
gået som det er . Men med guds hjælp mødes 
i nok snart igen i kærlighed . Alt som du 
bliver ældre og viser dig som et dygtigt menneske , 
vi alle kan være stolte af , vil faders 
hjærte blødgøres og han vil også villigere forstå , 
at du må have lov at ordne dit liv , 
som du selv finder det rigtigst . Og du selv , 
min kære dreng , vil også med årene se 
mildere på din fader , og du vil have lettere 
ved at vise ham hensynsfuldhed . 

indtil det sker , bliver hjemmet her tungt 
og trist . Ak , jeg gyser ligefrem ved den juleaften , 
vi får i år , når din plads står tom og 
dit navn ikke nævnes , mens vi dog alle tænker 
kun på dig . Tænk du så også lidt på os , 
tænk ikke mindst på din fader , som trods 
alt elsker dig så usigeligt , og når da vore 
tanker mødes i den velsignede julenat , da vil 
dette møde varsle et godt nyår for os alle . 
Ja , i en ung alder har du lært livets 
alvor at kende , både på den ene og på 
den anden måde . Med Emilie Schmidts optræden 
kan jeg nu dårligt forsone mig . Så 
let bør en ung pige ikke løbe fra sine løfter 
og p-orpligtelser . Du skrev nok til mig , at du 
billigede hendes handlemåde og intetsomhelst 
havde at bebrejde hende . Men i det punkt er 
jeg gammeldags . Jeg ville endda intet have 
sagt til det , hvis der ikke var det med kateketen . 
Men nu påstår alle folk , at Emilie 
osr pastor Møller skal forloves . Da hun for en 
halv snes dage siden besøgte mig , kunne jeg 
skam heller ikke dy mig for at sige hende 
min mening temmelig uforbeholdent . Siden har 
jeg ikke set hende . 

nu farvel , min egen Emil , og husk på , 
at , hvordan det så går dig , op eller ned , 
følges dine veje med altid samme trofasthed 
og kærlighed af 
din 
tante Meta . 

29 . November . 
Hr . Peter Nansen ! 
Jeg henvender mig til dem , fordi jeg véd , 
at de er en ven af min fætter , Fritz Holm , 
som har været bortrejst de sidste par år . I 
dette fætterskab til en ven af dem søger jeg 
min adkomst til at besvære dem med medfølgende 
pakke , der indeholder et uddrag af 
den korrespondance , jeg har ført i mit rusår . 
Gider de læse den igennem og sige mig deres 
mening om den ? Om den har nogen interesse , 
også for udenforstående ? Og i bekræftende 
fald , om de mener , at jeg kunne få den udgivet 
noget steds ? 
Formodenlig vil de spørge : er det virkelig 
en rigtig korrespondance ? Eller er det ikke 
blot noget , de selv har lavet ? 

jeg skal hertil svare ærligt , som det er : 
korrespondancen er i alt væsenligt ført , således 
som den her fremtræder . Dog har jeg , 
for at den kunne få en slags kunstnerisk form , 
strøget og tilføjet et og andet , på enkelte 
punkter omordnet stoffet . 
Vær nu så elskværdig at spendere , så snart 
som muligt , et par timer på gennemlæsning 
af brevene og at meddele mig deres 
uforbeholdne mening . 
Fra den iste december er min adresse 
Stormgade nr . 77 . 
Ærb . 
Emil Holm . 

i december , 
hr . Student Emil Holm ! 
Efter deres ønske har jeg gennemlæst det 
mig af dem tilsendte manuskript , betitlet  » Fra 
rusåret «  , og skal tillade mig følgende bemærkninger 
desangående : de kan , efter min mening , 
literært være bekendt at udgive brevene ; hvorvidt 
private diskretionshensyn træder hindrende 
i vejen for en offenliggørelse , må de selv 
bedømme . Deres  » Brev-roman « s fortrin ligger , 
synes mig , netop i dens karaktér af at være 
» virkelig «  . Dog har den i så henseende en 
iøjnefaldende fejl . De lader foregå i løbet 
af få måneder en udviklingsproces , der vanskeligt 
kan tænkes fuldbyrdet i mindre tid end et 
par år . Ialfald ville det være ganske undtagelsesvis , 
at en ung provinsstudent , der naiv 

og uselvstændig kommer til hovedstaden i 
August måned , i løbet af 3—4 måneder udvikles 
til en selvbevidst og sikker personlighed . 
For en kunstnerisk betragtning har dette imidlertid 
mindre at sige . Om udviklingen foregår 
på nogle måneder eller et par år , turde 
være kunstnerisk uvæsenligt . Det afgørende er , 
om udviklingen i og for sig er sandsynlig og 
gør et sandsynligt indtryk . Og for så vidt forekommer 
det mig , at de har haft held med 
dem . 
Jeg vil med fornøjelse påtage mig ansvaret 
for en udgivelse . 
Ærb . 
InituPinit==P . heruPher==nansen . 


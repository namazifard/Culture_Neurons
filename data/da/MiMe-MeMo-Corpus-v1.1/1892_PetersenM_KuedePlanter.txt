Nede ved havet ligger den lille købstad a— . 
Indesluttet mellem tvende fremspringende odder indtager den en malerisk beliggenhed med udsigt til talrige øer og småholme , der , spredte rundt om i strømmen , hæve sig med stejle , skovklædte skrænter , hvorimod bølgerne uophørligt brydes , over den udstrakte havflade fare talrige skibe og fiskerbåde frem og tilbage , fortonende sig med hvide og brogede sejl mod den fjerne fastlandskyst , som tegner sig lige overfor i svage , utydelige linier lig-omridsene på et landkort , ind over land fortsætter kysten sig med bugnende marker og bakkede enge , hist og her oplivede af stråtækkede bøndergårde og græssende kvæghjorde , over mod de mørke , flankerende bøgeskove i horisonten . 

midt i den smukke egn ligger byen lille og uanselig , i smag med hvad ofte er tilfældet i danske småbyer , er gaderne afstukne i lige paralleller , skærende hinanden i rette vinkler , men husene selv træde frem i planløs vilkårlighed , idet nogle stå helt ude i fortovskanten , medens andre er trængte længere tilbage af indhegnende småhaver med skyggende træer og alskens specerier til husholdningen , det er lave , to-etagers-steder med kalkede facader og smårudede vinduer ; dog hviler der over de renlige , solide mure et præg af velstand . 
Byen , der er af ældgammel oprindelse , var først en flække , der ernærede sig af havets og markens uudtømmelighed . men efter en ildsvåde i midten af forrige århundrede , hvor det meste af byen lagdes i aske , gav man sig til at bygge den op på ny , idet man sørgede for , at den fik et ensartet , velstående præg , snart blev den et udgangspunkt for handelen på fastlandet , og det lykkedes de driftige købmænd at hæve den til en købstads særstilling frem for nabobyerne . slægt på slægt spirede frem under de fædrene tage , velstanden øgedes 

sikkert og ustanseligt , men de gamle forvi ttrede steder vedblev at indtage deres ærværdige , hævdvundne beliggenheder . 
Beboerne af disse steder er et folk , der er begunstiget med et roligt temperament , og som med dyb fatning tager mod livets goder , medens de , alt eftersom årene gå , anlægge værdige maver og velnærede ansigtstræk . der hersker mellem dem et gensidigt venskabsforhold , idet den ene ikke ønsker at trænge sig frem for den anden , men foretrækker at leve i tilbagetrukken ubetydelighed . en gemytlig ånd råder over samfundet , en spøg , et indfald er altid velset , det er , som en lun søndagseftermiddagsstemning for stedse havde sænket sig over byen , i disse forhold , så fjernt fra omverdenen , regerer der , som så mange andre steder , en lille despotisk djævel — provindssladderen . 
Ved torvet , hvor råd- og domhuset knejser i ensom majestæt , ligger en smal gade eller gyde , der lister sig ned mod stranden , på hjørnet ud mod pladsen vender et lille sted , mere forviltret end de 

øvrige , der boede for kort siden en gammel , ugift pige , datter af en længst afdød , pensioneret postmester hammer . 
Gammel var hun i grunden ikke , vel omkring de femogtredive , men da ingen mindedes at have set hende ung , men stadig med det samme gammelkloge ansigt , fik hun tidlig prædikatet : gammel jomfru , hun var lavstammet og sværtbygget , med underlige , buttede former , korte , vraltende ben og et lille , rundt hoved , der sad mellem skuldrene og mindede om fuldmånens godlidende træk , når fordybningerne træde tydeligt frem . hun gik klædt i tarvelige dragter , der sad om hende i umulige rynker og garneringer , hørende en fjern tids moder og snit til . 
I sin optræden var hun kejtet og ubehjælpsom ; talte hun , kom det springende , stødvis , nu og da afbrudt af en skrattende latter , der gjorde hende end mere forlegen , hun blev betragtet som en mærkværdighed ; man undgik hende uden at gøre sig umage for at begribe hende eller tage hende i forsvar . 
Som ung ville hun gøre forsøg på at vinde sine jævnaldrende , da faderen var 

død , dukkede hun op på et af de store høstgilder , hvor hele byens befolkning samledes . men det deforme legeme , den ubevægelige keitethed var nok til at få de tilstedeværende til at le højt og undre sig over , hvad hun ville blandt dem . følende den beskæmmende fornedrelse , trak hun sig tilbage for ikke oftere at vise sig . 
I dage og uger morede man sig over det bisarre indfald , man begyndte at lægge mærketil hende , at udspionere hende ; hun blev den fornemste genstand for byens intime , hyggelige sladder . 
Det var en aften sent på somren , at byens matador , brygger ole gormsen , langsomt slentrede ned gennem hovedgaden . idet han henrykt betragtede de for-vittrede steder , hvor rigdommene øgedes ustanseligt , medens yderverdenen ikke mægtede at bryde en sten i de aristokratiske mure , mødte han sine to venner , købmand las eilersen og dyrlæge hans karlsen , med hvem han snart i ti år hver aften havde truffet sammen for at debattere dagens begivenheder og anbringe et flot henkastet 

bonmot . i det samme smuttede en dame forbi i den halvmørke gade , det var for fristende en lejlighed for brygger gormsen til ikke at brillere overfor sine venner , han gjorde et skridt ud på gaden , og sænkende sin rødflammede næse i niveau med sin borgmestermave , bød han galant damen armen , forvirret hævede hun hovedet , gav et skrig fra sig af forfærdelse og styrtede ned gennem gaden , forfulgt af en skoggrende latter fra de tre venner , der havde genkendt den lille postmesterfrøken . 
— er du gal — det var den lebendige fandens oldemor ! , råbte eilersen forbløffet . 
— dei’ gik du s’gu godt i byen , gormsen — hende er der ingen hankat , der gør fortræd ! , føjede karlsen spydigt til . 
— det var s’gu flovt ! , udbrød gormsen , ærgerlig over fejltagelse ! ! , men i det samme føjede han vittigt til 
fa’n tage  mig , den salve kan jeg ikke stå for — — det kalder jeg kvinde — hvilken barm , hvilken midie , hvilken noksagt ------jeg si’r jer , hun er en frøken eva — en sand frøken eva ! 
— en frøken eva ! , og vennerne brød 

ud i ustyrlig latter over gormsens ubetaleligt ironiske bonmot . 
Fra den aften gik den lille frøken under navnet frøken eva . det brillante bonmot fløj ud over de talrige hjem for at blive gentaget i det uendelige . 
Nogen tid efter , da den grønne ungdom var forsamlet i byens realskole til indøvelse af den tyske grammatiks difficile grundsætninger , henvendte den lokale sproglærer og skønånd , adjunkt ring , sig med dybsindig mine til en af de lovende disciple . 
—• du kan naturligvis sige mig , hvilket køn hører ordet kind — et barn til ? 
— intetkøn ! , svaredes dei’ med en god samvittigheds dristighed . 
— rigtig ! — nævn mig tilmed andre ord af intetkøn ! 
— fråulein — en frøken ! , lød det i samme tone . 
— men videre ! 
Her stoppede det op for den unge videnskabsmands kundskab , fortabt stirrede han til sine kammerater om hjælp , 

men som han stod , gled med et et smil over hans træk og han udbrød 
— frøken eva ! 
Frøken eva ! det blev modtaget med almindelig acclamation og tilslutning , selv-læreren kunne ikke tilbageholde et udbrud af latter , idet han med ubegrænset stolthed betragtede sin elev . 
Da klokken i det samme ringede og timen var forbi , stormede drengene ned ad trapperne ud på gaden , idet de med skingrende stemmer råbte : 
— frøken eva er intetkøn ! 
De mindre poder forstod ikke den højere • videnskabelige betydning , men mente uden videre at kunne slutte sig til den fælles opskrigen . 
Nu ville skæbnen , at frøken eva skulle komme forbi , så snart drengene fik øje på hende , kendte jublen ingen grænser , de trængte ind på hende , ville bære hende i triumf , så hun i vild flugt styrtede ned ad gaden , forfulgt af den hele skare drenge . da hun nåede døren til sit hus , faldt hun så lang hun var og slog et hul i hovedet , så blodet trængte frem , vildskaben blev ikke stanset derved , de største af drengene 

løftede hende op , slæbte hende over pladsen , idet de stemmede i 
— frøken eva er intetkøn — frøken eva er intetkøn ! 
Som spøgen var på det højeste , opstod en heftig uro og trængsel , midt imellem drengene stod en lille , sortsmudset mandsling , som ingen kendte eller vidste , hvorfra han kom . skrigende op som en rasende , slog han om sig til alle sider , kastede sig over fyrene , greb den ene for at banke den anden med . som om fanden var i hælene på dem tog drengene flugten uden at gøre sig rede for situationen , den fremmede løftede frøken eva i sine arme , bar hende forsigtigt ind i hendes hus på hjørnet , hvor han stønnende og pustende lagde den tunge byrde fra sig . derpå for han igen ud på torvet , og opsamlende de efterladte bøger og blade fægtede han med dem i luften , truende og bandende ad den kant , drengene var flygtet . 
Efter den ulykkelige hændelse tog den fremmede anledning til om aftnerne at aflægge besøg hos frøken eva , der var ude 

af sig selv af beundrende taknemlighed . de sad sammen , ivrigt optagne af hinandens selskab , han fortalte , han hed richard just , var handelsrejsende , en løs , ledig fugl , der netop var ankommen den dag , han traf på drengene ; hun sagde ham , hun stod ene i verden , levede et liv , fjernt fra alle mennesker , af den rigelige formue , faderen efterlod hende . 
Medens solens gullige lys svandt bort i vest og skyggerne sænkede sig over gaden , sad frøken eva i en rigt garneret , blegrød og bordeauxfarvet kjole bag de tætte gardiner i sit hjem . bøjet over et broderi med et barokt mønster , sænkede hun af og til nålen for at stirre ned gennem gaden . 
Ville han komme i aften , som han plejede det ? måske var han taget fra byen uden et farvel og hun fik ham ikke oftere at se . 
Som hun sad , for hun opskræmt i været ved lyden af en stærk banken , så i det samme just , hvis uanselige skikkelse i døråbningen trådte skarpt frem mod det 

stærke skær fra torvet , med en oprømt mine hilste han hen imod hende og hun skyndte sig at tage mod sin gæst . 
— lidt sent , hvad  ! , råbte han støjende , idet han fornøjet gned sig i hænderne , store forretninger — brillante forretninger den hele dag ! 
Med et smil bød frøken eva ham plads i sofaen , og satte sig ned ved siden af ham . 
— jeg troede ikke , jeg fik dem at se i aften ! , sagde hun frygtsomt . 
— ikke at se — jeg måtte komme her hen til dem — når de blot vil ha’ mig ! , forsikrede han galant . 
— det vil stadig være mig en fornøjelse at kunne se dem om aftnerne her hos mig ! , erklærede hun , blev i det samme rød til op over tindingerne . 
— men pokker , så de ser brillant ud i aften — i den dragt ! , busede just ud i pludselig overraskelse , idet han fik øje på den stærkt farvede kjole . 
— synes de det ! lo hun forceret , idet hun skød brystet i været , stolt over at han lagde mærke til , at hun havde pyntet sig for hans skyld . 

— ja , det gør jeg ! — hvorfor klæ’r de dem ikke altid således ? 
— for hvem skulle jeg det ? spurgte hun undseligt . 
— de bør det skam — bør tage del i livet — i livets glæder ! 
Hun så på ham med et usikkert , spørgende blik . 
Hvorledes , har de ikke råd dertil — de siger , de har formue — er det ikke over titusinde kroner ? — der er mange , der ville være glade , hvis de levede mere med — — vær forvisset om , der er dem , der føler så meget , så dybt for dem ! , udbrød just , idet hans øjne stirrede hende indtrængende i møde . 
Gengældende hans blik , betragtede hun ham med et lysende smil , der gled en trækning over hendes ansigt og hun spurgte pludseligt med udfordrende dristighed , idet hun greb hans arm . 
— richardt just ! vil de være min mand ? 
Overrasket ved den uventede opfordring , sluttede just hende i sine arme , idet han henrykt udråbte 
— det er mit højeste , dristigste ønske ! 

til langt ud på natten sad frøken eva og hendes forlovede sammen i sofahjørnet , holdende hinandens hænder , medens de stirrede frem for sig med undselige , forelskede blikke . 
Midt under det store høstgilde , som en af egnens storbønder søndagen derefter afholdt , lød der en støjende mumlen gennem det forsamlede selskab , de ældre stak hovederne sammen , de unge brød af i dansen for at stille sig på tæerne og nysgærrigt spejde mod indgangen , frøken eva var der — frøken eva var forlovet ! 
Som opblussende ild fængede begivenheden blandt de unge , letbevægelige damer , han var en fremmed der i byen , havde nok reddet hende fra drengenes overlast , iøvrigt en duodezudgave af et mandfolk , en ren spirrevip , også noget at gøre væsen af , slige størrelser fandtes der i dusinvis , ville man bare selv , forresten var det et held , for nu kunne da enhver blive forlovet ! 
Iført den skrigende blegrøde og vinfarvede kjole sad frøken eva ved siden af sin forlovede i hjørnet af dansesalen , et 

stereotypt smil hvilede over hendes træk , medens hun vuggende sig i hofterne med blikket fulgte de forbisvingende par . 
En ung , vittig kavaler skyndte sig over gulvet , lagde med udsøgt courtoisie sin arm om hendes liv . som overrasket af et attentat , sprang hun i været , huskede i det samme , hun ikke havde lært at danse og stødte ham fra sig med en afværgende bevægelse . 
Tak ! hun dansede ikke ! 
Hun lod sig falde tungt tilbage på sin plads , idet hun stirrede med et sky blik mod de unge , omkringsiddende damer , der smilte lystigt ad hendes ubegribelige keitet-hed . 
Straks efter rejste hun sig , forlod salen tilligemed sin forlovede . 
Ubemærket smuttede de ind i et afsides værelse , hvor der stod en punchebolle og halvtømte glas , han skænkede for , drak det ene glas efter det andet på hendes velgående , idet han galant erklærede , han var stolt af at være i hendes nærhed , hun lagde sig ind til ham og hede , lykkelige tårer faldt på hans hænder , medens han trykkede hastige kys mod hendes nakke . 

i det samme lød udenfor på gangen støjende latter og klappren af støvlehæle , døren blev revet op og en flok halvt omtågede herrer viste sig i midtergangen , øjensynligt stærkt forbløffede over at stå ansigt til ansigt med den intime situation . 
Brygger gormsen tog først mod til sig , idet han med en gemytlig latter forsikrede , det ville være en ubetalelig fornøjelse for de herrer at drikke et bæger med de nyforlovede , frøken eva var i næste nu belejret af den hele skare herrer , der offrede den enlige , forskræmte dame deres mest udsøgte opmærksomhed . 
— for fa’n — hvor der er hjerterum er også husrum ! , udbrød gormsen . særdeles henrykt ved bekendtskabet , højstærede hr . — 
— just ! , erklærede den tiltalte . 
— de finder behag i vor ærværdige by — ankommen for få dage siden , hører jeg , hr . jul — hr . just , mener jeg . 
— gør en del forretninger her ! , svarede just , indtil jeg tvinges over til fastlandet af større ordrer ! 
— for atter at tvinges tilbage af stærkere magter , ha , ha , ha ! , lo gormsen 

højrøstet med et betydende blik til frøken eva . 
— ak , ja — stærkere magter ! , bekræftede just højtideligt . 
— hvad er der at sige til det , hr . jul — for pokker — just ! , erklærede gormsen forstående . 
— som gammel militær , nuværende embedsmand og født kavaler drikker jeg deres skål , frøken — kærligheden leve ! , udbrød byens aktive toldinspektør , kaptein wagner , en ældre herre med et ikke synderligt soigneret ydre og et oppustet stærkt-rødt ansigt , der vidnede om alt andet end asketisk levevis . 
— kærligheden går sine veje ! , sukkede karlsen , der for tredje gang var ulykkeligt gift , jeg har ikke danset på roser — havde jeg fået dem , frøken — hvilket paradis ! 
— du kunne nok lidt at spille adam ! , lo eilersen med ondskabsfuld hentydning til frøken eva . 
— jeg havde min s’æl og salighed i tankerne allerede opsat deres testamente til fordel for byens ugifte jomfruer ! , sagde gormsen vittigt , nu får piven en anden lyd — men hvad  pokker , man kunne jo ha’ 

tænkt det — de kunne ikke få lov at gå i fred med deres fortrin ! 
— ak , ja , deres fortrin ! , bekræftede wagner pattetisk . 
Frøken eva sad tilfreds og fornøjet mellem de oprømte herrer , hvis indfald hun morede sig over uden at lægge mærke til den spot , der lå til grund for dem . 
— nu skal  vi ha’ de forlovedes skål , fa’n tage  mig ! , dundrede gormsen i bordet , hvor er ring , — det bæst til skønånd — skolelæreren skal  tale ! 
Adjunkt ring , festlighedernes erklærede vittigmager og skåltaler , viste sig i døren med en halvtømt flaske dansk brændevin i hånden , det var den eneste drik , han respekterede og tog notice af , hvilket kun skete ved de forskellige gilder , men da også i den grad , at han altid blev liggende under bordet . 
— skal jeg tale om kærligheden ! , råbte han med larmende stemme , kærligheden til kvinden eller kærligheden til flasken — den sidste ligger nærmest for mig — hvor kan jeg svigte min ungdoms ideal — lad dem , der vil , tage kildevandet ! 
— snak ! — du er fuld — der står hr . 

jul — nej just , siger jeg , og hans forlovede — kom nu med et par kønne , anbelangen-des ord , dem til ære ! , busede gormsen ud . 
— skal jeg tale for de forlovede — — hvem er det , jeg bar den ære at stå overfor ? , stammede ring frem . 
— det er hr . jul — i d’ævlens skind og ben , hr . just og hans unge brud ! , gentog gormsen , pegende over mod de forlovede . 
Med besvær fulgte ring retningen af hans hånd , men idet hans blik faldt på just , udstødte han et frydefuldt skrig og balancerede med udstrakte arme over mod ham . 
— ser jeg ret — min prøvede ven — richard just — hvordan står det til med mutter og ungerne — ude på galejen — hvad  , gamle dreng ! 
Overrasket ved rings opførsel , trængte gæsterne sig højrøstet omkring ham for at forhindre ham i at gøre skandale , men ring stødte dem fra sig og brød ud med dybt krænket alvor . 
— fy skam dig— kender du mig ikke , richardt just — jeg , der har været som en ven for dig , din mutter og ungerne , da det 

knev — ak , glemsel er verdens løn — glemsel er på flaskens bund ! 
— hvad betyder det ! , ivrede herrerne mellem hverandre . 
Frøken eva var sprungen op og stod foran justs uanselige skikkelse , der sad for-overbøiet og ubevægelig i hjørnet af sofaen , famlende med hænderne over hans skuldre , holdt hun ham ud fra sig , idet hun betragtede ham med ufravendt blik , pludselig slap hun , og udstødende et højt skrig trængte hun sig frem mellem gæsterne ud gennem den åbenstående dør . 
— glemsel er verdens løn — glemsel er på flaskens bund ! , stønnede den ulykkelige , følelsesfulde skolelærer og segnede overvældet ned under bordet . 
Hastigt kastende sit tørklæde om sig , skyndte frøken eva sig , forfulgt af lænkehundens halsen , gennem gårdspladsen hen ad de udstrakte marker , hun sank ned i den pløjede jord , snublede over stene og markskæl , ilede frem i stadig hastigere løb . med et tørnede hun mod en træstub , blev slynget et stykke hen ad jorden , forpint af smerte , kom hun langsomt til besindelse , satte sig med besvær ned på den 

fremstående stub , hun befandt sig i nærheden af kysten , ikke langt fra de første steder i købstaden . 
Forhånet , forfulgt var hun , uden tanke af håb . livet forekom hende en eneste stor skuffelse , hun syntes , hun var et fejlgreb af naturen , et udyr , som alle så ned på . nu gjorde man sig lystig over hende , bedrageren var måske den første blandt dem . dette menneske havde vist hende venskab , og så sveget hende som alle andre . han havde villet bemægtige sig hendes formue , dertil havde hun været god nok . 
Ude i månelyset lå , hyllet i mathvide tåger , de spredte småøer , ragende med fremspringende odder og stejle skrænter i været lig kæmpemæssige , fantastiske skikkelser , der vinkede hende til sig ud på dybet . 
Ned i det mørke vand , i den altop-slugende tavshed ! hun ville slukke livsgnisten i de iskolde bølger , svinde bort fra tilværelsens kvaler , men . ikke derude i den stærke strøm , i gadekæret ville hun kaste sig mellem andet slam og udskud , hun ville inden lang tid igen flyde op og man 

ville finde hende styg og ukendelig , begrave hende i uindviet jord . 
Hastigt sprang hun op . det var nødvendigt at gå byen igennem for at komme til stedet . 
Hun fulgte hovedgaden , der lå foran hende med dens uanselige steder og haverne , som duftede i den milde sommernat . 
Månen sænkede sit vage lys på skrå over huse og træer , der spredte mørke skygger på den modsatte side af gaden , rundt om på græs og blade glittrede den nyfaldne dug , gennem luften sejlede edderkoppens sølvhvide , flyvende spind , i et af træerne slog en nattergal sin ensomme , vemodige trille . 
Opfyldt af den harmoni , der hvilede over natten , lukkede frøken eva øjnene , i det samme hørte hun løsrevne stumper af en melodi , nu og da afbrudt af jublende råben , båret af vinden over mod hende fra høstgildet , i en stærk hallucination så hun dansesalen , de forbijagende par , just , der bøjede sig over hende , trykkede et kys på hendes læber , tog hende i favn og hun 

kendte alt blodet med en vild følelse af be-rusning trænge gennem hendes årer . 
Forfærdet over sine tanker skyndte hun sig afsted gennem gaden , foran hende bemærkede hun en mørk skikkelse og et lyspunkt fra en cigar , der svingede frem og tilbage i usikkre bugtninger , lyspunktet kom nærmere , i det flakkende skær kendte hun toldinspektørens oppustede træk . 
I samme øjeblik slyngede han armene omkring hende , famlende med hænderne over hendes former , stammede han frem med snøvlende stemme 
— det skal bli’e morsomt , min glut ! , og uden videre skubbede han hende inden for i en af gadedørene , og bragte hende i sikkerhed op til sit hjem . 
Overrasket ved det uventede overfald , var hun ikke i stand til modstand , som det kom over hende , lod hun ham bære hende med sig op ad trapperne til værelset på første sal , hvor hun blev stående ubevægelig indenfor døren . 
Med megen besvær fik han tændt lampen , der spredte et grelt skær over det uordentlige ungkarlehjem , som var optaget af en opredt seng , forfaldne møbler , umage 

stole og et bord , hvorpå der stod de toiletremedier , han sidst havde betjent sig af . 
Han fik i hast toiletgenstandene samlet sammen , kastede dem hulter til bulter hen i en krog , kom derpå med svingiende skridt over gulvet mod frøken eva . 
— min salighed , de må ikke la’ dem generel , råbte han støjende , idet han greb hendes hænder og førte hende hen til en stol , som han galant placerede for hende . 
— ingen indvendinger — men lad som de var hjemme — vi skal ha’ det rart-------- min sandten om de ikke skal smage min biskop ! , brød han triumferende ud , idet han balancerede over gulvet til et skab og hentede en flaske , som han skyndsomt trak op . 
— brillant — de kan tro mig , den er go’ — er min yndlingsdrik ! , hilste han med glasset over mod hende , idet han opmuntrede hende til at drikke . 
Han skænkede straks på ny i glassene , bøjende sig ind mod hende , sagde han indsmigrende 
— de skal klinke med mig — være lystig — deres skål ! 
Påvirket af den stærke ophidselse , den 

berusende vin og wagners påtrængende nærhed , følte hun en heftig trang til at give sig hen , til at lade alle betænkeligheder fare og hun stødte sit glas hårdt mod hans . 
— men sidder de ikke der med over-tøiet på — må jeg hjælpe ! , råbte han støjende , idet han sprang op og bemægtigede sig tørklædet , der lå over hendes skuldre , omhyggeligt foldede han det sammen og lagde det hen på en af stolene . 
— det er ret ! , sagde han , idet han kom tilbage mod hende , bare lystig , — bare fremkommelig ! — hvorfor ikke slå sig løs , når man er ung — pokker er gammel og ikke jeg !------de er brillant , frøken — jeg er begejstret for dem — jeg kan ikke noksom udtrykke mine følelser ! , forsikrede wagner , idet han med en vaklende bevægelse gjorde forsøg på at slynge armene om hendes hals . 
— nej , ikke på den maner — må jeg være fri ! , afværgede hun og stødte ham fra sig . 
Uden protest satte han sig stilfærdigt på en stol og fyldte atter glassene til randen . 

— den vin , hvor den riller ! , sagde frøken eva og smilte , idet hun hostende og gispende nedsvælgede den berusende drik . 
— ja , gu’ kitler den ! , forsikrede wagner , der sad og så rosenrødt gennem sit glas op mod lampen . 
— den er vist svært stærk ! , mente frøken eva . 
— den er piveng ! hikkede wagner , idet han tømte sit glas til bunden , en prima etikette — drikker den altid — vinen er stor — vinen er dejlig ! 
Ja , vinen er dejlig ! , gentog han efter et øjeblik at have siddet med glippende øjne og betragtet frøken eva . men hvad er vin mod kvinder — jeg har kendt mange kvinder — unge kvinder — tiltrækkende kvinder-------frøken , jeg er glad ved at have dem hos mig — i min nærhed — — jeg kan ikke modstå — må trykke dem til mit bryst ! og wagner sprang op med udstrakte arme for at slutte hende i sin favn , men hun smuttede til side , og væltende stolene mellem hverandre flygtede hun , forfulgt af ham , i hast rundt omkring bordet , idet han ville gribe efter hende , 

for hun ud på gulvet , og han segnede overvældet sammen på en stol . 
— satan til tøs ! , stønnede wagner forpustet , man har ikke andet end bekymringer på sine gamle dage . 
Frøken eva sad med et spodsk , hoverende smil overfor ham , idet hun glattede med hånden over garneringerne på sin kjole , der var kommen i uorden . 
— nej , en gitar ! udbrød hun livlige , idet hendes blik faldt på et instrument , der hang i en snor på skrå over sofaen . 
Jeg kan spille på den ! , og hun sprang op for at tage den ned . de skal bare høre ! 
Hun prøvede strengene , der dirrede under hendes kraftige hænder med en skurrende lyd . efter et kort forspil istemmede hun med spinkel stemme 
— ak , kunne min elskov jeg tolke ! 
Den erotiske sang gengav hun med et sværmerisk , slæbende foredrag , af og til afbrudt af en gispende halslyd . efter at have sluttet af , blev hun ubevægelig siddende og stirrede frem for sig med et vagt blik . 
— nu skal de ha’ det på en anden maner — jeg kender smagen ! , brød hun 

overgivent ud , og hun istemmede med høj , skingrende røst , medens strengene sittrede , som skulle de sprænges 
— å , susanne , du er mit liv , min lyst ! 
I det samme lo hun højt , så det klukkede i hende . 
Ved lyden af den kendte melodi trommede wagner kraftigt med benene i gulvet , begejstret for han i været og foretog efter musikkens toner de forunderligste spring og vendinger , med et slog hun over i moll og den raske negermelodi klang-uimodståeligt komisk , wagner var aldeles ude af sig selv , blev ivrigere og ivrigere ved med at fare omkring til frøken evas ubegrænsede morskab . 
Midt i sangen brød hun af . ilende over gulvet sprang hun . op i det åbentstående vindue , udenfor hvilket månen spredte sit dæmpede lys . i et anfald af vild ustyrlighed råbte hun ned i den stille gade 
— livet er skønt — . livet er herligt — kan i misunde mig , alle i snerper dernede ! — leve livsglæden ! 

wagner stod midt på gulvet , betragtende hende med beundrende , opspilede øjne . 
Vaklende med usikkre skridt gik han over gulvet hen mod hende . idet han lagde armen tyngende over hendes bryst , trykkede han hendes buttede , uformelige legeme ind mod sig og bar hende , stønnende af begær og anstrengelse hen til sengen . 
Så slukkede han lampen over bordet . 
Sent på morgenen , da byens natvægter vågnede af sin fredelige søvn udenfor en af gadedørene , opdagede han til sin forbavselse , at der allerede var færdsel i gaderne med mennesker og vogne , idet han heftigt gned sine øjne , så han overfor i toldinspektørens vindue noget hvidt bevæge sig frem og tilbage , han fandt først på at antage det for et spøgelse , men forkastede straks sin overtro , i det samme hørte han en klaskende lyd i stenbroen som smældet af et vådt klæde eller en kornsæk . han ilede til , fandt en kvinde i 
i 

det blotte linned , bøjende sig over hende , genkendte han i den bevidstløse uformelighed frøken evas træk . 
Der blev en hurlumhej i gaden , folk flokkedes sammen , gadedrengene pev i fingrene , naboerne smækkede vinduerne op . til sidst kom lægen til . 
Netop som han nærmede sig hende , hævede hun sig i været , stirrede vildt omkring sig , brød ud i latter og kastede sig tilbage mod stenbroen , nøjagtig den samme bevægelse blev hun gang efter gang ved med at gentage , lægen så fra hende til de forsamlede mennesker og erklærede skødesløst henkastet 
— hun er gal ! 
Hans udtalelse blev hilset med forståelse af ungdommen ; det var noget , alle kunne blive klog på , og som man fandt ubetaleligt morsomt . 
De omkringstående trængte sig frem for at bære hende til en vogn , men idet de ville gribe hende om livet og løfte hende op , så hun med et langt blik mod dem , strakte armene ud og sank livløs sammen . 

ud på aftenen , da brygger gormsen gik sin vante spaseretur for at møde sine tvende venner , blev han allerede langt nede i gaden modtaget med et fælles udbrud 
— frøken eva 1 
det er jo denne gamle gris til wagner ! — den gang gik du ordentligt i vandet med dine teorier ! , føjede eilersen spydigt til . 
— for pokker ! , udbrød gormsen ærgerligt . hvem skulle sagt det om hende — ser i , meget forstår man sig på i denne verden-------men kvinder , dem bliver man s’gu aldrig rigtig klog på ! 

ild 



Åge fris var aldeles ude af sig selv af begejstring for den skønne dag , der havde bragt fætter julius til præstegården , efter at han havde fuldendt den årlange rejse til italien for at tage studier og indfange indtryk . 
De otte dage , fris efter sin studentereksamen havde tilbragt hos onklen , den gamle , elskværdige pastor worm , havde der ikke ret været fart over , den svagelige tante havde skrantet og været nødt til at holde sengen , så de ellers så prægtige udflugter til omegnen måtte opsættes , de to kusiner havde han kun været sammen med , når de kom ud fra sygeværelset , livor de skiftevis holdt moderen med selskab . 
Men i dag havde det været anderledes . 
Allerede tidligt på morgenen havde tanten overrasket ved at præsidere foran 

frokostbordet , hvor hun rettede an og satte dem alle i stemning ved sit brillante humør . 
Ikke så snart havde de for alvor begyndt at tage for sig af sagerne , før døren blev revet op og fætter julius stormede ind i stuen , erklærende , at han agtede at tilbringe et par dage hos sin faderlige ven og endnu engang sværme under præstegårdens historiske lindetræer . 
Sådan som han havde vendt op og ned på alt ! bestandig ville han være i fri luft , hvor han fandt på de galeste streger , han legede skjul mellem hindbærbuskene , rendte tagfat over de hegnede græsplæner , svingede pigebørnene i gyngen , til de hvinede himmelhøjt . 
Hen på dagen havde han fået en fodtur i stand til omegnen , med undtagelse af tanten , der følte sig for svag , var de tagne afsted . 
Nede ved forstrådens , hvis have de gik forbi , sprang han uden videre , til stor forfærdelse for den gamle pastor , over gærdet og stjal halvmodne nødder , da han kom tilbage , fik han den ældste af kusinerne til at spille lilipine med kærnerne . 
De skråede ned over marken , hvor ane 

ledvogterske malkede sin blissede , skindmagre ko . fætter julius , der mente , hun nok kunne have råd til at byde sin pastor en drik mælk , lod uden videre spanden gå rundt , til sidst fyldte han den sidste slat i den blissede ko , men det var for stift for ane , der bandte på , det var det reneste svineri at tylle mælken i koen igen , først efter at fætter julius havde stukket et kronestykke til hende , blev hun nogenlunde formildet . 
Over udstrakte jordlodder , der hævede sig i bakkede strøg for atter at sænke sig i fladt land , gik de frem mellem det modne korn hen imod skovene , der udenom markerne strakte sig forbi landsbyen og tabte sig i det fjerne . 
Fætter julius fandt de smukkeste , mest yndede punkter i skovens udkant , hvor der åbnede sig fri udsigt til det solbestrålede landskab , han var ude af sig selv af henrykkelse over atter at være på de kendte steder , hans udtalelser var en eneste begejstring . 
Han havde revet fris så fuldstændigt med . det jævne , danske landskab , som den hele uge mærkeligt nok intet indtryk 

havde gjort på ham , syntes ham skønnere , lysere end nogensinde — maske skulle man også være i stemning for ret at synes om det . 
Overvældet af sine følelser sad fris nu i den stille sommeraften foran den åben-stående havedør , udenfor hvilken de lette , slyngende planter i verandaen sattes i sagte bevægelse af en mild , kølende luftning . 
Drømmende stirrede han ud i den halvmørke have , hvor flagermusene uroligt sværmede frem og tilbage forbi vinduerne , lokkede af det stærke skær , der spredte store , firkantede lysflader på de grønne græsplæner udenfor . 
Det øvrige selskab sad henne ved bordet ; tanten henslængt i en magelig lænestol , worm bøjet over sin pive , som han ivrigt stoppede , og fætter julius , der var optaget af at konversere kusinerne i sofaen . 
Fris ville være helt overladt til sine tanker , høre , hvad de talte , ikke selv tage del . 
— så hyggelig den er , min gamle rede ! , henkastede worm veltilfreds , idet han dampede sugende drag af piven . 
— præstegårdens stemning ! , udbrød 

fætter julius med liv . . den findes til trods for det sødladne sværmeri , der er drevet med den ! 
— der knytter sig minder — også for dig hertil ! , sagde tanten smilende , sådan en vildgal fyr , du altid var ! 
— hvorfor er du i grunden kommen — søgt til hjemmet igen ? , spurgte worm interesseret . 
— nødt dertil ! 
— men forlade italien — faldt det let ? 
— jeg måtte hjem — mine billeder udstilles — tilmed bestillinger i vente ! , forklarede fætter julius . 
— jeg forstår — kunsten over alt ! , indrømmede worm . men det må have været pokkers vanskeligt ! 
— det var det ! , svarede fætter julius let henkastet . 
— hjemmet kan være herligt ! , brød worm ivrigt ud . de steder , man kender , den natur man er vokset op i — — men syden er noget helt andet — kun de ved det , der taler af selvsyn ! 
— hvorledes , pastoren har rejst ? , spurgte fætter julius . 
— det var dengang ! — jeg har været 

ung , letsindig ! , sagde worm med et bekræftende smil . 
— å , jo ! , betydede tanten , jeg har endnu mit mas med at holde styr på hans iltre blod ! 
— er det ikke ret at leve livet , som gud har givet en det — for mig har det kun kommet an på ikke at gå videre , end man kan forsvare det ! 
Italien ! , føjede han til som i tanker , det er først og fremmest naturen , der er som mættet af sol og lys ! 
— ja , er der noget , der kan lignes ved solnedgangen , når dagen svinder i vest mod middelhavet ! , brød fætter julius ud med begejstring . der spredes over bølgerne et spil af farver , der skifter fra gulligt , blåligt , lilla til flammende rødt , havet er som forvandlet til blod , på samme tid , som mørket begynder at trænge frem , lyser sommeraftnernes uophørlige lyn , glimt i glimt , naturen ligesom gløder — det er en skønhed , der sætter sjælen i bevægelse ! 
— du har ret ! , sagde worm , idet han med blikket fulgte retningen af røgskyerne , som han sendte ud i værelset , mod syden kommer vor natur tilkort ! 

— alt er fuldkomment — naturen , landet , folket ! , forsikrede fætter julius . 
— sydlænderne er der liv i- — mindes nok den tid , jeg lovede iblandt dem ! , henkastede worm smilende . 
— og slog gækken løs ! , supplerede fætter julius . 
— måske ! — jeg har moret mig en del dernede , med studenterne og kunstnerne ! , råbte den gamle , liberale præstemand med et elskværdigt latterudbrud , hvad ondt i det — man har været ung— intet heldøre ! 
-- jeg tvivler ikke ! , bekræftede fætter julius . 
— man bør kun ikke give sig i dårligt selskab — skal tage sig meget i agt for kvindfolkene . 
— djævle i engles skikkelse ! , brød fætter julius ironisk ud . 
-- man kan ikke noksom tage sig i agt ! 
— især for italienerinderne ! , betonede fætter julius i samme tone . 
— især for italienerinderne ! — de herrer kunstnere er et letsindigt folk ! , forsikrede worm . hvorfor lægge sig selv øde ? 
— tror du , jeg har været så letsindig ! , sagde den unge kunstner med et smil , nå , 

jeg bær mine mærker — men om jeg har noget at bebrejde mig , lader jeg stå hen . 
Forresten ! , føjede han til let henkastet . da vi er komne til at sidde fortroligt sammen i aften , vil jeg ikke lægge skjul på mine hemmeligheder ! 
Den kvinde , mine ord gælder , mødte jeg en dag tilfældigt på en af roms osterier , hvor jeg kom ind for at drikke en flaske vin . se hende og blive indtaget , var for mig det samme , snart blev vi enige , hun flyttede hjem til mig . 
Sige , hvor prægtig hun var , kan jeg ikke — et barn med et livsfriskt ansigt , øjne som kul , smilehuller , der altid lo mig i møde — dertil så varm , inderlig — jeg måtte holde af hende . 
Hun offrede sig for mig , tjente mig som model til mine arbejder , alle dem , der kom til mig , vidste hun at fængsle ved den hygge , hun spredte over mit atelier , jeg var hende alt , hun sværgede , forlod jeg-hende , kastede hun sig i tiberen . 
Et år varede det ved . da fik jeg underretning om , at min nærværelse var nødvendig i hjemmet , hvor bestillinger ventede . 

jeg talte ikke til hende om brevene , hvor megen overvindelse det end kostede mig . 
Jeg kom en dag til mit hjem , hun var intetsteds at finde ; man sagde mig , hun var gået bort . 
Greben af en frygtelig tanke ledte jeg efter brevene fra hjemmet ; de var der ikke , jeg mindedes hendes trussel , vidste , hun ikke veg tilbage for at bringe den til udførelse . jeg strejfede byen om på krys og tværs , gjorde anmeldelser til øvrigheden , men uden resultat . 
Opgivende hvert håb tog jeg ud på landet , jeg havde ikke lyst til at arbejde , til at omgås mennesker . 
Som jeg flakkede om , kom jeg hen til en færgehytte , der lå ved tiberens bred , jeg ville bede om en forfriskning for dagens hede , men da jeg slog blikket op , blev jeg som forstenet af forbavselse , foran mig i den åbne dør stod hun , jeg i uger havde søgt , jeg ville afkræve hende forklaring , men hun førte mig uden videre ind i stuen , hvor der sad en svær , vanfør bonde i færgemændenes dragt . 

min mand beder dem at træde indenfor ! . sagde hun . 
Hun drog mig hen mod vinduet , hviskedee til mig , medens hun stirrede tungsindigt frem for sig : jeg har gjort alvor af min trussel , blev det end på en anden måde ! 
Jeg bad hende vende tilbage , men hun ville ikke stå i vejen for min fremtid . 
Vendende sig om spurgte hun , om hun måtte byde den fremmede en drik vin , hvortil den tunge bondeskikkelse nikkede med et skulende blik . 
Hun skænkede vinen , lod mig tømme glasset , greb derpå med begge hænder mit hoved og hviskedee et næppe hørligt farvel , idet hun trykkede' mod mine læber et kys , — et fortvivlet , lidenskabeligt kys , der fik alt mit blod til at brænde som ild — aldrig glemmer jeg hende ! 
Der blev lydløs stilhed i værelset efter den unge kunstners ord . blege og alvorlige trykkede kusinerne sig tættere sammen i hjørnet af sofaen . 
Fris holdt det ikke ud længer , han 

måtte udenfor i -den frie luft , i den herlige sommeraften . 
Lydløst rejste han sig og listede sig ud gennem døren til verandaen . 
Hele hans sjæl var i oprør , med sit syttenårige , ungdommelige hjerte havde han indsuget den skønhed , der var blevet åbenbaret for ham . hvor han var lykkelig ved at blive revet med , ved at føle sig opfyldt af begejstring ! 
Nu vidste han det , nu var han klar over sig selv , det , der havde slumret i hans hjerte , var vækket til bevidsthed , ved fætterens ord var det gået op for ham med uimodståelig styrke : han elskede , elskede fil sværmeri ! 
Dybt havde skildringen af den heftige kærlighed gjort indtryk på ham , men i stedet for den ubekendte havde han bestandigt haft billedet af en anden kvinde for øje , hende , der havde bragt hans følelser ud af ligevægt . 
Det var i går , det var hændet ham . han var taget med nils , gårdskarlen , ud i marken for at køre hø i laden , som han havde lagt sig til rette på læsset , kom hun 

gående over marken , bærende sine spande med den dampende , nymalkede mælk . 
Frisk og blussende , med få klædningsstykker over det svulmende legeme , gik hun hen mod dem . nils , der var en gal-frans efter fruentimmer , spurgte , om johanne havde lyst til at age med . 
Ivrigt skyndte fris sig med at give hende en håndsrækning , for at hun kunne komme op på hølæsset . 
Med kjolen kiltret op , så benene blev synlige til op over knæene , lå hun i det friske hø , medens hun bed i et langt græsstrå og skottede op til ham med store , pi irrende øjne , hver gang han talte til hende , svarede hun ham med korte , afbrudte ord og en hastig , støjende latter , ærgerlig over ikke at få et ord indført gik nils hele tiden bandende ved siden af vognen , medens han holdt styr på hestene . 
De kørte lige ind i laden , og johanne langede spandene ned fra læsset . nils skulle gribe hende , men idet hun sprang , faldt de begge og trimlede et par gange sammen om i høet . 
Svingende med spandene i åget løb 

hun bort med en skingrende latter , idet hun råbte : du er en stor klodrian , nils ! 
Slugende hende med øjnene fulgte fris hendes bevægelser , som hun svaiede hen over gårdspladsen , så stor , stærk , ret en kvinde , der kunne få magt over mænd ! 
Han var betaget uf hende , hvilken jubel at føle elskov — som at blive født på ny ! 
Den tanke påtrængte sig ham , om hun endnu var i mejeriet . han måtte se hende , være i hendes nærhed . 
Med forsigtige skridt listede han sig gennem havelågen ud på den åbne vej , der førte over præstegårdsjordene til mejeriet . 
Foran ham bredte sig i månens fulde lys de regelmæssigt skårne , firkantede marker med det forskelligt vekslende korn i glittrende nuancer . inde mellem den gennemsigtige rug stod valmuerne med spredte , stærkt røde blomster , medens en rapsmark strakte sig frem som en eneste matgulligt lysende flade , hist og her hævede bøndergårdene deres kalkede vægge og stråtækte tage i været , op ad en høj lå en flok får på græs som et hvidligt , 

ujævnt tæppe , en enlig ko brølede med lange mellemrum monotont hen over landskabet , vækkende ekkoet frem fra skovene , der i vid omkreds strakte sig langs med den ene side af markerne og fortonede sig med tætløvede kroner mod den matblå himmel , der i horisonten var dækket af tunge skymasser , hvis yderste rande lyste i skær af månestrålerne med svag , regnbuefarvet glands . 
Betaget af den skønhed , dei’ hvilede over naturen , gik fris med langsomme skridt hen mod meieribygningen , der lyste ham i møde på lang afstand , gennem de åbne skodder så han skikkelser bevæge sig i kælderstuen , det var meierskerne , der renskurede karrene og fadene efter den daglige afbenyttelse , så snart hver stabel var fra hånden , blev stykkerne hængt op på væggen , hvor det blanke metal lyste i skæret fra et enligt tællelys . 
Forsigtigt gik han hen til døren , blev med bankende hjerte stående udenfor i mørket , medens hans øjne ikke veg fra johannes kraftige skikkelse . 
Hun sad midt på gulvet på en træstol med en dynge fade foran sig , idet hun 

gned og skurede , som galdt det livet , det lod til , de to andre piger havde deres kommers med hende , ti de grinte uafbrudt og skelede spodsk til hende . 
— i ka’ bare holde jer bøtte ! , brød johanne ud , idet hun bøjede sig dybere over sit metalfad . 
- løin er ’et s’gu ikke ’— den er tydelig nok ! , ivrede med kvækkende stemme den ene af pigerne , et lille stumpet kvindfolk , bred som en okse . 
— i har immer så travlt med nils — en knøv kali , mente johanne . 
— er der s’gu fler end dej , der sejer ! bitte johanne ! , smågrinte den anden pige , der var lige så ranglet , som den første var firskåren . 
— do skal  jo kenne ham så svært godt ! , sagde den stumpede med klukkende latter . 
— nils kan være den , han er for mig ! , forsikrede johanne uden at se op . 
— sandt er hvert ord ! , føjede den stufnpede til . har jeg ikke selv med egne øren ovre i nøddekrattet hørt , han smiskede med gårdmandsdatteren og svor , gav den 

gamle grunkerne , var det en afgjort ting mellem de to ! 
— nils har også i dag været hos den gamle ! , supplerede den ranglede ivrigt . 
— løin er ’et hvert ord ! , svor johanne heftigt , dundrende fadet , hun skurede , hårdt mod stengulvet . 
— hø , hø , bitte johanne — så ’et tage r på hinner ! , kvækkede den stumpede . 
— der er jo dem , der immer ska' være så gelassene ! , udbrød johanne , der var bleven vred for alvor , men hvem var ’et , der listede sig ind i nils’ kammer for at bli’e sammen med ham — han jog hinner nok på døren , gjor’e han — uden at ville ha’ det mindste at gøre med hinner !--------- somme sku’ først feje for ejen dør , før somme fejer for andres ! , føjede hun til , målende den stumpede med et medlidende blik . 
— nu ka’ ’et være nok med arbejde for i kvæld , ka’ ’et ! , råbte den stumpede , højrød i ansigtet af forbittrelse , idet hun gjorde tegn til den ranglede til at følge eksemplet , trækkende den anden med sig op ad trappen til værelserne ovenpå , vrængede hun hidsigt 

pokker sku’ høre på den skidne tøs ! 
— ikke engang arbejde gider de — men jeg skal  nok klare jert med — gå i kun op og snu i færene ! , råbte johanne skoggerleende efter dem . 
Da fris så , hun var ene , følte han med et alt modet svigte’ sig , han vikle løbe bort uden at få talt med hende . 
Idet han vendte sig om , tørnede han mod døren , der med stærk larm smældede ind mod væggen . 
Udstødende et skrig for johanne hen til indgangen for at se , hvad der var på færde , overrasket ved at få øje på den unge mand , udbrød hun 
— men kors , den unge herre ! 
— rent tilfældigt jeg kommer her — så rent tilfældigt ! , fremstammede fris , idet han forlegent nærmede sig hende . 
— så forskrækket , de gjor’e mig ! , forsikrede hun og drog været dybt . 
— jeg drev om i egne tanker ! 
— gør den unge herre ofte det ? , lo johanne med skælmske øjne . 
— johanne er vittig ! , forsøgte fris et smil . 

— pyt ! , vrængede hun , idet hun raskt vendte sig om og gik tilbage i kælderstuen . 
— kors , sådan hovn , jeg har igen ! , sagde hun , og lod sig tungt falde ned på sin træstol for atter at give sig i kast med arbejdet . 
Fris slentrede ind . i mejeriet , satte sig overfor hende ved et af bordene , med øjnene fulgte han de blottede arme , som de travlt for frem og tilbage over de skinnende metalgenstande , medens hun stønnede af hastværk , så sveden sprang frem på hendes ansigt . 
Som hun sad foroverbøjet , hævede hun med et hovedet og brød ud med usikker stemme 
— de har hørt det , de fjantede tøser ha’de travlt med ! 
— nils er nok pi’ernes løve ! , drillede fris hende . 
— jeg bry’r mig slets ikke om den løse fugl ! , busede johanne heftigt ud . det må de endelig ikke tro om mig ! 
— tror intet om johanne ! , forsikrede fris med talende blik ! 
Efter et øjebliks tavshed udbrød johanne skoggerleende 

— skulle bare se hinner — hun er skæv — og så vralter hun afsted som en gås ! , og johanne vrikkede betydende frem og tilbage i hofterne på stolen . 
Nu er ’et fra hånden ! , råbte hun højt , idet hun blussende af anstrengelse rejste sig fra sit arbejde og hængte metalkarrene på væggen , s’gu rart at kunne røre sig ! 
Næ , se ! , et dejligt vær ! , sagde hun , idet hun stillede sig i den åbenstående dør . om det ikke er måneskin ! 
—• fristende måneskin ! , forsikrede fris . 
— jeg bli’r nu altid så underlig i måneskin ! , sagde johanne i tanker . 
— jeg tror , det kunne være rart at spasere i ! , forsøgte fris dristigt . 
— spasere med kandidaten ! — så sent på aftenen ! , udbrød johanne med en overgang i stemmen . 
— var det så slemt ! , indvendte fris , forresten er jeg ikke kandidat endnu , skal johanne vide ! 
— jo , det er kandidaten — det si’er alle pi’erne på går’en — det går aldrig an — — kors , så skiden jeg ser ud ! , føjede 

hun til , idet hun betragtede sit billede i et af de blanke jnetalkar . 
— johanne må ingen indvendinger gøre ! , bad han med indtrængende stemme . 
— når netop kandidaten vil ! , svarede hun og tilkastede ham et udfordrende blik . 
Efter i en fart at have glattet med spyt over håret og fået sit shawl omkring skuldrene , fulgte hun fris ud af meieri-bygningen , ladende døren stående åben efter sig . 
De fulgte vejen over markerne til skoven , der strakte sig bag om landsbyen . 
Uden et ord gik de med raske skridt fremad , nåede leddet ved indhegningen og stod inde mellem de ranke stammer . 
Sommeraftenens højtidelige stemning hvilede over skoven , månen kastede sine stråler på skrå hen over træerne , der som mørke søjler trådte skarpt frem mod den lyse nathimmel , fra grenene fløjtede nattergalene deres melankolske triller ud i den klare luft , der var opfyldt med duft af syrlige blomster og nyslået hø . af og til foret vindpust ind mellem stammerne , sættende løvet i hastig , urolig bevægelse . 

fris fangedes helt ind af den harmoni , der hvilede over den natlige skov . 
— hvor skønt ! , skønt ! , stammede han frem , idet han bredte armene ud som for at favne hele naturen . 
— et vær , ret for kærestefolk at gantes i ! , udbrød johanne højrøstet , dragende et dybt suk . 
Fris hørte ikke hendes ord , han var alfor opfyldt af naturen omkring ham . 
Fremskyndende sine skridt fortsatte han sin vej , til de nåede den lille skovsø , hvor de mægtige trær dybt nede i det mørke vand tegnede reflekser af de løvrige kroner-mod den stjernebesåede himmel . 
De gik hen til bredden , bøjede sig ud over vandet , betragtede deres billeder i det klare spejl . 
En fisk slog med stærk plasken op midt ude i søen , der blev sat i urolig bevægelse med talrige , voksende kredse , glimtende som sølv i månelyset . 
Fris fulgte med blikket det smukke syn ude i vandet , johanne bøjede sig i det samme hastigt ned , tog en sten op og kastede den med al kraft i den retning , fisken bevægede sig . 

— vil han dy sig ! , råbte hun med stærk latter . 
— kom , vi går ! , sagde fris heftigt , idet han følte sig ilde berørt ved at blive revet ud af sin stemning . 
De gik tilbage gennem skoven , slog ind på en vej , der førte til landsbyen . 
I den sene aften time lå byen med sine huse og smalle gader øde og stille hen . hist og her trængte et enligt lys ud i mørket fra de hjem , hvor familierne endnu sad oppe . 
De to fodgængere listede afsted langs med husrækkerne , medens deres fodtrin gav klapprende genlyd over stenbroen , ikke et menneske stødte de på , byen var som uddød . 
Selv købmanden på torvet , der drev biforretning med øl og brændevin , var i færd med at hænge skodder for , efter at han en time havde set sin skænkestue tom for mennesker . 
— nej , da ! , råbte johanne ivrigt , idet hun standsede og stirrede ind gennem vinduet til en af familierne i gaden , konen i huset , en stor , trivelig matrone , lå sovende over bordet med en dampende kaffe 

kande foran sig . rundt om på gulvet løb halvnøgne børn , der leende og skrigende afførte sig deres klæder , som de kastede hulter til bulter mellem hverandre , et langt , opløbent pigebarn havde sin møje med at hjælpe en dreng på tre-fire år en renvasket skjorte på . hun knev den lille i armen , men han stred imod , og førend hun vidste af det , rev han sig løs og sprang nøgen midt ind mellem de andre børn . 
Sikke’t kommers ! , lo johanne ustyrligt . en lille , rarskabt dreng ! — hvor sød , stumpen ! 
Hun har ellers fået nok a’et , den sølle maren ! , føjede hun til . et dusin unger — må allisens ingen spøi være ! 
Fris skyndte sig fra vinduet , han syntes , han ikke ugenert kunne stå ved siden af hende og se på drengens nøgenhed , hun løb efter ham , listede sin arm ind under hans . 
Medens hun knugede sig ind til ham , gik de frem gennem gaderne , til de kom til udkanten af byen , hvor jordene begyndte og egnen bredte sig fri og åben for dem . der hævede sig en fugtig tågedis 

over markerne , der bugnede af frodigt korn . 
Johanne standsede ved synet af den frugtbare , grødefulde jord , der påvirkede hendes stærke , bondske natur . 
— så givtige , de ligger — ret et herligt syn ! , udbrød hun i overstrømmende livsglæde . 
De gik langsomt videre hen over markerne , kom forbi kroen , der var opført et stykke udenfor byen , 
der var lys i et enkelt værelse af den store bygning , ud i stilheden trængte lyden fra en enlig violin , der blev ihærdigt bearbejdet og skrattede op med skingre , støjende toner . 
— det er jens larsen sæl ! , sagde johanne . 
— kromanden har ingen til at drikke med sig i aften — så korter han tiden ! , henkastede fris . 
— der kommer få kale på den årsens tid — ikke før hans store høstballer ! 
De gik forbi danselokalet . 
— der har nok johanne svunget sig no’en gange med kålene ! 
— kors — det tror jeg . 

— holder johanne meget , af at svinge sig ? 
— det er ikke altid godt for en ung pige — en gi’r undertiden mer’ , end en ka’ stå sig ved — de kale er ikke til at lide på ! 
Ja — når ’et endda var kandidaten ! , føjede johanne til med overgang i stemmen . 
— hvorfor det ? , spurgte fris . 
— jo , kandidaten er sådan pæn herre — man behøver ikke at være bange ! 
— tror johanne ikke ? 
— næ , om jeg tror ! 
Han mærkede , hvor hun hang tungt på hans arm , medens de gik langsomt op ad bakken , der førte tilbage til præstegårdsjordene . 
De satte sig ned på en bænk ved vejen uden at sige et ord . fris kendte formerne af hendes kraftige legeme trykket op mod sig , hørte hende drage været tungt og stønnende . 
Med en hastig bevægelse rejste hun sig . 
— hvor jeg er svedt ! , sagde hun . 
De gik vejen hen over markerne til mejeriet . 

med et for de sammen ved en hæs , skræppende lyd . 
På marken , de gik over , for en sværtbygget hingst rundt om en hoppe , der stirrede med forvirrede øjne til alle sider . i et rask spring kastede hingsten sig over det sky dyr , idet den gispede og stønnede af hidsigt begær , med et drøn tumlede de begge om på marken , hvor de blev liggende , vrinskende og sparkende mod hinanden . 
Fris følte blodet stige sig til hovedet , han vidste ikke , hvad han skulle gribe til , vovede ikke at se op . 
Skurrende i sine øren hørte han johannes skrattende latter . 
— fang mig ! , råbte hun , idet hun flygtede lynsnart over marken . 
Uden at vide hvad han gjorde , satte fris efter hende i stærk fart . 
Aldeles ophidset stormede han ind i meieristuen , hvor hun havde kastet sig på en stol og lå gispende af anstrengelse med kjolelivet løst op af det stærke løb , så brystets kraftige former kom til syne , ved siden af hende stod stagen med tællelyset , der næsten var brændt ned og flam 

mede med et flakkende skær over værelset . 
— kandidaten kunne ikke følge ! , lo hun spottende , idet hun betragtede ham med udfordrende øjne . 
— de leger med mig ! , udråbte han . 
— leger med dem ! 
— de behandler mig som et barn ! , fremstammede han heftigt . 
— er ialtfald et kært barn ! , smilte hun . men tør de ikke komme hen til mig ? 
Villieløst lod han sig lede af hende . 
— således — hvor de sveder ! , sagde hun , idet hun strøg med hånden over hans kinder . 
— sæt dem ved siden af mig ! , bad hun og trak ham ned til sig . 
Han forsøgte svagt at stride imod . 
— et kært — kært barn ! , lo hun med store , skælmske øjne , idet hendes bryst hævede og sænkede sig i urolig bevægelse . 
Med et slyngede hun armene om hans hals , drog ham ind til sig , og idet hendes blik fik et grådigt , muddret udtryk , bedækkede hun hans mund med våde , sugende kys . 

han stirrede ind i hendes ansigt , så i det samme hvert træk fordrejet af urent , dyrisk begær , og pludselig blev han greben af led , heftig væmmelse , forfærdet viklede han sig ud af hendes omfavnelse , stødte hende hårdt fra sig . 
Som det galdt livet styrtede han afsted , han ilede hen ad vejen , trængte frem over den plejede jord , standsede ikke , før han stod på den anden side af markerne , hvor bygningerne hævede sig i været . 
Forvildet stirrede han omkring sig . 
Først nu så han , landskabet var forandret , naturen var ikke som før . de tunge skymasser havde rejst sig fra horisonten og jog forbi månen , der af og til kastede deres hastige skygger hen over egnen , grå og ensformige lå markerne med kornet svaiende for vindstødene , bøndergårdene syntes tunge , hæslige masser , skoven havde mistet sine linier og former , alt var anderledes . trist og fattigt lå landet foran ham . 
Han opdagede , det var ved præstegården , han stod , bag ved den store gårdsplads . på den ene side havde han laden med de faldefærdige hytter og udbygninger , på den anden staldene med dørene åbne 

på vid gab . brændestykker , halmknipper , avlsredskaber lå spredt over gården i vild uorden , midt på den hegnede plæne var rejst et stort dueslag , der overalt bar mærker af dyrenes urenlighed . 
Fris stod lænet til rækværket , som han knugede imellem sine hænder , lige foran ham bredte møddingen sig , sendende sin stinkende ånde op i hans ansigt . 
Greben af dyb fortvivlelse følte han en altbetagende lede , og uden at være i stand til at stride imod , brækkede han sig heftigt , pludseligt . 
.i-il ) 
i’ 



fin de siècle 



hvor i trætter mig ! , udslyngede uvilligt øve flemming — en ung mand omkring de toogtyve med deciderede træk , mørkladent hår , en stærkt rød mund og dybe øjne , hvorover der hvilede et træt , anspændt udtryk — idet han tungt lod sig falde ned på en kanapé i et af separatkabinetterne i casinos basar-restaurant , hvor forfriskninger var serverede for ham og hans selskab , der i lette silkedominoer møjsommeligt havde banet sig vej gennem karnevallets støjende masker . 
— fa’n til humør ! , brød josef josefsen ud med smil over det intelligente , glatragede skuespillerfysiognomi , der var markeret af en nonchalant anbragt lorgnet . 
— kan ikke la’ vær’ at trække rundt med mig ! , busede flemming ud . 
— snak — må s’gu ud — må s’gu 

leve ! , skreg josefsen op med forceret lystighed . 
— leve ! — altid den tomme skrigen på at leve ! , vrængede flemming hånligt . 
— livet er brillant — skal være brillant ! , afskar josefsen indvendinger . 
— en anden sag ! , smilte flemming ironisk . 
— hvortil de sygelige refleksioner — den evige spleen ? — på døren med den ! , ivrede josefsen støjende . 
— hvor jeg er ked af jer ! , trak flemming på skuldrene . 
— er ikke til at snakke med i aften ! , konstaterede josefsen . 
— så la’ vær’ med at snakke ! , brød flemming af . 
— håbløs — infamt håbløs ! , sukkede josefsen dybsindigt . 
Men hvad tænker vi på ! , føjede han til , idet han ivrigt sprang op og gav sig i kast med de optrukne flasker , mine venner — certosa di firenze ! 
Først heldte han glassene en trediedel fulde af certosa , derpå skænkede han til randen med champagne , der skummende blandede sig med likøren , sendende gyldne 

perlebobler op gennem den klare , lysgrønne væske . 
Vi drukner sorgen på glassets bund — i morgen en dag for bedrøveligheden — skål pessimist ! , svingede josefsen med glasset over mod flemming og nedsvælgede den mousserende drik . 
-- selv mig behandler han på samme vis ! , udråbte med fortydelighed frøken kåthi — en ung dame med rødligt , kruset pandehår ud over små , plirende øjne , der lyste i et ansigt , hvis træk mindede om en kats indsmigrende listighed . som jeg har været for ham — som jeg elsker — elsker ham ! , føjede hun lidenskabelig til . 
— skulle intet vide af slig galan ! , forsikrede frøken amanda med hånligt smil over det forslagne gaminansigt . må jeg be’ om josefsen ! 
— der er en anden , du har kig på ! , klynkede kåthi , idet hun trykkede sig ind til flemming , du skal holde af — kan det ikke uden dig — kys mig — kys mig ! 
Uden modstand lod han hende begærligt klynge sig til ham , idet hun trykkede sugende kys mod lians læber . 

— gå ! , stammede han frem og stødte hende hårdt fra sig . 
— umulig ! , slog josefsen afværgende ud med hånden , hvad får han så ud a’ et — man må s’gu være med — må s’gu tage  sig det let — jeg holder det ikke ud hjemme — det er angsten , der driver mig — — i morgen står slaget ! 
— i morgen debuterer du ! , henkastede flemming med adspredt ligegyldighed . 
— i morgen spiller jeg osvald ! , sagde josefsen pattetisk . 
— helten i ibsens sublime digterværk ! , betonede herbert bing — en ung , modernistisk forfatter med pandehår på 'gammel romersk vis , fine , nervøst bevægede træk , melankolske , kulsorte øjne og en lille , spinkel figur , der blev helt borte i den folderige silkedomino . 
— ibsens udødelige mesterværk ! , supplerede hans olesen — en ung mand , tilhænger af den modernistiske skole i almindelighed og herbert bing i særdeleshed •— stemme , manerer , ydre , alt var å la herbert bing , kun var håret skilt midt i og faldt ned over panden som gardiner for et tomt værelse . 

— jeg betages af tanken på den store dag ! , brød josefsen ud . mig er den betroet , denne rolle — i ibsens produktion den mest betydende — barnet af vore dage , mærket af håbløsheden , det snigende vanvid , den uafvendelige død — jeg lider med denne type — — jeg siger jer , det skal blive et skrig , der maner tilskueren med rædsel ! 
Josefsen sad et øjeblik stirrende be-geistret frem for sig ; med febrilsk heftighed føjede han til 
men det er det forfærdelige — tænke sig premieren — ansigter ved ansigter — i parket , i parterre , i loger , overalt ansigter , ansigter , ansigter — stirrende ud mod en , medens man står der og taler ud i det store rum — den tanke gør mig afsindig — stjæler min kraft — får mig til at kaste mig ud i letsind — mine venner : skålen for osvald — mennesket , ødet af kvinder-før fødslen ! og josefsen tømte i hast sit glas og sank overvældet sammen i sofaen . 
— kvinder er , hvad i' vil ! , lo kåthi fordægtigt ud over glasset , pænt forresten , i tog os med til dette lystens og syndens sted — endelig et anstændigt karneval ! 
— josefsen er altid storartet ! , skreg 

amanda op , kastende sig i armene på josefsen . 
— komme il fautl , mente josefsen selv , får vel ære af dig i aften ! 
— pyt ! , vrængede amanda spodsk . 
— har varet dig ! , truede josefsen hende . 
— bli’r vel ellers heldt ud ! , lo amanda med kåd latter . 
— min salighed ! — du må s’gu ikke kure overskrævs ned ad rækværket i pergolaen som til sidste maskerade ! , brød josefsen ud med højtidelig forskrækkelse . 
— da var amanda li’efrem storartet ! , lo kåthi ustyrligt , idet hun trampede med fødderne vildt i gulvet . 
— du stikker såmænd heller ikke op , du ! , afbrød amanda hende med krænket fortrydelighed . 
— brillante pi’er begge to ! , konstaterede josefsen med overbevisning . 
— syndigt grin med alle de mennesker ! , udbrød kåthi , der sad og holdt interesseret øje med de forbi defilerende karnevalsgæster . promenerer vi os maskeret i basaren , tror folk os for damer af verden — skulle bare vide ! 
Nysselig , den små der med den affæl 

dige ægtemand så stiv som en pind ! , pegede hun ud mod en ung , elegant dame af et fint , aristokratisk ydre , allerkæreste — kan li’efrem lide hende ! 
— skulle intet kendskab have deri , lo amanda drilsk , idet hun kastede en skræl af en appelsin , hun var i færd med at partere , over mod kåthi . 
— himmel ! , for kåthi op , stirrende med stive øjne ud i basargangen , forstår ikke ! , føjede hun straks efter naivt til , idet hun med tænderne afbed en appelsinskræl , som hun slyngede over mod amanda . 
— spil bare ikke den uskyldige ! , skreg amanda op , besvarende ilden ved at sende projektiler over bordet , forresten med slig bedrøvelighed som flemming — jeg forstår ! 
— amanda er drukken ! , råbte kåthi konvulsivisk . 
— nej , ved du hvad  — det la’r jeg ikke sitte på mig — har du ikke en uge igennem spillet under dække med den gamle jon der ! 
— amanda er forrykt ! , henkastede kåthi opbragt , idet hun sendte hele sin håndfuld af appelsinskræller lige i ansigtet på amanda . nå — jeg kender ham ! 

— hr . legationsråd lichtenstein ! , sagde josefsen med et anerkendende smil . 
— ser man ham så uberørt af sin nydelige hustru , udbrød kåthi overstadigt , skulle ingen ane , han er slig nar efter kvindekøn , den sidste tid har han været aldeles fjolret — rendt med op til mig og amanda — haft en flaske champagne under armen , som han har tvunget os til at drikke -----ikke til at kende igen — kommer ordentlig liv i halen på ham — så frygteligt grinværdig------nå , hvad ondt i det ! , føjede hun til med et udfordrende blik . 
— som satan ! , henkastede josefsen overrasket . . gamle strik — ja , kvinder er , hvad vi vil — — i det kapitel er alle ens — lige fra kongen ned til stodderen ! 
— kvinden er den magt , der øder os ! — skylden i vor lidelse ! , brød olesen ud med højtidelighed . 
— kvinden ! , udslyngede bing medsmær-telig , vibrerende stemme , idet han for hastigt med hånden gennem det sorte , glindsende pandehår . hvad kender du til kvinden ! — hun er et eneste stort spørgsmålstegn — dette ejendommelige væsen , som smiler , græder , koketterer for os , som vi tager 

til elskerinder , til hustruer og som dertil føder vore børn ! — — når er hun vor — hun skifter fra stemning til stemning — idet hun vækker vort håb , skuffer hun det i det samme — altid uro , altid omskiftelse — aldrig fatter vi hende — — aldrig bliver vi klar over hende ! 
— hvad er det for meninger , du fremfører ! , for olesen konsterneret op . du har migraine i aften , lille herbert ! 
— hans olesen ! , brød bing ud i eksalteret heftighed , som jeg siger dig , vi fatter hende ikke — ej heller evner vi at skildre hende med vore penne---------jeg har forsøgt at give mine bidrag til kvindens forståelse — men , ak — kun kvinden kan skrive kvindens roman---------------vi kommer til kort ! 
— hvilke paradokser ! , ivrede olesen . du med dine guddommelige kvindeskikkelser . 
— til kort , til kort ! , stødte bing tonløst frem , man må se sandheden i øjnene -----forlad mig , hans olesen — alle i , der skriger min lov til himlen — i er intet andet end tåber — i er fortabte — i er førte på afveje — i fatter ikke kvinden — mægter ikke at give hendes psykologi ! — i kunne gøre fortvivlede forsøg — eders penne 

ere stumpe------eders illusioner er intet andet end løgn — løgn — løgn ! , og bing stirrede med vage , tanketrætte øjne frem for sig , som ville han tage vidne på håbløshedens uformuenhed . 
— kære herbert bing ! , faldt olesen aldeles forvirret ind . du , der har ført os til tro på livsglæden — du , der har ladet os kende kvinden — du udslynger slige pessimistiske betragtninger om vort forhold til kvinden ! 
— løgn — løgn — om end en skøn løgn ! , gentog bing uden at forandre stilling . 
— nu skal jeg overraske dig ! , brød olesen højrøstet ud , idet et triumferende smil bredte sig over hans . træk , den lille blondine — hende fra asfalten , du ved , vi begge løb efter — hun er bleven------------ , her 
indskrænkede stemmen sig til en fortrolig hvisken . 
— kaja ! — brillant pige — spør’ om hun kender mig--------en marodør er du , hans olesen — en marodør ! , og bing slog over i en hysterisk , affekteret latter . 
Olesen sad som sønderknust under sine dårlige erfaringer med hensyn til kvinden 

in effigie og in corpore , idet hans blik beundrende omfattede bings lille , ubetydelige skikkelse . 
— men eva ! , udråbte kåthi i forskrækkelse . deres ny bog — jeg er så glad i deres bøger — det er som bliver man nøgen for sig selv ! 
— eva — min sidste , ulykkelige bog ! , henkastede bing med anstrengt , smertelig stemme , den bliver aldrig fuldendt — jeg sætter ikke mere pen til papiret — det er min sidste villie — — måske lyder det ekscentrisk — måske synes det et indfald — måske vil man le mig ud , således som man plejer det — — men jeg vil det , kan det ikke anderledes — aldrig fatter vi kvinden-------kvinden er vort hele liv , men i hende er tilmed al vor forødelse ! 
— kvinden er gåden ! , brød flemming ud , idet han besværligt rettede sig op i sofaen og støttede med armen mod bordkanten . ingen mægter at trænge tilbunds i det fine spind , der kaldes kvindens sjæl . 
Men hvorfor opgive ævret , betragte sig som steril — hvorfor ikke give sin egen roman i al dens nøgenhed---------er vort liv ikke omskifteligt , lidenskabeligt , sørgeligt ! 

osvald ! , siger i ! — ibsen har der givet et menneske med rædselsfuld realisme , virkende dybere i vor tid end samtlige æschylos’ og shakespeares tragedier--------- osvalds skæbne er typisk — han går bestandig igen ! 
Men der er en type , end større , end sørgeligere — barnet af vore dage , sjælen i vor tid-------vi vide det , alle , som vi sidde her — selv høre vi denne type til — selv ejer vi alle dens tanker , dens følelser . 
Den er et udslag af et århundrede , der har været af største betydning for udviklingen . det nittende århundrede , der vågnede i skæret fra den store revolutions morgenrøde , har vækket folkene til virksomhed , bragt alle de slumrende kræfter i anvendelse , det praktiske liv har gjort sig gældende overalt , industrien er skredet frem med kæmpeskridt , dampen og elektriciteten har udrettet underværker — tiden ligefrem stønner i hastværk og rastløshed — — det nittende århundrede er arbejdets store århundrede . 
Men bragt til verden af en tid , der er optaget af slidsom stræben , føler halvfemsernes type sig træt , den fatter ikke trangen 

til virksomhed , vil kun leve på de resultater , der er indvundne ved slægtens flid , er for sløv til selv at frembringe noget . 
Ti den udvikling , der har grebet ind i det praktiske liv , har også påvirket åndens verden , den fri tænkning har gendrevet det forældede , nedbrudt det overleverede , styrtet det , forrige tider hyldede , i støvet , men som den ny retning har rokket ved alt , har den tilmed bragt den almene angst og usikkerhed , halvfemsernes type er bestemt ved negationens find , instinktmæssigt føler den mistillid til en tid , der omstyrter sine idealer uden at sætte andet i stedet , den ejer ikke tro pfi de løfter , tiden gemmer i sit skød , de muligheder , der slumrer bag opløsningen . 
Opfyldt af hele tilværelsens meningsløshed , kaster den sig villieløst hen ; livsnydelsen er dens eneste centrale i livet , forkyndende sin sanseglødende religion , dragende tusinder af eksistenser med sig , offrer den hver rest af sig selv , indtil den gribes af visheden om sin egen , uafvendelige undergang . 
Herbert bing ! du , der blandt de unge i litteraturen har skuet dybest i din tid — 

denne type bør stilles til skue ! den , der mægter det , gør . sit navn fortjent som end ingen anden ! det bør være et drama — en herlig rolle for josefsen ! — tænke sig et menneske , endnu større end osvald — — eller rettere , en roman , der fremstiller mennesket træk for træk , som det lever , som det lider ! 
— skrive vort eget liv ! , udråbte bing i smertelig eksaltation , nej , føjede han afværgende til . det var alt for stygt ! 
— du kunne for eksempel lade det være en ung mand , udgået fra et handelshjem , grundet gennem generationer , der skulle ikke være stort at melde om barndommen — børn keder i bøgerne . 
Da han var vokset op , kom han på kontor hos faderen , ikke at han overan-strengte sig , men stillingen var altid tilstrækkelig til at give ham en vis air mellem mennesker . 
Sin meste tid ødte han i selskab med kammerater , som han drev ud med og morede sig iblandt , han var søgt af alle som den letlevende arving til det store bankierfirma . 
Tidligt lærte han kærligheden at kende . 

man trak ham med til byens obskure steder — den første kvinde , han lå hos , var et gammelt , modbydeligt fruentimmer — bag efter brækkede han sig af væmmelse . 
Kvinderne lå ham for føde — anna , willy , lucie — hvad de nu alle hed — han tog dem , trættedes hurtig indtil lede . 
En af dem — ada sten — rendesten , som hun kaldtes for sit vulgære væsen overfor mandfolk — blev af betydning for ham . hun syntes at være hver mands , men i virkeligheden tilhørte hun kun den ene , hun så sin fordel i at give sig hen til . 
Hendes på en gang eggende og frastødende optræden drog ham stærkt , men hvad han end forsøgte , nyttede intet — indtil han holdt op for hendes uberørthed en veksel på 3 ,000 kr . 
Det varede en uge — så vendte han hende som alle de andre ryggen . 
Den hele affaire var gledet ham af tanker , da han en dag fik mindelse derom i lignelse af en ågerkal , en vis muhlen-dorff , velkendt af det letlevende københavn . 
Det kom som lyn over ham . i sin trang til penge havde han ikke villet besvære firmaet , der for tiden var stærkt 

engageret , og havde uden videre kopieret faderens signatur , nu havde han ingen anden udvej end at forskaffe sig en respit på fire dage . 
Opfyldt af uro løb han byen igennem , hvor han kom , blev han afvist , og måtte gå bort med uforrettet sag . han fattede det ikke , der lå som en mur omkring ham . efter en dag og nat at have flakket fra sted til sted , fik han den fulde vished — faderens firma stod overfor fallit . 
Han begreb i et nu tavsheden , den bestandige dragen på skuldrene , greben af altbetagende fortvivlelse listede han tilbage til sit hjem for at lukke sig inde i sine værelser . 
Der var ikke rest af håb ! man ville drage ham til ansvar , dømme ham efter lovenes strenghed . 
Men ikke alene han blev mærket , skammen kom over faderens navn , ikke nok at denne mand ramtes af ruin , der ventede ham skændslen ved sønnens overtrædelser . 
Og det for sligt liv ! aldrig havde han ejet noget kald , aldrig havde der været en løftende begivenhed , et virkeligt arbejde at 

se tilbage på — der blev intet spor af en tilværelse , levet i selvopgivelse . 
Så tomt , så frysende koldt det havde været 1 
stadig vare hans sandser hidsede i afsindigt begær , indtil alt var offret , og døden kun var igen — døden , der afslutter livet , som intet var uden fortvivlelse over egen håbløshed — herbert bing ! giv os denne type — og kald den så---------nei , kald den ikke øve flemming ! 
Bøjet fremover sad flemming med et udtryksløst blik i det smerteligt fortrukne ansigt , idet han for nervøst med hånden over panden , rejste han sig og gik stilfærdigt ud i basargangen ind mellem den larmende karnevalsmængde . 
Villieløst fulgte han strømmen , der trængte frem i travl rastløshed , han forsvandt helt i dette virvar af masker , der med glittrende fløj ! og silke lyste i alle farvers nuancer . 
Omkring ham lød en summende hvisken fra de kurtiserende og koketterende mennesker , luften var som mættet af vild lystighed , af hidset flirtation , der af og til 

gav sig udslag i en skrattende latter , en skingrende hvinen . 
Driftige visesælgere , støjende udråbere , karikerede gadetyper , hele den sværm af originaler , der giver et karneval præg , kappedes om at udfolde deres grovkornede spas , eftersom deres roller fordrede . 
En klown stak sit grimme , bemalede fjæs op i hans ansigt og udstødte et skræp-pende fugleskrig , lammet gennem alle nerver for han sammen , skyndte sig afsted tættere ind mellem vrimlen . 
Han søgte over mod den anden side af basaren , til den del af restauranten , der ved tætte bladplanter var dannet til en vinterhave med separate lysthuse . 
Foran ham bredte sig et bord med halv-tømte flasker og tallerkener fra et lukullisk måltid , indtaget af et selskab , der lige havde forladt kabinettet . 
Sløvt sank han ned på en stol , hidset af den bedøvende støjen , pressede han neglene mod sine tindinger og kastede sig ned mod bordet , begravende hovedet i sine hænder . 
Som han sad der , for han med et op ved lyden af et skrig , der klang lige over 

ham . idet han hævede blikket , så han en ung , synligt opskræmt dame i mignons lette kostyme med de nøgne trikotfødder og det gyldenblonde hår bølgende frit over skuldrene . 
Lynsnart flygtede hun til udgangen , hvor hun blev stående , ivrigt spejdende ud mellem mængden , som var der nogen , hun søgte , idet hendes blik uvilkårligt gled tilbage til kabinettet , for der et overrasket udtryk over hendes ansigt , og hun ilede lige hen mod flemming og greb hans hånd . 
— men de kender mig ikke , hr . flemming ! 
Uden forståelse betragtede flemming den unge pige , der med spørgende , lysblå øjne i det fine , indtagende ansigt , stirrede ham dristigt i møde , længe stod han ubevægelig , men med et for han med hånden over panden og brød usikkert ud 
— det er — nej ikke frøken falck ! 
— nydia falck ! , bekræftede hun med et flygtigt smil , at jeg skal træffe dem ! — — men hvor uheldigt — tænk , jeg er kommen bort fra far ! , og hun gjorde mine til atter at ville rive sig løs fra ham . 

— er det så frygteligt ? , spurgte han let henkastet . 
— om det er ! , udbrød hun med klynkende stemme , han gik at hente tøjet for at vi kunne tage hjem — så ked , ked , jeg er af det ! , rystede hun fortrædeligt på hovedet , idet hun vedblev at spejde ud mellem karnevalsgæsterne . 
— de må finde dem i det uundgåelige ! , indvendte han ironisk . 
— de kan sagtens smile — men hvad gør jeg nu ! , sagde hun med komisk fortvivlelse . 
— de får tage tiltakke med mig ! , erklærede han og drog hende uden videre ned ved siden af sig . 
— nå , hvorfor ikke ! , indvilligede hun med et resigneret suk . 
Ufravendt betragtende den unge pige , over hvis ydre der lå et decideret præg af ynde og anstand , udbrød han med en stemme , der lød som kom den langt borte fra . 
— hvor glad jeg er ved at se dem — så lang tid siden , det er — år tilbage ! 
— seks år — tror jeg ! , bekræftede hun . 
— det kommer så uventet over mig ! , 

føjede han hastigt til . de er mig som en skygge fra fortiden ! 
— en skygge ! , lo hun lystigt , idet hun ivrigt undersøgende lod sine hænder glide over bryst og arme . 
— og det i aften —• netop i aften — hvor besynderligt ! , henkastede han i tanker , idet han stirrede frem for sig med et vagt blik . 
— far ! , for frøken falck overrasket op og ilede hen mod en ældre , distingveret gentleman , der stærkt belæsset med over-tøi skyndsomt trådte ind i kabinettet . 
Hr . flemming ! — min far , konsul falck ! , præsenterede hun . 
— søn af min gamle ven flemming & ko . ! , hilste falck med megen forekommenhed , idet han befriede sig for sin byrde . 
— skal vi nu virkelig afsted ! , udbrød frøken falck . hr . flemming har netop lige anmodet mig om en dans ! , føjede hun til med et skælmsk blik til flemming . 
— ingen indvendinger — du lovede mig tidligt i aften — du ved , min mave tåler ikke den lange tid ! , forsikrede falck med megen veltalenhed , idet han anstrengte sig for at hjælpe den unge pige med over-tøiet . 

— som du vil ! , indvilligede frøken falck , idet hun hastigt trak overstykket om sig , gemmende sig helt i det tætte pelsværk . 
— vi kan ikke lægge beslag på hr . flemming ! , sagde falck højrøstet og idet han med en dyb hilsen vendte sig mod flemming , tilføjede han : vi ser dem måske i morgen hr . flemming — vi beboer indtil videre et hotel garni — bredgade 43 ! 
— er det med deres ønske , frøken ? , spurgte flemming med et forskende blik til frøken falck . 
— de må endelig komme — et ord ! , erklærede hun med indtrængende heftighed . 
— nu glemmer de os ikke ! , betonede falck , idet han slog ud med hånden og skyndsomt drog den unge pige med sig . 
Med et stirrende blik så flemming dem forsvinde mellem karnevallets brogede masker . som hun uanet havde vist sig for ham , var hun atter pludselig forsvundet , det var væsten som drøm for ham . 
Rivende sig ud af sine betragtninger , skyndte flemming sig afsted gennem basaren . 
Idet han kom forbi det kabinet , hvor han havde siddet med vennerne , fangedes 

hans opmærksomhed ved lichtensteins affældige skikkelse , der sad bøjet over en ung dame , der i et ustyrligt latteranfald lå lænet tilbage mod sofaen , hun vendte blikket ud mod ham — det var kåthi . 
Han følte intet , tænkte intet derved , det var  . ham så ligegyldigt . 
I næste nu stod han ude på gaden , hvor den nyfaldne sne glittrede i skæret fra den lange række af vognlamper , der med stærke , reflektoriske lys tabte sig langt nede i gaden . 
Trykkende sig ind i hjørnet af den kolde , ubekvemme drosche , der i hastig fart rullede hen over stenbroen , henkastede han i tanker , medens han stirrede ud gennem det åbentstående vognvindue 
— jeg tror , det fryser i aften----------men så smuk , smuk hun var ! — 
i den sene skumringstime slentrede flemming afsted gennem de befærdslede gader , medens solens sidste stråler svandt i vest , og blussene i gadelygterne dukkede frem et efter et som perler på en snor . 

han drev afsted , gade op , gade ned , kom ind gennem byens obskure kvarterer , søgte ud i forstæderne , hvor husene hørte op og de udstrakte marker begyndte , vendte atter om , fortsættende sin rastløse vandring på må og få . 
Dagen igennem havde han holdt sig inde i sine værelser ; først da mørket faldt på , havde han taget mod til sig for at gå ud . 
Han mindedes dagen i går . sent på aftenen var vennerne , der savnede ham i byen , stormet op til ham og havde trukket ham med til karnevallet . 
Hvilken aften ! han huskede ganske tydelig vennernes forcerede lystighed , samtalen i kabinettet , de viltre , letsindige pigebørn . han havde skriftet sin egen selvbekendelse , alt havde han åbenbaret — lige indtil sit eget navn havde han sagt dem alt . 
Forødt , forlevet var han i sine unge dage på sjæl og legeme , atter en tilværelse gået til grunde , han følte sig som et til døden såret dyr , der kun venter nådestødet . for længst havde han vidst , det ville komme således , skridt for skridt var han gået undergangen i møde , der var i grun 

den intet at beklage , selv bar han skyld for sin skæbne — kun så forfærdeligt , sørgeligt at vide det ! 
Han mærkede ikke , han kom de samme gader tilbage , før han stod udenfor ejendommen på kongens nytorv , hvor han boede . 
En heftig angst kom over ham for atter at blive ene i de øde værelser , overladt til sine egne betragtninger . 
Ved en indskydelse mindedes han den unge pige , som han aftenen i forvejen havde givet løfte om at aflægge et besøg i hendes hjem . 
I det samme fik han en stærk længsel efter hende , han følte en selsom glæde ved at genkalde sig hendes træk , hun var ham et minde fra barndommen , der lå så langt tilbage i hans erindring . 
Med raske skridt fulgte han fortovet , drejede om hjørnet ned ad bredgade , til han stod udenfor stedet , falck havde betegnet ham . 
På første sal ringede han og lod sig melde af pigen , der lukkede op for ham . 
Da døren til kabinettet blev åbnet , skimtede han i det dæmpede skær fra en broget hængelampe frøken falck , hvilende mageligt 

henslængt i en fauteuil , hvor hun var ivrigt fordybet i læsningen af en bog . 
Idet hun fik øje på flemming , rejste hun sig , og kastende bogen hen ad bordet gik hun ham synligt overrasket i møde . 
— dem ! — havde næsten opgivet det ! , sagde hun med bebrejdende klang i stemmen . 
Lad mig få dem her hen til lyset og ret se , hvor meget de har forandret dem ! , føjede hun til og førte ham uden videre med sig ind i værelset . 
Stilfærdigt tog flemming plads overfor hende , idet han stirrede frem for sig med et adspredt blik . 
— så uheldigt far netop gik ud ! , henkastede hun med en let forlegen mine , jeg har ikke engang noget at byde dem — de må tage til takke med mit selskab ! 
Idet hun lod hænderne legende glide hen over fauteuilens polstrede fløjl , henvendte hun efter et øjebliks tavshed 
— de har vel meget at fortælle ! 
— hvad vil de , jeg skal fortælle ? , spurgte han med et træt smil . 
— de skal være interessant ! , forsikrede hun og lænede sig med et udfordrende blik 

tilbage i stolen , jeg synes virkelig , de er bleven en underlig herre---------lå de der iaftes og sov mellem alle flaskerne ? , lo hun højrøstet . 
— de morer dem over mig ! , sagde han med det samme , tvungne smil . 
— nej , nu har jeg hele seks år ikke set dem , og så har de ikke et ord at sige mig ! brød hun ud med krænket fortrydelighed . 
— hvorfor rejste de så pludseligt ? , spurgte han med et , idet han betragtede hende med et inkvisitorisk blik . 
— de ved , sagde hun let henkastet , far blev udnævnt til konsul i paris — jeg måtte følge — ingen sagde jeg farvel , jeg-hadede alle mennesker , fordi de ikke var i stand til at hindre det ! 
— også mig ? , de rejste ialtfald også uden at sige mig farvel ! 
— også dem ! , sagde hun adspredt . 
— så intime vi var dengang ! , henkastede han med fortrolig klang i stemmen . 
— maske ! , slog hun det flygtigt hen . man er noget romantisk omkring de fjorten , femten ! 

— hvor betagende den tid med dens unge tro på livet ! , sagde flemming . 
— store børn , som vi var ! — den farlige alder , hvor man let sættes i stemning -----hvor komisk i grunden senere at , mindes det ! , lo hun med en hastig latter . 
Enfinl , brød hun ud med en overgang i stemmen , jeg fandt mig hurtigt i de nye forhold — paris er den charmante by ! 
— højst usædelig ! , mente flemming ironisk . 
— skam dem ! , smilte frøken falck afværgende . hvad ved jeg —jeg kender kun den fashionable verden , der er ligeså fintfølende , som den er livsglad ! 
— husker de det !-----------der er en begivenhed , der især står lyslevende for mig ! , udbrød pludseligt flemming , idet han sad nedsænket i sine tanker , det var ude på landet , at jeg midt om natten fik dem til at stå op for at se solen , med raske tag roede vi ud på havet , hvor vi så den store , rødglødende skive langsomt hæve sig fra horisonten og sprede et vekslende skær over vandet , betagne af morgenens stemning , lulledes vi i søvn ved bådens skvulpen , indtil med et en stemme dundrede i vore 

øren , det var bådens ejer , der skreg , at vi var på grund , og at han nu kunne kigge efter , hvorledes han fik båden flot igen , med benklæderne smøgede op til livet , vadede jeg ud i strømmen og løftende dem i mine arme , bar jeg dem uskadt i land , medens fiskeren svor på , det var for skammeligt , at fine folks børn lå og sov sammen ude på vandet — — hvor skøn denne morgen med dens unge , uberørte letsindighed 1 
— jo , jeg husker det —‘ så frygtelig angst jeg var ! , sagde frøken falck bekræftende . 
— jeg ved ikke , henkastede flemming , idet jeg taler med dem , bryder alt fortidigt ind over mig------altid har jeg tænkt mig en kvinde , der ren og uberørt forstod enhver af mine tanker ! , føjede han tungsindigt til . 
— hvad mener de ? , spurgte hun usikkert . 
— hvorfor rejste de dengang ! , udråbte han , revet med af sin eksalterede stemning , meget kunne været anderledes — — og dog , er det nødvendigt at give afkald på alle illusioner ! —- måske ved jeg ikke af 

mig selv — måske synes det dem en tåbelighed — men de må blive min 1 
— deres hustru ! , udbrød hun i forbavselse . 
— overrasker det dem ! , sagde han med et flygtigt smil , så glimrende parti , de er , må de jo hvert øjeblik være belavet på en erklæring ! 
— de behager at spøge ! 
— nej ! jeg mener det alvorligt ! , ogidet hans forspildte fortid og fremtid svandt for ham og han kun havde tanker for den unge pige , der sad overfor ham , føjede han heftigt til : det er deres ungdom , deres uberørthed , der drager mig — det skal intet almindeligt forhold være — ikke et ægteskab efter lovens bånd og lovens bogstav — der skal ikke kendes mellem os skygge af begær , der besnærer for bagefter at fylde med væmmelse — — det skal blive fuldtud et åndens ægteskab ! 
— et åndens ægteskab ! , gentog hun med opspilede øjne . 
— kan der tænkes noget skønnere end det ubesmittede ! , råbte han i begejstring , aldrig bliver vi fuldkomnere end i vor uskyldighedstilstand------kald det et ægte 

skab — eller måske rettere en inderlig-forening , hvor det ene menneske uselvisk lever for det andet ! 
Bøjet fremover , betragtede han hende med et indtrængende blik , men vigende tilbage for ham , brød hun forvirret ud 
— hvad betyder det ! — lad os være fornuftige — det er omtrent første gang , jeg efter års forløb taler med dem — og så foreslår de mig ægteskab — unægtelig ekscentrisk ! lo hun eksalteret . 
Synligt forlegen føjede hun straks efter til 
en underlig lære — vist meget skøn — men noget idealistisk — — de må kende lidet til kvinderne , som de taler ! 
Flemmings blik veg ikke fra hende ; han ville svare , men hun afbrød ham med et foragteligt smil 
tror de også , jeg er den , de mener — — jeg ved virkeligt ikke om jeg skal tage dem alvorligt ! 
Han ville gribe hendes hånd , men hun sprang op , og tilkastende ham et koldt , næsten fjendtligt blik , råbte hun 
tal ikke til mig — det har været mig pinligt ! 
Knuget under den ydmygende følelse 

af sin afmagt , sad flemming overfor hende , men som hun stod der stolt og utilgængelig , påkom der ham en trang til at få hævn over hende , alle kvinder hørte ham til , kun hun var uberørt i sin renhed , han ville bøje hende under sin villie , nedværdige hende for sig , stille hende lige med andre kvinder . 
Og ude af sig selv greb han hende i sine arme , og idet han trykkede et heftigt kys mod hendes læber , kendte han hver form af hendes legeme under sit favntag . 
Stønnende af ophidselse holdt han hende atter ud fra sig , og idet han betragtede hende med et hånligt blik , stødte han hende hårdt fra sig . gribende sin hat vendte han sig hastigt om og forlod med sikre , rolige skridt værelset . 
Som han gik ud gennem den halvmørke entre , traf han på falck , der kom ham i møde ude fra gangen , lettende med et smil på hatten , skyndte flemming sig forbi den gamle herre , der blev stående og betragtede ham med forbavsede , uforstående øjne . 
Idet flemming slentrede ned gennem gaden , fik han ovre på hjørnet af det andet 

fortov øje på kåthi , der tog en intim afsked med lichtenstein , som trykkede et faderligt kys på hendes pande . 
Resolut skråede flemming over gaden imod hende . 
— dig ! , udbrød hun forskrækket , du tror vel ikke ? 
— tror intet — går hjem med dig ! , råbte han med brutal stemme . 
— som du vil ! 
— kom ! , sagde han , og han trak hende uden videre afsted med sig ind gennem byen . — 
klam , gennemtrængende tågedis hvilede over de smattede , tilsneede gader , da flemming hen på formiddagen drev ned gennem strøget . 
Natten var svunden , den havde været som de mange andre , lige så tom , så indholdsløs . 
Af frygt for at være ene var han gået op med kåthi i hendes hjem , han havde troet sig stærk , men hun havde overlistet ham , og han havde tjent denne piges lyster 

til villie , først sent på morgenen , da hun var faldet til hvile , havde han lig en tyv listet sig fra hende for ikke at hukke under for nye overtalelser . 
Hvor han foragtede sig selv , der lod sig besnære i kolde , utilfredsstillende favntag . altid fik kvinderne magt over ham , i al sin lede og træthed gav han efter folderes fristelser . 
Så stygt livet var , så dyrisk bestialsk ! 
Langt nede i vimmelskaftet fik han øje på nogle af sine bekendte , der kom spaserende hen imod ham . 
For at undgå at komme i kast med dem vendte han om og gik op i berninas gadedør , hvor han afventende stillede sig på den øverste trappeafsats . 
Idet han så dem gå forbi , hørte han tæt bag sig hastige skridt og en høj , støjende stemme 
hr . flemming ! at jeg træffer dem her ! 
Flemming drejede hovedet , så falck , der kom ud fra bernina , hvor kellneren lukkede døren efter ham . ved synet af den gamle , omstændelige herre gled et tvungent smil over hans træk , og han udbrød uvilligt 
— ville fri mig for unyttigt påhæng ! 

— menneskesky ! , busede falck ud med indsmigrende venlighed . 
— til tider ! 
— mig bli’r de skam ikke fri for ! , forsikrede falck højrøstet , der har jeg et par gange rendt på dem — tredje gang slipper jeg dem min sandten ikke ! 
Jeg interesserer mig forresten meget for unge mennesker ! , føjede han til , idet han ugenert stak sin arm ind under flemmings . da jeg er vendt tilbage igen , sætter jeg pris på at vide lidt om de lokale forhold — — skulle der slet intet være at snakke om mellem gamle bekendte ? 
— ved ikke ! , indskød flemming usikkert . 
— jeg har ellers en undskyldning at gøre dem , at jeg forleden aften berøvede dem min datters selskab ! , udråbte falck . det er forresten hende , der har talt meget til mig om dem ! 
Resigneret lod flemming sig føre afsted af den gamle herre , hvis veltalenhed han forstod , der intet var at stille op med . 
— nu går de hjem med ! , brød falck ud , idet de skråede over torvet mod øster 

gade , de skal smage min oporto , jeg har ført den med fra frankrig — en ekscellent drue ! , smaskede han med tungen . 
Flemming følte nærmest lyst til at le ad falcks påtrængende væsen ; med adspredt ligegyldighed sagde han 
— som de vil ! 
— de får ikke lov at slippe ! — — hvorledes lever de ellers — fremtid — udsigter ? — dygtig forretningsmand , hva' ! — har altid sagt , der blev noget af gerhard flemming . 
— øve flemming ! , korrigerede flemming . 
— øve flemming — naturligvis — hvad gør et navn til sagen ! , slog falck ud med hånden . 
De standsede udenfor ejendommen i bredgade , og falck bød sin gæst at gå i forvejen op ad trapperne til første etage , hvor han viste vej til et kontor for enden af entreen . 
Flemming tog plads i kabinettet , der bar et forretningsmæssigt præg med en egetræspult ’ ved vinduet , tunge stole og borde rundt om på gulvet og et massivt pengeskab i det ene hjørne . 

— her skal de se ! , sagde falck triumferende , idet han fremdrog fra et vægskab en flaske vin , emballeret i blegrødt silkepapir . 
— den ædle drue ! , sagde flemming højtideligt . 
— ædel , det er ordet ! , gentog falck og skænkede med en høj , mørkerød stråle  den gennemsigtige vin i små , slebne krystalglas , der sang med en klirrende lyd . vin forstår jeg mig på , fa’n tage  mig ! , — feinschmecker om en hals — jeg har gjort det ligefrem til et studium i udlandet ! 
— apropos ! , føjede han interesseret til efter magelig at have henslængt sig i - en stol , hvorledes leves der ellers i kongens københavn — forbandet reaktionært , hva  ? 
— å , ja ! , sagde flemming indrømmende . 
— der trænges til en smule fransk revolution — — men nu ungdommen — hvorledes finder den sig i det ? 
—• den lever sit eget liv ! , jeg tror , den har opgivet kampen — er træt af at stride imod — den søger adspredelser — nyder livet ! 

— det københavn , der morer sig , er gået svært frem ! — man er blevet libertinere — — skal være svært mange pi’er ! 
— pi’er er der ikke mangel på ! , svarede flemming med overbevisning . 
— ved de hvad  ! , brød falck ud i en fortrolig tone , pi’er i min alder , det er svineri — for gamle mænd , hva !----------- må jeg så be’ om vinen , den eneste luksus , jeg tillader mig . 
Og dertil ikke nær så kostbar — så farlig — ungdommen øder ofte sig selv ! , nikkede han betydende over mod flemming . 
Forundret over den gamle herres besynderlige familiaritet faldt flemming på den tanke , at denne mand kunne være til hjælp , han kendte intet til hans forhold . og idet han tog mod til sig , sagde han skødesløst henkastet 
— det sker ikke sjældent ! 
— det bør ikke ske ! 
— jeg sætter et menneske trængte til dem1—vilde deres hjælp være ved hånden ? , spurgte flemming med dristighed . 

— vanskeligt — bindende løfter ! , henkastede falck usikkert . 
— det er måske noget vovet------------men var jeg dette menneske ! , brød flemming ud med pludselig voldsomhed , manglede jeg 3 .000 kroner — ville de hjælpe ? 
Falcks ansigt fik et forbavset udtryk ved den vending , samtalen havde taget , idet han skød sit glas fra sig , lænede han sig langsomt tilbage i stolen . 
— hr . flemming ! , begyndte han efter gentagende at have rømmet sig . først ingen misforståelser — de har gjort mig æren af deres besøg — måske et lune af mig — men bekendtskabet kan ingenlunde kaldes grundigt -----man siger , jeg er forsigtig , endog karrig — men hvorledes forholder det sig med visse rygter — deres far står ved randen af fallit — — de ser , jeg er fuldtud ærlig ! 
Forlegen undgik flemming falcks gennemtrængende blik . 
De har fremtid ! , føjede falck til . lovende udsigter — jeg tror gerne — de tjener højst de 4—5000 kr . ! 
— 5000 kr . 
— ikke ubetydeligt — hvilket firma ? 

— flemming & ko . ! , svarede flemming . 
— deres fars altså ! , sagde falck med hånlig klang i stemmen , vi er ganske ærlige — de indser , der er ikke skygge af garanti ! 
— men de må ! , udbrød flemming , idet hans tilbagetrængte uro gav sig udslag i fortvivlet eksaltation . 
— jeg forstår ikke ! , sagde falck og rejste sig med værdighed . 
— jeg bliver straffet — vekselfalsk — — er i kløerne på denne slyngel til muh-lendorff ! 
— således ! , brød falck overrasket af . jeg har altså taget fejl af dem — en ubehagelig historie for mig ! — at jeg altid skal skuffes i min tillid ! 
— de må hjælpe — jeg kan ikke nedværdige mig mere , end jeg har gjort ! , bad flemming indtrængende . 
— de begriber , denne samtale må have ende ! , affærdigede falck med et overlegent smil om de smalle , sammentrukne læber . 
Idet flemming forstod , hver anstrengelse var spildt , rejste han sig , forsøgte et kejtet buk og gik langsomt hen mod døren , 

medens gulvet bølgede op og ned under hans fødder . 
Da han kom ud gennem entreen , blev han overrasket stående ved at se foran sig i den åbenstående kabinetsdør frøken falck , der iført spaseredragt var i færd med at gå ud . 
Han ville skynde sig forbi , men idet hans blik mødte hendes spørgende øjne , påkom der ham en uimodståelig lyst til dristigt at lade overfor hende , som om intet var hændet . 
— en fornøjelse ! , sagde han og trådte med en forceret kompliment ind gennem portiererne til kabinettet . 
Ubevægelig blev hun stående overfor ham uden at fremføre et ord . 
De tillader ! , og uden videre lod han sig falde ned på en stol . 
— de generer dem ikke ! , udstødte hun konvulsivisk . 
— jeg kan ikke undvære dem ! , forsikrede han med et ironisk smil . 
— de er dristig — men det klær dem ! 
— synes de ! 
— jeg finder dem interessant ! , føjede hun til . 

— altid et skridt fremad ! , konstaterede han ivrigt . 
— jeg får altså tage føjet af igen ! , sagde hun med et let skuldertræk og satte sig overfor ham . 
— ikke for min skyld ! , skyndte han sig at indvende . 
— jeg er ikke uhøflig ! , udbrød hun med heftighed . 
— men de spørger ikke , hvor det kan være , de ser mig her ! , henkastede han i en udfordrende tone . 
Idet der gled et flygtigt smil over hendes træk , brød hun pludseligt ud med en let overgang i stemmen 
— forresten er jeg glad ved tilfældet , der fører dem herop — — jeg kan sige dem en nyhed — vi rejser ! 
— rejser ? , spurgte han i forundring . 
— netop ! jeg vil ikke blive i københavn — så styg , kedelig den er som nogensinde ! — et dumt indfald af mig---------- man giver ofte efter for luner ! 
Efter et øjeblik ufravendt at have betragtet flemming , sagde hun 
det må jo forundre dem , at jeg taler til dem fortroligt og ligefremt — at jeg i 

det hele tager imod dem---------jeg har anledning til at være krænket — de fleste unge piger ville tage det anderledes — ikke slet så aparte — — de har fornærmet mig så dybt , en kvinde kan fornærmes — men jeg er ikke vred — jeg skænker dem ikke den triumf , idet jeg rejser fra dem ! 
— at de rejser ! , gentog han i tanker . 
— hvem skulle forhindre det ! — hvad jeg vil , vil jeg ! , udbrød hun overlegent . 
— skade de vil så lidt ! 
— synes de ! , spurgte hun hånligt . 
Hør mig ! , sagde hun straks efter med interesseret livlighed , et øjebliks ubetænksomhed skal ingen indflydelse have på mig —jeg er i virkeligheden hævet over at blive vred på dem---------lov mig , de heller ikke vil tænke på mig med fjendskab ! 
Til bevis på , de mener det ærligt , skal de skrive mig til — de ser jeg glemmer alt — ræk mig deres hånd ! , bad hun indtrængende . 
— frøken ! , sagde han udfordrende , deres ord lyder besynderligt---------det er afsind — de vil , jeg skal forløbe mig ! 
De siger , jeg skal skrive dem til — be 

tro mine tanker til papiret — de vil sikre beviser — vil hævn over mig ! 
— nej , nej ! , afværgede hun . 
— de er behagesyg , koket — hvor kan jeg tro dem — det var ikke længere siden end i går , at de afskyede mig — veg tilbage for mig som for noget stygt , afskrækkende ----- og nu ! 
Men selv om det var så ! , føjede han til med dyb , smertelig stemme , hvad nyttede det — et øjeblik har jeg ladet mig friste af mine illusioner — — men jeg vil sige dem alt — jeg har været letsindig , vanvittig — er ødt på sjæl og legem — en ruin af mig selv — har indviklet mig i forbryderisk vekselfalsk — er i ågerkarles vold — jeg-var hos deres far — spørg ham ! 
Overvældet sank flemming sammen under den uendelige følelse af sin lidelse . 
— det kan ikke være sandt ! , udbrød frøken falck . 
— sådanne mennesker skænker de venskab ! 
— jeg holder det ikke ud ! , råbte hun i angst . 
— behold deres venskab — kun skrømtet forstillelse ! , føjede han til med heftighed . 

— sig , det er ikke sandt — gå ikke fra mig ! , bønfaldt hun , idet hun strakte armene ud imod ham . 
— lad mig i fred ! , råbte han hårdt og rivende sig løs fra hende , stormede han i heftigste ophidselse ud gennem værelset . 
Hun ville råbe , men ordene døde på hendes læber , stilfærdigt sank hun tilbage på stolen , og støttende armene mod bordpladen , stirrede hun med et mørkt , tanke-tungt blik hen imod udgangen , gennem hvilken flemming var flygtet . — 
— kom ind ! , kaldte flemming fra hjørnesofaen i hans luksuriøst udstyrede lejlighed . 
I det samme blev døren larmende revet op og ind stormede josefsen i følge med bing og olesen . 
— hvortil de narrestreger ! , brød josefsen irriteret ud , idet han standsede foran flemming . 
— forstår ikke ! , sagde flemming uden at se op . 
— at forskrække mig på slig maner — så ekscentrisk ! 

— forstår stadigt ikke ! , gentog flemming i samme ubevægelige stilling . 
— sende sligt kort — foroven øve flemming , forneden et sort kors — så stygt ! , sagde josefsen med en afværgende bevægelse . 
— så det tage r på dig ! , henkastede flemming med et ironisk smil . 
— det var netop det uhyggelige , busede josefsen uvilligt ud , at du sendte mig det i dag , netop i dag midt i min triumf----- så overvældende det kom mig , kan jeg ikke sige ! 
— ville kun lykønske dig ! , sagde flemming leende . 
— lykønske ! , gentog josefsen i forundring . 
— din debut var jo glimrende — kær pligt mod en ven ! 
— var det måske derfor , du signerede med det sorte kors ! , spurgte josefsen indtrængende . 
— det bør sig altid at have døden for øje ! , henkastede flemming , jeg vidste forresten , i ville styrte hæsblæsende herop . 
— det var josefsen , der trak os med — ser spøgelser overalt ! , udbrød olesen 

aldeles forpustet , idet han kastede sig tungt ned i en magelig fauteuil . 
— i er ventede-----------i ser , end ikke den mondaine certosa og champagne mangler ! , sagde flemming med en betydende håndbevægelse ud mod en række opstillede flasker , som han gav sig til at trække op . 
— skulle ellers vide , hvilken dag ! , brød josefsen ud med liv , efter at han havde taget plads ved bordet , alle fetere mig — modtaget buketter , billetter en masse — du burde overværet premieren — et elitepublikum — teatrenes litterære ansigter fra loft til gulv----hvor angstfyldt forfærdelig entreen ! — men jeg siger dig en forståelse , en klappen , en demonstreren — — aldrig glemmer jeg det ! 
— en modernismens sejr ! , betydede olesen . 
— en modernismens overvindelse af kunstens forstenede former ! , føjede josefsen til . og dog kun et skridt — et øjeblik har jeg ladet mig rive med af triumfens virak — —• men aldrig svigter jeg idealet — jeg vil give det yderste — min sejr var kun et løfte ! 
— så stolt jeg er af dig ! , brød bing ud 

i eksalteret begejstring efter længe at have siddet og betragtet josefsen med et vagt , drømmende blik , mig er det , der har opdaget dig — men du har ret , der er end langt til målet ! 
— kampen er det , det gælder ! , betonede josefsen . 
I ville undres—spørge , hvad jeg mener ! , sagde bing med et forceret smil . også jeg forstår , det er arbejdet , det kommer an på ! — jeg opgiver min indolence — fornægter hvad jeg har sagt--------flemming har bestemt mig til atter at sætte pen til papiret . 
— hvorledes , du vil ! , for olesen glædestrålende  .op . 
— jeg troede min rolle udspillet ! , henkastede bing med et lidende udtryk over det nervøst bevægede ansigt , men der er end løftende opgaver — vi ville skildre'os selv — vi decenniets ulykkelige børn ! — jeg har lagt hånd på værket — arbejder jeg , eksisterer intet uden om mig — jeg har gjort begyndelsen — flemmings ide legemliggjort — — disse blade er resultatet af min flid ! , føjede han til , idet han fremdrog et hæfte beskrevne blade . 
— læs dem ! , udråbte olesen ude af sig 

selv af henrykkelse , idet hans blik ængsteligt hang ved bings spinkle , sammensunkne skikkelse . 
— i skulle kende dem — jeg læser de indledende ord ! 
Med anstrengt besvær rettede bing sig op i stolen , bredte bladene ud for sig , stirrede med et vagt , forskende blik hen gennem værelset , begyndte derpå med sin diskante , energiske stemme 
— det er en slægts historie i dens dekadente fornedrelse , jeg agter at stille til skue — så meget sørgeligere , som den hører vor egen tid til . denne slægt , som for mig står som sin tids type , vil jeg søge at forklare fra dens første udspring , lede den fra århundredets begyndelse indtil vore dage — den er udslaget af et helt århundrede — fin de siècle  ! 
Det er til med et enkelt menneskes tilværelse , jeg vil skildre i alle enkeltheder , træk for træk , jeg vil give dette liv , netop som det er levet , uden at tage fra eller lægge til , uden hensyn til , om det , jeg nedskriver , bliver skønt eller frastødende , om jeg vækker gråd eller smil — jeg vil i alt vove det yderste . 

hvad jeg mener , kan siges med få ord . 
Den ulykkeliges liv synes mig levet til advarsel — netop derfor er det , jeg vil fremstille det for mennesket af vore dage — mennesket fin de siècle ! 
Bing havde fuldendt sin oplæsning , ubevægelig sad han et øjeblik med de beskrevne blade mellem sine hænder . 
Meget er skrevet ! , brød han ud . meget står end tilbage ! 
— opløsningen ! , indskød olesen . 
— det vanskelige punkt at slutte af — så det virker med sandhedens præg ! , henkastede bing . 
— døden ! , betydede olesen . 
— døden ved vanvid , syfilis — jeg ved det ikke — — flemming giv mig håndsrækningen  ! 
— giv tid — den kommer af sig selv ! , udbrød flemming med et tungsindigt smil . 
Skål mine venner ! , føjede han til med forceret lystighed , således , som vi sidde her , er vi konsoliderede , den ene med den anden — vi er alle undergivne samme skæbne . 
Livet , som jeg mindes det — hvor har vi levet det ! — så mange nætter , der har 

set os i hverandres selskab ! — prægtige kvinder , har vi kendt — der har været venskab mellem os ! 
Erindrer jeg den første tid — så unge vi var ! — livet syntes os lyst og åbent — — spillet vekslede ! — vi har gennemgået samme udvikling ! 
Og nu sidder vi forlevede mennesker her en aften i ensomhed — forknytte indtil rørelse over os selv — vi tidens afkom — fin de siècle , som bing siger ! 
I skulle få opløsningen — den er givet i livet — livet , der fordrer døden — døden ved egen hånd ! 
Jeg holder det ikke ud længer ! , skreg han op med klangløs stemme , fortabt , et vrag af mig selv , øjner jeg ingen anden udgang-------jeg har intet at vente ! 
Med sænket hoved gik flemming hen imod en etagere i hjørnet af værelset og kom tilbage med en lille mahognitræs kasse . 
Denne er opløsningen ! , sagde han og fremdrog forsigtigt en skinnende , blank revolver . 
Havde måske ikke tænkt det således 

— — enden på sidste akt ! , og han sank sammen på en stol . 
Med et sprang han op , og stirrende frem for sig med et højtideligt blik råbte han i stærk , eksalteret bevægelse 
venner ! et har jeg på hjerte ! — enhver af os ser fremtiden i møde i samme skær . — det punkt , hvortil jeg i dag er kommen , vil i , måske sent eller tidligt , måske under andre forhold , komme til — afslå ikke min bøn — en døendes sidste villie — det eneste virkelig store , der bliver efter mig ! — — vore dages mennesker øder sig selv — velan ! lad dem det — bliv ved , ras , opslug , fortær hinanden — slut jer sammen — dan en forening — en inderlig forbindelse til at fuldføre ødelæggelsesværket — — lov mig så til slut , når intet mere er igen og i er helt tilintetgjorte , da at dræbe jer selv til forfærdelse for tiden , der er slumret ind — den eneste mulighed for at den kan komme på ret køl igen ! — dan en forening-------kald den øve flemmings minde . 
Lydløs tavslied hvilede over værelset efter flemmings ord ; det var som om vennerne forstenedes under hans stirrende blik . 

— at det skal komme dertil ! , henkastede olesen smerteligt . 
— hvor forfærdelig , døden — — og dog , vi vide , det er den eneste udgang ! , for josefsen op i fortvivlelse . 
— sværg at i dræber jer selv ! , råbte flemming med indtrængende heftighed . 
Alle som en løftede de hænderne i været 
— vi sværge ! 
Ubevægelige sad de foran bordet med et ængsteligt , forknyt udtryk over de blege ansigter . 
Med usikker stemme spurgte bing 
— når sker det ? 
— i aften — når i forlade mig ! 
— den sidste gang altså ! , brød josefsen ud . 
— ulideligt ! , stønnede bing og begravede hovedet i sine hænder . 
— kun et skud —• så det ubekendte ! , sagde olesen , idet han lagde en kugle i løbet og sigtede ud i værelset . 
— nej ! , råbte flemming heftigt og stillede sig foran løbet , ikke det — ingen spøg ! 
Tak , olesen ! , føjede han til med en be 

synderlig klang i stemmen , den skal blive der — du har lagt vejen til rette for mig ! 
Flemming gemte revolveren i kassen , stillede den tilbage til sin plads . 
En sidste hilsen ! , råbte han overstadigt , idet han kom tilbage over gulvet og greb sit glas , som han svingede mod vennerne . 
Alle drak de ud til sidste dråbe . 
En stund sad de tavse overfor hverandre . så rejste bing sig , gik hen imod flemming , greb hans hånd , og idet han længe og inderligt stirrede ind i hans øjne , faldt han ham heftigt om halsen . 
En efter en trykkede de flemmings hånd til afsked , uden et ord gik de stilfærdigt ud af døren , han så tårerne trænge sig frem i deres øjne — hvor han holdt af dem ! 
Han var ene . 
I det værelse , der skulle være vidne til hans dødskamp , høre det sidste , svagt henåndede suk . 
Der var intet uden døden igen  ! 
Bing og de andre havde deres opgaver , den sørgelige mission at skildre tiden , for dem var det ikke så svært . 
Intet kunne holde ham tilbage , hans 

tilværelse havde ene været kvinder , med nøgne legemer havde de listet sig ind i hans bevidsthed , lænkebundet hans tanker , magtstjålet hans kraft , ikke havde han evnet noget , havde kun været en unyttig , rodløs eksistens . 
Livet var intet andet end lidelse og skuffelse . 
Selv den unge pige , han havde følt sig draget mod , havde vendt sig fra ham med hånende foragt . 
Han måtte skride til den sidste , store opgørelse , ved hans død sonedes alle overtrædelser , hindredes skændslen i at klæbe sig til faderens navn . 
Det skulle være således — han forstod , forstod ! 
Med ilsomme skridt gik han for at hente kassen med revolveren , stillede den fra sig på bordet . 
Nøjagtigt undersøgte han våbnet , kuglen sad der i løbet — en spidskugle , ikke større end en bønne . 
Det hvide stål gnistrede lysende mod det sorte ibentræ — et sirligt arbejde — et dødens sikre våben . 

han spændte hanen , der knirkende rejste sig i gevinderet . 
Oprejst ville han give sig døden . 
Som han stod der , strejfede hans blik pillespeilet overfor ham . 
Nysgærrig stirrede han ind i det store glas , forskende efter om hans ansigt bar-spor af angst . 
Pludseligt følte han en dyb medlidenhed med sig selv , det billede han så for sig , skulle slettes ud , hans legeme blive prisgivet forrådnelse . 
Og i det samme så han hvert af sine træk fordrejet i afsindig rædsel . 
Hastigt hævede han revolveren , samlede al sin kraft for at trykke af . 
Han kunne ikke . 
Forfærdet for han sammen , han var altså feig , også det ! 
Ude af sig selv af smerte kastede han revolveren fra sig hen i værelset . 
Han ville leve — så feig , feig ! 
Dybt følte han omfanget af sin fornedrelse . han havde lyst at spytte sig selv i ansigtet , at række tunge ad sit eget vrængbillede . 
I yderste fortvivlelse sank han sammen 

på gulvet , det blev som mørkt omkring ham . 
Borende hovedet ned i stolen , der stod foran ham , bed han sig fast i det polstrede stof , til blodet stod af hans tænder . 
Hele hans skikkelse rystede i krampegråd . 
Som et barn græd han heftigt , inderligt , indtil lidt efter lidt ophidselsen stilnede af og han blev liggende i en sløv ubevægelighed . 
Længe blev han liggende , stirrende med trøstesløse øjne ud i det øde værelse . 
Med et fangedes hans opmærksomhed af en famlende støjen ved døren , idet han så i den retning , hvorfra lyden kom , bemærkede han et brev langsomt glide ind gennem dørsprækken . 
Han behøvede kun at udstrække hånden . 
Et brev med hans navn , han brød det , der faldt et stykke papir ned på tæppet . 
Han foldede det ud , stirrede opmærksomt på det , stavede med besvær miihlen-dorffs navn , og med et forstod han , det varden forfaldne veksel , han holdt mellem sine hænder . 
En vild glæde strømmede ind over ham . 

han fattede ikke , hvorledes det var gået til , men lige meget , kun glæde sig , kun glæde sig ! 
Som han gang efter gang gentog navnet , skræmmedes han op ved en stærk ringning , der skar gennem stilheden . 
Hvem ville besøge ham på denne tid af aftenen ? 
Tøvende gik han for at åbne døren , i det stærke skær fra værelset så han en kvinde , kendte straks frøken falcks træk , der smilte ham i møde med et udfordrende udtryk . 
— frøken nydia ! , brød han ud i forundring , var i samme øjeblik overbevist om at hjælpen kom fra hende . 
Dem var det ! , sagde han heftigt , idet han førte hende ind i værelset ! 
— hvilket ? , spurgte hun med uforstå-ende øjne . 
— det er dem , der har sendt hjælpen — vekslen ! 
— hvilken veksel ? , henkastede hun utålmodigt . 
— eller deres far ? 
— raser de menneske ! , lo hun overstadigt . tiltror de virkelig far det med al hans gærrighed ! 

— jeg ved ikke ! , indvendte flemming usikkert . 
— de fornærmer mig ! , afbrød hun . med en let henkastet betoning føjede hun til 
jeg hørte rygter i omløb om dem ! 
— om mig ? , spurgte han overrasket . 
Jeg var bange for at have skyld i at de foretog et fortvivlet skridt , det er måske dristigt at komme til dem på denne tid af aftenen — men jeg var alt for angst — — nu , jeg har set dem , forlader jeg dem atter . 
— det var alt ! , henkastede han i tanker , men hvor kunne de udsætte deres rygte — de må straks gå ! , for j han op med en ængstelig , bydende stemme . 
— ja , ja , nu går jeg — farvel ! , ivrede hun irriteret og rakte ham hånden . 
Han ville gribe den , men i samme nu faldt hun ham med en høj , klingende latter om halsen , idet hun råbte 
store tåbe , som de er — forstår de da ikke , det er for dem , jeg er kommen — nej , jeg bliver netop ! 
— men — stammede han frem og ville rive sig løs fra hende . 
— intet men ! , sagde hun overgivent og 

tvang ham ned i sofaen ved siden af sig . far aner intet — jeg har fået alt ud af ham — jeg har listet mig ind til ham — selv taget pengene uden hans vidende !---------de måtte jo hjælpes — var det ikke brillant gjort ! , udslyngede hun med triumferende mine . 
— de har vovet ! , spurgte han , idet han uvilkårligt veg tilbage for hende . 
— jeg har sat mig ud over alt ! , udbrød hun med en hastig veltalenhed , de ville besidde mig — nu er der intet til hinder — vi gifter os — vi rejser sammen ! — bag efter får vi fars samtykke — — har jeg ikke arrangeret alt fortræffeligt ? 
— ved de , hvad de har gjort , besynderlige pige ? , henvendte han usikkert . 
— jeg ved kun , jeg holder af dem — jeg har tillid til dem — jeg tror deres ord — tror de respekterer mig — — hvad skulle jeg være angst for ! , spurgte hun udfordrende . 
Idet flemming ufravendt betragtede den unge pige , syntes han , at han først i dette øjeblik fik øje for , hvor smuk hun i virkeligheden var , og han følte en trang til at eje denne kvinde , der havde stillet hvert hensyn til side for at give sig hen til ham . 

— de skænker mig , en mand , deres fortrolighed ! , sagde han indtrængende . 
— de skal være god mod mig ! 
Idet hans øjne lyste hende i møde , bøjede han sig med en hastig bevægelse ind imod hende og sluttede hende i sine arme . 
Betaget af pludselig rædsel , trykkede hun sig op i hjørnet af sofaen , idet hun heftigt afværgede hans voldsomhed , viklende sig af hans favn smuttede hun ud på gulvet , for , forfulgt af ham , lynsnart gennem døren til soveværelset ved siden af kabinettet , gemmende sig i den mørkeste krog , stirrede hun med opskræmmede øjne mod ham , sprang atter op , kastede sig uden at vide af sig selv ned over sengen , skjulende sig under puderne . 
En kort kamp — og favnende hende ind i sine arme tog han hende i stærk , opflammende attrå — — — — — — — 
det var ud på natten , månen kastede sine hvidlige , glittrende stråler ind gen 

nem kabinettet , hvor lampen for længst var gået ud . 
Flemming trykkede døren til soveværelset til . med tøvende skridt gik han over gulvet , hvor glas , flasker og møbler-lå spredt mellem hverandre ved det stærke , jagende løb gennem værelserne . 
Sløvt sank han sammen på en stol . 
Så underligt det stod til med ham , som lå hele livet langt bag ham ! 
Lig en stormvind var natten med dens hidsende omskiftelser faret hen over ham , den havde lagt ham helt øde . 
Det syntes ham , som hvert indhold af tilværelsen var slettet ud af hans bevidsthed , som ejede han ikke længere hverken sorg eller glæde over det , der var hændet , alt var så nøgternt , intetsigende , han be-herskedes kun af en sløv , uendelig tomhed . 
Det hele liv var intet værd , man skulle intet gide , ikke ulejlige sig for noget ! 
Hvor tåbeligt , han havde brudt sig om faderens skændsel — det var ikke værd at bekymre sig om andres sager — hvad angik faderen ham — enhver måtte klare for sig . 

letsindigt havde den unge pige givet sig hen til ham . hun havde ikke villet vide af ham , da han følte sig tiltrukket af hendes uskyld — først da han havde fornærmet hende , var hun at få i tale . 
Kynisk havde -hun bestjålet faderen for at ofre sig til en mand , hun egentlig ikke kendte , han væmmedes derved — så dyrisk , legemligt ! 
Kvinderne var overalt ens . og han , der havde tænkt sig renheden , hans inderste higen ! 
Kærligheden — livets blomst ! — jo , jo — havde man nydt den , var intet igen . 
Hans tilværelse var i grunden bestemt , før han mødte hende — det havde været en kort opblussen , der ingen varig betydning havde — hans liv var endt — tomheden , indholdsløsheden var det eneste sande , virkelige ! 
Det var alt forbi , forbi ! 
Grebet af en svimlende mathed rejste han sig og gik hen for at åbne et vindue mod torvet . 
Stirrende ud over den ensomme plads , følte han , hvor han smeltede sammen med stilheden udenfor , det var , som gled han 

hen i denne øde tomhed , som han syntes , han selv var en del af . 
Lænende sig fremover , stødte han med foden mod noget hårdt , foran ham på tæppet lå revolveren med det hvide stål glittrende i månelyset . 
Han bøjede sig ned , tog våbnet forsigtigt op . 
At nogen gad tage sig selv af dage ! 
Ude fra mørket , hvor dagens første skær trængte usikkert frem , lød støjende latter og råben fra mennesker , der vendte hjem fra deres forlystelser . 
Anspændt fulgte han stemmerne med øret , hørte dem komme nærmere og atter tabe sig igen . 
En fugl begyndte at slå ovre i træerne på torvet , i det samme faldt en munter dansemelodi ind fra en af ejendommene ved siden af . 
Holdende revolveren i hånden , slog han mekanisk takt ud i luften efter melodiens skiftende rytmer . 
At nogen gad tage sig selv af dage ! 
Dansemelodien gled over i en fædrelandssang , en af dem , han havde kendt fra den tidligste barndom . 

med et hørte han fra værelset ved siden af en dæmpet klynken , efterfulgt af en ængsteligt kaldende stemme . 
Så blev det helt tyst ; omkring ham lå natten stille og lydløs . 
Nu tog dansemelodien igen fat med stærkere , brusende rytmer , der ligesom jog hinanden på flugt , atter støjede stemmen op , han hørte sit navn gang på gang blive nævnt . 
Uafbrudt vedblev han at slå takt med revolveren ud i luften , medens musikken larmede vildere og vildere afsted og stemmen kaldte med stadig heftigere styrke . 
Han kendte , hvor alt blodet steg |ham til hovedet , brændte som glødende ild mod hans tindinger . 
Langsomt hævede han revolveren . 
At nogen gad tage sig selv af dage ! — at nogen gad tage sig selv af dage ! 
Kølende følte han det blanke stål mod sin pande , og uden at ville det , uden at vide det , trykkede han af . 
Lydløst sank han sammen på tæppet foran vinduet . 
I det samme skar et skingrende hvin gennem værelset . 

så blev døren revet op , og frøken falck kom farende ind , idet hun kastede sig hen over gulvet ned mod det ubevægelige legeme . 
Blottet , som hun var , med linnedet sparsomt dækkende over hende , trykkede hun det blodige hoved ind mod sit bryst . 
Og pludseligt gav hun sig til at skrige af alle kræfter om hjælp ud i natten , uden at ændse sin tilstand , greben af vild , afsindig rædsel . 

intet 



unge vare de og håbefulde vare de , som de kom dei’ ind gennem skoven med fart i hver bevægelse og støv over alle klæder på deres fodtur , de havde taget fra hovedstadens midtpunkt ud over nordsjællands vårsmilende landskab . 
Op over bakker , ned ad skråninger , langs med stier , tværs over grøfter gik det stønnende , gispende , pustende afsted i den stærkt brændende eftermiddagssols stråler . 
Den første af de tre unge håbefuldheder lod sig fra tid til anden mærke med nogle i høj grad larmoyante og monotone gentagelser af : den satans onkel--------men penge , det er der ! 
Den anden havde det med musik , han sang sine tanker på operatoner : mit liv er sangen , tra , la , la------tyve år og endnu ej udødelig , tra , la , la ! 

den tredje , der stadig var et godt stykke bag efter de andre , mælede ikke et ord , men udstødte nu og da , alt medens han ihærdigt kappede hovedet af blomsterne på vejen , dybe og lydelige suk . 
Med al deres fyrighed og frejdighed var der i virkeligheden noget , der hvilede over dem ; der var stillet dem alternativer , alternativer med hensyn til deres fremtid , for den tørstes vedkommende galdt det vanskelige valg en glimrende livsstilling , for den andens et tilbud om meddelagtighed i et større værk , for den tredies en ung , meget smuk pige , ikke at de egentlig var i tvivl om det hensigtsmæssige ved disse fremtidsudsigter , men det var dog for dem et spring ud fra det tilvante , så da den ene af dem foreslog en tur ud i landet for at komme til at stå face en face med skovguden og klare de medtagne begreber , fandt forslaget enstemmig beundring og tilslutning . 
Med et fik de foran sig øje på en lysning i skoven , hvorover himlen bredte sig med glittrende sol og hviddunede skyer . 
Ved synet af det sollyse vide satte den ærgærrige begejstret i med en sang , ud 

sprungen af hans egen originalitet , den begærlige og den forelskede faldt uopholdeligt ind 
livet , det er som et eventyrslot , hvor alle er kaldet at være drot ; i høienloftssalen dybest inde sidder fortuna , lykkens gudinde ! 
Mere kunne de ikke af teksten , men det blev de også ufortrødent ved med ; hver gang de var ved enden , begyndte de straks forfra på ny . 
Lysgrønligt skinnende , småblomstret prangende bredte engen sig over mod de omkredsende bøgetræer , men det udstrakte tæppe var på en generende måde hist og her opfyldt af omhuggede træstammer og splintrede favnestykker , der gjorde det nødvendigt at foretage de mest komplicerede spring . 
Livet , det er som et eventyrslot — 
den begærlige standsede med et ryk . han troede at være tørnet mod en af træstammerne , men træstammen rettede sig til hans forfærdelse i været og viste sig at være en ung mand med et blegt , fintformet 

ansigt , et par dybe , forskende øjne og et kraftigt hår , der bølgede ned over skuldrene . han var iført sorte , sirlige klæder , et svaiende slips og en blødpullet kunstnerhat . 
— de banker noget lovligt hårdt på , ihr herren ! , henvendte han til dem med hvas , bidende stemme , idet han hilsende lettede på hatten . 
De tre venner var nærved at gå i jorden af forfærdelse og befippelse , endelig tog den begærlige mod til sig 
— undskyld — om de tillader — de skulle ikke kende — 
den fremmede stod ufravendt betragtende ham med små , fikserende øjne . 
— ihr herren ! — af med hatten ! — vid , at de står overfor , face en face med skovguden — her er mit rige — eng ved eng , skov ved skov — her er det , jeg i dage og nætter driver mit spil ! , og den fremmede ledsagede sine ord med en myndig , bydende mine . 
Den ærgærrige var straks på det rene med at stå overfor en kollega i åndens rige , et mægtigt geni , måske et miskendt , måske et , der holdt sig hævet over denne 

verdens ubetydelighed , men ialtfald et mægtigt . 
Med en stemme , der på en gang udtrykte dyb veneration og kammeratlig ligefremhed , udbrød han 
— min ven mener — spørger , om de skulle have kendskab til stedet — 
— ak ! , afbrød den fremmede eksalteret , hvor ofte hai- jeg ikke vandret hen over engen i dens ensomhed , medens solen sænkede sig i dugdråbens bad og den dampende dis høined sig mod himlen ! -— hvor ofte har jeg ikke sprængt afsted mellem skovens stammer , medens ekkoet højt oppe gav klang af mit skrig og vildtet skræmmet flygtede bort ! — hvor ofte har jeg ikke i timer hvilet ved bækkens bred , hvor bølge nynnede på bølge , sært fantastisk , skønt melodisk ! 
Den ærgærrige var aldeles overtydet om geniets ophøjethed . atter lyste hans øjne , atter bevægede hans læber sig . 
— hvor herligt , herligt ! , brød han ud . 
— de tror vel alt at se nymferne svæve forbi i luftig dans ! , henkastede den fremmede pattetisk , men , føjede han til med 

et sarkastisk smil , dette er ikke for almindelige dødelige . 
— skønne — skønne illusioner ! , for det voldsomt ud af den ærgærrige . 
— ak ! — stille , ilir herren ! , udbrød den fremmede , idet han stirrede med et vagt . drømmende blik over mod bøgestammernes friskgrønne løv . det var , som jeg lå her udstrakt i hele min længde , med øjnene fæstede mod firmamentets lysende blå . at de hvilede i rolig uberørthed , de hvide , letdunede skyer , men med et jog der en fejende storm over himmelhvælvet , og de selsom ! uharmoniske former trængte sig frem i hvirvlende kredse , hægtende , kædende , bøjende sig sammen til et eneste kaotisk mylr — det var giganternes mægtige følge , en hævntrodsende fylking , der med harmflammende øjne , hastigt bugtende slangelemmer og løftede stridskøller larmede frem gennem luftene , higede op mod et stort , skinnende hvidt , der var uberørt af uro og bevægelse . 
Og de kom helt op imod det . fader zeus famlede efter sit døvede lyn , apolio greb sine rustne pile , mars fik sit halvglemte 

spyd frem og heroerne strakte de dovnede lemmer . 
Vældigt stred olympens ophøjede beherskere . men som bølger i hav stormede giganterne frem , stemmende bryst mod bryst , lænd ved lænd ; alt begyndte gudernes skarer at vakle , da dukkede de frem , hine himlens fagre døtre , gudindernes herlige følge , de viste sig i deres nøgenheds fylde , klædebonnet lå ved deres fod , solens stråler glittrede lysende tilbage mod den hvidlige hud . vemodigt strakte de de dejligt formede arme ud mod de kæmpende , medens barmen bølgede i heftig bevægelse og øjnene sløredes af gråd . 
Der gik en susen gennem luften , synet af de eggende legemer , den betagende yppighed skød som lyn gennem gudernes blod , de for frem , ildnede , styrkede til kamp , og giganternes skare segned------ja , da var det , ihr herren så uformodet optrådte , men havde jeg haft en bog — helst en af kinesisk papir i velskbind og guldsnit med en anset forlægger på titelbladet — og havde jeg dertil været rigtig behændig og fanget det alt sammen ind deri — ja , så kunne jeg måske endnu have fået min bog i jule 

vinduerne og nåt at blive berømt — — skønne — skønne illusioner ! 
De sidste , henkastede ord gled bort i et dæmpet suk , men straks efter slog han over i en kort , skrattende latter , der rungede hen over engen , skræmmende stilheden op . 
De tre venner var aldeles konsternerede ved den fremmedes besynderlige optræden , idet de på samme tid følte sig betagne af hans overlegne fantasi , så vidunderligt han talte , så ildfuldt , så inspireret — ret så løftende for et ungt , håbefuldt sind . 
Den ærgærrige rev sig først ud af sin paralyserede tilstand ; idet han skød modet op i livet , henvendte han med et forceret smil 
— ville gerne vide besked med hensyn til vejen — er aldeles fremmede på stedet ! 
— som høflig vært står jeg til deres fuldstændige disposition ! , skyndte den fremmede sig at betone , vejen til højre drejer gennem skoven til store hotel , hvor der er bekvem lejlighed til nærmeste jærnbane-station — eh bien , følger mig ! 
Benævnelsen store hotel gjorde et ualmindeligt indtryk på vennerne , de så 

sig allerede i ånden placerede i skøn enighed omkring et bord med en dampende punchebolle foran sig . hvilken vellykket afslutning kunne det ikke blive på dagen ! uden betænkning for de ud med en indbydelse til deres ideale ledsager om at gøre dem fornøjelsen at deltage i et lille kalas . 
— alt for hastig gengæld af gæstfriheden ! , forsikrede den fremmede og takkede med en dyb hilsen . 
— om vi må være så fri — — deres navn ? , spurgte den forelskede forlegent , idet han på samme lid lettede sit betyngede hjerte med et suk . 
— kald mig en pan eller en mephisto — en gåde eller en opløsning---------eller kald mig intet — intet , det er et smukt navn ! 
Dette var for meget for de tre venner , de var nærved at gå baglænds i bristende latter over det kostelige indfald . 
— intet ! klukkede det i dem , idet de ude af sig selv af henrykkelse gang efter gang gentog navnet . 
Medens solen begyndte at svinde i vest og dagens vigende skær lyste rødligt flam 

met på skrå ind mellem løvet , trængte de i hastig march frem gennem skoven , pludselig veg træerne til side , foran dem viste sig store hotel . 
Et lydeligt hurra for intet drønede hen over skoven . 
Denne var imidlertid stanset , han stod uroligt flyttende sig på benene , idet han greb sig heftig om baghovedet , og stirrede med stive , ubevægelige øjne frem foi' sig . 
— gå i forvejen ! —betyder ikke noget , vendende sig med en hastig bevægelse , råbte han i en overstadig tone 
jeg har noget at foretage til mit riges tarv — adieu — — det er udlagt : på gensyn ! , og han forsvandt skyndsomt inde mellem stammerne . 
— en kapital af et humør ! , forsikrede den begærlige . 
— en kunstnerånd ! , udslyngede den ærgærrige . 
— et naturmenneske ! , betonede den forelskede . 
Vennerne styrede deres ilsomme fjed mod store hotel , hvis separate selskabsværelse de højtideligt tog i besiddelse , store hotel havde oprindeligt været kro , 

men da af og til en enkelt rejsende virkeligt kunne forvilde sig til stedet , blev bøndernes standkvarter ophøjet til hotels rang , og da forandring af navn var nødvendig , lå intet nærmere end at benævne store kro for store hotel . 
Stedets eneste udgave af en opvarter-bragte en nærmest på den tanke , at der fordredes af ham , at så snart der ingen betjening var , skulle han hjælpe med til at udnytte og bearbejde jorden ; der var ikke et sted på hans tøj eller forklæde , som ikke bar spor af denne verdens støv og forkrænkelighed . 
Den stedlige ganymed blev i hast beordret til at bringe en dampende bolle punch , den aller fineste kvalitet , det var tænkeligt at opdrive . 
Imidlertid indrettede de tre venner sig på det bedste , de slyngede deres overtøj hen i en krog af værelset , sprang lystigt om på gulvet , prøvede ferene i sofaen ved at lade dem svippe til værs , vendte om på portrætterne , så de i skøn forening kom til at  « se forkert »  . 
Ikke så snart fik de øje på opvarteren i døren , før de omringede ham og bemæg 

tigede sig punchebollen og glassene , som de i triumf førte med sig ind i værelset . 
Efter at de endelig havde taget plads ved bordet med de mægtige puncheglas foran sig , følte de et uendeligt velvære komme over sig ; der manglede dem kun intet i deres fulde lyksalighed . 
— undskyld , ihr herren ! 
Døren til gangen var revet op ; overfor dem stod intet i en mephistofeles’ troværdige attitude . 
Sig , behager jeg ikke ? en kårde ved lænd , en fer i min hat , en kappe , som — — — ha , ha , hal , lo han med støjende latter . 
— brillant ! —• har alt længe savnet dem ! , forsikrede den begærlige , druen venter — har ikke villet brænde den af , før de kom . 
— hvad ser jeg — punch , bakkus’ kostelige gave , forstandens stalbroder , der ofte må gøre tjeneste for den uvederhæftige kammerat ! , og i et spring sad han placeret midt imellem vennerne . 
Med højtidelig alvor tændte den begærlige ild , bragte den i berøring med den let fængelige vin . 

lydløst luede flammerne op , slikkede langs med siderne , for pilsnart hen ad overfladen , samlede sig i en eneste stigning , trængende , arbejdende sig opefter , blåligt gennemsigtig , gulligt lysende — en ætterisk luft med skyer af flimrende guld ; brødes så pludseligt sønder , dukkede op , dukkede ned , hastede frem , hastede tilbage , indtil det hele guldglødet gnistrende slukkedes , glimt på glimt . 
— nu til sangen ! , råbte den ærgærrige , idet han fyldte glassene til randen 
livet , det er som et eventyrslot , hvor alle er kaldet at være drot ; i høienloftssalen dybest inde sidder fortuna , lykkens gudinde ! , 
lød det sejrsstolt og sikkert hen gennem værelset , således som kun den ungdommelige begejstring mægter det . 
— bravo ! , skreg intet ; han var sprunget op på en stol , hvor han stod og svingede med armene ud i luften , idet han slog takt til melodien , bravo ! , lykkens gudinde leve ! , og sættende sit glas hårdt i bordet , brød han ud i en vild , skrattende latter . 
De tre venner så forfærdede på hver 

andre — men det var også højst forbløffende med den latter ! 
Den begærlige , der var noget af en verdensmand , rejste sig hastigt og slog til lyd for at bortlede den øjeblikkelige forstemthed . 
Han ville kort og godt drikke intets skål , intet , som de så heldigt havde mødt i den danske , herlige bøgeskov og som de hver især betragtede som en dyrebar ven . intet leve ! 
Med livlig acclamation modtoges denne negative skål . 
Ihærdigt tømtes glassene for atter at fyldes på ny . en løftet stemning banede sig vej , hjertet blev så åbent , så modtageligt , netop som det sig hør og bør ved et sold , hvor der ikke spares på de fugtige varer . 
Med et blev den forelskede urolig , han skød stolen fra sig , hævede det fulde , blinkende puncheglas og begyndte med frejdig stemme 
— hvor skønt — herligt at skue tilbage på den svundne dag , hvor naturen har meddelt os , der er lykke , der er glæde til i denne verden ! — hvor har vi ikke følt os unge i vor ungdom , håbefulde i vor 

håbefuldhed — vi , hvis hjerter er så berørte — 
her begyndte stemmen at sænke sig , med anspændelse af hele sin villiekraft udslyngede han 
det er ungdommens skål — — nej , jeg kan det ikke ! , og han sank tungt tilbage i stolen , knuget under sine følelsers overmål . 
De to andre venner sad som ramt af samme fortryllelse , idet de stirrede frem for sig med store , hypnotiske øjne . 
Intet løftede sit glas i været . 
— altså ungdommens skål ! , supplerede han . 
Der lå et stikkende udtryk i hans blik , idet han betragtede de unge mennesker . ak , ja ! , sukkede han dybsindigt , den megen ungdommelighed er ofte højst besværlig at finde sig til rette med ! 
Den begærlige for op . hans bryst arbejdede , hans læber skælvede , han måtte give sit hjerte luft overfor denne dommer , der for dem alle stod som inkarnationen af den mest ophøjede idealisme , han havde sikkert redning for dem alle . 
— kender de fattigdom —jeg har kendt den — hele min barndom har jeg levet 

under dens tryk — den er det , der har drevet mig frem gennem arbejde og eksaminer , så jeg med rette nævnes en af juras mest lovende dyrkere-------nu kommer han , denne onkel — åbner mig plads i sin forretning , udsigt til association — et glimrende tilbud — guld , siger- jeg dem — — rigtignok ymtes der , at forretningen ikke er fair , at associeen har måttet fortrække i stedet for ham til amerika — ligeledes må jo juraen offres — men der er penge at vinde — — penge , penge , penge ! 
Intet sad foroverbøjet , medens han ivrigt tegnede i den spildte punch fantastisk slyngede figurer , som han straks slettede ud igen . 
Den ærgerrige stod oprejst i hele sin kunstneriske ophøjethed . 
— jeg musikkens søn ! , begyndte han , retter ikke min higen efter denne verdens gods , — mit mål er kunsten — man synger , kender mig overalt — jeg har gjort revolte i den tragiske stil — derfor forfølges jeg også af en smålig kritik-------- men på sine steder har man øre for mig — den guddommelige kunstner hieronymus ring har anmodet mig om meddelagtighed 

i en af sine guddommeligheder i komisk genre — min genius skal sætte kronen på . værket ! —• nu mener man altid at have sporet komiske tendenser i min stil — ligesom jeg håber , lystigheden vil komme af sig selv ! — men , ak , det tragiske må offres — dog der er ære at vinde-----mit liv for æren ! 
Intet slettede med et strøg de fantastiske figurer ud af deres konturer . 
Den forelskede sukkede , sukkede atter , skriftede derpå sin selvbekendelse . 
— højt svulmer hjertet i mit bryst — blødende må jeg bekende det , at ofte har tvende kvindelige øjne fængslet mig under kærlighedens almagt — men nu har jeg-mødt hende , som jeg ved er den eneste rette — lykken tilsmilede mig alt , men forældrene har stillet sig i vejen for mine forhåbninger , nægtet mig deres datters hånd — — vel har hun tilstået mig sin kærlighed — sagt , hun kan aldrig elske nogen anden — vil give sig hen til mig — flygte med mig til verdens ende — — men kan jeg det — skal jeg gribe til — ak , jeg ulykkelige , født , som jeg er , til at elske — hvor 

finder jeg redning------elskov , hvad rummes ikke i det ord elskov ! 
Intet var faret op . han stod rank og trodsende foran dem , medens hans blik lyste med brændende , sværmerisk glans . 
— ihr herren ! , råbte han med høj , sikker stemme , i bestaltede riddere af fremtidens lykke ! 
Se ! det stiger over havet i funklende pragt , glittrer og flimrer i vekslende blink , det er guldsolens fart gennem himmelrummet . men med et brydes den strålende kreds og det siver gennem luftenes lag med guldlysende glimten , sænkende sig ned over bjærgenes tinder , over markernes vidder , over skovenes stammer , der overalt sløres af den magiske glands — en verden mættet af guld ! 
Billedet skifter , ved havet breder sig det gullige sand , ned derimod trænges og flokkes i broget mylr verdens tusinde folkeslag med palmer og duftende blomster i hænder , knælende lægger de deres byrde i sandet , snart er hele soklen dækket af blomsterfloret , foran det uendelige hav knejser billedstøtten , skøn som en gud ; plektret griber i lyrens strenge , læberne 

bevæge sig som til sang . begejstret udstrækker mængden armene , der går en susen gennem luften , alle som en bryde de ud : hil dig udødelige ! 
Atter skifter billedet , en have , hvor brogede blomster ånde deres duft ud i den månelyse nat , medens slanke birke svaie med hængende løv for vindens viften , bag jasminernes skyggende buske sidder der et enligt , inderligt omslynget par . bøjet over sin elskede , hvisker den unge mand : jeg elsker dig i tid , i evighed ! hun svarer : i evighed ! 
Men kast blikket tilbage , betragt igen de syner , som jeg har manet for eders øjne ! 
Atter dukker de frem , de mægtige bjærge og dale i gyldentglimtende skær , men det gyldentglimtende skær er af dunklere lød . guldet har skiftet farve , det gløder , det flammer , det hæver sig i en eneste altomsluttende brand , der atter synker tilbage ned imod havet , som ikke ejer evne til at slukke — en verden , der forgår i flammer ! 
Atter breder det gullige sand sig ved havets kyst . ' endnu står billedstøtten der , 

endnu knæler mængden i andægtig tilbedelse . men marmorets glands er brudt , gennem de forvittrede øjenhuler lister firbenet sig , over de fine træk spiller smilet stygt og hæsligt , de bølgende skarer er forvandlede til dødninge , der med hule knokler dirre for vindens pust , se ! de hæve de benede arme , højlydt mumle de : hil dig udødelige ! 
Atter den natlige have , de samme blomster , de samme birke , det samme par — nej , hun , der hviler ved hans side , er en anden , der højner sig en lille tue ; op af den stiger , klædt i lange , hvide lin , den fordums elskede , ubevægelig står hun dermed blikket rettet mod dem . ikke med harm , ikke med vrede , kun så usigeligt bedrøvet hvisker hun hen for sig : jeg elsker-dig i evighed ! 
Guld , ære , elskov , alt er svundet hen , forbi , forbi ! 
Det hele er intet , intet ! 
Livet er kun en drøm , eders tanker ene fantasier , illusioner ! hvad er sandt , hvad er sikkert , hvad er fuldkomment ? 
Kast eders blik ud over den jord , der synes at være , men som dog i virkeligheden 

ikke er ! idet i med de herrer naturalister og realister forklarer den ud af materiens princip , hævde i , at den er formet rund , men jeg siger eder , se til , at i ikke støder på bjærge som kæmper mod eder selv , eller om i blot er i stand til at udfinde en eneste , nok så ringe bue , der hvælver sig uden afbrydelse ! — tag en linie , en vandret eller en lodret , men kun en enkelt , pas på , der ikke følger tusinder med ! — eller et punkt , hvori der ikke skjuler sig verdener af atomer ! — i , der råder overtiden , bestemmer dens løb , sig frem , når begynder sekundet , når ender sekundet , hvor er øjeblikkets inderste grænser ! — i , hvis øjne skuer grant ind i livet , sæt skæl mellem sort og hvidt , så ikke den ene nuance svinder i den anden ! — i , der kalder eder skabningens beherskere , bevis i al eders overlegenhed den ene , ligefremme sag , at i lever , at i er til ! — råd livets gåde , sæt den klingen for brystet-------og den svarer eder : alt er indholdsløshed , alt er intethed ! 
Ti kærligheden , den uskyldsrene , er ikke mere , den er svundet bort , hin himmelske følelse , der skabte på jorden et eden af 

lyksalighed , hvor menneskene levede i fred med naturen , i inderlig forståelse med hverandre . 
Kærligheden , den ubesmittede , er død , kærligheden , den besmittede , selvfortærende er opstanden ! 
I hidset begær haster menneskene afsted , deres eneste mål er tilfredsstillelsen af deres lyster , de lader sig ikke stanse af noget ; skændende , forførende , ranende , myrdende baner de sig vej gennem livet — en selvfortærelsens sejrsgang ! 
Du lidende , attrfiende menneskehed ! bliv ved , skænd , forfør , ran , myrd , lad den hele verden opløse sig i et intet , men råber du i din fortvivlelse , med zola’s stemme : o , nana : svarer jeg dig med hånlatter : ikke o , nana ! — men on an —  .  .  .  . 
Uden at udtale det sidste ord fuldtud , tegnede han det i luften med hastigt henkastede bogstaver , han stod et øjeblik ubevægelig , men pludselig overfaldt der ham en stærk skælven , idet han skjulte hovedet i sine hænder , stammede han frem i hulkende gråd 
det hele er intet , intet , intet ! og han stormede lynsnart ud gennem døren . 

opvarteren kom i det samme farende ind , forfærdelse lyste ud af hans træk . 
— har han — har han været her ? 
De tre venner var aldeles overvældede , de vidste hverken ud eller ind , det var kommet så uventet over dem . alle som en styrtede de sig over opvarteren , idet de greb fat i hans klæder . 
— hvem var han — hvem var han ? 
Den ulykkelige fyr værgede for sig med hænderne så godt , han kunne , tog endelig stønnende og pustende til genmæle 
— undskyld , herrerne må ikke tage det ilde op — han er sluppet ind uden mit vidende og villie ! — her-er han kendt af gud og hvermand med samt sit spøgeri , det bæst — man kan næsten ikke være bekendt at tage ham i munden , sådan en , han er-------jeg skal sige dem , han har omgåedes svinagtig med sig selv — nu har en skikkelig bonde her på egnen for gode ord og betaling taget sig af ham — den gale skriver fra københavn ! 
De tre venner slap deres tag i opvarteren . tungt sank de ned foran bordet , idet de i deres stille sind anstillede dybsindige betragtninger om , hvor grundigt 

man i denne verden kan tage fejl af sine medmennesker . 
Mørket havde imidlertid lagt sig tæt og knugende over værelset , ubevægelig sad de . stirrende frem for sig over den sidste rest af punchen , der fyldte luften med duftende aroma . 
De begyndte at skænke i glassene , faldt igen i tanker , lod deres blik atter svæve vagt hen gennem værelset . 
Med et begyndte den ærgærrige — den begærlige og den forelskede faldt straks ind 
livet , det er som et eventyrslot — 
længere kom de ikke , atter stirrede de med stive , ubestemte øjne frem for sig . men det var da også ærgerligt med den hændelse , de kunne aldeles ikke på nogen måde forlige sig med denne intettheori . — 
alt dette havde intet på sin samvittighed — den stakkels gale ! 



i . 
»  det ærede medlem for Ringkøbing amts 
s jætte valgkreds har ordet . » 
Der blev en kort stilhed i folketingssalen , 
medlemmerne , der livligt havde passiaret under 
den sidste højretalers kraftige udbrud , drejede 
hovederne hen imod den plads , fra hvilken 
jomfrutalen skulle holdes . Adskillige af de 
menige kom i bevægelse og valgte sig pladser 
rundtom taleren . Også et par af tingets 
ældste medlemmer banede sig vej gennem rækkerne 
og placerede sig på stole foran ham , lige 
under hans ansigt . Den enes store blanke 
oldingeåsyn lyste præsteligt under det endnu 
kraftfulde hvide hår ; den anden sad sammendukket 
med hældende hoved ; øjnene spillede , 
venlige og snilde som en frøs , ubestemt hid 
og did . 

det var allerede sent i mødet ; der var halvmørkt 
i salen , og man var træt ved en andendags 
- forhandling . Oppositionens bedste taler 
havde den forrige dag i en udmærket holdt , 
vittig og fyndig tale gennemgået regeringens 
politik . 
Ageren var således høstet , og der var ikke 
mange aks at sanke for de sentkommende . 
Det ærede medlem for Ringkøbing sjætte 
havde ubehageligt mærket dette aftenen forud , 
da han forberedte sig til talen . Ordførerens udtryk 
og vendinger hang endnu i hans øren . 
Han skjulte ikke for sig selv , at han umuligt 
kunne gøre det så godt . Alligevel måtte der 
jævnsides med denne detaillerede parlamentariske 
kritik være plads for et simpelt og kraftigt vidnesbyrd , 
en mands alvorlige og vægtige protest mod 
ministeriets voldsfærd . Der var ord , som folket 
ønskede at høre sagt , fordi ordene svarede til de 
med møje tilbagetrængte følelser , og man ventede 
netop et sådant vidnesbyrd af ham , der var sat 
ind i tinget ved en af landets radikaleste venstrekredse . 
 , 
man burde blot sige ministrene sandheden 
lige i øjnene . Tiden var egentlig forbi for de 

omhyggelige begrundelser og de bidende vittigheder . 
Nej en gang give dem ladningen langskibs , 
så det kunne ryste op i deres samvittigheder . 

hans røst var jo stærk , og han havde let 
ved at finde ord . Det var mærkeligt , om han 
ingen virkning skulle gøre . Han tvivlede ikke 
på , at han skulle slå til lyd . Tinget ville 
høre på ham i åndeløs tavshed , og den næste 
dag ville alle bladene være fulde af hans tale . 
Naturligvis ville man angribe ham — men selv 
de uforsonligste modstandere ville dog indrømme , 
at hans ord havde gjort indtryk og vidnede om 
en stærk følelse . Sådanne folk må opflamme 
menigmands gemytter , ville de skrive , og man 
kan ikke nægte dem en relativ ret . Var hele 
oppositionen sammensat af så sandhedskærlige 
og fædrelandssindede mænd , ville modstanden 
ganske sikkert blive mindre , o . s . v . , o . s . v . 
Og medens han sådan fantaserede sig ind i 
fremtiden og lod sine tanker flyve så højt de 
blot ville , glemte han næsten at udarbejde talen . 
Han tænkte også et øjeblik på slet ikke at forberede 
sig og trøstig stole på , at hans medfødte 
ævne og sikkert indtræffende inspiration ville 

slå fuldkommen til . Men han opgav dog igen 
dette . Han kunne muligvis være mindre vel oplagt 
og desuden ville han næppe undgå en vis 
benavelse ved denne debut . Når han her på 
sit værelse forestillede sig det øjeblik , hvor formanden 
gav  » det ærede medlem for Ringkøbing 
sjætte «  ordet , mærkede han allerede ligesom en 
vis slattenhed i benene . 
Nej , han ville skrive gangen i foredraget 
op og de vigtigste vendinger . Han ville være 
sikker på enkelte billeder , der skulle ramme 
som kølleslag . Han ville holde begyndelsen af 
foredraget i en rolig tone — ikke fuldt så let 
som ordførerens — for så til slutning med 
voldsomme farver at skildre og med bitre trusler 
at skræmme dette ministerium , der sad så nagelfast 
på taburetterne . Han skulle i alt fald 
rokke dem i sædet . 
Han gav sig i lag med arbejdet . Det gik 
lidt langsomt , fordi han stadigt var mere sysselsat 
med den virkning , hans ord skulle afstedkomme , 
end med deres logiske sammenknytning . 
Det var heller ikke så let at finde nye betegnelser 
for noget så gammelt som dette ministerium 
eller så gennemdrøftet som dets politik . 

det var noget andet ved møderne ude i landet . 
Tilhørerne forlangte ikke ret meget , egentlig kun 
en fremhæven af enkelte punkter i situationen 
og så en kraftig appelleren til folkets grundlovmæssige , 
uantastelige ret . 
Ja , men tingets medlemmer kendte jo alt 
dette . Det var ikke nyt for dem , hvad der var 
sket mellem sidste samling og denne . Og de 
store , simple og næsten hellige ord , bevillingsret 
og grundlov , trængte hårdt til fornyelse , når de 
nu efter så megen brug skulle tage sig ud i en 
rigsdagstale . Hvad kunne det også nytte ideligt 
at gentage disse ord , når ingen brød sig om 
deres betydning ! 
— han skød disse tanker til side . Han tænkte 
sig tilbage til valgdagens tummel . Han havde 
sejret med et stort flertal over den unge baron , 
som højre havde sendt i ilden . Flan så’ sin 
modstander for sig . Elegant skikkelse med kortklippet 
rødligt hår og en smal moustache ; de 
sammenknebne lidt sløve øjne gjorde hans udtryk 
endnu mere impertinent . Baronen havde 
behandlet ham med en koldblodig høflighed , som 
ikke havde været ham behagelig ; selv når den 
rige godsejer på valgmøderne blev stærkest 

angrebet , fortrak der sig ikke en mine i hans ansigt . 
Selv talte han rask og flot . På valgdagen , 
ja der havde unægteligt den borgerlige sejret — 
men da baronen , efter at afstemningens resultat 
var forkyndt , havde fjærnet sig med et kort buk 
for sin lykkelige modstander og sporenstregs begivet 
sig henimod udkanten af forsamlingen , til 
en lille klynge vogne , hvorfra bredskuldrede 
proprietærer med røde , hovne ansigter , og høje 
slanke damer i stramme figurfrakker og med 
gråblå slør havde betragtet kampen — da 
baronen her efter mange håndtryk og venlige 
smil havde svunget sig op på sin høje dogeart 
og med et lystigt smæld styrede de prægtige 
heste bort ved siden af sin smukke frue , hvis 
gyldne nakkeknude gled tungt og rigt som en 
fristende guldfrugt ned fra den fine Hals og 
skinnede imod jakkens sorte atlask — da kunne 
Ringkøbing amts nyvalgte rigsdagsmand ikke 
undlade med sit blik at følge den ubekymrede 
livsrigdom , der fjernede sig . Sejren syntes ham 
i øjeblikket ikke sikker ; var baronen virkelig 
overvunden ? Han betragtede den kofteklædte skare , 
der ikke blev træt af hurraerne , med en blanding 
af mistro og medynk . 

----------men det var slet ikke herpå , han 
ville tænke . Tværtimod , han ville forestille sig 
disse brave og trofaste menneskers begejstring 
over den vundne sejr , hvormed de havde slået 
baronen trods de husmandslæs , han havde kørt 
ind om morgenen . Denne valgdag og møderne 
iforvejen var for dem livets retegentligste fester . 
Hvad fornøjelser havde de vel året rundt , når 
rent legemlige tilfredsstillelser undtoges ? Hvad 
smukt havde de at se på ? Hjemmet var tarveligt , 
forædlede hverken sind eller Sans , og der 
var ingen store offentlige haller med billedstøtter 
og imalerier , ingen teatre med nationalopdragende 
skuespil , som kunne vække deres ånd af århundreders 
trældomssløvhed . Men én tanke 
havde de lært at tænke : tanken om deres frihed 
og grundlovsret . 
Og følelsen heraf betog ham stærkt . Det 
var dog såre smukt dette : en almue , der stod 
på sin ret . Heri var hans simple vælgere myndige 
og modne mænd , tusende gange mere værd 
end den hovmodige dreng , som havde kørt sine 
heste igennem deres rækker med en så modbydelig 
foragt . Hvad ramte den ? Deres klæder , 
deres sprog , deres vaner , ja — men ikke deres 

hjærte , ikke engang deres intelligens ; thi disse 
mænd tænkte én stor tanke , grundlovstanken 
her i landet . 
Ordet greb ham , medens han i drømmerier 
gik op og ned ad gulvet . Han satte sig hurtigt 
hen til sit skrivebord og gav sig til at nedskrive 
en række korte sætninger . Han skildrede tilstanden 
i landet , folkets trang til lovlighed , 
grundlovens betydning —  » for den må alting 
vige «  — og dernæst regeringens stilling til denne . 
Han fandt et par billeder , som syntes ham nye 
og som egnede sig fortræffeligt til slutningsvirkningen . 
Hans udkast fyldte et ark papir , 
han gennemgik det , føjede bemærkninger til , 
indskød de politiske data , som han ville dvæle 
ved , og blev mere og mere nervøs og brændende i 
hovedet . Petroleumslampen gød ham en varm 
douche lige i issen . 
Han sprang op . Han følte , det var ham 
umuligt at blive ved . Men han havde også 
nok . Han kunne mageligt tale en halv time , og 
længere var ikke rimeligt . I den tid ville han 
få tegnet et kort over landets politik i store , 
lysende træk . Et anskuelsesbillede ! 

han smilte herover , idet han gav sig til at 
klæde sig af . Men han lå endnu længe vågen 
og fantaserede stærkere og stærkere over talens 
virkning . 
Han lod sig straks indskrive , ligesom han 
kom ind i salen ved mødets begyndelse . Han 
var lidt højtidelig derved . Og det var ham 
ikke ganske behageligt , at formanden kun med 
et nik forretningsmæssigt indskrev hans navn . 
Han sagde ikke engang :  » Nå , skal vi høre dem 
i dag i « 
Fra sin plads så’ han senere adskillige medlemmer 
kigge på listen over de indtegnede 
talere . Men heller ikke disse viste nogen synlig 
overraskelse eller spænding . 
Kun da under mødets træge gang konsejlspræsidenten 
talte , og derved gav ham lejlighed 
til at gøre et par tilføjelser i sit udkast — hans 
foredrag ville derved mere få karakter af improvisation 
og af en slagfærdig replik — lagde 
et forbigående menigt medlem mærke til hans 
skriveri og spurgte , om han skulle tale . 
» Kun et par ord , «  svarede han let . 

men ventetiden blev ham lang . De andres 
taler trættede ham usigeligt . Han hørte dem 
ikke tydeligt , dertil var han alt for febrilsk , men 
hvad han opfattede , generte ham . Der var især 
en taler af venstre , som var ham en pæl i 
kødet : foredraget var flydende , ordene faldt så 
selvglade , røsten klang løs fra lunger , der arbejdede 
som en dampmaskine — og talen syntes 
ham ikke særdeles forskellig fra hans , i alt fald 
ikke i indhold . Nå , det var jo ikke så underligt ! 
De pragtfulde slutningslignelser havde han 
da i ethvert fald for sig selv . — — 
han følte sig helt tom i hovedet , med en 
tør smag i munden og benene ganske uldne . 
Endelig ! 
Han havde rejst sig ganske langsomt og udfoldet 
sit papir , og da han stod op og så' udover 
salen , gik der en glad følelse igennem ham . 
Jo , de stimlede omkring ham ; der var en 
stærk forventning til stede . Hist og her i salen 
var der nok adskillige , som roligt samtalende 
eller sysselsatte blev siddende uinteresserede på 
deres pladser . Og deriblandt var unægteligt 
nogle af tingets mest kendte medlemmer . De 
var vel blaserede ! 

men han fandt trøst i de to betydelige medlemmer , 
som sad lige under ham . Oldingen fra 
den grundlovgivende tid og skolelæreren , der 
havde været med i den demokratiske opposition 
de sidste tyve år . Det var ligesom den gamle 
frisindede nationalliberalisme og den ny bonderejsning 
begge sad ved hans fødder . 
Og så talte han . 
Han fik det sagt alt sammen , og det var ret 
flydende og utvivlsomt følelsesfuldt . Men sætningerne 
var dog ikke helt pålidelige i deres 
bygning — og disse stenografer sad der på lur , 
med blyanterne fældede som bajonetter imod 
ham . Ikke man kunne snyde med en eneste 
eftersætning . 
Han talte sig ikke op . For han havde tungere 
og mere forvirrende fornemmelsen af , at tilhørerne 
ikke kom ham nærmere . De hørte på 
ham — men grebne var de ikke . Han skottede 
til ministerbordet — konsejlspræsidenten konverserede 
ivrigt i en vinduesfordybning , skønt hans 
politik i dette øjeblik gennemrystedes i dens 
grundvolde , og et par andre ministre døsede hen 
i deres stole . Han syntes også at bemærke , at 
medlemmernes kreds om ham tyndedes , og de 

indflydelsesrige medlemmer hist og her i salen 
talte og lo uden at skænke ham mindste opmærksomhed . 
Kun et medlem , der var journalist 
og skrev om møderne i sit blad , lå henslængt 
på sin stol i retning af ham , og hans ansigt 
havde et udtryk som om han havde opgivet alt 
i verden , sådan halvgabede han af uhyre kedsomhed . 

— han fyrede slutningsbuketten af . Det 
hjalp ikke . Han følte selv , at han anbragte de 
pragtfulde lignelser uden overbevisning . Og 
han skottede ned til sine to bedste tilhørere . I 
oldingens hvide ansigt rørte sig ikke en muskel , 
øjnene var lukkede , kun om munden var et 
gnavent træk ; skolelæreren var faldet helt sammen 
 , hovedet ludede ind mod brystet . Både 
den gamle frisindede nationalliberalisme og den 
demokratiske bonderejsning syntes at blunde . 
Så satte han sig . Hans hænder skælvede , 
medens de mekanisk pillede ved papirerne foran 
ham . Han var bleg og træt , og hans blik så’ 
ud i rummet uden at se noget . 
Mødet var hævet , og rigsdagsmændene skyndte 
sig ud af salen . Ingen tog videre notits af ham , 
men han hørte skolelæreren , der havde siddet 

foran ham , sige i forbigående til et lille gnavent 
medlem :  » Det er nok en romantiker . « 
Nu rejste han sig også og gik bort uden 
at se sig om . Først ude i forstuen hævede han 
hovedet , idet han passerede forbi to damer , der 
havde overværet mødet . Han følte , at venlige 
øjne hvilede på ham . Han hilste og opfangede 
i det samme et varmt og beundrende blik fra 
den yngste af damerne . Det var Margrete Scheibel , 
som var lærerinde i den pigeskole , hvor han , 
Johan Gerner , underviste hver formiddag . 

i . 
Gerner gik slukøret og mismodig hjem . 
Nej , det var ingen triumf blevet . Han havde 
ikke vundet nogen stilling med denne tale , ikke 
med ét slag anbragt sig på et fremragende punkt . 
Venstrebladene ville i morgen indeholde et par 
anerkendende ord , højrebladene ville notere ham 
som én , der kendte lektien fra møderne , eller 
måske slet ikke nævne ham . 
Det gode var imidlertid det , at han havde 
talt . Vælgerne ventede det af ham — han havde 
talt for vælgerne . 
Det sidste var ham ikke behageligt at tænke . 
Han vidste , at dette var det tekniske udtryk for 
de rigsdagsmænd , der blandede sig i en debat 
uden at have noget at sige , men som for 
kredsens skyld måtte gøre sig til aktive deltagere 
i rigsdagsmøderne . 

jamen var der da noget at sige , som han 
ikke vidste ? Og foregik der noget på rigsdagen , 
som han ikke forstod ? Og var det der skete , slet 
ikke det , som stod i tidenden og refereredes i 
bladene  ? 
Han havde en fornemmelse af , at der var 
noget bagved , noget som ikke rummedes i de 
almindelige ord om kampen imellem højre og 
venstre . 
— — han kom netop til middagstid hjem , 
hvor han boede sammen med sin gamle faster . 
Tante Rikke , der var enke efter en lille 
embedsmand under kommunen , havde i mange 
tider levet af et pensionat og af en pension . 
Pensionatet havde hun i de sidste år opgivet 
og førte blot hus for nevøen . De havde hver 
sit værelse og en fælles spisestue på en fjerde 
sal i Laksegade . 
Det var en sommerlig oktoberdag , og spisestuens 
vinduer stod åbne mod gården , der 
sendte en bedøvende stank ind i værelset . Der 
boede en brændevinsbrænder i kælderen og han 
holdt en kule midt i den usle bid af en gårdsplads . 
Kulen var lukket med et trælåg , men 
stank som et helt gødet agerland . Det nyttede 

ikke , at beboerne klagede , thi brændevinsmanden 
ejede gården og besad egenskaber , som bragte 
ham på en god fod med gadens politibetjente . 
Og sammen med stanken hævede sig dernede 
fra dybet skingrende vrælen af baghusets 
børn , der legede og sloges . I den stille og 
varme eftermiddag kom ilde lugt og ilde lyd 
lige skarpt og tæt ind på Gerner . Og når han 
så ned på dugen , hvis grove lærred havde 
store , brune fedtpletter , smagte frikasséen ham 
endnu mindre ; den var heller ikke videre lækker 
iforvejen . 
— — tante Rikke havde skottet hen til 
ham nogen tid . Hele ansigtet var rynket ligesom 
af misfornøjelse og særhed . Endelig sagde 
hun :  » Nå , hvordan gik så talen ? « 
Gerner undgik at se på hende . Det var 
umuligt for ham at slippe for en vis fortrolighed 
dem imellem . Hun havde taget sig af ham , da 
hans forældre vare døde , og han skyldte hende 
således taknemlighed . Desuden førte det daglige 
samliv med sig , at man måtte tale med 
hinanden om den smule , der passerede dem 
begge . 

men hun var ham imod . Legemligt imod . 
Hendes lille visne krop , den gamle sorte kjole 
over det flade bryst , det tynde grå hår var 
allerede ikke videre behageligt at have for øje . 
Men så kunne han ikke lide , at hun lignede 
ham . Han kunne godt selv se ligheden i 
ansigtstrækkene , skønt han var tredive år og 
hun tres . Det var den samme næse , der gik 
søgende ud ved spidsen , og den samme tilbagevigende , 
tomme hage . 
Han rettede sig i sin fulde højde — for 
han var ret stor og stærktbygget og strøg over 
sit svære hår og skæg — hver gang han ikke 
kunne undgå at se ligheden . Han fandt i 
hendes ansigt på éngang en ganske opvakt lyst 
til at spore og samtidigt en borneret almindelighed . 
Næsen rodede op , men hagen trak i 
land . 
De sympatiserede ikke . Hun var højre 
både i politik og literatur . Hun havde i sin 
ungdom set Dina med Fru Heiberg på det 
kongelige teater , og hun vidste , at dette var 
kunstens toppunkt . I literaturen var hun fulgt 
med lige til hjortens flugt , men dermed havde 
hun også for evigt sagt poesien farvel ; igennem 

folkets Avis erfarede hun tilstrækkeligt om 
det nye . 
Dog værre var det med politik . Thi Gerner 
interesserede sig ikke synderligt for de literære 
frembringelser , som han kun vurderede efter 
deres direkte agitatoriske karakter . Han var 
derfor gladest ved kampsange og festviser . Men 
i politiken var han med af hele sin sjæl . 
Og på dette punkt var tante Rikke ligeså 
fanatisk som han . Hun hadede venstremænd 
ligeså heftigt som tjenestepiger . 
Hun foragtede dem som bønder . Hun havde 
engang selv haft to rigsdagsmænd i sit pensionat . 
Når hun kom på dette punkt , var 
hun uudtømmelig i sin forbitrelse . Det var 
svin , det var bondebæster . De spyttede på 
gulvet og de sleb saucen af tallerkenen med 
kniven og de skiftede ikke linned , for de gik 
da heller ikke med andet end sort i halsen — 
og de lugtede og de skråede , og den ene var 
nok kromand og den anden landsbyskomager . 
Og disse folk skulle regere os ! Disse 
dumme , uvidende bønder , der ikke kunne et 
eneste tysk eller fransk ord , skulle spille bås 
med dannede mennesker ! 

den lille gamle rystede af harme i alle sine 
knokler . Med sin afblegede institutdannelse , 
med Fru Heiberg under den ene arm og Christian 
Winther under den anden oprørtes hun i 
sin sjæls dyb over , at bondebæsterne skulle 
regere over hende . 
Og var de ikke bønder , så var de socialister . 
Dette var næsten værre for hende , thi 
hun ræddedes om hjertet . Det vidste enhver — 
og det hjalp ikke , hvad Johan sagde — at de 
ville dele , ville tage vore penge . Det var 
pøblen henne fra smågaderne , som hun så’ 
styrte ud — sådan som når tappenstregen gik 
på kongens fødselsdag eller ved anden festlighed 
— hujende læredrenge og fordrukne karle , 
der klumpede sig frem i tætte masser mod 
politiet og de ordentlige folk . De ville trænge 
op i husene , komme ind i hendes værelser , 
måske tage på hende med deres væmmelige 
næver , grine modbydeligt ad hendes forgæves 
modstand , slå porcellænet itu og løbe væk 
både med sparekassebogen og obligationerne , 
som hun gemte i chiffoniéren .---------- 
og med sådanne folk rottede han sig 
sammen mod regeringen . Men han var vel 

selv socialist ? Nå ja , hvis han ikke var det , 
hvad havde han så med pøbelen at skaffe ! 
— — sådan tænkte tante Rikke , og det 
var derfor uden mindste venlighed , at hun 
spurgte Johan :  » Nå , hvordan gik det så med 
talen ? « 
» Jo tak ! «  svarede han kort uden at se op 
fra tallerkenen . 
» Var bønderne glade ved dig ? « 
» Det véd jeg ikke . « 
» Det må dog være rart for dem , at der er 
ét dannet menneske imellem dem . « 
» Der er flere dannede mennesker end jeg , 
der er venstremænd . Forskellen er blot , at i 
din tid var alle dannede mennesker venstre . « 
Men her kom han galt afsted . For hun tog 
øjeblikkelig fat på , hvor ganske anderledes 
mændene fra hendes ungdom havde været . 
Orla Lehmann var hendes ideal . Sådan som 
han så' ud og som han talte ! Hun erindrede 
ham altid , som han sad på det gamle litografi 
inde i fængselsværelset , i slobrokken , med hånden 
under det krøllede hoved . Og i vinduet , 
i gittervinduet , stod blomst ved blomst , som 
damerne havde sendt ham ! — 

----------johan var glad , da måltidet var forbi 
og han kunne gå ind på sit værelse . Mere 
fornøjet blev han dog endnu , da det lidt efter 
ringede på døren , og gæsten , hvem han iøvrigt 
kendte på ringningen , var hans bedste ven , 
Tage Schrøder , der kom styrtende for at høre , 
hvordan det var gået med talen . 
» Aftenbladene har den ikke — du er altså 
kommet meget sent til ? « 
Johan forklarede , at han havde værer sidste 
taler . 
» Nå , og det gik godt ? Du gjorde vel stor 
virkning ? « 
Johan følte en Art bitter trøst ved at fortælle , 
hvor ganske det modsatte havde været tilfældet . 
Nej , hans tale var falden komplet til 
jorden — det var ikke sådanne ord , der gjorde 
opsigt i folketinget . 
Tage mente , at han måske ikke havde været 
oplagt . 
Nej , det var ikke det ; der stak noget andet 
under , som han ikke ret forstod . 
Tage så’ forundret på ham med vidtopspilede 
øjne . 

men Gerner rejste sig heftig og gik hen 
mod vinduet , hvorfra han kunne se over til 
slotsruinen . Og så kom ordene fra ham i 
stærk strøm . 
— der var ikke nok sandhed i dette rigsdagsarbejde ! 
Man tog det alt for småt , alt for 
forstandsmæssigt . Og det var dog følelserne det 
til syvende og sidst kom an på . Kunne man 
ikke fremkalde mægtige stemninger hos folket , 
ville man aldrig sejre . Tanker var der nok af 
— de rette tanker , dem man kunne kalde 
grundlovstanker , som dannede grundlaget for 
hele nationens opfattelse af sig selv og af dens 
mål . Men sindene måtte forberedes , hærdes 
og lutres . Dette skete vel nok på møderne 
rundt om i landet , dér tændtes ilden ; men han 
begyndte at tro , at rigsdagens endeløse forhandlinger 
snarere slukkede end nærede den . 
Bønderne var rede , og hvad var landet uden 
bønderne ! Med tre fjerdedele af landet bag 
sig , hele ungdommen , en stor del af intelligensen 
— og det rørte sig jo i byerne — måtte man 
vel kunne løbe disse storsnudede godsejere og 
dette sløve bureaukrati over ende . Hvis der blot 
var den rette følelse af , hvad det kom an på !------ 

han blev længe ved således . Der kom 
lummerstegt luft ind ad vinduet . En kone 
råbte med blommer nede på gaden . Ellers 
var der ganske stille . 
Tage Schrøder sad tålmodigt og venligt og 
hørte på . 
Egentlig interesserede det ham ikke synderligt , 
han var jo ikke politiker af fag , men han 
holdt overmåde meget af Johan og troede på 
hans begavelse ligeså fuldt som han stolede på 
hans karakter . 
De var skolekammerater og var blevne 
studenter sammen . Fattige begge to . Men Tage 
var en praktisk natur , og han skræmtes tilbage 
fra de år , der skulle komme inden embedseksamen . 
Det var ikke arbejdet , han frygtede ; 
han var flittig nok . Men han tænkte på den 
ville jagt efter stipendier med ydmyge besøg hos 
bortgivende professorer , han forestillede sig den 
forgæves søgen efter timer , de idiotiske drenge , 
med hvilke der skulle læses lektier hjemme , og 
de skolebestyrere , for hvem der skulle smigres . 
I rusåret fik Johan en dreng at læse med , 
som de andre misundte ham . Det var to å tre 
timer daglig for fem kroner om måneden og 

kaffe med tvebak . Tage , der havde lyst til 
allehånde gode sager og slet ingen Sans for 
tvebakker , og som fristedes af kjøbenhavnerlivet , 
hver gang han gik ned ad Østergade , sagde 
pludselig midt under læsningen til filosofikum 
farvel til studeringerne og snoede sig til en lille 
plads i en bank . Her var han steget lempeligt 
i vejret , havde nu nogle tusinde kroner om 
året og levede sorgløst sit ungkarleliv i København . 

han var oprigtigt venstre . Hans Sans for 
livets behageligheder sammen med hans gode 
forstand havde drevet ham til literær interesse . 
Han købte de nye bøger , der udkom , forargedes 
ved højrebladenes adfærd overfor dem , anskaffede 
sig også de bedste værker af den moderne franske 
literatur , sværmede for Zola og brødrene goncourt 
og var sammen med den literære bevægelse 
gået over til det politiske venstre . Han nærede 
ikke den ringeste tvivl om venstres ret og 
højres uret og var særdeles ivrig på valgdagene . 
Da så Johan blev rigsdagsmand , steg naturligvis 
hans interesse . Men på den anden side 
forekom det ham , at den danske politik manglede 
liv og spænding . Dette ministerium , der altid 

sad , kedede ham usigeligt . Og han talte gerne 
med Johan om franske forhold , om de skiftende 
ministerier derovre og striden mellem klerikale 
og antiklerikale . 
— — mens Johan gav sin uvilje luft , 
tænkte han på , hvor meget mere sådan en 
jomfrutale måtte betyde i et stort land . Der 
var alle mennesker , damer ligesom mænd , interesserede 
i kammerets forhandlinger . Der var 
en deputeret en mægtig mand , hos hvem damer 
søgte audiens og som dekorerede deres mænd 
for selv------- 
men Johan holdt op . Der var forfærdeligt 
kvalmt inde i den lille stue . Og Tage foreslog , 
de skulle gå en tur sammen . 
Klokken var syv , og København strømmede 
bort fra byens gamle del . Oktoberaftenen var 
klar og smuk med sommer i luften . Et langt , 
lystigt tog gik fra Østergade ud imod Vesterbro . 
Droskerne fik hurtigt besat . Snart med en 
hel familie , seks i vognen og to børn på 
bukken , snart med fire herrer , der lå lænede 
tilbage , roligt rygende og seende overlegent ned 
på fodgængerne , medens de vekslede nogle 
korte sætninger og smilede til . Undertiden sad 

der også et enkelt par , hun lidt stiv og med 
opslået parasol , han drejende stokken mellem 
fingrene . Det var let at se , når det var 
fremmede : da var damen i lys silkedragt . 
Og på begge sider af kørevejen valfartede 
københavnerne troligt deres aftenpilgrimsgang . 
Ægtefolk og kærester , brødre der gik aftentur , 
halvgamle fyre , der havde kort til national . 
Og sværmen summede sagte , og der var en 
krydsild af blikke mellem de unge mænd og 
de smukke piger . Den skarpe luft steg til 
hovedet . 
— — de to venner gik støt igennem 
mængden , lidt hurtigere end Tage egentlig 
skøttede om . Medens Johan talte både varmt 
og overbevist om hvor meget der burde reformeres 
hertillands både i skolevæsen og toldvæsen , 
både i hæren og i kirken , hang Tages 
øjne ved hver eneste ungdommelig kvindeskikkelse , 
der passerede forbi . Han havde en 
særdeles fornøjelse af at betragte dem , deres 
figur , deres dragt , alt sammen . Han syntes 
alle de smukke piger var ude at spasere , og det 
skælvede i ham for hvert et kønt ansigt han 

mødte . Dog droskerne med et enkelt par 
berørte ham stærkest . 
Men Johan drog ham ad den lige vej ud 
til frederiksberghave , hvor de drak the hos 
josti . 
Og så klokken ti gik vejen igen tilbage 
sammen med det hjemvendende store tog . Nu 
var sværmen livligere , sporvognene var propfulde , 
og det nyttede ikke , man råbte dem an med 
lystige tilråb . I alléen sang de fædrelandssange . 
Og på Vesterbrogade var der ikke lidt 
slagsmål af fulde folk . 
Droskerne kørte hjem . 
Der var flere med et enkelt par . Undertiden 
var bagkaleschen opslået , og man kunne i halvmørket 
skimte en lys hattefjeder nærved en glød 
af en cigar . Undertiden havde de kørende ikke 
gidet berøve sig en smule af den friske luft , de 
rullede afsted i åben vogn , og han havde sin 
arm om hendes liv , medens hendes hoved lå 
ind mod hans skulder og hun mere sad på 
ham end på sædet . 
Johan talte om , hvor reaktionært universitetet 
var , og hvor lidt det fortjente en særformue . 
Og Tage indskød en bemærkning om , 

at det franske universitet var fritænkeriets 
værn overfor kirken . Men hans øjne hang 
ved droskerne . 
Ved halmtorvet skiltes vennerne . Tage 
boede på Nørrebro . 
Da han havde sagt farvel ved sporvognsomdrejningen , 
gik han et slag over torvet , 
vendte sig , så’ , at Johan var forsvundet ned ad 
filosofgangen — og gik hurtigt op mod tivoli 
og ind i  » Ligkisten «  . * 
men Johan gik alene hjem . Han var træt . 
Da han var nået bortfra sværmen og langs 
kanalen kom udfør ruinen af kristiansborgslot , 
mindedes han pludselig det beundrende blik , 
hvormed Margrete Scheibel havde set på ham 
i forstuen . Og han tænkte på dette — hvad 
der gjorde ham godt — uafbrudt lige indtil han 
faldt i søvn . 

Iii . 
Johan Gerner blev rigsdagsmand om sommeren 
1884 . 
Det var en meget lykkelig begivenhed for 
ham . 
Hans liv var indtil da gået både småt og 
trist . Fra sit ottende år af havde han boet i 
tante Rikkes pensionat . Af skabestuen var der 
bleven afdelt en længe med en række skabe 
som væg og et trækgardin som dør . Dér 
bagved stod op ad væggen en servante og en 
sovesofa . Bord var der ikke plads til . Men ud 
fra vinduet var der lavet en klap , der kunne 
slås op og ned . 
Han var i skole hele formiddagen , sad på 
sofaen om eftermiddagen med sin bog på 
klappen og læste indtil han skulle i seng , den 
halve times tid undtagen , hvor han ude i køk- 


kenet spiste pensionats-middagsmaden i en fortyndet 
skikkelse . 
Først da han lige skulle blive student , fik 
han et kvistkammer for sig selv . 
Fornøjelser var der få af . Engang imellem 
en skovtur eller en komediegang . Og bekendte 
havde pensionatsdrengen , som ingen gæstfrihed 
kunne yde , ikke synderlig af . Han havde kun 
sluttet sig nøje til Tage , der kom ham i møde 
med des større venlighed , som han ikke fandt 
sig selv nær så flittig eller begavet . Johan læste 
ikke lidt , fulgte med i de aviser , pensionatet 
holdt , og havde en fornemmelse af den undervisnings 
urimelighed , de begge nød . Især havde 
han tidligt fået øjnene op for den historiske 
lærdom , man bød dem . Både historiebogens 
respekt for alt tyranni og dens fuldkomne 
mangel på kulturhistoriske oplysninger var han , 
længe før han blev student , ganske på det 
Rene med . 
De to drenge gik på musæer sammen om 
søndagen og talte meget med hinanden om historiens 
store mænd . Efter konfirmationen begyndte 
Tage imidlertid a< interessere sig en hel 
del mere for sin onkels buttede tjenestepige . 

og han kom åndeløs styrtende til Johan samme 
eftermiddag , som hun ude i køkkenet , hvor han 
havde gjort sig et ærinde efter et glas vand , 
havde givet ham hans første Kys . Da han havde 
drukket vandet , havde hun smilende spurgt ham , 
om der var mér han ønskede , og da han så — 
blussende rød og med bankende hjerte — havde 
sagt : at kysse dem , havde hun svaret :  » det må 
du såmænd gerne , min søde dreng ! «  — og så 
var det lykkelige øjeblik indtruffet . 
Johan hørte i begyndelsen ganske gerne på 
den Art historier , hvoraf Tage efterhånden oplevede 
ikke så få . Han var selv en yderst 
frygtsom natur , især forlegen overfor fruentimmer , 
men han havde intet imod at høre om , 
hvad han ikke selv vovede . Kun stræbte han at 
foragte Tages tjenestepigehistorier , som noget 
ganske uværdigt , skønt han unægteligt en aften , 
da han spiste hos Tages onkel , misundte ham 
kraftigt , medens den store pige smilende vartede 
op ved bordet . Han talte ofte med Tage om , 
hvor meget det rent sjælelige moment betød i 
kærligheden og om hvorledes den blev højst 
uskøn , rent ud dyrisk , når dette manglede — 

og Tage indrømmede det ganske , stærkt gennemtrængt 
af sin egen syndige natur . 
Da var de ganske nær ved at blive studenter . 

såsnart Johan var kommen til universitetet , 
begyndte han at læse Kierkegård . Og han tilegnede 
sig med ærbødighed hele den videnskabelige 
jargon , hvori skrifterne var holdte . 
Denne passede desuden så godt til de 
filosofiske forelæsninger , han skulle høre ved 
universitetet . Professoren gennemgik i to 
semestre — omtrent syv måneder — alle filosofiens 
systemer fra heraklit til Herbert Spencer . 
Han lærte de attenårige visdomselskere først 
selve teorierne , og dernæst påpegede han deres 
mangler og fejl . Han fik russerne mange 
gange til at le over malebranches naivetet og 
til at trække på smilebåndet over leibnitz’ 
monader . 
Johan blev til eksamen hørt i Hegels system , 
og på ti minuter gjorde han det grundigt af med 
denne filosof , der unægtelig ! havde blændet 
mange klare hoveder , endogså Martensen , men 
hvis fejl nu var opdagede og fastslåede . 

også Kierkegård havde sin spas med 
Hegels kategorier . Dog Johan , der ikke tiltroede 
sig nogen særlig begavelse for filosofi , men var 
glad over at blive bekendt med dens grundtræk , 
følte sig langt mere tiltrukken af Kierkegårds 
moralske askese end af hans filosofiske kritik . 
Askesen stemmede med hans naturel og 
hans økonomiske forhold . Han vidste , at han 
var på rette vej , når han ikke gav efter for 
fristelser — der iøvrigt ikke fristede ham stærkt . 
Han lærte af Kierkegård , hvor modbydelig den 
skønhedsfølelse var , som mange folk tog ind 
med i selve ægteskabet , men som tilhørte den 
fordærveligste æstetik . Han oprørtes sammen 
med Kierkegård over gehejmeråd gøthes grove 
sanselige udskejelser og forstod fuldkommen , 
hvor uværdig lysten mod det slanke var for et 
etisk menneske . 
— Tage derimod holdt sig til forførerens 
dagbog , roste højlydt dens stil og dvælte gerne 
ved mødet med tjenestepigen i Frederiksberg 
have . Og det hjalp ikke , at Johan påviste ham , 
at Kierkegård kun havde opstillet dette standpunkt 
for at forlade og angribe det . Selv ægteskabet 
var jo ikke etisk , hvis manden så’ konen 

under synspunktet slank . Og da Tage hertil 
bemærkede , at manden jo selv kunne sørge for , 
at konen var etisk u-slank , blev Johan gal i 
hovedet og skældte ham ud for et svin . Tage 
skammede sig , og fra den tid af fortalte han 
ikke længer Johan noget om de småbegivenheder , 
som bragte ham til at finde tilværelsen 
behagelig . 
Johan oplevede ingen sådanne . Han tvang 
sin natur , og selv om hans frygtsomhed lettede 
ham dette , skete det dog også , fordi han var 
overbevist om sin afholdenheds moralske betydning . 

men han førte et fattigt liv . Han var intet 
særdeles godt hoved , ikke egentlig lærenem , kun 
solid i tilegnelsen og flittig . Han fik brug for 
hele sin energi til den møjsomme måde , hvorpå 
han tjente sit brød . 
Det var timer på timer , private og i 
skoler ; så usselt betalte , at han kun med nød 
tjente sig en seks , otte hundrede kroner om 
året . Og for dem havde han føde , klæder , 
værelse og intet mere . Til manuduktør eller 
bøger , endsige fornøjelser — næsten intet . 

men det faldt ham ikke ind at klage . Sådan 
levede jo de allerfleste , nogle værre endnu . 
Sådan skulle en student øjensynligt naturmæssigt 
tilbringe sin ungdom . Han drog ud i 
livet med kundskaber , som intet var værd — i 
hvert fald ikke mere end otte hundred kroner 
om året . Og det blev dernæst hans pligt at 
leve et uvist antal år i en fattigdom , som 
gjorde et par nye støvler til en begivenhed . 
Når Johan mødte velklædte unge mænd på 
gaden , foragtede han dem af sit fulde hjerte . 
Han så’ på deres fine linned , på deres frakker , 
som sad stramt og skinnede af nyt , på deres 
spidse støvler , og han vidste , at de etisk set 
levede forkasteligt . Han var aldeles ikke ulykkelig 
ved sin gamle rundpullede hat og sin slidte 
vinterfrakke , der holdt ud år efter år uden at 
dens ejermand kunne falde på en så urimelig 
tanke som at skaffe den en afløser . 
Og de andre var jo som han . Når han 
gik ind i studenterforeningen og spiste den usle 
mad , der serveredes af de fedtede tjenere , faldt 
det ingen af de lange Bordes gæster ind , at der 
var en anden måde at leve på for en dansk 
student . 

og det var der da heller ikke . De havde 
ikke nogen som helst frihed i at bære fattigdommen , 
sådan som en stor by kan give — de 
måtte bære den som hæderlige stakler . Og de 
havde ingen anden udvej til at tjene penge — 
end ved at lære børn det samme døde stof , som 
de selv havde lært , og som de nu sultede på . 
Løvrigt kom Johan sjældent længere end til 
studenterforeningens spisestue . Foreningslivet 
tiltrak ham ikke , han havde desuden knap råd 
til toddyerne , og en krone til punch lod sig 
dårligt opdrive . Og soldene kedede ham og 
indignerede ham med deres ensformige angreb 
på venstre . 
For Johan var hurtigt bleven ked af højre . 
Lige straks han kom ind i foreningen , var han 
lidt betagen af den gamle Duft af hostrupske 
viser , der endnu ligesom sad i møbler og taler . 
Men det fortog sig hurtigt . 
Det var uligheden i menneskelige vilkår , 
der bragte ham i opposition til det samfund 
og til den by , hvori han levede . 
Ikke således , at han følte misundelse mod 
dem , der var rigere og mere velstillede end han . 
Slet ikke . Tværtimod , han betragtede sig som 

en af lykken forholdsvis begunstiget , når han 
om aftenen kom hjem , sad i sit Kammer , der 
var let at opvarme , læste i sine bøger , spiste og 
drak den smule aftensmad , som den gnavne tjenestepige 
bragte ham , og lagde sig i sin seng , der 
var blød og varm — thi tante Rikke havde 
endnu møbler fra den gode gamle tid . 
Men når han gik gennem fattiggaderne , 
greb forskellen ham smerteligt mellem fattige 
og rige , lå ham som legemlig tyngsel over 
brystet . 
Hvor kunne de udholde dette liv ; de småbitte 
kolde og stinkende værelser , den usle 
mad ! Hvor ville de bære sådanne pjalter og 
tåle , at andre havde det godt ? Og alt det de 
lod sig bilde ind ! Om nødvendighed og må 
være , om lykke i tarvelighed ! 
Ja , havde de det blot som han : mad hver 
dag og en varm seng i et renligt værelse . 
Men dette var just den uopnåelige lykke 
for dem . 
Og han begreb ikke , hvorfor de ikke rejste 
sig i raseri . Han forstod , at den store revolution 
var halvgåen gærning . Der måtte komme en 
ny , til hvilken verden ikke havde set mage : en 

rædselsbrand , hvor det gamle samfund gik op i 
flammer . 
Når han tænkte på sligt , dirrede det gennem 
hele hans legeme . Hans åndedræt gik hastigt , 
øjnene stirrede , hænderne knyttede sig krampagtigt . 

ikke så , at han tænkte sig som en af førerne 
i hin store omvæltning . Tværtimod , der 
dannedes forestillinger i hans hjerne om , at 
han skulle være redningsmanden , den , der byggede 
bro mellem fattige og rige , mellem by og 
land , mellem venstre og højre . Landet var jo 
lille , alle måtte kunne føle sig som brødre , 
unde hinanden vel , hjælpes ad til den fælles 
gærning : at rejse fædrelandet efter den ulykkelige 
krig . 
Hvordan han skulle bære sig ad dermed , 
stod ham ikke ret klart . Han nøjedes med ville , 
svævende fantasier , hvilke han udmalede for den 
beundrende Tage — des mér beundrende jo 
mindre han følte sig greben af den andens bevægelse . 
En stund lang drev han sig dog til at 
lovprise højskolerne sammen med Johan : opdragelsen 
ude i folket , der tog karlene fra 
ploven og pigerne fra mælkespanden og gav dem 

et bredt-folkeligt åndeligt indhold . Men han 
følte alligevel inderst inde tante Rikkes afsky 
for bønder , hvis mad og klæder han foragtede 
af hjærtens grund . Og da han en dag på 
gaden ved synet af et smukt pigebarn i en 
fløjelsjakke , under en varm diskussion pludselig 
erklærede , at han gav alle landets højskoler med 
lærere , karle og piger for en eneste gang at 
omfavne den dejlige tøs dér , kunne Johan vel 
smile , men tilgav blot Tage , fordi han selv kendte 
sig stærkere , mere national og mandig ved den 
andens verdslige livsanskuelse . 
Johan fik ingen eksamen . Han tænkte i 
adskillige år på magisterkonferens i historie 
og kunne også i fantasien udmale sig , hvilken 
ypperlig stor afhandling han ville skrive , hvorledes 
den ville slå professorerne både ved den 
deri nedlagte lærdom og ved den overlegne og 
sjælfulde behandling . Hvad han ville vælge til 
sit speciale var intet mindre end den store franske 
revolution . Han tog også mange bindstærke 
værker hjem fra bibliotekerne og tog modigt fat 
på første bind , men han nåde sjældent mange 
hundrede sider frem . Indholdet greb ham , dog 
på den måde , at han fantaserede sig ind i den 

svundne tids strømninger , i de store revolutionsmænds 
følelser , når de holdt deres taler og 
opagiterede den brusende folkemængde . Han 
lod bogen synke og skred op og ned ad det 
lille værelses tæppeløse gulv , medens hans 
hjærne foregøglede ham historiske øjeblikke , 
bevingede ord , afgørende befalinger , drønende 
bifald , mægtige handlinger — og ham selv som 
første rollehavende i alt , indtil han standsede sin 
gang og sin fantasi for at opgive læsningen 
den aften . Kompilationen og nedskrivningen 
lå ikke for ham — blev han enig med sig selv 
om — hans knappe tid tillod ham heller ikke 
det omfattende kildestudium , som de seneste 
forskere skyldte nye syn på mennesker og 
hændelser . Han sagde til Tage — med et halvsygt 
smil — at han nok snarere var handlingens 
mand end ordets , og Tage indrømmede både 
dette og at Danmarks lidenhed ikke egnede sig 
for handlingens mænd . 
Sådan gik årene uden forandring . Det 
syntes som Johan aldrig skulle blive andet eller 
mere end en københavnsk almindeligt betalt 
timelærer . Ungdommen var gledet fra ham 
uden glans og uden minder , og han listede 

bitter og skuffet ind i trediverne , til en dådløs 
manddom fra en glædeløs ungdom . 
Så kom lykken med sommeren 1884 . 
Det gik som i en rus . Ved politiske hovedstadsfester 
havde Johan i de sidste år holdt 
hæftige taler , særligt og hyppigt for demokratiet 
ude i landet og de årvågne bønder ; nogle 
journalister og en enkelt stor fører havde lagt 
mærke til ham , føreren endog én gang trykket 
ham i hånden og takket ham med et af forståelse 
tungt nik . Nu pludseligt blev der 
spørgsmål om hans kandidatur i en jysk kreds , 
hvor man ved en tilfældighed stod uden rigsdagsmand 
og ikke undte nogen af kredsens 
ledende mænd æren og behageligheden ; der 
forlangtes en københavner med en smule grundtvigiansk 
anstrøg ; der sendtes bud efter Johan af 
den store fører , igennem hvem fædrelandet 
kaldte og som i en tre timer lang samtale forsikrede 
sig om Johans brugelighed , afviste hans 
beskedne indvendinger , for så vidt de beroede på 
manglende praktiske kundskaber , henholdt sig 
alvorligt til hjærtelaget for det menige folk og 
en fast overbevisning om demokratiets ret , erklærede 
sig tiltalt af Johans begejstrede tro og 

åbne sindelag , mente godmodigt smilende , at 
rigsdagsfinesserne lærtes snart og tidsnok , afsluttede 
eksamenen , skrev en snes breve til 
kredsen og satte Johans valg igennem i en 
håndevending . 
Da Johan kom til Jylland , behøvede han 
kun at tage stikkene hjem . Han holdt en del 
møder , der af vælgerne opfattedes som skyldige 
tributer til deres magtfuldkommenhed , omtrent 
som en ansøgende lærers besøg hos sognerådets 
medlemmer . Man fandt , at Johan var en pæn 
mand , stærk i munden , lidt ung i politiken , men 
det kom nok . Der råbtes adskillige hurraer for 
ham , medens baronen hørtes i muggen tavshed , 
og i slutningen af juni valgtes han med 1600 
stemmer . 
Han vendte glædestrålende hjem til København . 
Fra cand . fil . Gerner var han forvandlet 
til folketingsmand Gerner . Det lød godt . 
Tage gratulerede ham hjerteligt . 
» Nu er du den handlingens mand , «  sagde 
han ,  » som du skal være . « 

Iv . 
Da Johan dagen efter jomfrutalen kom på 
skolen , skyndte i det første frikvarter både Margrete 
Scheibel og Mathilde Rørby , den lærerinde , 
der havde taget Margrete med i rigsdagen , sig 
hen til Johan for at takke ham . De syntes 
begge , at talen havde lydt så prægtigt , og Johans 
sjunkne mod hævedes ved denne åbenbare beundring . 

Mathilde Rørby blev stående med Margrete 
om livet , medens samtalen førtes videre om 
rigsdagsgærningen , som begge damerne var enige 
om at finde uhyre interessant , medens Johan 
mente , at den stod folket alt for fjern . Han beklagede 
også , at der ikke fandtes rummelige 
gallerier for tilhørerne : 
» Hvis der var plads til tusinde , blot til femhundred , 
ville debatten hæves ; nu betyder det 

alt for lidt , hvad der siges i salen . Det er ingen 
virkelig turnering , blot en parade . Det virker 
sløvende på talerne ? « 
» Det kunne man ikke mærke på dem , kære 
Gerner «  , sagde Mathilde Rørby med en protegerende 
ivrighed ,  » De taler ord , der kommer 
fra hjertet og går til hjertet . Selv lille Margrete , 
der ellers ikke interesserer sig det mindste 
for politik «  — føjede hun spydigt til —  » kom 
såmænd i hel bevægelse . « 
Margrete protesterede rødmende : hun havde 
altid interesseret sig for politik , men det var jo 
så vanskeligt at forstå . 
» Hr . Gerner vil vist gerne forklare dig alt 
muligt «  , mente frøken Rørby i samme irriterede 
tone ,  » når du beder ham derom . « 
» Naturligvis , med fornøjelse ! «  forsikrede 
Johan , idet han lod som han overhørte det bitre 
i frøken Rørbys tone . 
Han var ærgerlig på hende , fordi hun plantede 
sig opad Margrete Scheibel , som han i dag hellere 
havde talt ene med . Margrete så’ på ham i dag 
med det samme søde beundrende blik , som i går 
havde kvæget ham efter det møde , hvortil hun 

havde indfundet sig for at høre ham — derom 
tvivlede han ikke . 
Rundt omkring dem støjede børnene . De 
mindste legede og skreg , gjorde spilopper og 
sattes i krog . Hvert øjeblik for en lille stump 
i skørterne på en af frøkenerne , som snart 
kyssede tøsen , snart skændte på hende , eftersom 
de led hende eller ej . Barnet satte så i Spring 
hen til kammeraterne , og lærerinderne forstod 
ikke , at de små legede den leg at løbe i frøken 
Rørby — eller rødbeden , som hun på grund 
af sit smudsketrøde hår kaldtes med en tarvelig 
vittighed hele skolen over . 
De større piger passede derimod på læreres 
og lærerinders indbyrdes forhold , og de vare 
uhyre forargede , når frøknerne og lærerne talte 
altfor ivrigt sammen . Der var mange , lange blegnæbbede 
pinde og runde gule smørkugler , der 
på den uskyldigste måde var forelskede i hr . 
Gerner . De slog op i ham som i et konversationsleksikon 
med de intrikateste spørgsmål om alt 
mellem himmel og jord og bragte de mærkeligste 
sager med på skolen til ham , fra flintesten , der 
antoges at indeholde sølv i store mængder , indtil 
Jettons , der udgaves for japanesiske mønter , og 

uldtotter , der ansås for silkeormespind , tilstrækkelige 
til en hel kjole . Dog andre små damer , 
hvis smag allerede var udviklet mod det kadetagtige , 
og som sværmede for Københavns skuespillere , 
fandt ham slet ikke  » sød «  og trak på 
næsen af hans runde bløde hat , som de hånligt 
trykkede buler i , når de spaserede forbi den i 
korridoren . 
Alle var dog enige om at finde  » Rødbeden « 
Afskyelig , og alle havde lagt mærke til , hvor ivrigt 
hun konverserede hr . Gerner i frikvartererne . 
Ja , tænk , Aline Bertelsen , som boede i Tårbæk , 
havde endog mødt dem spaserende sammen i 
dyrehaven . 
» I kan tænke jer , han bar såmænd hendes 
sjal over armen — det skulle være så yndigt . 
Og hun snakkede og lo så frygteligt . Jeg hørte 
hende selv sige :  » det har de såmænd ret i , 
Gerner . «  — Gerner ! Hun skal sådan smigre 
sig ind . « 
» Det manglede bare , hun havde sagt Johan «  , 
læspede en sveden unge med et dukkeansigt og 
hovedet på skrå . 
» Nå , så måtte de være forlovede , «  forklarede 
Aline , hvis ansigt trynede ud i en spids 

af lutter næsvished ,  » og så skulle vi bare se 
løjer . « 
» Hvad ville du gøre , hvad ville du så 
gøre ? «  lød det med tynde skarpe stemmer . 
» Jeg skulle så sandt gå lige hen til rødbeden 
og spørge hende : må jeg spørge , frøken , 
om de er bleven forlovet med hr . Gerner — og 
så skulle vi se , hvad hun svarede til det . « 
» Det turde du ikke ! « 
» Turde jeg ikke ? « 
» Jo , Aline turde ! « 
Men klokken ringede , og med en susen som 
opskræmmede krager fløj børnene ind i klassen , 
hvor lærere og lærerinder , trætte og resignerede , 
fulgte efter . 
----------johan Gerner gik særligt gnaven ind 
i sin klasse , fordi han ærgrede sig over frøken 
Rørbys væsen . Var det ikke , som hun beskyttede 
ham , som hun besad en særlig lod i ham , som 
om hun bedre end nogen anden forstod , hvad 
han sagde — ja næsten som om hun og han 
tilsammen ejede noget , som de andre , bornerte 
mænd eller barnagtige kvinder , verdslige mennesker 
tilhobe , aldrig kunne få del i ? Medens 

hun bestandig stod med armen slynget om Margrete 
Scheibels liv , søgte hun at se over Margrete 
hen til ham og smile sammen med ham 
over barnets elskværdige naivetet . 
Men måtte han på den anden side ikke 
indrømme , at han havde givet hende en ikke 
ringe ret til den stilling , som hun nu ostentativt 
indtog overfor ham ? 
Det var kommet så naturligt . Han var jo 
yderlig ensom med tante Rikkes gnavenhed i 
hjemmet og med Tage som eneste ven , hvis adspredelser 
lå ham så ganske fjernt . Han kunne 
også tåget føle , at Tage ligesom strammede sig 
op til de alvorlige samtaler med ham , men idet 
han undskyldte det mindre ideelle sind hos vennen 
med hans praktiske livsgærning , følte han sig 
dog trykket af den manglende samstemning . 
Tage begreb ikke helt , hvad der var og måtte 
være kærnen i dansk politik , han var ligesom lidt 
for fransk for Johan . 
Derimod hos Mathilde Rørby , hvilken forståelse 
 ! 
Han var fra skoleårets begyndelse , fra April , 
bleven lærer i samme skole som hun . I den 
første tid havde de ikke talt videre med hinanden , 

han var jo sky overfor alle kvinder . Men efter at 
bladene havde bragt meddelelser om hans kandidatur 
til folketinget , havde hun vist ham en 
alvorlig interesse . Ja , da han måtte begære 
orlov for at rejse til valget i juni , og bestyrerinden 
var lidt ærgerlig herover , og endnu mere 
over , at en af skolens lærere optrådte både 
som venstremand og som rigsdagskandidat , var 
det frøken Rørby , der overvandt alle bestyrerindens 
betænkeligheder i en grundig samtale , 
hvor kvindekløgtens uendelige opfindelsesævne 
fremstillede hundrede argumenter mod den gamle 
dames angstfølelse . Sejren var måske ikke så 
vanskelig som det så’ ud til , fordi Fru Holms 
rettænkende strænghed kun uvilligt formede sig 
til ufordragelighed . Frøken Rørby behøvede kun 
at nævne dette ord for at rokke hende , og da 
hun yderligere priste Gerners bravhed , hans adstadighed 
og moralitet , så ganske fri han var for 
al uværdig leflen med de større piger — den 
gamle nikkede bejaende — og til slutning slog 
på , at der dog var adskillige venstrefamilier , 
som havde børn i skolen , drev stormen over 
for denne gang . Gerner beholdt sin plads , fik 
sin orlov bevilget på den forbindtligste måde og 

sine timer efter sommerferien lagte om formiddagen , 
så de ikke kom i kollision med rigsdagens 
mødetid . 
Men denne frøken Rørbys optræden til 
gunst for Johan sivede ud i skolen og kom 
også til hans øren , således at han takkede 
hende hjerteligt for hendes  » Intervention «  , da 
han var vendt hjem efter endt valgkampagne og 
hun lykønskede ham . Dog , hun ville intet høre 
derom , greb blot hans hånd og ønskede ham og 
» os alle «  til lykke med den strålende sejr . 
Det faldt så naturligt , at hun ved bortgangen 
fra skolen gik hen til ham og gerne ville høre 
nærmere om valget , og at han tilfredsstillede 
hendes ønske , og således gik de nogle gader 
sammen i ivrig konversation . 
Og det faldt ligeså naturligt , at de ofte søgte 
hinandens selskab i de følgende måneder . 
Hun var en kvinde med stærke interesser , 
mærkede han , og dybt gennemtrængt af tidens 
reformidéer . Naturligvis mest af sådanne , der 
angik kvindens stilling i samfundet . Hun talte 
ofte med stor bitterhed om , hvor lidt der tillodes 
kvinderne og hvilken ringe mening mændene 
nærede om dem . De skulle være  » Damer «  , det 

ville sige luksusdyr , ikke selvstændigt tænkende 
og handlende individer . Hun førte imidlertid en 
Art bog over ethvert fremskridt for kvindesagen 
rundt om i verden , noterede de unge piger , der 
tog eksamen , og de amerikanske damer , der 
valgtes til borgmestre , og købte for sine beskedne 
sparepenge en uendelig mængde foredrag , brochurer 
og tidsskriftshæfter om kvindernes underkuelse 
og frigørelse . 
Johan var enig med hende i alle hendes betragtninger . 
Han lånte heller ikke få bøger af 
hende om kvindesagen , men læste dem kun 
flygtigt : han havde efterhånden stor vanskelighed 
ved at læse andet end aviser . For en 
politiker gjaldt det dog nærmest at forstå sagerne 
i de store træk , og først ved det parlamentariske 
arbejde behøvede han at sætte sig ind i de praktiske 
enkeltheder . 
Han håbede , at han under sin rigsdagsvirksomhed 
skulle komme til at vise sig som en 
varm ven af kvindesagen . 
Hun tog dog intet løfte af ham desangående . 
Der var altid et stænk af mistro i hendes ord 
og en bitter trækning om hendes mund , som om 

hun forud var vis på at blive bedragen , som om 
hun tidligere havde oplevet pinefulde skuffelser . 
Men hun var ikke bedragen af nogen enkelt , 
hun havde blot ingen glæde haft af noget menneske 
eller nogen ting . Hun følte sikkert en 
Art stolthed over at stå på sine egne ben og 
uafhængigt at tjene sit brød , efter at hun som 
ganske ung havde mistet sine forældre og slidt 
sig gennem trange år uden familie eller venner  ; 
men denne stolthed gjorde hende kun utilgængelig 
og ikke glad . 
Hun fortalte dog slet intet om sig selv til 
Johan . Derimod spurgte hun ham gerne om 
alt hans . 
Og han fortalte ligeså gerne både om sin 
lidet indholdsrige fortid og endnu hellere om sin 
dæmrende fremtid . Der lå vistnok en tyk tåge 
omkring denne fremtid : hvem kunne vide , hvad 
den bar i sit skød , men der måtte blive lejlighed 
for ham til at virke , til at gøre sig gældende , 
til at gavne samfundets vanbyrdige og vansmægtende . 
Op mod lyset skulle de ! Sunde 
boliger , sunde tilstande , sunde tanker — sundhed 
og sandhed i alle forhold ! 

Johan Gerner fik let talerstolens hede ordstrøm 
over sine læber , og Mathilde Rørby gik 
ved siden af , opmærksomt lyttende , måske med 
et lille hurtigtsvindende blink af kritisk mistro 
i øjet . 
Mange gange bredte han sig også veltalende 
i sin glæde over endeligt at have truffet et menneske , 
med hvem han fuldt kunne sympatisere i 
livsopfattelse og syn . 
» Kun en dame ! «  sagde Mathilde Rørby og 
krummede underlæben hånligt . 
De var begyndt at foretage små ture sammen , 
ud til Klampenborg . De gjorde det grundigt , tog 
ud med jærnbanen og begav sig så på møjsommelige 
vandringer igennem hele dyrehaven , 
over råvad og ud til Vedbæk og den lange vej 
tilbage til Klampenborg . I begyndelsen valgte de 
søndagen til deres udflugt , men menneskesværmen 
kedede , næsten sårede dem . Igennem hele skoven 
drog delinger af søndagsgæster , gamle og unge , 
lysklædte damer og snavsede kælderbørn , og de 
lo og skreg , legede tagfat og sang fædrelandssange . 
Der var en vild tummel over disse 
rejsende uden andet mål end øjeblikkelig morskab . 
Gerner så’ næsten med skræk på dem . 

engang da de kom forbi et selskab , der havde 
lejret sig i ulvedalene med vældige stege og 
langhalsede flasker , medens enhver fyr havde 
sin dame om livet og hun lo højt og kildent , 
når han kyssede hende alt for glubsk — sagde 
Gerner , idet de indignerede påskyndte deres 
skridt : 
» Tror de , nogen af de mennesker tænker på 
grundloven ? « 
» Eller på kvindens selvstændighed ? «  tilføjede 
hun , ligeså hovedrystende som han . 
— de foretrak sidenhen at tage ud hverdageftermiddage , 
når Mathilde intet udenomsarbejde 
havde . Der var mere tyst i skoven , næsten ingen 
mennesker , når man kom lidt bort fra kørevejen . 
Uden forstyrrelse kunne de nævne alt , 
hvad der måtte ligge frisindede mennesker på 
hjærtet , og her talte de ikke sjældent om deres 
egen indbyrdes forståelse . Johan kunne da 
undertiden sige  » Mathilde «  i stedet for  » Frøken 
Rørby «  . 
Men videre kom det ikke imellem dem . 
Ikke for det , Johan tænkte undertiden videre . 
Han var så ked af sit samliv med tante Rikke , 

så træt af sin ensomhed og så tilfreds med 
den yngre veninde , som han havde vundet . Han 
forestillede sig , at der imellem ham og Mathilde 
kunne blive et sandt ægteskab , ikke udsprunget 
af en flygtig sanselig fornemmelse , af den lave 
drift , som skyldtes dyret i mennesket , men 
bygget på den faste sjælenes samstemning , der 
knyttet af de åndigste og ædleste elementer i 
mennesket dog bandt med et anderledes stærkt 
bånd end den sanselige tilbøjelighed . Utvivlsomt 
kunne han og Mathilde Rørby realisere et 
mønsterægteskab : en etisk forbindelse mellem 
åndeligt myndige personligheder . De ville desuden 
sammen kunne virke for de idéer , der opfyldte 
dem begge , og til hvilke begge ville hellige 
liv og kræfter . 
Disse udsigter tiltalte ham særdeles , og når 
han var borte fra Mathilde , syntes han også , at 
han ville tale til hende , byde hende sin mandige 
hengivenhed og foreslå hende et virkeligt etisk 
ægteskab , men — men — 
men når han var sammen med hende , 
kunne han ikke . 
Hun tiltrak ham absolut ikke legemligt , der 
var alt for mange skarpe hjørner ved hende , og 

den bitre mistillid , der lurede i hendes blik og 
brød ud i hendes ord , gjorde ham bestandigt 
usikker . Det var som om hun var forberedt på 
skuffelse og bedrag også fra ham . Alligevel 
havde han jo aldrig hverken skuffet eller sveget 
hende . 
Han ville nok den formiddag ønsket , Mathilde 
Rørby ikke havde besiddet fuldt så megen 
ret til at blive stående med Margrete om livet . 
Han ville gerne talt alene med Margrete og 
mødt hendes blik . Varme grå øjne uden mistro ! 
Troskyldige , næsten barnlige , forekom de ham , 
når de med dvælende beundring fæstede sig på 
hans ansigt ; og når de tilsløredes , syntes Margrete 
at trække sig sky tilbage i sin sarte jomfruelighed . 
Han følte sig stærk , når hun betragtede ham . 
Gerner søgte , da timen var til ende , at 
nærme sig hende igen . Han ville følges med 
hende bort fra skolen . Men han bar sig så 
kejtet ad , at Mathilde Rørby bemærkede hans 
ivrighed , og det mislykkedes desuden , fordi Fru 
Holm ønskede at tale med ham . 
Den gamle dame tog ham ind i sit værelse 
og sagde , uden at se på ham , at hun blot ville 

bede ham — nu da han tog så megen del i 
det politiske liv — om ingensomhelst politik at 
indføre i skolen . Da han ville tage til orde , 
afbrød hun ham straks : 
» Jeg ved det , hr . Gerner , det er aldrig forefaldet , 
men jeg anser det for min pligt at opfordre 
dem til yderlig forsigtighed . Flammerne går 
højt — ser jeg i avisen — her i skolen tør end 
ikke falde det svageste skær derfra . Netop da 
de selv deltager i denne ulykkelige strid , kan 
de ikke så godt som de l’denforstående bedømme 
de enkelte ords rækkevidde . De må 
derfor pålægge dem selv de stærkeste bånd , 
hr . Gerner , de allerstærkeste bånd . « 
» Men det kunne dog aldrig falde mig ind , 
Fru Holm , at tale politik med småpigerne . Jeg 
har sandelig også nok af den andetsteds . « 
» De véd sikkert , hvordan forældrene er . 
Det har vakt betænkeligheder hos mange af 
skolens virkelige venner , at de underviser her . 
Et flygtigt ord , hr . Gerner — og stillingen 
kan blive uholdbar . « 
» Jamen , Fru Holm — « 
» Jeg véd , de vil passe på . Men som sagt , 
netop fordi de er i heden , må de pålægge 

dem selv de aller — allerstærkeste bånd . Ja 
farvel , hr . Gerner , jeg tør ikke opholde dem 
længere . De vil nok erindre , hvad jeg har sagt . « 
» De aller — allerstærkeste bånd «  , gentog 
Johan , idet han gik ned ad trapperne . Det var 
talens første praktiske virkning . 
Da han kom ud på gaden , så’ han til alle 
sider efter Margrete Scheibel . Men hun var 
ingensteds at opdage . 

v . 
Margrete havde godt lagt mærke til 
Gerners pludselige interesse for hende , og 
skønt hun ikke en eneste gang under samtalen 
så’ på Mathilde Rørby , vidste hun besked 
både med den protegerende ivrighed overfor 
Gerner og den bitre angst , der i et nu var 
skudt op imod hende , Margrete , hos veninden . 
— veninden ! Var hun virkelig Mathilde Rørbys 
veninde  ? 
Å ja , hun havde omgåedes hende en del i 
den sidste tid , besøgt hende , hørt på hende , 
ladet hende fortælle både om politik , literatur 
og især om kvindesagen . Det var afgjort imellem 
dem , at Margrete hverken kunne læse de tykke 
bøger eller de tynde hæfter — hun var for meget 
barn og for lidt bogligt anlagt dertil , men barnet 
lyttede gerne , når Mathilde fremstillede kvindebevægelsen 
i de store linier og i de små træk . 

Mathilde trængte til en tilhørerinde , en for 
hvem hun var den aktive part , manden i forholdet . 
Selv overfor Johan , hvem hun måske 
i sin sjæls bund ikke følte som overlegen , forblev 
hun altid modtagende , reserveret , tavs , som 
om en meningstilkendegivelse lidet sømmede sig 
hende , en stakkels ulærd kvinde . Dels handlede 
hun så , fordi hun bestandig gennem selv at 
ydmyge sig ville nyde sin bitre vrede , dels fordi 
hendes opdragelse som alle kvinders på enkelte 
punkter gjorde hende usikker . Et græsk ord , 
en lægevidenskabelig terminus , en politisk hentydning 
i et hvilkensomhelst skrift beviste hende 
irriterende over , at hun måtte tage sig i agt for 
småblottelser , som hun ikke besad åndsligevægt 
til selv at gøre sig lystig over . Engang var hun 
overfor Johan kommet til at forveksle  » Encyklopædisterne « 
Med  » Cykloperne «  , og skønt hun 
hurtigt opdagede sin fejltagelse og under heftig 
rødmen søgte at rette den , undgik hun dog ikke 
at bemærke det iøvrigt godmodige smil , der 
brød frem om Johans mund . Han gav sig til at 
prate op om ordenes sammenhæng og beslægtede 
afledning , og skulle , den klodrian , gøre det nok 
så godt med de pålideligste undskyldninger for 

hende . Hun , hvis kinder blussede mørkerøde , 
krummede munden sammen uden at mæle et 
ord , efter at han først havde taget fat  : hun hadede 
ham blot hjerteligt i dette øjeblik , hvor han kunne 
smile ad hende i sin dumme mandsoverlegenhed . 
Intet sådant at risikere med Margrete . Hun 
ville taget  » Cykloperne «  som den ligegyldigste 
fortalelse , og til hende talte Mathilde sig ud ; 
selv fysiologiske kendsgærninger kunne hun berøre 
med videnskabelig kulde overfor det lidt 
nysgærrige  » Barn «  . Og i sin optællen af de 
geniale kvinders sejre historien igennem og 
verden over kunne hun røbe sin sammenpressede 
forbitrelse over sin egen glædeløse tilværelse . 
Margrete lyttede — skønt hun intet barn 
var — som til eventyr . Hun kom fra et hjem , 
hvor den Art sager ikke nævntes . Hun morede 
sig med Mathildes fortællinger , og hun spandt sig 
gærne ind i drømme og tanker , når hun mindedes 
Mathildes eksempler på fremragende kvinder , 
der i ævnerigdom ikke veg tilbage for mænd . 
Kunne kvinder ikke digte ? 
Der er fuldt i théâtre-français med et udsøgt 
publikum , i parkettet stimlende tæt med 

berømtheder , i logerne paris’ smukkeste damer , 
bærende de ældste adelsnavne og evropæiskkendte 
familiesmykkef . Men helt henne i logen 
op mod scenen sidder i et søgrønt silkegevandt 
paris’ åndfuldeste kvinde , skøn som en muse ; 
hendes dejlige arm er ganske blottet , og yndigt 
bøjende sin fine Hals hilser hun umærkeligt ned 
til sin selskabskreds’ udvalgte med viften , hvorpå 
ingres malede legende kildenymfer i sølvglimtende 
måneskær . Nu smiler hun let med 
et henrivende sarkastisk og dog hjertevindende 
smil og henkaster nogle ord til baggrunden af 
logen , hvor en kæmpe kryber sammen i mørket , 
sugende på en uhyre agatknappet muscadin-stok , 
rystende sin løvemanke , brummende rødglødende 
ord imod borgerskabet . Han er balzac , hun 
Delphine de Girardin , uindskrænket herskerinde 
i alle åndens riger og lande , hvis skuespil 
opføres i aften med Rachel i hovedrollen . To 
kvinder , strålende imellem mændenes flok . 
Kunne kvinder ikke herske ? 
I sit arbejdsværelse står den unge kejserinde , 
lige hjemkommen fra rideturen . De gamle 

ministre og de unge garderløjtnanter bøjer sig 
lige ydmygt for hende , de store hoffers afsendinge 
og verdens berømteste skribenter kappes 
om at hylde hende . Hun , Katarina , har svunget 
sig op til tronen med en lykkejægers forvovne 
grumhed , regerer med en tyrans rådsnare hensynsløshed , 
dikterer krig og fred i Evropa , beskytter 
kunster og videnskaber og lever som en 
sultan i sit harem . Se den smukke yngling 
i værelsets midte , rank som en eg , vældig 
som en hestebetvinger , uforfærdet som en landsknægt 
i snart vil han på kejserindens bud føre 
hende ind til det silkebetrukne gemak , og medens 
hun kigger i et brev fra diderot , vil han knælende 
aftage hendes ridestøvle og kysse hendes 
lille fod så længe , indtil hun lader brevet 
synke .------- 
digte — herske ! Margrete smilte ad sig 
selv , når hun gav efter for den Art fantasterier ; 
hun vidste godt med sig selv , at hun ingen 
ævne besad til forfatterskab af nogen som helst 
Art , og end mindre kunne hendes gode forstand , 
undtagen i yderst letsindige øjeblikke , foregøgle 
hende noget så tåbeligt som bestigningen af 

den russiske kejsertrone i en romantisk belysning , 
som hun var bange nærmere lånte sin 
glans fra Sacher masochske romaner end fra 
kvindefrigørelsesskrifter . 
Men alligevel ! Hun længtes efter at tage 
dél i en gerning eller være med i et liv , der 
betød noget for andre menneskers skæbne . Og 
kunne dette ikke være digtning såvel som politik  ? 
Var ikke jordens skønneste poesier , alle inspirerede 
af kvinder , fra højsangen til Musset ? Og gaves 
der ikke mange kvinder , der havde holdt de 
fineste tråde og de stærkeste løftestænger til 
verdensbegivenheder i deres smukke hænder ? 
Havde de ikke siddet bag kulisserne og ledet 
skuespillet ? Havde ikke mændene , statsmændene 
som digterne , taget råd og opmuntring fra 
deres klogskab , medens de samtidigt knælede for 
deres skønhed ? 
Sådan kunne altså en kvinde digte igennem 
andre , herske gennem andre . Det sidste var størst , 
og selv i et lille land som Danmark måtte en klog 
og smuk kvinde kunne få sit gode virkefelt , hvis 
hun blot kom på sin rette plads , kunne føre et 
behageligt , måske ganske nervepirrende liv . 

i hvert fald var Margrete usigelig ked af 
sin nuværende eksistens . Ked og træt af at 
være i hjemmet og af at gå på skolen og 
læse med alle disse plagende unger . Å gud 
ja , der kunne være dem , som var ganske søde 
og som man kunne kæle for imellemstunder , 
men de vedkom je ikke hende det allerbitterste . 
Og hvad skulle det hele føre til , skulle hun 
gå der og blive gammel lærerinde ligesom den 
frygtelige Mathilde Rørby ? 
I begyndelsen havde hun fundet Mathilde 
ublandet frygtelig ; så , da Mathilde nærmede sig 
hende , havde hun i hjærtensladhed givet hende 
lov at prædike alt hvad hun lystede . Mathilde 
måtte gerne betragte hende som elev og vise 
hende frem som erobring — selv i en datterrolle 
ville hun gå ind . Men det havde nok 
ingen fare , at Mathilde skulle udsætte sig for 
uhyggelige aldersberegninger — tværtimod det 
var ikke frit for , hun gav den ganske unge pige 
i attituder og nedslagne blikke og lod sig selv 
og Margrete antages for jævnaldrende . Alt sammen 
éns for Margrete : hun tog denne nye omgang 
som en adspredelse fra den dagligdags uforanderlighed , 

som en velkommen anledning til at 
slippe bort hjemmefra , thi hjemmet var dog det 
værste af alt . 
Derfor havde hun roligt og gerne modtaget 
al Mathildes venlighed , hendes ikke få indbydelser 
til teatre og ture — var det end tarveligt 
at sidde i parterret , så måtte det dog langt 
foretrækkes for forældrenes dagligstue — og til 
gengæld ladet Mathilde ganske bestemme forholdets 
karakter : Mathilde den overlegent ydende , 
hun den taknemlige protegée , amazonen og 
hendes tærne . 
Men så var der pludseligt kommet det med 
Johan . 
Straks havde det slet ikke beskæftiget hende , 
for Gerner selv interesserede hende ikke det 
mindste . Hun fandt ham ganske almindelig , en 
lærer af den alvormands-slags , som var værre 
end købstadsfolk . Elegant var han ikke , til synderligt 
godt hoved takserede hun ham ikke , han 
stod jo og måbede , når frikvartererne førte dem 
sammen og syntes aldrig kapabel til en spøg , 
endsige til det svageste kurmageri . 
At han skulle blive rigsdagsmand , ville 
næppe sat vækst i hendes interesse , hvis ikke 

Mathilde havde taget så overmåde hidsigt fat . 
Gerner sagde og Gerner mente , Gerner hist op 
og Gerner her ned — i alle samtaler med Mathilde 
forekom nu hans navn evigt og altid . 
Mathilde havde ham i munden som hun havde 
ham i hovedet . Om hun bar ham i hjertet ? 
Margrete vidste ikke rigtigt : Mathilde var jo så 
lidt erotisk , men foreløbig morede hun sig kosteligt 
ved at se rødbeden holde gryden så uafladeligt 
i kog . Dog — hvis det lykkedes ! Hvis 
Gerner virkelig blev rigsdagsmand , og så ville 
gifte sig med Mathilde , ville det unægtelig ! være 
et glimrende avancement for den gamle skolejomfru . 

forelske sig i rødbeden , gifte sig med rødbeden 
— at noget mandfolk kunne være så galt ! 
Men sådan en fyr kunne da umuligt tages til 
rigsdagsmand . 
Alligevel blev Johan på behørig måde 
valgt til det danske folks repræsentant . 
Da kendsgærningen var uomtvistelig , begyndte 
Margrete at fatte — hun kaldte det for 
sig selv : en Art medlidenhed med Johan . Han 
skulle da ikke rent kaste sig bort ! Han var jo 

en ung mand og han burde da ikke lade sig 
besnære af den gamle pige , der lagde sine garn 
så tydeligt ud efter ham . Gerner , der vel ikke 
havde set andet til livet end sin egen bogreol 
— Mathilde fortalte jo så meget om hans rene 
livsanskuelse — befandt sig naturligvis i sin 
kejtede frygtsomhed vel ved Mathildes pågående 
væsen . 
Synd var det , men næppe til at afhjælpe . 
Mathilde var altid på færde og havde i den sidste 
tid så travlt med Gerner , at hun endog forsømte 
Margrete . 
Og var det været at hjælpe ? Betød Gerner 
så meget , at man burde sætte noget ind for at 
frelse ham ? 
Margrete gik længe usikker omkring . Så 
en dag fortalte Mathilde hende , at Gerner vistnok 
ville holde sin første tale i rigsdagen 
den næste dag . Som et lyn slog det ned i 
Margrete : 
» Vil du ikke tage mig med — for du går 
vel derhen «  , sagde hun venligt ,  » jeg har aldrig 
været i rigsdagen , så det kunne være morsomt 
at se den engang — og høre hr . Gerner tale . « 

Mathilde følte sig smigret ved venindens 
ønske — desuden kom beskytterlidenskaben op 
i hende , og hun indvilligede . Aldrig havde Margrete 
uden at vække opmærksomhed kunnet 
gå alene i rigsdagen — derimod følges med den 
ivrige Mathilde : det gik udmærket an . 
Og så var hun der — og blev betagen . 
Den store , stille sal med de mange alvorlige 
mænd , hvoraf ikke få med ansete , de fleste med 
kendte navne ; formanden der gav ordet og i 
små skænderier med medlemmerne viste myndighed ; 
ministrene , der krævedes til regnskab i 
høje toner og som ugenert passiarede med folketingsmændene ; 
de smalle borde med de anselige 
stabler papir , tjenerne , der løb , medlemmerne , 
der holdt store taler , som nedbragtes på papiret 
af stenograferne , ligesom hvert ord var guld — 
alt syntes hende højtideligt og tiltrækkende . Men 
mest imponerede hende måske den ting , at 
salen var afspærret for alle andre end netop for 
tingets medlemmer og deres tjenere — derved 
kom der noget hemmelighedsfuldt over det hele , 
og pludselig fik ordet  » Politik «  en mystisk 
klang for hende : der var fremtid deri , livsmål , 
magt , glans ! 

thi det betød dog meget , hvad der skete i 
denne sal . Derhenne sad ministrene : det var 
folk i store stillinger — ikke alene fordi de fik 
ordentlige gager , men også fordi de var fornemme , 
hed ekscellenser , havde mange undergivne 
embedsmænd , der led dødsensangst for 
ministeren . Det vidste hun nok , som var datter 
af en toldforvalter . Den gamle Scheibel havde 
aldrig talt anderledes om ministeren end med en 
skælven i røsten — og så havde han nok for 
resten aldrig set ham , men kun departementschefen . 
Ministeren havde andet at varetage end 
modtagelsen af de små embedsmænd : han syslede 
med — politik . 
Ministrene betød mest , men de andre hævede 
sig også langt over mængden , selv om de ikke 
nåde at blive ministre — hvad der jo forresten 
var deres mål . Hun vidste fra Mathilde god 
besked : oppositionen ville snart få ministeriet 
styrtet ; til det ny ministerium , der så skulle 
dannes , havde Mathilde også nævnt for hende 
de forskellige navne , som der kunne blive tale 
om . Gerner fandtes naturligvis ikke her imellem ; 
men han havde foden indenfor politiken , og på 

hans part ville der komme den tilbørlige del af 
magt og anseelse — den , der i det hele tilfaldt 
rigsdagsmænd , og den , der erobredes af hans 
sejrrige parti . Hvis Gerner da var den mand , 
som Mathilde udgav ham for . Margrete havde 
jo egentlig aldrig holdt ham for sådant et farligt 
lys . Men nu skulle hun da høre . 
Og så talte han . 
Han anede ikke , at Margrete sad der med 
hjærtebanken bagved ham i damelogen , da han 
begyndte . Hun bemærkede med forundring og 
glæde , at medlemmerne trængte sig om ham ; 
hun blev forbitret på dem , der sad ligegyldige 
og fornemme , og hun tænkte , at de måske var 
misundelige eller sløve . Hun syntes , at han talte 
godt , og at de stærke ord klædte den stærke 
stemme . Han så’ egentlig udmærket ud , som 
han stod dér , høj og kraftig , med det dunkeltblonde 
fuldskæg , medens hans røst genlød i 
salen og han udæskede de fine ministre — så’ 
ud som en mand med fremtid , der kunne tale 
og handle myndigt . Af den støbning måtte vist 
politikere være , ikke så særdeles morsomme eller 
elegante , men alvorlige og ihærdige , når de 

stormede frem mod magthaverne som vikinger 
mod velsklands kronede tyranner . 
Og da Margrete skottede hen til veninden , 
følte hun sig tryggere i sin opfattelse . Se , hvor 
Mathilde sad der bleg og anspændt , indsugende’ 
Gerners ord som var det en offerdrik til hendes 
alter . — tag dig i agt , rødbede ! 
Lidet anede Margrete , hvad Mathilde Rørby 
følte under talen . Skønt Mathildes politiske erfaring 
ikke var synderlig rig , begreb hun dog 
instinktivt , at talen var et nederlag , fordi den 
ikke var en sejr . Hun forstod med sit hjerte 
som med sin hjerne alt , hvad der foregik i 
salen : medlemmernes ligegyldighed eller skuffelse , 
Gerners svæven om i det blå og hans 
fortvivlede kamp for at vinde fodfæste . 
Derfor kunne hun ikke gå hen til ham ved 
bortgangen , men gjorde sig lille og fremmed . 
Johan så’ hende også knap . 
Thi Margrete sendte ham det varme og beundrende 
blik , hvori hun samlede hele sin betagethed 
ved folketingssalen , sin overtroiske 
respekt for ministre og rigsdagsmænd , konkurrencen 
med veninden , overbevisningen om hans 
tales vægt og troen til hans fremtid , hendes 

73 
egne unge ønsker , længsler og planer . Intet 
under , at Johan , der flov dukkede sig ud af 
rigsdagen , modtog al denne forjættelse som en 
solstråle . 
Margrete gik rask ud ad Vesterbrogade til sit 
hjem . Hun boede i falkoneralléen . 
Vejret , der endnu den foregående aften 
mindede om sommerens hygge , teede sig i dag 
ganske efterårsagtigt med en fygende vestenstorm . 
Ned over den fattige stad blæstes den 
truende forkyndelse , at nu straks ville vinteren 
holde sit indtog og kræve den sædvanlige skat 
af menneskeliv . Sult skulle slå dem , kulde 
skulle ryste dem og brystsygen æde deres lunger 
og hjerte . Alle den store bys navnløse tusender 
skulle lide ondt , børn skulle dø i rasende 
feber , kvinder slides op til skind og ben og 
mænd drive forknytte eller drukne omkring . 
Hver dag skulle stormen jage som den strenge 
herskers slavefoged rundt i gader og stræder 
og piske med sine svøber ind i de sår , som 
kulden slog . 
Folk så’ ud som de vel vidste , hvad der 
forestod . De kendte tegnene og skyndte sig ned 

ad gaden med bekymrede miner . Hvor forpinte 
rokkede ikke allerede de gamle koner frem , frysende 
i deres tyndslidte sjaler ! Hvor klynkede 
ikke de pjaltede børn , der hang i skørterne på 
blege fruentimmer med trøstesløse ansigter ! 
Ingen sol på himmelen , al glæde forsvunden ! 
Selv de , hvis eksistens var nogenledes betrygget , 
gik mismodige ind i den uendeligt lange vinter . 
Men imellem vinterens forkomne undersåtter 
skred Margrete glad og stærk frem på 
sine små spænstige fødder — toogtyve somre 
gammel . Hun led intet ondt ved det skarpe vejr og 
den stærke blæst , der ikke generede hende , tværtimod ! 
Stormen slog imod hendes tynde lærreds 
sommerkjole — thi der var endnu ikke bleven 
råd til at anlægge vinterdragt — og lagde 
tøjet tæt og stramt ind om hende . Hun turde 
aldrig for faderen gå med andet end vide kjoler 
uden figur — nu blev det såmænd moderne 
nok ! Snørt sammen foran , så benet viste sig 
ved hvert skridt hun kæmpede sig frem imod 
blæsten , og et Sus med en vældig tournure 
bagtil . Og ind igennem kjole og undertøj 
trængte den hidsige storm , krystende hende som 
nøgen i sin voldsomme favn , prikkende hendes 

hud med små fine stik , kølende og brændende 
på samme tid , tagende hende helt og holdent 
i besiddelse , medens hun i vellyst indsugede den 
friske , stærke luft . 
Hun næsten lo af fornøjelse , så godt befandt 
hun sig midt imellem de mange stakler , 
hun mødte . For hende var stormen en ven — 
ja snarere en ånd , der skulle stå tilrede på 
hendes vink og så på sine sorte stærke vinger 
bære hende i brusende fart op til den høje tinde , 
hvor slottet stod og bejleren boede , op til verdens 
herlighed , langt bort fra den navnløse 
mængde , der krøb sammen i den store bys udkanter . 

hun tænkte på den forfærdelse , der sammensnørede 
Mathilde Rørbys hjerte , da Johan 
tydeligt fortjamskedes under  » Barnets «  blik—og 
hun smilte så listigt ved sin tanke . Og hun 
tænkte på Johan , der forgæves søgte at nå 
udenom Mathilde hen til hende og ved bortgangen 
så kejtet havde luret efter hende — og 
hun smilte såre skælmsk . Og hun nynnede 
muntert hen for sig , medens tankerne ikke glippede 
et øjeblik , omkvædet af en vise , hvis forlorne 

folkelige naivetet var kommet på moden : 
» Johan , jeg må gå ! « 
Jo , det havde fænget , umiddelbart , straks , 
uigenkaldeligt — hvis hun da ikke mistede besindelsen . 
Hun glædede sig i sit unge hjertes 
kraft til den kamptid , der ville komme : den 
uden ord ligesom i mørke udfægtede duel med 
rødbeden , og den spændende skærmydsel med 
vikingen , den store dumme prægtige fyr . Hun 
kunne næsten få lyst til at ruske ham i hårtoppen 
og muntre ham op i hans alvor , hvorpå 
hun nu stolede som på en magt . 
Under disse drømmerier var Margrete nået 
ud i Frederiksberg allé . Hun så’ hverken til 
højre eller til venstre , medens hun tappert 
skridtede frem , da der pludseligt lød en sprukken , 
gnaven stemme tæt ved hendes øren : 
» Margrete , Margrete , kan du hverken høre 
eller se ? « 
Hun vendte hovedet . Det var hendes fader . 

vi . 
Fader og datter gik ved siden ad hinanden 
op igennem alléen , idet hun sagtnede sine skridt 
efter den tresindstyveårige mands . 
Blæsten rev i de allerede tyndtløvede træer 
som om den ville bryde grenene isønder til 
pindebrænde for vinterbrug . Bladene kastedes , 
gule og krøllede , til jorden . Alt tydede pludseligt 
således på fattigdom og affældighed , at 
det gøs i Margrete . 
Men mest dog han , der trippede afsted ved 
hendes side , i de tynde gråmelerede klæder med 
den vandkæmmede sorte hat over det blege 
gammelmandsansigt . Det var skægløst og omhyggeligt 
barberet — operationen tog til Margretes 
ærgrelse en halv time hver morgen med 
løben om i skjorteærmer og arrige råb efter 
det varme vand — og dets farve var gul som 

moderens gamle benfingerbøl . Undtagen i næsens 
spids og i et par pletter på kinderne — for 
der blussede en forræderisk kulør , blårød som 
sort portvin . 
Han havde en gentlemanagtig svaghed for 
portvin om formiddagen , men ingen af hans 
antydede nogensinde en viden derom . Alligevel 
havde denne svaghed været medvirkende årsag 
i , at han havde taget sin afsked forholdsvis tidligt . 
Dog dertil havde også hans urokkelige dovenskab 
bidraget . Og var portvinen en følge af 
dovenskaben , eller omvendt : dovnede han fordi 
han drak ? I hvert fald , han gjorde begge dele . 
Han tog selv afsked fra sit fynske toldforval 
terembede , fordi han frygtede , man skulle 
afskedige ham , og fordi alt håb om avancement 
sikkert var tabt . Hele byen vidste , at han ingen 
ting gad bestille , bare generede de andre på 
kontoret , og hver tjenestepige , der mødte ham 
på gaden ved to-tiden , kunne sige :  » Så , nu 
skal forvalteren hen på hotellet og have sig sin 
tår . « 
Han sad der i hotellets gæstestue to , undertiden 
tre timer ved sin halve , undertiden hele 
flaske portvin . Hjemme sagde han , at han gik 

hen i hotellet for at læse aviserne , og utvivlsomt 
læste han dem også . Blad efter blad fortærede 
han , medens han tømte glas efter glas til den 
tørre kost . Han talte med yderst få , gæstestuen 
var lidet besøgt på den tid ; når han nødtes 
til at passiare , vekslede han helst nogle ord med 
de rejsende , der kom fra København . 
Men da der snakkedes så meget om ham i 
den lille by , og selv hans l’hombrevenner af 
den finere slags , postmesteren og herredsfuldmægtigen , 
begyndte at få stramme ansigter imod 
ham , foretrak han en skøn dag en pension på 
attenhundred kroner frem for yderligere slid og 
uhygge . Det var nu seks år siden , at han 
uden tøven flyttede kone og børn til København , 
lejede sig langt ude i falkoneralléen til 
utænkelig ringe pris en stueetage med en lille 
have og befandt sig såre vel ved forandringen . 
Her forlangte ingen noget som helst arbejde af 
ham , og ingen udspionerede hans småture . 
Han stod sent op , drak sin morgenkaffe til en 
pibe , læste sin egen Avis i to timer indtil frokost , 
spiste med god appetit til dette hans eneste 
virkelige måltid , da den nydte spiritus ødelagde 
middagen for ham , og vandrede straks efter frokost 

sin tur til en vinkælder , som han havde 
udsøgt sig på Vesterbro . 
Haven var ham også en stor adspredelse . 
Her rodede han omkring mellem nogle rosentræer 
og stedmodersblomster , hvilke sidste han 
dyrkede i forskellige varieteter , og hvis navne 
han plagende forlangte opgivne af Margrete . Han 
såede også salat og karse og fordrede , at hans 
kone skulle betragte disse plantninger som værdifulde 
ydelser til husholdningen . 
Han nød sin tilværelse . Han ville ganske 
sikkert foretrukket et mere velhavende apparat 
af bolig , mad og drikke , men med årene 
var dog ungdommens luksuøse tilbøjeligheder 
sløvede , og han lå i sin københavnske ensformighed 
som i den varmeste dyne . Han 
fandt altid sin stue ren , maden , om end tarvelig , 
fortræffelig tilberedt , portvinen passende krydret 
og alkoholiseret efter hans smag , og om aftenen 
tvang han sin kone til en uendelig tomandswhist , 
hvorover han førte årsregnskab , medens 
han drak to å tre kognakstoddyer , indtil han 
krøb i seng , bedøvet af spillet og af spiritus’en . 
Livet ville utvivlsomt til hans sene alderdom 
byde ham netop det velvære , som hans natur 

krævede . Hvad der nu ærgrede ham og forbitrede 
ham adskillige timer , var ene hans datter 
Margrete . 
For hans kone bevirkede overflytningen til 
København en ret ubehagelig forandring . Ikke 
just fordi hun fik adskilligt mere arbejde , da 
Scheibel erklærede , at der ikke længer var råd 
til fast tjenestepige . Hun kunne ligeså gerne 
slide lidt mere i køkken og stue , nu da hun dog 
ikke fandt anden anvendelse for sin tid . Ovre 
på Fyn havde hun haft adskillige bekendte , med 
hvem hun både ved kaffen og i mørkningen 
kunne slå en lille passiar af om alt , hvad der 
forefaldt i byen , hvor enhver var hjemmekendt 
i alle de andres forhold . I København følte 
hun sig på den uhyggeligste måde ene imellem 
den Mylr af fremmede mennesker , der løb 
hende forbi på gaderne . Ikke et venligt nik i 
forbigående , ingen falden i snak på hjørnet . 
Så indrettede hun sig derefter , gik ud tidligt om 
morgenen med sin kurv og købte ind til dagens 
fornødenheder , og krøb dernæst sammen i sin 
hule , som hun ikke forlod , før sol atter stod op . 
Hun var svundet ind til et bittelille usselt tyndt 
væsen , der som en skygge fulgte sin mand , og 

som intet øjeblik havde ude af sine tanker hvad 
Scheibel ville , ønskede , irriteredes ved eller 
billigede . 
Af hendes altid tarvelige tilværelse tog København 
det sidste lys og kastede hende ned i 
sin sorte fattiggryde ; men forandringen var ikke 
såre smertelig , fordi hun ikke ævnede mere 
modstand end den elendige orm , som drengen 
putter i sin spånæske . 
Derimod Margrete ! På hende virkede København 
bedøvende og fortvivlende , jo mere hun 
som en druknende stred imod den uforstyrreligt 
opslugende hovedstadsstrøm . 
Hun havde uden uvilje fulgt faderen . 
Medens det gøs i den gamle kone , da Scheibel 
en aftenstund meldte afsked og opbrud , følte 
Margrete forandringen som en æventyrlig hændelse , 
hvoraf hundrede gode sager kunne oprinde , 
og som foreløbig satte hende i stand til et vidtgående 
praleri imellem kammeraterne . Selv 
drømte hun sig i uendelige teaterforestillinger , 
modebutiker og fine baller . Onkel Gaul , den 
rige onkel Gaul boede jo i København , og Margrete 
fantaserede sig ind i den festlige modtagelse , 

der ville beredes hende i denne hendes nære 
families skød . 
Og så strande i falkoneralléen ! Sendes til 
kursus om formiddagen og læse lektier om 
eftermiddagen ! Være den mindst elegante af 
alle kursusdamerne , fordi de københavnsk opdragne 
fattige piger dog altid ordnede sig pynteligere 
end hun , hvis kjoler blev syede hjemme 
af den højst ukunstfærdige moder . Veninder fik 
hun ingen af , thi hun blev hurtig sky og sær 
overfor de heldigere stillede . Fornøjelser , teatre , 
koncerter , karnevaler — faderen drak de penge 
op , der blev tilovers fra det strengt nødvendige . 
Hvad hjalp hendes kønne ansigt hende , hvad 
hendes nydelige figur ! Hun vidste , at hun var 
smuk , men det var ingen sådan skønhed , der 
faldt blændende i øjnene . Hun hørte ikke til 
de lyse , høje piger , der stryger igennem gaderne 
som fakler og drager alles blikke til sig . Da 
hun blev tyve år , sagde hun melankolsk om sin 
skønhed , at man skulle se to gange til for at 
bemærke den , men ingen fik tid til mere end 
den første unyttige gang . 
Og havde hun ikke hurtigt forstået , hvorledes 
hun var faren i København , ville det 

ulykkelige bal hos onkel Gaul oplyst hende 
derom . Mange år efter kunne hun knytte sine 
kønne , smale hænder i fortvivlelse , når erindringerne 
fra hin aften for hende gennem hovedet . 
Onkel Gaul havde straks stillet sig yderst 
køligt til familien i falkoneralléen . Han var en 
halv snes år yngre end sin søster , den gamle 
Fru Scheibel , og havde tjent sig op til en solid 
formue . Nu var han desuden i besiddelse af en 
køn noget afbleget kone omkring de fyrre , et 
par elegante døtre , der regnedes blandt byens 
flotteste unge damer , og en almindelig laban af 
en søn . Familien slog stort på , især grossereren , 
og fandt ingensomhelst anledning til at 
bebyrde sig med fattige slægtninge . Scheibels 
første visit modtoges med den køligste høflighed 
og gengældtes aldrig , og det så’ ud som Scheibel 
med fuld ret kunne skælde sin kone ud for 
svogerens dumme vigtighed , da der pludselig 
efter næsten et Års betænkning dumpede en balinvitation 
ned til Margrete . 
Det var en almisse , given uden hjærtelag . 
Ballet var stort , en lille dame mere eller mindre 
betød intet , og så kunne man da gerne for 

skarns skyld vise sig venlig mod den kedsommelige 
pensionistfamilie . 
Men i falkoneralléen satte det trykte kort 
huset på den anden ende . Der var ingen tanke 
om afslag : Margrete ville på bal , hendes moder 
ønskede gerne , at barnet fik en fornøjelse , og 
var såre tilfreds over , at broderen lod høre fra 
sig , og faderen tog de ikke mange penge , Margretes 
dragt kostede , som en velkommen anledning 
til gnaveri og skænd . 
Det var en såre tarvelig hvid tarlatanskjole 
med det uundgåelige blå bånd om livet , ængsteligt 
lidt nedringet , med korte ærmer , der lod et 
langt tyndt stykke arm bart ned til den kun toknappede 
handske . Alligevel drømte det syttenårige 
pigebarn om triumfer , lykke , herlighed , endnu da 
hun i en gammel vesterbrodroske , ildelugtende af 
cigar og simpel parfume — den plejede at vente 
på sangerinderne og deres kavallerer udenfor 
alléenberg — rullede hen imod ballet . 
Hun steg endnu lyksalig op ad den lune 
tæppelagte trappe , efter at portneren havde åbnet 
vogndør og trappedør og forretningsmæssigt 
råbt sit klokken to til kusken , der betragtede ham 
og huset lige gnavent : alléenbergturene lønnede 

sig i reglen bedre , de halvdrukne fyre var i 
forventning om kommende nydelser menneskekærligt 
spendable med drikkepenge . 
Men Margrete gentog sagte for sig selv i 
usigelig spænding : klokken to , klokken to , hvad 
ville der ikke hænde inden da ! 
Og så straks i entréen , hvor en imponerende 
tjener — barberet og elegant som herredsfogden 
ovre på Fyn — hjalp hende tøjet af , sank pludselig 
hendes mod til nulpunktet , så hun ligesom 
frøs om hjertet og følte sig legemligt utilpas . 
Der stod to unge piger , måske ikke så 
særdeles smukke , men i alt fald efter Margretes 
mening vidunderligt dejligt klædte i broget atlask , 
dristigt nedringede , ikke spor af ærmer , men 
med lange handsker , der som strømper trak sig 
op ad armene , og de pludrede lystigt løs med 
nogle unge herrer , der med chapeaubas’en i 
hånden ventede på dem , og uden at have set 
Margrete — i alt fald følte hun det således — 
raslede de forbi hende ind i den strålende oplyste 
sal . 
Forsagt , forskræmt sneg Margrete sig bagefter . 
Hvor blev hendes plads i aften ? 

onkel og tante , hvem hun passerede forbi , 
hilste hende med et formelt nik , medens hun 
fremstammede en tak for indbydelsen , og kusinerne 
i strålende elegance tog hende i hånden 
med en raskhed , som om de fjernede hende et 
par alen bort fra sig i det samme . De forestillede 
 » Frøken Scheibel «  for en klynge unge 
damer , der kastede et prøvende blik på hende 
og dernæst skød hende tilbage til hendes intethed . 
Blandt damerne ville hun ingen veninder 
finde i aften . Og herrerne — ville nogen se 
hende og more sig med hende ? 
Ak nej , det syntes ikke så . Ved første 
dans' begyndelse , da hun allerede stod uengageret 
tilbage , kom i sidste øjeblik hendes laban af en 
fætter ret gnavent trækkende med en herre , der 
blev forestillet for hende og engagerede hende . 
Margrete forstod det alt sammen . Hun havde 
set tantens vink til sønnen , ligesom han ville 
marchere ind med en lille bleg , pudret , elegant 
dame , set ham bede sin dame undskylde med 
en vittighed , der sikkert ramte hendes tarvelighed , 
og set ham slå ned på den herre , der 
nu førte hende ind i balsalen . 

hun tog Herren i øjesyn , da de stod derinde 
i salen som sidste par . Det var en stakkels 
kejtet kontorist fra forretningen : han havde ikke 
vovet at engagere nogen af de rige og flotte unge 
damer . 
Å rædsel at stå dér ! De talte ikke til 
hinanden , de smilte ikke , de dansede som med 
døden i hjertet . Og éngang blev de som sidste 
par også eneste uddansende par og i kreds af 
hele ballet , forbi spøg og latter , kådt kurmageri 
og udfordrende koketteri , nydeligt forfløjne 
unge mennesker og vanvittigt hysteriske 
frøkener , strålende øjne og hvide arme , atlask , 
der knitrer , og silke , der smyger sig fast , forbi 
ungdom og overgivenhed og lykke og sanselighed 
og frækhed og beregning og uforskammethed 
og lidenskab , forbi alt , hvad der skummede 
af liv og lyst — forbi dansede de to , kontoristen 
og kusinen , flove som irettesatte børn , 
fortvivlede som overbeviste forbrydere , alvorlige , 
dødtrætte , næsten grædefærdige . De dukkede sig 
under de ironiske blikke , der hvilede på dem . 
Der var vel enkelte herrer , som fandt hende 
net , men kontoristen gjorde hende så uophjælpeligt 
latterlig , at ingen vovede sig hende nær . 

og desuden , hvorfor skulle de vælge denne 
lille tarveligt og anstændigt klædte pige , når 
der bødes dem til den intimeste berøring en 
skare unge fruentimmer , halvt nøgne og halvt 
påklædte til øjnenes lyst og sansernes glæde ? 
Da efter bordet champagnen havde sat brand i 
kinderne og tåge i hjærnerne , sagde løjtnant 
Walter , som stod midt på gulvet i dagligstuen 
og beredte sig til at klappe op til kotillonen , 
idet han lod blikket glide langs den halvrunde 
stues væg , hvor de unge damer slængte sig i 
sofaer og lænestole : 
^fattes vatre choix , messieurs — det er 
dog fordømt , hvor det ligner et — « 
Han fik ikke det sidste ord sagt , thi hans 
dame slog ham med viften på skuldren og råbte : 
» Walter , Walter ! Jeg vil danse , jeg vil 
danse , sving mig hundrede gange rundt , dans 
mig træt , dans til jeg styrter ! « 
Og han greb hende om livet , så hans 
hånd gled op mod brystbuketten , og med den 
anden hånd klappede han til Dans mod hendes 
udstrakte højre , snurrede hende rundt og for 
afsted ind i balsalen , hvor i voldsom tummel 

sværmen brusede efter dem som en gnistrende 
hale på en pragtfuld komet . 
Margrete havde danset borddans med kontoristen , 
der ikke havde vovet sig til nogen 
anden dame end sin første ulykkesfælle . De 
var blevne anbragte ved et lille bord til otte personer , 
hvor de modtoges som folk , der sætter 
sig ind til et sluttet selskab i en halvfyldt kupé . 
Men ét sted måtte de to stakler jo krybe hen , 
og overalt havde de mødt gnavne ansigter , hvor 
de nærmede sig et bord . Man sluttede sig 
sammen , man skød stolene ind imod kuvertet , 
som var pladsen optagen , eller en dame råbte 
højt :  » Å , Andrea , her har vi plads til dig , vi 
holder den fast ! «  så strandede de ved et tilfældigt 
bord og hagede sig fast trods fornemme 
blikke , men smagte næppe den gode mad eller 
drak den fint tempererede champagne . 
Ved siden af dem taltes der et sprog , som 
Margrete knap forstod , så fuldt af københavnske 
slangord og af hentydninger til ukendte personer 
og ting kom det fra de unge menneskers 
læber . Margrete var desuden for stolt til at 
lytte efter ; heller ikke med sin kavaler formåede 
hun at tale ; de sad tavse og uænsede . Han 

syntes , hun var nydelig og ville gerne gjort sig 
behagelig , men forlegenheden kvalte ordene i 
hans mund ; hun fandt ham så klodset og grim 
som han i hvert fald tog sig ud overfor de 
mange kønne og helbefarne fyre , der fandtes i 
salen . 
Alligevel var souperen en forholdsvis tålelig 
tid ; langt værre var det at sidde over inde i 
dagligstuen , medens dansen gik lystigt i salen . 
Inde i den lille dagligstue — der var flere 
smukke værelser i rad — opholdt sig til stadighed 
nogle ældre damer , veninder af fruen , og 
Margrete led alle den sårede stoltheds kvaler , 
når en af disse venligt henvendte nogle ord til 
hende . Men også når fætteren engang imellem 
pligtskyldigst inklinerede for hende , snøredes 
hendes arme hjerte sammen i usigelig vé . Da 
hun éngang gerådede i en tur , hvor damerne 
skulle inklinere for herrerne , turde og ville hun 
ikke nærme sig nogen kavaler , men gik lige ind 
dagligstuen igen . Og fra det øjeblik sagde hun , 
at hun led af hjærtebanken og ikke kunne tåle at 
danse . Hun borede sig ind i en sofa og bladede 
i albumer , beså' de uendeligt mange fotografier 
uendeligt |mange gange uden at se dem og 

blev bestandigt mere fortrukket stiv i sit blege 
ansigt . 
Ligeoverfor hende ved et andet bord ved 
andre albumer sad en forfærdelig grim ung pige 
med en blårød næse og store hugtænder ud af 
munden . De talte ikke sammen , de så’ ikke til 
hinanden , de bladede ustandseligt i albumer , 
indtil sværmen styrtede ind fra salen efter en 
dans’ ophør , og tog så fat igen , når den forlod 
dem . Thi imens ungdommen huserede derinde , 
måtte de lade , som også de kom varme og 
glade udefra . Den grimme pige viftede sig 
krampagtigt med en kostbar fjervifte ; Margrete , 
som hurtigt havde fundet sin moders gamle benvifte 
umulig , lænede sig slap tilbage i sofaen , 
som træt af den evige valsen . 
Margrete syntes , at hun og grimrianen lignede 
to fanger , hvis celler grænsede nær til 
hinanden , men som fængselsloven forbød enhversomhelst 
indbyrdes meddelelse . Men det værste 
bodsfængsel måtte rumme mindre Jammer end 
denne elegante , af blomster duftende dagligstue 
med dens bløde lænestole . 
— en , to slag ! Klokken slår to . Margrete 
farer op fra albumet . Der danses vildere end 

nogensinde før . Hun ser , idet hun går gennem 
salen , den lille blege pudrede dame ligge med 
halvtillukkede øjne helt ind i armen på løjtnant 
Walter ; han næsten bærer hende , pressende 
hende imod sit legem , medens han hvisker ved 
hendes øre . Det stak Margrete i hjertet  ; hun 
følte den hadefuldeste misundelse mod den pudrede 
kokette , mod løjtnanten , kusinerne , de unge der 
morede sig så hensynsløst , mod alle , alle — hun 
kunne ønsket at dræbe dem alle i det sekund , 
hvor hun med blikket sagde farvel til det hele ; 
så smuttede hun uden adieu til vært og værtinde 
ud i forstuen , hvor den glatragede tjener 
konverserede en køn stuepige , der skulle hente 
den grimme frøken . 
Margrete spurgte , om hendes vogn var 
kommen . 
» Frøknens vogn ? Må jeg spørge , hvortil ? « 
» Til falkoneralléen «  , fremstammede Margrete , 
 » det er en drosche . « 
» Å , en drosche ; jeg syntes der for lidt siden 
kom en drosche . Nu skal jeg se . « 
Han lukkede forsigtigt et vindue op på 
klem — han ville ikke forkøle sig i den skarpe 

natteluft — og råbte efter drosken til falkoneralléen . 
En hæs brændevinsstemme svarede javel . 
Derpå hjalp han med en åndsfraværende 
mine Margrete kåben på og lukkede med en 
uforskammet høflighed entrédøren op for hende . 
Hun styrtede ned ad trappen og ind i 
drosken . Med en arrig ed hyppede droskekusken 
på sin magre krikke ; han var inderlig ked af 
denne lidet indbringende nattur . 
Men inde i den snavsede drosche sank pigebarnet 
sammen som en klud . Hun græd med 
en forfærdelig hulken , så hendes legem rystede 
i krampe , idet hun gentog de hundrede gange : 
å gud , å gud ! med en febersyg stønnen . 
Hun tænkte ikke på det oplevede , hun følte 
det blot som en uoprettelig skam , og hendes 
liv syntes hende uigenkaldeligt forspildt . 
Sådan blev hun ved at hulke og stønne 
den lange vej ud til falkoneralléen , medens 
drosken skumplede hende frem med en bragen , 
der lød som torden i den stille nat og heldigt 
overdøvede hendes voldsomme gråd . 
Dog da vognen holdt udenfor hendes hjem , 
rettede Margrete sig med et pludseligt kast . 
Tårerne forsvandt fra hendes blege ansigt , og 

med et forstenet udtryk , der kunne gælde for 
søvnig træthed , trådte hun ind i forældrenes 
sovekammer for at sige godaften . 
» Hvordan har du moret dig ? «  spurgte moderen . 
» Udmærket , men jeg er så træt — « 
» Fik du så meget danset ? « 
» Ja , den hele aften ! « 
» Nå , det var jo dejligt ! Ja , læg du dig 
så bare , så kan du fortælle rigtigt i morgen . « 
Og Margrete gik ind og tog sig nok en 
grædetur i sengen med ansigtet trykket ned i 
hovedpuden , for at forældrene intet skulle høre , 
indtil hun ud på morgenen faldt i søvn . Da 
hun kom ind til frokost , så’ hun dårlig ud , 
men fortalte en hel del om ballet , gæsterne , 
dansen og maden , også om sine kavalerer , deriblandt 
løjtnant Walter . Faderen skændte på 
hende , fordi hun havde danset sig syg og naturligvis 
ingenting kunne bestille dagen efter en sådan tumlen 
rundt . Margrete svarede ikke , bare så’ på ham . 
Og for fremtiden svarede hun ham aldrig , 
når han skændte og gnavede . Hun blev  » sær « 
Og måtte høre ilde derfor . Hun gik næsten 
ikke mere ud , afslog de få fornøjelser , der tilbødes 
hende , sagde nej til næste Års balinvitation 

hos onkel Gaul — trods forældrenes vrede og 
uagtet hun ingen grunde ville give for sit afslag 
— og blev ikke mere bedt dér og heller ikke 
andetsteds . Hun lagde ingen vægt på sit toilette , 
overdrev næsten dets tarvelighed , klagede 
aldrig over maden , ønskede intet og arbejdede 
flittigt , men var indesluttet og uden smil i 
hjemmet . Der var en sådan forbitret kulde 
over hende , at faderen , særligt når han var 
ophedet af formiddagsportvinen , blev fornærmet 
rasende hver gang han mødte hendes rolige 
blik . Uret havde han for så vidt ikke i sin 
irritation ; thi hun både foragtede og hadede ham 
grundigt som al hendes elendes ophav og hindring 
for enhver forbedring . Hun kunne end 
ikke holde af sin moder , fordi denne så ganske 
stod under faderens pisk og aldrig turde tage 
parti imod hustyrannen : hun ynkede blot den 
gamle kone . 
Hun nød selvplagerisk sin ulykke , da hun 
traf Mathilde Rørby , og det gjorde hende ikke 
mindre skikket til at blive Mathildes veninde . 
Fader og datter gik opad alléen tæt ved 
hinandens side og med tusende mile imellem sig . 

han plagede hende med sine sædvanlige 
spørgsmål om skolen og lærerpersonalet og 
børnene , ikke fordi han brød sig om svaret , 
men fordi han vidste , at denne udspørgen pinte 
hende . Hun svarede da også så kort som 
muligt , overhørte så meget hun kunne . 
Alligevel foretrak hun næsten denne hensigtsløse 
inkvisition for den samtale , faderen stillede 
op ved middagsbordet . 
De sad sammen alle tre i det ganske rummelige , 
lave haveværelse , der tjente både til 
dagligstue og spisestue . Der stod omkring dem 
en fugtigkold , muggen luft , som svedtes ud af 
væggenes rådne hjørner og som ikke betoges 
af nogen kakkelovnsvarme , thi Scheibels lagde 
ikke i ovnen forinden første november , hvor 
stærkt end temperaturen afkøledes . Eftersom 
hun frøs , spiste Margrete med endnu bedre appetit 
end ellers af grøden og frikadellerne til ærgrelse 
for Scheibel , der snagede i maden , og medens 
han drak sin halve flaske øl , snakkede løs om 
alt , hvad han havde læst i aviserne den dag , 
stadig henvendende ordet til moderen : 
» Ved du , hvem det var , vi hørte synge 
henne i alléen iaftes , mutter ? « 

» Nej , hvor skulle jeg vide det , Scheibel , 
men nogle drukne mennesker var det da vist . « 
» Det var mursvende , min salighed , ikke 
andet end mursvende . Jeg læser i avisen i dag , 
at der er stor skrue af mursvende her i byen . 
Straks faldt det mig ind : naturligvis , det var dem 
igår aftes . De gider ikke bestille noget , så 
må de ud at svire og drikke og brøle , så man 
kan høre dem i en mils afstand . « 
Margrete så’ akkurat hen på ham , der ligesom 
ventede hendes blik ; så vrissede han : 
» Tror du måske , at det ikke var mursvende ? « 

» Det har jeg ingen anelse om , men du kan 
da heller ikke vide det . « 
• » Ja socialister var det da . « 
Han troede , at denne formodning ærgrede 
Margrete , hvis frie anskuelser han havde en fornemmelse 
af , skønt hun altid talte så lidt som 
muligt . jmen Mathilde havde et par gange 
opsøgt hende i hjemmet , og den gamle mand 
kunne ligesom snuse sig til Mathildes emanciperte 
idéer , mærkede i hvert fald , at hun overså ham . 
Da Margrete ikke svarede , tog han fat på de 
ulykkestilfælde , hvorom han havde læst i aviserne , 

fortalte om et gruopvækkende mord i London , 
men fordybede sig særligt i en østrigsk baron , 
der var død efterladende sig hen ved hundrede 
millioner . Den gamle kone rystede på hovedet 
over en så forskrækkelig masse penge og syntes 
det var da godt , man ikke var så rig ; hvad skulle 
man gøre med sådan en rigdom ? Men Scheibel 
mente , at det ordnede sig såmænd nok , med en 
mine , som han var den rette mand til den rette 
anvendelse af hundrede millioner . 
» Ja , du kunne måske , Scheibel «  , sagde den 
stakkels gamle ydmygt . 
Margrete blandede sig ikke i denne samtale . 
Stormen peb vildere og vildere udenfor , stuen 
var mørk og kold , og hun følte sig med ét forunderligt 
træt . 
Hun gik ind i sit lille Kammer og sank 
sammen i en stol . Det var uudholdeligt , og 
det måtte have en ende . Men kunne hun 
slippe bort ? 
Hendes mod var pludseligt sunket . Hvad 
var i virkeligheden sket mellem hende og Johan  ? 
Intetsomhelst . Han havde vist lyst til at tale 
med hende i dag for første gang efter mange 
måneders bekendtskab , og derpå byggede hun 

en række fantasterier , der ikke endte med 
mindre end bryllup , frihed og frelse . Hun 
var jo tåbelig . Ligeså godt opgive det hele 
straks . 
Hun smilte over sig selv halvt fortvivlet . 
Derinde fra hørte hun faderens stemme knage 
omkap med vindens tuden . Whisten og 
toddy drikningen var begyndt , og her sad hun , 
levende begravet syntes hun . 
Nej , hun måtte prøve kræfter med det 
ukendte . Hun ville stride sin strid , og dér 
hvor Mathilde Rørby havde vundet terræn , 
måtte hun vel kunne sejre . Hun stillede sig 
foran sit lille spejl og betragtede prøvende sit 
ansigt , så’ endogså med et uskyldigt og 
beundrende blik ind i spejlet . 
Så sukkede hun , gik hen til bordet og gav 
sig til at rette sjætte klasses danske stile : skibbrud 
i Atlanterhavet . 

vi . 
Margrete kunne sparet sin frygt : Johan 
tænkte på hende , netop som hun ønskede . 
Dagene gik for ham uden særdeles hændelser 
i rigsdagen . Han fik ikke anledning til 
atter at tale , da venstre i kampen mod regeringen 
henlagde alle forslag uden debat , men 
det kunne da heller ikke fordres af ham , at han 
skulle spille nogen rolle i tinget . Derimod 
gaves der ham hyppigt lejlighed til at optræde 
som taler udenfor folketinget ved de talrige 
offentlige møder , der holdtes i København og 
dens omegn . Man trængte til folk med tro 
på sagen , gode talegaver og tiltalende personlighed 
 ; følgelig henvendte man sig ofte til Johan . 
Også til folkemøder på landet kom der bud 
efter ham i forvinteren , således at han gik imod 
det nye år med en nogenledes sikker følelse af 

aktivitet . Han nævntes hyppigt i bladene , hans 
taler refereredes og rostes , og han fik ikke få 
politiske breve fra vælgerforeninger , demokratiske 
bestyrelser og lignende — hvilket han omtalte 
til Tage med en plaget mands lidende mine , 
skønt han med velbehag nød hver eneste skrivelse . 

Margrete fulgte hans skæbne i bladene , 
talte også ugenert med Mathilde Rørby om ham 
og viste ham den troskyldige opmærksomhed , 
som en discipel viser sin afholdte lærer . 
Hendes troskyldighed trængte som en sød 
gift ind i hans hjerte . 
Han fik hurtigt rede på , når hun forlod 
skolen , og hvor hendes vej gik . Han mødte 
hende da tilfældigt , standsede hende og fulgtes 
med hende , så langt hun tillod . Det var 
sjældent længe , dels fordi Margrete ikke ville 
møde sin fader sammen med Johan , dels fordi 
hun instinktivt satte ham på knappe rationer . 
Midt i en samtale erklærede hun , at hun skulle 
op i det hus eller ind i den butik , trykkede 
hans hånd og gik ; Johan kom aldrig ud af at 
bede , om han måtte vente på hende . 

han sagde nu til hende alt det , hvormed 
han for kort tid siden havde underholdt Mathilde . 
Dog når han alt for stærkt fordybede sig 
i ungdomsminder eller teoretiske betragtninger , 
førte hun ham forsigtigt tilbage til det virkelige 
liv og hans fremtidsudsigter . Han var forbavset 
over hendes politiske interesse , når hun udspurgte 
ham om de forskellige føreres stilling 
og indflydelse . Hun billigede ganske , at han 
havde sluttet sig til den talrigste gruppe af 
venstre , for flertallet , sagde hun , det var jo det , 
som skulle have magten . 
Johan følte sig lykkelig ved disse samtaler . 
Han mærkede med glæde , at Margrete ligesom 
han var tarveligt opdragen og trods sin ungdom 
hverken fornøjelsessyg eller letsindig ; hun gik 
aldrig på bal , aldrig i selskab , havde ikke veninder 
og kendte næsten ingen unge mennesker . 
Han blev mere og mere forelsket , hver gang han 
så’ ind i hendes søde ansigt , men til at antyde 
sin forelskelse , endsige til at fri fattedes ham 
mod . Han syntes , hun var så sart en jomfru , 
at hun ved mindste erotiske antydning ville 
flygte som hinden i skoven , blot lovet knitrer 
under en spaserendes fodtrin . Han vovede sig 

imidlertid til nogle små opmærksomheder : forærede 
hende nogle bøger , bragte hende engang 
blomster , og så’ sig om efter forøget arbejde ; 
thi det var dog alt for dumt at tænke på giftermål , 
når han ikke kunne ernære en kone . Da 
han engang overfor Margrete udtalte sin afsky 
for lange forlovelser , gik hun just ikke ind på 
hans betragtning , men nøjedes med en uskyldig 
bemærkning om , at det måtte være en kedelig 
ventetid . 
Johan blev usigeligt blød om hjertet ved 
hendes blufærdige tilbageholdenhed , som han 
uvilkårligt sammenlignede med den ufortrødenhed , 
hvormed Mathilde Rørby engang ved en lignende 
lejlighed havde fordybet sig i spørgsmålets 
fysiologiske side . Johan følte sig lutret overfor 
Margrete . _ 
han fik tilbudt en yderst beskeden stilling 
ved et venstreblad : han skulle være sverig-norge . 
Pladsen indbragte ham halvtredsindstyve kroner 
om måneden , og man gav ham disse for at 
binde ham politisk . Han tog stillingen som en 
anerkendelse af sine fortjenester og udregnede , 
at han ved skolepenge , diæter , bladfortjeneste 
og enkelte foredragshonorarer nåde til de tre , 

firetusend kroner , hvormed han udmærket kunne 
etablere sig som ægtemand . 
Margrete havde regnet det sammen ligeså 
hurtigt og nøjagtigt som han . 
Hun lod ham rykke nærmere . Samtalerne 
forlængedes og blev mere fortrolige , men han 
sagde ikke ordet : han så’ i hendes voksende 
fortrolighed kun et vidnesbyrd om hendes uberørte 
sind . 
I to måneder marcherede de således på 
stedet . Og Mathilde Rørby , der straks hun 
mærkede det begyndende forhold havde trukket 
sig stejlt tilbage fra Johan , ja i frikvartererne var 
gået ham forbi uden næsten at se ham — hvad 
der slet ikke var Johan imod — hun nærmede sig 
igen til ham og fangede ham ind i nye reformsamtaler . 
Hun kunne jo ikke vide , om Margrete 
blot koketterede uden vidererækkende hensigter . 
Da Margrete iagttog disse fornyede angreb , 
oprørtes hun i sin sjæls inderste over Mathildes 
træskhed . Hun blev enig med sig selv om , at 
nu måtte der handles . 
Man nærmede sig jul . Ferien skulle begynde , 
og medens den stod på , kunne hun ikke 
træffe Johan . Og hun ville ikke opleve sådan 

en jul til som de tidligere , ensom og glædeløs , 
medens alle andre holdt fest . 
Lige inden feriens begyndelse , da hun spaserede 
med Johan ud ad gamle Kongevej , førte 
hun samtalen hen på juletidens kedsommelighed . 

han gik beredvillig ind herpå , kun ved 
rigsdagsferien var han glad , men ellers blev det 
drøje , mørke dage at komme igennem . 
» Å , de har jo så meget at tage dem til , 
Gerner ! « 
Han stammede : 
» Jeg vil så særdeles meget savne at tale 
med dem , frøken Margrete ! « 
Hun svarede med den klareste stemme : 
» Jeg vil såmænd også savne vore spasereture 
og samtaler , kan de tro , jeg har dem virkelig 
så meget at takke for . « 
Han blev ganske bleg , men tog mod til sig 
og sagde : 
» Men var det da ikke muligt , at vi kunne 
mødes engang i ferien ? « 
Margrete så’ på ham med sit troskyldigste 
blik og sagde venligt : 

» Jo , det kunne vi da også — det har de 
rigtigt ret i . « 
Efter lidt tale frem og tilbage blev det 
bestemt , at de skulle træffes lille juleaften kl . syv . 
» Jeg har dog ærinder at gå den aften «  , 
sagde Margrete leende ,  » og så kan vi mødes 
ved hesten på kongens Nytorv . Det er rigtignok 
lidt sent , men så er der heller ingen , der 
ser os . « 
Johan takkede hende henrykt . 
Lille juleaften gik Margrete tidligt på eftermiddagen 
hjemmefra . Hun sagde , at hun havde 
lovet at besøge Mathilde og begav sig også til 
hende . Dels ville hun kunne dække sig i fornødent 
fald , dels dreves hun af en underlig 
grusom lyst til at se Mathilde , lige inden hun 
gik til sit første stævnemøde med Johan . 
Mathilde boede langt ude i Nørrebrogade . 
Hun var hjemme og tog nogenledes forekommende 
mod Margrete , skønt hun betragtede hende med 
ublandet mistro og øjensynligt ikke begreb , 
hvad besøget gjaldt . Ifjor havde Mathilde 
inviteret hende til juleaften sammen med nogle 
kvindesagsdamer . Ville hun inviteres ? Troede 

hun måske , Gerner kom ? Ja naturligvis , det 
var det . Altså var hun ikke så ganske å jour 
med hans gøren og laden . 
Mathilde følte pludseligt en ikke ringe glæde , 
og tonen blev lidt venligere mod Margrete . 
Denne satte sig ganske roligt og passiarede 
løs . Om skolen , om de andre lærerinder , om 
de kvindelige foreninger , i hvilke Mathilde 
virkede . 
Mathilde tøede op og gav ivrigt svar på 
alle spørgsmål . 
Da klokken var bleven hen ved seks , førte 
Margrete samtalen hen på Gerner . 
Hun spurgte Mathilde på den naturligste 
måde af verden , hvad hun mente om Gerners 
begavelse og politiske stilling . Hun , Margrete , 
syntes nok , at han var interessant at tale med , 
men hun forstod sig jo ikke på politik og den 
slags ting . 
I de minuter , hvori Mathilde betænkte sig 
og indledte sit svar med undvigende bemærkninger , 
stred hun en hård strid . 
Skulle hun sige , at Gerner betød såre 
lidet og næppe havde nogen stor politisk fremtid ? 
Ganske sikker var hun ikke i sin sag , thi meget 

kunne jo forandre sig , desuden : ville Margrete 
ikke tro , at når hun nu rev ned på Gerner , 
skete det af jalousi ? På den anden side , rose 
ham ville hun da på ingen måde . Margrete 
kunne i forvejen være indbildsk nok af hans 
bekendtskab og begærlig nok efter dets fortsættelse . 
Det var ikke været at opmuntre hende ved 
en fremstilling af Gerner som en opgående 
stjærne . Svare ganske tørt , nær sandheden — 
var vel det bedste . 
Men det var galt ræsonneret . Hvis Mathilde 
af al sin magt var faldet over Gerner , havde 
gjort ham så latterlig og ubetydelig som vel 
muligt , måske — men kun : måske — havde 
Margrete følt sig ilde berørt derved og usikker i 
sit forehavende . Måske havde hun da udskudt 
afgørelsen . 
Nu troede hun gennem Mathildes tørre tone 
kun at høre skinsygens nag , endogså til Gerner . 
Og når Mathilde ikke angreb ham voldsommere , 
så måtte det være , fordi han ikke kunne angribes , 
fordi hans stjærne virkeligt lyste på den 
politiske himmel . Altså var målet stort og 
sejren skøn . 

Margrete hørte roligt og opmærksomt på 
Mathilde , nikkede lidt engang imellem , som hun 
just nu forstod , hvad Mathilde mente , og så’ ufravendt 
på denne med klare og troskyldige øjne : en 
lille fin edderkop overfor en stor , grim flue . 
Hun studerede meget omhyggeligt Mathildes 
ansigt , træk og teint , som om hun var medlem 
af en besigtigelseskommission , der skulle afgive 
skøn over en bygnings fortrin og mangler . 
Da Mathilde var færdig , rejste Margrete sig 
og tog sit tøj . 
» Vil du gå ? «  spurgte Mathilde forbavset , 
» bliver du da ikke her ? « 
» Nej , jeg har lovet at komme et sted hen 
iaften «  , svarede Margrete uden at tage sit uforstyrrelige 
blik bort fra Mathildes ansigt , idet 
hun knappede sin korte trøje . 
Der var noget i tonen , som gjorde Mathilde 
tavs , noget , der mindede om det hornsignal , som 
soldater lejrede i skoven hører skingrende klart , 
og som forkynder , at fjenden nærmer sig truende 
og kamplysten . 
» Jaja , farvel da , og tak for i aften «  , sagde 
Margrete , idet hun rakte Mathilde hånden . 

endnu i døren tilføjede hun :  » Og glædelig jul , 
Mathilde ! « 
Mathilde fremmumlede et uforståeligt fan-el 
og så’ lamslået ud for sig . 
På kongens Nytorv holdt Johan vagt allerede 
fra halv syv . 
Der var faldet tynd sne , som tog det grå 
og smudsige bort fra de snævre gader og det 
mørke torv . Ned ad Østergade , hvor butikernes 
lamper hjalp på den usle gasbelysning , drog 
der en mængde mennesker i tavs travlhed . 
Men straks ude på ton-et hørte sværmen op , 
og Gerner kunne i ro trave rundt om hesten . 
Hver gang han kom forbi flisestriben mod 
Østergade , standsede han lidt og så’ over imod 
den lyse gyde , der rummede al den luksus , som 
i de næste dage skulle spredes ud over det hele 
København . Det var stadens brændpunkt , hvorfra 
den glimrende hovedstadsfordærv udgik . Her 
udbød aften efter aften med frække blikke og 
udfordrende lader de faldne kvinder sig til unge 
og gamle libertinere i skær fra butikerne , hvor 
kræmmere solgte den falske pynt , silke , bånd 
og snævre klæder , som kvindens sjæl begærede 

og mandens hjerte dåredes af . Johan så’ 
mængden bugte sig som en skinnende sort orm 
i en lue af glansild , som var det selve vellystens 
slange , der spillede i sit element . 
Han tænkte derpå , idet hans blik gled over 
mod Østergade , men dog endnu mere på Margrete , 
der skulle komme ud fra lysskæret . Hun 
måtte naturligvis komme derfra , når hun fra 
Vesterbro gik ind i byen , og desuden skulle 
hun jo også besørge nogle ærinder i butiksgaderne . 
Men det betød intet , at hun kom derfra , 
thi hun lignede i ingen henseende hovedstadens 
glimmersyge kvinder . Han syntes , hun 
lignede en blomst , en skær og beskeden liliekonval , 
bringende forår til menneskers hjerter . 
Han følte sig såre lykkelig , medens han 
ventede hende . Han vidste ikke , hvor meget han 
kunne håbe ; han turde næppe tro , at de stærke 
følelser , der nu tog hans hele sjæl fangen , 
kunne besvares af den fine unge kvinde . Om 
hun bare anede , hvor nænsomt han skulle vogte 
over hende ! Han forestillede sig selv — ikke 
uden selvfølelse — som en stærk og alvorlig 
mand , der med uendelig kærlighed bøjede sig 
ned over det sarte væsen , der klyngede sig til 

hans beskyttende arm . Og når han kom hjem 
fra rigsdagen , fra den møjsommelige gærning 
ude iblandt folket , der desværre kun kendte lidet 
til hjærtets ædleste følelser og sjældent fik lod 
i civilisationens højeste nydelser , når han kom 
hjem fra sin heldbringende virksomhed ude 
blandt de for livsglæden besvegne , så ville han 
træffe hende , sin unge smukke hustru , uberørt 
af livets smuds , men i sit kærlige sind forstående 
de fattiges grænseløse Jammer , og de to 
ville sidde sammen i kvægende ro , i ægtebåren 
lykke , oprunden af sjælenes samstemning------------- 
han rev sig ud af disse fantasterier og stod 
med et ryk stille . Nu var klokken straks syv , 
nu måtte hun ganske snart komme ! 
Hvis hun da kom ! Hun havde lovet det 
uden tøven med en troskyldighed , der rørte 
ham dybt , når han tænkte derpå , men som 
også skræmmede ham bort fra forvovne fantasier . 
Thi hvis hun havde lagt samme betydning i 
dette møde som han , ville hun næppe svaret 
med denne barnlige frimodighed . Hvad var han 
for hende ? En ældre ven , næsten en lærer , 
som hun gerne talte med og tog nytte af , men 
aldrig havde hun åbenbarer , at hun holdt af 

ham , således som han ønskede . Ja , hun havde 
sikkerlig vist ham megen interesse , taget del i 
hans anliggender , villet kende hele hans liv , 
men springet var stort herfra og til hans luftkasteller . 

klokken var blevet syv på uret ved Hovedvagtsgade , 
men der var ingen imargrete at se . 
Han stirrede mod Østergade , hvorfra slangen 
bestandig udspyede nogle små hobe , der hurtigt 
spredte sig og forsvandt i torvets mørke . Hun 
viste sig ikke . 
Hun var måske bleven forhindret eller 
havde betænkt sig eller var bleven syg eller 
havde fået besøg ? Hvor mange hundrede ting 
kunne ikke været sket , alle ødelæggende for hans 
ønsker . Allerværst om hun havde fortrudt sit 
løfte ! Det var dog en egen sag at mødes med 
en ung mand ved aftenstid — rigtignok kun , 
sagde han bittert til sig selv , hvis deres møde 
for alvor kunne kaldes et stævnemøde , men 
dette var vel næppe tilfældet . 
Alligevel var han glad om hjertet ved denne 
begivenhed , der var enestående i hans liv . Og 
ét forstod han , at kom denne unge pige virkeligt 
til ham som en brud til sin brudgom , da 

var dette møde tusendfold mere værd end alle 
Tages oplevelser tilsammen . Da slog han med 
dette ene slag den københavnske Don Juan af 
Marken , sejrede over ham i livets kapløb og 
hævdede sin livsanskuelses ret og magt overfor 
vennens frivole syn . 
Fem minuter over syv — ti minuter over 
syv , og endnu ingen Margrete . Nu er han gået 
utallige gange rundt , har standset ligeså mange 
gange overfor Østergade ; politibetjenten lægger 
mærke til ham , synes han . Og det er rigtigt ; 
ordenens vogter , der har set fyren trave så 
mange gange rundt , har betænkt , at han dog 
også vil se pigebarnet , som der ventes på . 
Derimod er det en fejltagelse af Johan , når han 
tror sig kendt af politibetjenten . Denne har aldrig 
skullet lægge mærke til de danske rigsdagsmænd . 
Et kvarter til otte — Johan har hovedpine 
af nervøsitet og spænding . Han fryser og 
véd ikke , hvad han skal gøre med sig selv . 
Skulle hun ikke komme ? Han tør ikke gå , og 
han fortvivler over denne venten . Men hvis hun 
kommer , da vil han sige hende det alt sammen 
just denne aften , han vil have mod og hellere 
udsætte fsig ør et afslag end opleve endnu 

engang denne spænding , der gør ham syg . Han 
elsker hende , og han vil vide sin skæbne . 
Imidlertid spaserer Margrete rolig og velfornøjet 
fra Nørrebro ind igennem byen . Hun haster 
ikke , giver sig tid til at se på butiker og folk , 
er inderlig tilfreds med den følelse , at det er 
sidste gang , hun skal gå julen igennem alene , 
tænker også med stor venlighed på Johan , der 
nu venter hende ved hesten . Men hun vil ikke 
komme præcis for nogen pris — han har godt 
af at vente lidt , længes lidt , ikke være vis på , at 
hun kommer . Det kan muntre lidt op i hr . Gerner . 
Forfærdelig morsomt er det at gå til 
stævnemøde , ja til mere , til det spørgsmål , hvis 
rette besvarelse skal dræbe den kedsommelige 
nutid . Hun holder af ham , hun holder virkeligt 
af ham , og det er netop for hans skyld , at hun 
kommer for sent . Hun går ind i en butik 
på Østergade og køber sig et bånd til sin hat , 
hun må da have en pakke i hånden , når hun 
møder ham . 
Da Johan femogtyve minuter over syv stirrede 
stivt og fortvivlet hen imod Østergade , så’ han 

en skikkelse skille sig ud fra sværmen ved Østergades 
munding og med lette , hurtige skridt gå 
over imod ham og hesten . Var det hende ? Hans 
hjærte bankede og blodet for ham til hovedet . 
Var det ikke hendes korte trøje og det grå slør 
om hatten , og gik ikke Margrete netop sådan ? 
Da hun kom lige imod ham , kunne han 
næsten ikke tale af bevægelse . 
» De har da ikke ventet længe «  , sagde Margrete 
med sin venligste stemme ,  » jeg blev lidt 
forsinket . « 
» Å , blot nogle minuter . — tusend tak , at 
de kom , frøken ! « 
» De troede da ikke , at jeg blev borte ? « 
» Der kunne jo være kommet forhindringer «  , 
bemærkede Johan tøvende . 
» Måske ventede de mig ikke så bestemt , 
fordi de ikke finder det ganske rigtigt af mig at 
spasere med dem så sent om aftenen «  , sagde 
Margrete grublende ,  » sig mig , Gerner , har de 
tænkt sådan ? De må endelig svare mig ærligt . « 
» Nej , det har jeg ikke tænkt , ikke et øjeblik «  , 
forsikrede Johan højtideligt ,  » jeg var så sikker 
på , at de roligt kunne mødes med mig . « 

» Det troede også jeg . «  — svaret kom med 
en blid alvor , der gik lige til Johans hjerte og 
gav ham mod til at fortsætte . 
» Desuden ville jeg så usigeligt gerne tale 
med dem , frøken Margrete — jeg måtte have 
en samtale med dem , en alvorlig samtale — « 
De var imidlertid komne over mod store 
Kongensgade , og Margrete slog resolut ned ad 
den meget befærdede gade . 
» Skal vi her ned ad «  , sagde Johan ,  » her er 
så mange folk , man kan næsten ikke tale . « 
» Vi kan gå ned mod boulevarden «  , svarede 
den vej kyndige Margrete . 
Og hun førte ham gennem dronningens 
Tværgade hen til Sølvgade . 
Selv i disse tarvelige gader holdtes der jul : 
i kælderbutiker , hvor usselt legetøj udstilledes 
sammen med alskens husgeråd og isenkramsager , 
prangede stærkt lys , der faldt grelt ned 
på de lidet festlige varer . Det hårde nøgne 
fyrretræ oplystes sammen med tin så tyndt 
som sølvpapir . Margrete så’ med den stærkeste 
ubehag på denne udstafferede armod , lige som 
hun kom fra Østergades manufakturbutiker , hvor 
fløjel og atlask i guldgule farver — vieil ør 

og crème i strålende forening — vældede 
frem som lokkende kilder fra et fjernt og underfuldt 
guldland . Men da Johan gjorde en bemærkning 
om det smukke i julefesten , der 
tændte glædesblus selv i de fattigste hjem , nikkede 
hun bejaende . Hun forstod så godt , at 
han var blød om hjertet og lidt sentimental en 
aften som denne . 
Samtalen var iøvrigt gået istå . Imellem 
de mange travle mennesker , alle med pakker og 
de fleste med børn , kunne der ikke siges sådanne 
ord , som Johan havde på læberne . Hvert 
øjeblik blev han desuden skilt fra Margrete , som 
han ikke vovede at byde armen , og hans forlegenhed 
og beklemthed tiltog . Nu syntes det 
ham såre vanskeligt , hvortil hans mod så 
bestemt havde svunget sig , medens han ventede 
på Margrete . 
Da de nåde mod enden af Sølvgade , som 
lå mørk og ubefolket , blev han mindre nervøs . 
Og han tik den lyse idé , som Margrete måske 
havde ønsket at fremkalde . 
» Skal vi ikke gå op på den smule af den 
gamle vold , de endnu har ladet stå «  , sagde 

han ,  » det er så nydeligt at se udover København 
dér . « 
» Jeg skulle vel egentlig hjemad , men hvad 
— en lille tur tør jeg vel nok vove . « 
Idet de fra fortovet skråede over til voldbakken , 
drejede Margrete pludseligt hovedet til 
siden og så’ spejdende ned ad Sølvgade . 
Ja , sandelig , det var hende ! Derhenne på 
gadens mørkeste fortov langs med muren for 
rosenborghave sneg en skikkelse sig , lang og 
tynd og underligt pjusket . Inde i mørket kunne 
Margretes skarpe øjne skelne Mathildes store 
hat og side kåbe . Hun var da fulgt efter helt 
ude fra Nørrebro , havde set dem mødes på 
kongens Nytorv og var måske endnu ikke helt 
på det Rene med situationen . En utæmmelig 
ondskabsfuld lyst til nu straks at sejre over 
den usle rødbede , der krøb som en tiggerske 
langs med muren , greb Margrete . 
Hun standsede sin gang og så’ op imod 
volden : 
» Hvor der ser mørkt og vildt ud «  , sagde 
hun med sagte stemme ,  » jeg er næsten bange 
for at vove mig derop . « 

» Der er såmænd ingen grund til frygt — 
men vil de ikke tage min arm ? « 
Ordene kom meget frygtsomme fra Johan . 
Margrete så' med et hurtigt og sky blik op til 
ham , og stak derpå sin arm resolut ind under 
hans , og tæt nærmende sig hinanden gik de op 
ad voldbakken . 
Kunne Margrete set sig om i det samme , 
ville hun følt sig fornøjet med sit værk . Henne 
i skyggen vakler den høje kvindeskikkelse og 
støtter sig til muren : staklen står der et par 
minuter ligesom svimmel med ludende hoved og 
bøjede knæ ; da nogle forbigående betragter 
hende skarpt , retter hun sig og tumler ned ad 
gaden , rundt om voldhjørnet og ud mod 
Nørrebro . Øjnene er halvt lukkede som ser 
hun ind i sig selv , i sin egen håbløse elendighed . 

imidlertid gik de to lykkelige over voldens 
hvide sne . Johan begyndte at blive veltalende , 
medens han med øjnene søgte en bænk . Men 
den første de nåde var allerede optagen af et 
elskende par , hvis stilling tydede på en så vidt 

fremskreden fortrolighed , at Johan blev angst , Margrete 
skulle føle sig skræmt . Det lod heldigvis 
ikke som hun havde bemærket noget . Og Johan 
førte hende ud på den nærmeste bastion , hvor 
der stod en eneste bænk , smal , gennembrudt og 
rygløs , således som en velvis magistrat anbringer 
bænke i en sædelig by . 
Han spurgte , om hun ikke ville sidde her . 
» Gærne , jeg er lidt træt af den lange vej «  , 
svarede hun mildt . 
Så satte de sig . 
» Hvor her er smukt ! «  sagde Margrete , idet 
hun så’ udover den hvide by , hvor gaslygterne 
lyste rødt og dødt i aftentågen . Hun følte sig 
usigeligt vel til mode , glad ved tanken om de 
ord , hun skulle høre , og den gode tid , der nu 
måtte komme . Hendes hjerte bankede lidt 
stærkere end ellers , og brystet hævede sig mod 
den stramme trøje ; hun nærede de venligste 
følelser overfor den store fyr , der sad så forlegen 
og frygtsom ved hendes side og betragtede 
hende ærbødigt og forelsket med sine store 
vandblå godmodige øjne . 
Han tog forsigtigt hendes hånd , som hun 
lod ham beholde , og så talte han . 

om sit ensomme liv , om den store glæde , 
da han traf hende . Han havde slet ingen 
kvinder , unge kvinder kendt , og han havde ikke 
troet , at en ung smuk pige ville interessere sig 
for så alvorlige ting , som han jo syslede med . 
Men hun måtte da heller ikke tænke , at han var 
så tør og dum , at han ikke begreb , hvori livets 
egentlige skønhed og poesi bestod . I alt fald 
havde han lært det igennem hende . Men han 
troede sikkert ikke nogen kvinde i verden var 
som hun . Alle de egenskaber , hvorfor man 
bøjer sig med beundring , besad hun , og han 
ville altid være stolt , fordi han havde fået lov 
at omgås hende og tale med hende . Han havde , 
det turde han forsikre , skattet hendes hjertes 
renhed , hendes ædle tænkemåde , hendes fintdømmende 
forstand . Han mærkede , han blev et 
bedre menneske i hendes nærværelse , også dygtigere 
eller handlekraftigere . Og det var blevet 
ham så ganske klart , at aldrig ville han kunne 
føle for nogen kvinde , hvad han følte for hende . 
Han holdt usigeligt af hende — han elskede 
hende . Og det , at hun var ham så dyrebar , 
gjorde , at han fik mod til at rette en bøn til 
hende . Vel vidste han , at han ikke var hende værd , 

men hvis hun kunne holde af ham , hvis hun 
ville blive hans — han kunne jo kun byde 
hende en beskeden tilværelse — da skulle han 
takke hende hver time i sit liv , vie hende alt 
sit arbejde , alle sine tanker , og ingen hustru 
skulle blive båren på hænderne som hun . 
Måske blev fremtiden ham gunstig , og da ville 
han være lykkelig for hendes skyld ; selv havde 
hun al hans lykke i sin hånd . Han bad hende 
ikke blive skræmmet , han kunne ikke tie længere . 
Om hun ville betænke sig ? Eller om det var 
muligt , at hun kunne svare ham nu ? 
Han talte således af sit fulde hjerte med 
en stemme , der skjalv i sindsbevægelse . Ordene 
kom flydende fra den øvede taler . 
Hun lyttede henrykt . Just således skulle 
han tale , så beundrende og ydmygt som en 
tjener til sin herskerinde . Hun var lykkelig 
over , at hendes forventninger ikke skuffedes : 
både hans kærlighed og udtrykket for denne 
syntes hende ægte og krydret med så megen 
romantik , som hendes ungdom kunne fordre . 
Det var politikeren , der bejlede til sin hustru ; 
den mand , der talte til tusender med myndighed , 
skælvede overfor hendes ja eller nej ; og i hendes 

lille hånd hvilede nu den stærke samfundskæmpes 
og hendes egen fremtid . 
Og så lå der over dette møde en poesi , 
der tilfredsstillede ethvert ønske , som almindelig 
romanlæsning kan vække i en ung piges sjæl . 
Den stille helligaften lyste fred over dem med 
sit hvide dække , stjærnerne tindrede som guldblade 
på himlens mørke fløjel , og byens larm 
steg imod dem som drønende skvulpen af et 
mægtigt hav . Her sad de langt fra det ivrige 
liv , kampen mellem menneskene og julefesten i 
hjemmene , fortabte i sig selv som et udvandrerpar , 
der i nattetimen siddende på dækket hånd 
i hånd stirrer ud imod landet , hvor deres 
fremtid skal bygges . Men Gerner , vikingen , 
havde allerede gjort strandhug på kysten , og 
ved hans side kunne hun trygt drage ind i det 
fremmede land . 
Derfor , da Johan havde endt sin lange tale 
og i angst forventning bøjede sig imod hende , 
så’ Margrete op på ham — med tårefyldte 
øjne syntes han — og sagde : 
» Jeg vil det gerne ! « 
» Vil de , er det muligt ? «  udbrød han henrykt , 
 » vil du virkeligt være min hustru ? « 

og atter lød det sagte svar : 
» Jeg vil det gerne . « 
» Og du holder af mig — du elsker mig ? « 
Da lod Margrete sit hoved synke ned på 
Johans skulder , og medens hans arm listede sig 
om hendes liv , sagde hun ømt : 
» Det har jeg gjort så længe ! « 
» Er det sandt , hvor jeg er lykkelig ! «  ordene 
kom ganske febrilsk fra Johan ,  » og jeg som gik 
og plagede mig med angst og ikke turde spørge . 
Hvornår da vidste du det , slemme pige ? « 
» Å , lige siden «  , Margrete betænkte sig ligesom 
lidt på svaret ,  » lige siden den dag , du 
talte i rigsdagen . « 
Imellem himmel og jord kunne intet have 
glædet Johan således som dette svar . Jorden 
bød ham sin bedste frugt , himlen åbnede ham 
sit skønneste lys . I et nu så’ han for sig hele 
sin tidligere elendighed , mindedes sin ensomme 
vej mellem mængden , sit ubemærkede og triste 
arbejde , sin underlegenhed i alle livets forhold , 
sin uhyggefølelse selv ved den politiske gærning , 
hvor han til sine tider følte sig fremmed 
og ikke sproget mægtig — og nu pludselig var 
han sejerherren , og igennem den skønne unge 

piges mund fik han det forkyndt : hans ord 
havde tændt ild i hendes hjerte og hans 
gærning lavrbærkronedes af hende . Igennem 
mængden kunne han skride med løftet hoved , stolt 
som en gud ved hendes kærlighed , thi ingen var 
bedre end hun , renere , klogere , smukkere end hun . 
Hæftigt rullede blodet gennem hans årer , 
han følte sig legemligt sund og åndeligt stærk , 
usigeligt glad ved den unge kvinde , der lå skælvende 
i hans arm , og medens tanke og Sans 
bragte ham i glødende henrykkelse , sænkede han 
sit ansigt mod hendes . Hans læber berørte 
hendes pande gennem det af tågen fugtige 
slør , der gik ned til hendes mund ; med kejtede 
fingre ville han fjerne det tynde dække , der 
skilte ham fra den elskede , men han besad ikke 
håndelav til at borttage det stramme tyil . Da 
tog Margrete raskt til og rev sløret bort , og selv 
lykkelig og varm rakte hun sin friske mund op 
mod den lykkelige . Og deres læber mødtes i 
et langt og besnærende Kys . 
Margrete svimlede næsten — det var første 
gang hendes læber berørte en mands — medens 
Johan følte blodets ville dyriske pres . 

kun et øjeblik — så trak han sig ligesom 
skamfuld bort fra Margrete . Han syntes , at 
denne stærke bevægelse hos ham krænkede den 
unge ærbare og rene pige , og da Margrete blev 
liggende i hans arme med svimle øjne og halvtåben 
mund , hvis friske ånde forvandlede sig 
til grå røg i den kolde luft og gik fristende 
mod hans ansigt , skød han hende læmpeligt 
fra sig . 
I det øjeblik , de kyssede hinanden , elskede 
hun ham af sit unge hjertes trang , i uklare 
længsler , i lykkebringende illusion , med sine 
sanser og sin forstand — elskede ham som han 
hende . I det øjeblik , hvis mage aldrig mere 
kom , tilhørte hun ham helt , og havde han grebet 
til i dette øjeblik , kunne han hævet skatten og 
ejet hendes kærlighed . Men han vovede næppe 
at nyde hendes første Kys , end mindre at tage 
hende ind til sig og være hendes herre , som 
en mand er herre over den kvinde , der elsker 
ham . 
Han skød hende fra sig . 
Margrete rejste sig ret op i sædet og så’ 
et sekund ubestemt og forvirret på ham , som 
ville hun atter søge til hans arm og til hans 

læber . Så med en lille nervøs trækning , der 
for gennem hendes fine legem , forstod hun det 
altsammen , rødmede let og tog sig koldblodigt 
tilbage . Hun fik sløret ned over ansigtet til 
munden og rejste sig halvt fra bænken . 
» Skal vi ikke gå «  , sagde hun roligt ,  » her 
er alt for koldt at sidde . « 
Johan sprang op : 
» Ja , du har ret , du kunne forkøle dig — 
og det måtte da ikke ske vor første lykkelige 
aften . « 
Margrete trak en smule på munden ved 
denne vor lykkelige aften , men sagde intet . Hun 
lagde venligt sin arm ind i hans , og de gik som 
et par adstadige forlovede bort fra bastionen og 
ned ad volden . Margrete ville hjem . 
På den lange vej ud til falkoneralléen 
aftalte de nu alting sammen . Margrete satte 
ham forsigtigt ind i sine familieforhold , men der 
behøvedes ingen forsigtighed , thi Johan forstod øjeblikkeligt 
poesien ved det elskværdige og beskedne 
hjem , hvorfra Margrete skænkedes ham som 
livets bedste gave . Da han hørte om faderens 
afskedtagen fra toldforvalterembedet , slog han 
straks på , at der måske hos den gamle fra 

ungdommen frisindede mand havde rejst sig en 
uvilje mod at tjene den nuværende regering . 
Han spurgte om den gamle Scheibel interesserede 
sig for offentlige sager og fulgte med i politik , 
og Margrete svarede diplomatisk , at hendes 
fader læste ivrigt og mange aviser . 
» Holder i da så mange blade ? «  spurgte 
Johan igen med en naturlig forundring . 
» Nej , far går hver dag på — kafé og 
læser bladene . « 
Der dukkede for Johan en forestilling op 
om kafélivet i forrige århundrede , hvor republikansksindede 
og politiserende borgere holdt 
deres betydningsfulde diskussioner om alskens 
samfundsspørgsmål i den Art offentlige lokaler 
og han hensatte uden videre den gamle Scheibel 
til en sådan klub . Margrete modsagde ham ikke . 
De blev enige om , at Johan skulle indfinde 
sig næste dag hos Margretes forældre , som 
hun inden den tid ville forberede på besøget . 
Derimod skulle Margrete tilbringe juleaften hos 
Johan eller rettere hos tante Rikke . 
Det var nemlig gammel skik , at Tage juleaften 
spiste en sen middag sammen med Johan , 
og tante Rikke var ikke uvillig overfor dette 

gæstebud , da hun nødigere ville tilbringe helligaftenen 
alene end beværte de to venner . Da 
Johan imidlertid foreslog at gøre aftenen til 
en slags fest , hvorved forlovelsen retmæssigt 
skulle deklareres , og derfor ville invitere sin 
kærestes gamle forældre , afviste Margrete bestemt 
denne svigersønlige venlighed . Hendes forældre , 
erklærede hun , plejede aldrig at modtage nogen 
invitation juleaften , som de efter mange Års 
sædvane tilbragte alene med hinanden . Johan 
følte sig meget bevæget ved tanken om de to 
gamle mennesker , der lige fra deres ungdoms 
lykkelige hvedebrødsår fejrede børnefesten i 
kærlig ensomhed og forståelse . Han sagde , 
idet han ømt trykkede Margretes hånd : 
» Hvor smukt det høres om to gamle mennesker , 
der tænder julelysene for hinanden ! 
Sådan vil vi også engang sidde , når vi bliver 
gamle , Margrete ! « 
Margrete bøjede sit hoved på en samstemmende 
måde , men svarede ikke . Nu gjaldt 
det først at nytte ungdommen , tænkte hun . 
Så var de nåde til huset i falkoneralléen , 
og Margrete bød ham hånden til farvel . 
» Velkommen i morgen , du ! «  sagde hun venligt . 

dog Johan bøjede sig ned imod hende og 
tog det ham ved afskeden lovligt tilkommende 
forlovelseskys . Han kyssede hende på munden , 
men hun tog ikke sløret bort . Den unge piges 
varme ånde havde i den skarpe frostluft afsat 
bittesmå ispartikler mellem slørets tråde , og 
mod denne tynde isskorpe brødes Johans Kys . 

Viii . 
Da Margrete næste morgen ved frokosten 
fortalte sine forældre , at hun var bleven forlovet 
med folketingsmand Gerner , vakte denne meddelelse 
straks kun én fremtrædende følelse hos 
de gamle , nemlig forbavselse . Margrete havde 
— uden at de anede det mindste derom — gjort 
bekendtskab med en ung mand og forlovet sig 
med ham . Moderen var ganske fortumlet , men 
det faldt hende ikke ind at tillade sig nogen 
opposition eller blot forme den ringeste indvending 
mod den kolde og myndige datter . Desuden 
nærede hun i sin underlige skyggetilværelse 
en frygtsom beundring for Margrete , 
et gammelt tyendes opvartende kærlighed . 
Da Scheibel ikke straks fér op med skænd og 
gnavenhed , og begivenheden således tegnede til 

et fredeligt forløb , samlede hun alt sit mod og 
trippede hen til Margrete : 
» Jeg ønsker dig rigtigt til lykke , Margrete , 
gid det må blive jer begge til velsignelse . « 
» Tak mor «  , svarede Margrete med så venligt 
et smil , at den gamle kone dristede sig til 
at tage hende om hovedet og kysse hende på 
panden . 
Margrete klappede moderen lidt på ryggen 
og vendte derpå sit rolige , klare blik mod 
Scheibel . 
I hans bryst kæmpede modstridende følelser . 
Overrasket var han , næsten imponeret ved Margretes 
besluttethed . Sådan på egen hånd 
trods sin uselskabelige særhed forlovet og måske 
snart gift ! Han kunne ikke nægte , at det ville 
blive en lettelse , en lille besparelse også , at få 
pigebarnet ud af huset . Han blev fri for at se 
på dette impertinente ansigt , hvis uforstyrrelige 
ro irriterede ham des mere , fordi han læste den 
ubarmhjærtigste foragt i de grå øjne . Væk 
med hende da ! Når hun var borte , var huset 
helt og holdent hans , og alting stod rede til hans 
opvartning alene . 

men han skjulte heller ikke for sig selv , at det 
ærgrede hatn , når hun nu pludseligt slap ud af 
buret . Han havde længe følt en egen tilfredsstillelse 
ved at se den kønne stolte pige , som 
ingen ærbødighed ville vise ham , gå ulykkelig 
omkring uden at kny . Der havde stået en 
kamp imellem dem , hvori han indtil nu havde 
holdt hende stangen . Havde hans blod rullet 
vildere i årerne og en fyrigere vin bragt en 
mere bestialsk råhed op i ham , kunne han mishandlet 
hende med slag , moret sig med at piske 
den tavse pige igennem som en hund . Men 
han var ingen forbrydernatur , blot en fynsk 
toldforvalter . Og så nøjedes han med sin 
ligeså fordummende som forfalskede portvin og 
med den evindelige og uudholdelige arrigskab 
overfor datteren . 
Ud fra denne følelse spurgte han med en 
opfindsom gnavenhed : 
» Er den hr . Gerner , som du har forlovet 
dig med , rigsdagsmand ? « 
» Ja , det siger jeg jo . « 
Scheibel havde nok forstået det og også 
følt sig overvundet ved denne genstandens kvalitet . 
Thi en rigsdagsmand var ingen ganske 

ringe person , vidste han meget vel , og Pokker 
kunne begribe , hvad sådan en fyr ville med 
Margrete . Imidlertid kunne det dog også være , 
at Margrete netop her havde et sårbart punkt . 
Han spurgte derfor videre : 
» Jeg erindrer ikke , at jeg har set hans navn . 
Er han måske venstremand ? « 
» Ja ! « 
» Nå sådan ! — en venstremand i min 
familie ! Jaja ! Og tør jeg spørge , hvad er ellers 
hans livsstilling , for han kan vel ikke leve af de 
diæter , rigsdagsmændene dovner sig til ? « 
Det flammede i Margretes øjne . Men hun 
svarede aldeles roligt : 
» Han informerer i Fru Holms institut . « 
» Å , lærer ! Nå , rigsdagsmand og skolelærer ! 
Jaja ! Du har jo ikke spurgt din far — 
så lidt som din mor . Du følger vel heri din 
egen vilje som i alt andet . Det får så være . 
Men det falder jo lidt svært for mig at ønske 
dig til lykke , når jeg ikke engang kender din 
forlovede personligt , og når jeg kun véd om 
hr . Gerner , at han tilhører et parti , der — et 
parti , der nyder ringe agtelse hos bedre folk , 

og at han iøvrigt lever som timelærer — hvad 
der næppe kan kaldes en glimrende stilling . « 
Han så’ uhyre ondskabsfuld ud under 
formuleringen af denne lange tale , og næsetippen 
skinnede i hans gule ansigt som på den 
blege klown , der tænder en fosforglod i snuden 
på sit fortrukne fjæs . 
Margrete svarede : 
» Om du vil ønske mig til lykke , bliver din 
sag . Jeg holder af Gerner og er glad og stolt 
over hans kærlighed til mig ; jeg tror enhver 
pige ville være stolt af ham . løvrigt kan du 
være forvisset om , at Gerner ikke vil påtrænge 
dig sit selskab . Han kommer her i formiddag 
og hilser på mor — og dig , om du er hjemme . 
Foretrækker du din sædvanlige tur , så finder vi 
os deri . Og for fremtiden skal han ikke besvære 
dig [med besøg . Alligevel tror jeg , du gjorde 
rigtigst i at blive hjemme og tage i alt fald 
høfligt — venlighed kan man jo ikke fremtvinge 
— mod min forlovede . « 
Der klang en sådan voldsomhed gennem 
Margretes tone , at faderen blev ganske betuttet . 
Hun talte jo som det var en minister eller anden 
rangsperson , hvis besøg kunne ventes . Skulle 

virkeligt denne Gerner være noget ? Skulle han 
få en svigersøn , der betød noget ? Indflydelse 
var så godt som penge her i verden , og måske 
kunne sådan en rigsdagsmand have en Art indflydelse . 
Han huskede da endeligt godt de 
evindelige trakasserier med lønninger og kontorpenge , 
hvor folketinget kunne have en finger 
med i spillet . Om Gerner på sin vis var en 
formående mand ? I så fald var det jo rigtignok 
dumt straks på forhånd at fornærme ham . 
Ud fra denne tvivl blev han hjemme . Det 
var Margretes første sejr , thi hun ønskede i høj 
grad , at hjemmet skulle præsentere sig respektabelt 
for Gerner . Men også da besøget fandt 
sted , hævdede hun den vundne position overfor 
faderen . 
Han kunne nemlig aldeles ikke blive klog 
på Johan , der faldt udenfor alt hvad han kendte 
af mennesker . Johan kom ind på éngang beskeden , 
som det anstår en bejler i den elskedes 
fædrenehjem , og samtidigt selvtillidsfuld som et 
menneske , der besidder naturlig værdighed . I 
samme øjeblik som han trådte ind i stuen , var 
han klar over , at Margretes hjem ganske svarede 
til , hvad han i forvejen havde forestillet sig ; en 

gammeldags tarvelighed bredte velgørende tryghed 
over stuen , Scheibels ansigt besad de fine , 
smukke træk fra den nationalliberale tid med 
et præg af intelligent og embedsmandigt frisind , 
og moderen gik stille omkring som hjemmets 
gode ånd . Han følte sig hjemme , overbevist 
om at han var en kærkommen gæst , men også 
fuld af taknemlig ærbødighed mod de forældre , 
hvem han skyldte sit livs lykke . 
Det sagde han da også i veltalende ord 
og meget mere . Han fyldte stuen , hvori det 
ellers kun knagede gammelt og tørt , som om en 
dampmaskine var sluppet ind i et kobberstikkeratelier . 
Forlovelsen , den elskedes nærværelse , 
hendes hjem , julestemningen , den hvide have 
udenfor , hvor sneen faldt stille og tæt — alt 
begejstrede ham og bredte en frejdig glæde over 
hans person , en næsten genial forvisning om , at 
der ikke fandtes stene på hans vej . 
Den gamle kone fandt ham naturligvis både 
køn og elskværdig , vovede sig dog ikke til nogen 
glædesytring , nejede bare dybt med et ydmygt 
og forvirret smil . 
Men også Scheibel opgav helt kampen . 
Straks da Johan trådte ind i stuen stærk og 

> 
stor med sne på sin bredskyggede bløde hat og 
sin vide ulstercoat , følte han sig lille overfor 
denne stadselige julemand . Johans uforstyrrelige 
venlighed afvæbnede ham og lod ingen plads 
åben for gnavne spydigheder , som vikingen ikke 
havde forstået . 
Scheibel jblev derfor beleven og korrekt — 
ganske i den lignelse , hvori Johan tænkte sig 
ham — og han ønskede endog med en vis 
hjærtelighed sin svigersøn til lykke . Johan 
rystede muntert hans hånd , og det var ligeved , 
at den gamle dranker havde inviteret ham med 
på en flaske portvin . 
Så vidt kom det dog ikke , thi Margrete 
afbrød hastigt besøget . Hun ville til byen og 
se på julesværmen og juleudstillingerne , og lige 
derfra gå til middag hos tante Rikke ; hun 
tvang derfor Johan til at tage afsked med de 
gamle , til hvem han i bortgangen på en for 
dem uforståelig måde beklagede , at deres gamle 
smukke sædvane lagde hindringer i vejen for alles 
festlige samværen denne aften . Så tumlede 
han strålende ud af stuen . 
Da han var vel udenfor , rullede Scheibel 
sig sammen som et pindsvin . Han så’ efter 

de bortdragne og hvæsede så med indædt 
arrigskab : 
» Sikken en vindhas ! « 
Det for i den stakkels gamle kone , som en 
Brems havde stukket hende . Hun så’ hjælpeløst 
hen på sin husbond , hvis ansigt udtrykte den 
dybeste foragt . 
Derpå tog Scheibel værdigt sit overtøj på 
og traskede afsted til sin — kafé . 
Johan havde om morgenen meddelt sin forlovelse 
til de to eneste , der stod ham nær . Først 
til tante Rikke . Da Johan i sin overstrømmende 
lykke viste sig både elskværdig og meddelsom , 
tog tanten også nyheden med venlighed og 
åbenbarede ikke den mistro , som hun nærede 
til den tilkommende nieces af Johan lovpriste 
fortrin . Fra hende bragte han den ønskede indbydelse 
til middag . 
Derfra til Tage , som han tog på sengen . 
Tage blev ikke så overrasket . Han havde længe 
forberedt sig på , at Johan ville falde i hænderne 
på en guvernante : adskillig tid troede 
han , at Mathilde Rørby havde slået sin hårde 
klo i den uerfarne idealist ; at damen nu hed 

Margrete Scheibel , gjorde næppe nogen forandring . 
Johan havde nemlig vist ham Mathilde 
på gaden , og Tage havde ikke fundet mindste 
smag i rødbeden . Grundtvigiansk påklædt i en 
lotteripose , uden figur , flothed eller damevæsen . 
Hvis Gerner nu havde foretrukket en anden 
lotteripose , så kunne mennesket gerne for ham 
tænke , at den omsluttede det store lod . 
At Margrete , som han hørte , knap var toogtyve 
år gammel , rørte ham ikke . Han vidste , 
at den Art kønsløse væsener , som kvindesagsdamerne , 
var lige gamle fra tyve til fyrre . 
Imidlertid var han til vennens disposition , 
da denne bad ham hjælpe sig med indkøb af 
nogle gaver til Margrete . Tages lange praksis 
og veludviklede smag kom den forelskede mand 
til gode ; der stod nok en lille strid imellem dem , 
da Johan tvivlede stærkt om , at noget som helst til 
pynt henhørende ville falde i Margretes smag , 
men han indrømmede på den anden side Tage , 
at Stuart Mills samlede værker hang tungt på et 
juletræ . Eftersom Johan ikke kendte til påholdenhed 
og gerne ved denne lejlighed ville udgive alt , 
hvad han af penge havde mellem hænderne , enedes 
de to venner om en mængde sager . 

— da Margrete og Johan kom hjem til 
middag , traf de Tage i fuld aktivitet med festlige 
forberedelser . Han forestilledes for Margrete , 
hvem han fandt nettere end han havde tænkt sig , 
skønt nederdrægtigt både friseret og påklædt . 
Han var hjertelig , hun derimod kølig . På 
vejen havde Johan fortalt hende , hvad han fandt 
passende om Tage , hans liv og sædvaner , og 
Margrete fik den fornemmelse , at hun kunne 
vente en fjende i ham , for så vidt dette verdensmenneske 
næppe ville billige Johans ægteskab . 
Hun trak derfor allerede under samtalen med 
Johan på munden af Tage . 
Mod tante Rikke var hun sød og venlig , 
og den gamle dame syntes godt om hende . 
Og så skulle de til bords , til almindelig 
risengrød og gåsesteg , sagde tante Rikke . 
Men Tage smilede stolt . Thi da de kom ind i 
spisestuen fandt de den ikke alene festligt oplyst , 
men ved hvert kuvert stod et lille juletræ med 
farvede lys og godter , det største foran Margretes 
plads og derpå hang alle Johans gaver 
til hende . Det var forlovelsesringen og en 
broche , parfumer , handsker , en kniplingskrave 
— alt valgt af Tage , der selv havde tilføjet et 

nydeligt armbånd af ganske små guldled , der 
som en bøjelig lænke snoede sig om håndledet . 
Johan havde desuden købt et stort fotografi af 
gambetta , om hvem de ofte havde talt , og et 
eksemplar af sin navnefælle Johan Sverdrups 
taler , hvilken bog han i sin egenskab af 
sverig-norge ofte havde følt pligt til at læse og 
som han nu bragte sig på nært hold af . 
Margretes øjne strålede af henrykkelse over 
de mange ting , men hun ville ikke lægge sin 
ungdommelige glæde for dagen , særligt da hun 
selv kun havde en brevtaske til Johan , og tvang 
sig til en sirlig og venlig tak , som Johan var 
ligeså tilfreds med som med brevtasken . Også 
Tage beundrede højlydt denne sorte almindelige 
tingest , men i sit hjerte erklærede han Margrete 
for en fordømt fordringsfuld skabning , som endda 
ikke besad den fjærneste undskyldning for sine 
prætentioner . 
Under måltidet herskede en behagelig livlighed . 
Johan talte mest om politik , literatur , 
bladforhold , og Tage sekunderede ham gerne 
— med sådanne spørgsmål , der rettes til en sagkyndig 
mand — for at han kunne tage sig ud for 
kæresten . Margrete hørte på og fandt Tage 

ubetydelig , medens tante Rikke lod Johan snakke 
løs , siden det var hans forlovelsesdag . Hun 
morede sig derimod , når Tage , i pavserne eller 
når Johan henvendte sig næsten udelukkende til 
Margrete , fortalte hende små københavnske 
historier , bynyt og skandaler eller stadens gængse 
vittigheder , og han underholdt godmodigt efter 
bedste ævne den gamle dame . 
Maden var fortræffelig , nødes med stort 
behag og udbredte sammen med de små grantræer 
en tung og krydret luft , som fremkaldte 
velvære . Tage medbragte en dåse ægte gåseleverpostej 
som julepresent til tante Rikke , og 
den blev straks åbnet til dessert og smagte 
» storborgerligt «  som Johan sagde . Han forærede 
forresten også Johan en udmærket smuk papirkniv , 
medens han selv slet ingenting modtog . 
De forlovede var lidt flove herved og talte derom 
på hjemvejen : Tage mente det nok godt , men 
det var lidt — lidt kommisagtigt , sagde Margrete , 
med de præsenter . Og Johan indrømmede det 
kommisagtige . 
Efter bordet gik det istå . Maden og den 
bevægede dags hændelser trængte til en stille 
fordøjelse . Tage var nu decideret overbevist 

om , at Margrete var en almindelig pretentiøs 
guvernante uden figur og uden chic . Hun passede 
vist til Johan i højtidelighed . Et par kønne 
øjne og forresten lotteripose — det var ikke 
hans stil . 
Hans stil hed Kamilla Jørgensen og ventede 
ham på en anden sal henne i gammelholmskvarteret . 
Derfor da klokken blev halv ti , brød 
han op , fordi han  » skulle træffe nogle bekendte 
på en kafé . « 
Også de forlovede rejste sig og begav sig 
på den lange vej hjemover til falkoneralléen . 
Margrete klagede lidt over træthed , skønt hun 
ikke ville køre i sporvogn , men beklagede dog 
mere Johan , der skulle stavre alene tilbage i den 
nu dybe sne så sent , at der ingen sporvogn 
mere kørte . 
Så fremstillede Johan , som også var lidt 
ked af vejen , veltalende for hende , hvor langt 
hyggeligere de ville få det som gifte . Og 
Margrete indrømmede dette med en sød tilbageholdenhed . 

egentlig kunne de da ligeså godt bestemme 
brylluppet med det samme ? 

også det bejaede hun . 
Og lidt efter lidt blev de så enige om , at 
straks efter nytår skulle der ses på lejlighed , 
der kunne fås til flyttedag , og i begyndelsen 
af maj kunne da brylluppet stå . 
De gik nu i den mørke Frederiksberg allé . 
» Men så er der møbler og udstyr «  , sagde 
Margrete lidt usikkert . 
Han skuffede hende ikke . Det faldt ham 
ikke en minut ind , at hun skulle medbringe 
så meget som et klædeskab . Han fortalte hende , 
stolt over sin praktiske Sans , at han til foråret 
ville have opsparet en femtenhundred kroner , 
hvorfor der kunne købes udstyr . 
Om hun ville påtage sig dette ? 
Dertil var hun villig . 
Så havde de kun en eneste ting endnu at 
afhandle . Da de nemlig talte om , hvem forlovelsen 
skulle meddeles , nævnte Johan lidt 
ængsteligt Mathilde Rørby . Men Margrete fortalte 
straks med sin klare stemme , at hun allerede 
om morgenen havde skrevet til sin veninde . 
Derved faldt en sten fra Johans hjerte . Margrete , 
der lod som ingenting , nævnte på sin 
side onkel Gaul , hvis hus hun kortelig karakteriserede 

for Johan som en ægte højre grossererfamilie . 
Hun ville indrette det således , at Johan 
og hun kunne aflægge en visit der en dag , hvor 
hun med sikkerhed kunne formode , at familien 
ikke var hjemme . 
De skiltes udenfor huset i falkoneralléen . 
Johan tog sit reglementerede Kys og vadede hjem 
gennem snefoget . 

Ix . 
I tiden efter nytår 1885 gik Johan mismodig 
om i rigsdagen . Han forstod nok , at et 
uvejr trak sammen , men han kunne ikke udgrunde , 
hvorvidt det kunne afvendes eller ikke . 
Det tiltalte hans følelse og hans opfattelse af 
politik , at den overmodige regering blev tvungen 
til et statskup ; men han mærkede ubehageligt 
klart den ringe begejstring , hvormed man i rigsdagen 
forberedte sig til en sådan begivenhed . 
Det var som dreves man ufrivilligt ind i en 
situation , der ikke fristede nogen — dreves af 
en magt , mod hvilken ingen modstand nyttede , 
men som man uhyre gnavent underkastede sig . På 
rigsdagen talte egentlig ingen om denne uvisse 
fremtid  ; politikere , forstod Johan , udtalte sig naturligvis 
i det hele nødigt om , hvad der ikke forelå . 
Skønt derfor bladene hver dag forkyndte det sig 

nærmende provisorium , fornemmede Johan ikke , at 
der i den anledning lagdes planer i folketinget 
eller at der blev truffet nogen som helst anstalt til 
afparering af slaget . Man ventede i rigsdagen 
med en forbitret tålmodighed , omtrent som 
folk venter i en port , om bygen vil høre op , 
eller om den går over til ustandselig øsregn . 
Havde Johan ikke haft de politiske foredragsmøder 
og diskussioner , var han rent kommet ud 
af humør . Dér var interesse , begejstring , liv . 
Dér vandt ethvert kampord tilslutning , dér 
lønnedes enhver satirisk betegnelse med rungende 
bifald , dér forstodes enhver hentydning i samme 
nu . Ingen blaserthed eller gnavenskab ; blot 
lys ? til strid og tillid til den gode sag . 
Og kom man ud i landet , rådede den 
samme fortrøstningsfulde og stærke stemning . 
Bønderne råbte ikke så højt , lo ikke så lydt 
og kendte ikke til de bragende klapsalver , men 
så var der igen denne vikingeagtige truende 
fåmælthed , denne sagamæssige tørre ironi , denne 
jordfødte sejhed , som skød grund ind under de 
talendes fødder . Her ville man stå på sin 
ret og holde ud , så længe det skulle være . 

da Gerner engang efter et livligt møde beredte 
sig til at tage afsted , kom en gammel bondemand 
hen til ham , rykkede ham i ærmet og 
trak ham til side . Da de stod alene , sagde så 
den gamle : 
» De kan hilse dem inde i København og 
sige , at vi bønder passer på ! « 
» Det skal jeg ! «  udbrød Johan henrykt og 
rystede den andens hårde hånd hjerteligt . 
» Ja , jeg har nu væ’t med lige siden bundevennernes 
tid «  , tilføjede den gamle og gik derpå 
sagtmodigt sin vej . 
Johan blev helt højtidelig ved disse ord : der 
lød for hans øren en susen af store henfarnes 
ånder fra en herlig kamptid . 
Han holdt også i denne tid et foredrag 
om den store franske revolution , hvorved hans 
tidligere studeringer kom ham til gode . Han 
skildrede i klangfulde ord den uimodståelighed , 
hvormed folkerejsningen fandt sted : stormen 
på bastillen , nationalforsamlingens protest mod 
regeringen ,  » vi viger kun for bajonetterne «  — 
» det er ingen revolte , det er en revolution «  , 
kongemagtens kapitulation , selvstyrets tronbestigelse 
osv . osv . 

så ofte det lod sig gøre , overværede mar-' 
grete hans foredrag . Hun satte sig i en krog 
af salen , hvor Johan kunne nå hende med sit 
blik . Så talte han ligesom til hende . Og når 
de fulgtes bort fra mødet , bragte det bifald , som 
talen havde vakt , dem begge i den elskværdigste 
stemning . De gentagelser , der ikke kunne undgås 
overfor et så uforanderligt stof som kampen 
mod ministeriet , tog ingen af dem sig nær . Da 
Johan engang ville undskylde sig på dette punkt , 
sagde Margrete straks , at hun blot morede sig 
over , hvor godt Johan forstod at bringe variation 
ind i udtrykkene . 
Derimod spurgte Margrete ham hyppigt om , 
hvorledes forholdene stod på rigsdagen . Johan 
forklarede hende , så godt han kunne , kampens 
træge gang omkring finansloven uden egentlig 
at tilfredsstille hendes videlyst . Thi Margrete 
havde vel ikke synderligt klare forestillinger om 
en finanslov , men så meget forstod hun dog , at 
det var noget , hvortil ministrene i høj grad 
trængte : noget imellem en kvittering og en 
sådan undskyldning , som børnene medbragte 
på skolen , når de havde forsømt læsningen 
på grund af sygdom eller dovenskab . 

» En finanslov må de jo have ! «  sagde hun . 
» Ja «  , sagde Johan ,  » det ser ud , som de ikke 
får den . « 
» Hvad gør de så ? «  spurgte den logiske 
Margrete . 
» Så udsteder de et provisorium ! «  erklærede 
Johan triumferende . 
» Og hvad gør i så ? « 
Hvergang de kom til dette punkt , blev Johan 
hende nærmest svar , skyldig . Der ville rejse 
sig en storm i folket , udviklede han , omtrent 
som før den franske revolution , folketinget ville 
forkaste provisoriet , bønderne ville i store tog 
komme til København , nye valg måtte udskrives , 
og venstre ville komme styrket ind . 
» Og hvad så ? «  spurgte Margrete ,  » går 
ministeriet så « 
» Retten sejrer ! «  svarede Johan ,  » til sidst styrter 
ministeriet . « 
Alligevel generede Margretes ufortrødne  » hvad 
så ? «  ham mere , end han ville indrømme . Ikke 
for det , han tvivlede slet ikke om sejren , men 
om slagplanen hørte han så uhyre lidt . 
Han søgte derfor engang oplysning hos den 
store fører , da denne tilfældigvis ved bortgangen 

fra rigsdagen kom til at følges med ham ned ad 
gaden . Johan , der hverken sad i de vigtigste 
udvalg eller i partibestyrelsen , havde sjældent 
lejlighed til samtale med de ledende mænd . 
Han greb derfor nu øjeblikket og nærmede sig 
forlegen den store fører . 
Efter nogle indledende bemærkninger om 
højres svaghed i debatten , sagde Johan : 
» Tror de , at ministeriet virkelig vil fremtvinge 
provisoriet ? « 
» Lad os ikke tænke på dette ministerium 
som en almagt — det er næppe hverken klogt 
eller demokratisk tænkt . Der råder heldigvis 
andre faktorer her i landet , som man ikke 
springer forbi . Jeg tror ikke , man bør forudsætte 
den Art ting , førend de sker . « 
» Jamen , ministeriet har dog tidligere — « 
» Da var folket ikke modent , hr . Gerner ! 
Nu er hver mand i landet lydhør for grundlovsbruddet . 
Man betænker sig , inden man tager 
kampen op med det store , menige folk . « 
» Men hvis nu alligevel — hvorledes tænker 
så førerne at ville —• « 
» Der findes hverken førere eller menige i 
en sådan situation : hver mand gør sin pligt , 

tænker jeg . Folket stoler på os alle , men vi 
må også stole på folket , hr . Gerner ! Dér er 
kraften , dér er viljen og den brede , sunde retsfølelse , 
som ingen Junker hejsahop kan bryde . 
Tror de , at noget ministerium i længden kan 
stå imod folkeviljen ? Men udholdenhed , det 
må der til , om denne kamp skal føres til en 
lykkelig udgang for folket . « 
» Jeg tvivler ikke om , at det danske folk vil 
rejse sig som én mand , og jeg tilstår , at jeg 
egentlig længes efter at få ende på dette sejpineri , 
hvori man går her på rigsdagen . « 
» Et øjeblik , hr . Gerner ! De har nu den 
dannelse og de kundskaber , som vi bønder aldrig 
får , og derfor bliver det heller ikke til noget stort 
med os , om vi end kan gøre vor lille gærning . 
Dog de er jo endnu ung i politiken , og jeg har 
vel været så mange år med , at jeg snart bliver 
gammel og aflægs , men tør måske dog sige 
dem , at man ikke med let sind skal gå til en 
situation , hvor grundloven ikke overholdes . Jeg 
anser dette for en ulykke for landet , for højre 
som for venstre , for by som for Bonde , for os 
alle — måske uafvendelig , men sandelig en 
ulykke . Vé dem , fra hvem forargelsen kommer ! « 

og med denne besked forlod han den noget 
fortumlede Johan , der på éngang følte sig flov 
ved den beskedenhed , hvormed føreren fremsatte 
sin mening , og blændet af den demokratiske majestæt , 
der udstrålede fra hans væsen . Men det 
positive udbytte af samtalen var jo ikke betydeligt . 

der var da ikke andet for end at vente , tålmodigt 
og i tåget , til afgørelsen var truffet . 
Endelig oprandt dagen . Johans hjerte bævede , 
da han sidste gang betrådte rigsdagen . Han 
så’ sig om mellem sine partifæller : samme 
gnavne , triste udtryk som altid før . Måske lidt 
bitrere : nu måtte , skulle de jo ud i regnen . 
Men han tænkte på , at de soldater , der trak ud 
i dybbølskanserne , vel heller ikke havde mine 
som skovgæsterne om søndagen . Det trøstede 
ham også , at de højremænd , han mødte , syntes 
ham tavse og reserverede . Der veksledes ingen 
ord mellem medlemmerne af de to partier , medens 
man dog ellers tillod sig både en spøg og en 
passiar . Nu undgik man hinanden , og der var 
kommet et svælg imellem de to partier , som om 
jorden pludseligt havde åbnet sig . 

da det kongelige brev om rigsdagens slutning 
skulle oplæses fra ministerbordet , skyndte efter 
aftale alle venstremedlemmerne sig ud af folketinget . 
Tilbage blev kun en halv snes højremænd 
omkring konsejlspræsidenten , der læste 
dokumentet med en undertrykt nervøs skælven . 
De få mennesker i den store tomme sal virkede 
med en imponerende uhygge . Johan kom til at 
tænke på et billede , han havde set : romerske 
senatorer flygtende bort fra Cæsars lig , som kun 
en lille flok sammensvorne omgiver . Men hvad 
var her liget ? Og var liget ikke stærkere end 
de levende ? Og hvem kunne gælde for Cæsar , 
hvem for Brutus ? Nej , sammenligningen passede 
ikke , kunne ikke benyttes , men stemningen på 
billedet var i ham , da han som en af de sidste 
vendte sig i døren — ganske ligesom en senator 
på hint billede . Han vendte sig og så’ : den 
ødelæggelsens vederstyggelighed , der skulle oprinde . 

Johan kom først i en løftet og fortrøstningsfuld 
stemning , da han samme aften overværede 
et politisk møde , som holdtes i Københavns 
omegn . Her optrådte flere talere , både politikere 
og repræsentanter for det menige folk , 

og alle protesterede i indignerede udtryk mod 
ministeriets forbryderiske handling . Der toges 
og gaves  .løfter om udholdenhed , og mødet bares 
af tillid til den gode sag og til rettens endelige 
sejr over magten . 

X . 
For Johan gik de følgende forårsuger som 
en Dans . Rundt om fra landet hørtes vredesudbrud 
over statskupet , folket knurrede lydeligt , 
store møder forberedtes , bladene spyede gift og 
flamme — en stor kamptid indvarsledes , i 
hvilken det var herligt at deltage , herligt at vinde 
prisen . 
» Nu skal vi slås for gamle Danmark med 
junkerne ! «  sagde han til Margrete . 
» Men bliver det da ikke revolution ? «  spurgte 
hun . 
Foreløbig ikke , kunne han kun svare . Han 
betroede hende imidlertid , at ungdommen rundt 
om i landet købte rifler og øvede sig i skydning . 
Et sted havde en pige slået en buste af 
kongen itu , og et andet sted havde en skolelærer 
beskyldt ministeriet for mened . Der var 

tegn både hist og her . Og især oppe i det 
nordlige Jylland skulle der herske et stærkt røre . 
Margrete ville måske under andre omstændigheder 
spurgt videre , nu var hun optaget 
af at ordne sit tilkommende hjem . 
De havde længe søgt lejlighed , og straks 
rådede der nogen uenighed mellem dem . Johan 
ville nemlig helst bo udenfor byen : sådan en 
lejlighed som Scheibels tiltalte ham , dens adgang 
til have og dens forholdsvis friske beliggenhed . 
Men denne plan modsatte Margrete sig yderst 
bestemt : hun forestillede ham , hvor ubekvemt en 
udenbys bolig lå for hans arbejde og hvormegen 
vandren frem og tilbage den ville forårsage , og 
skønt han anså det for sundt med de lange ture , 
satte hun sin vilje igennem . 
For hende var det i øjeblikket et livsspørgsmål . 
Hun havde boet så triste år ude 
i forstædernes skygge , fjernt fra hovedstadens 
glans , at hun gøs tilbage for en fortsættelse af 
denne tilværelse . Skulle hun sidde etsteds i en 
afkrog , en halv mil fra Østergade , den lange 
formiddag , medens Gerner gik på skole og i 
rigsdagen , den kedelige aften , som han tilbragte 
i alleslags møder ! Men dette var ikke det 

vigtigste . Nej , men hvem skulle besøge hende 
derude nordenfor lov og ret ? Hvorledes skulle 
hun dér få dannet den lille kreds af indflydelsesrige 
mænd , som hun stadigt håbede skulle udgøre 
hendes  » Salon «  ? 
Den friske luft og den billige husleje måtte 
vige for dette hensyn . Forresten påstod Margrete 
urokkeligt , at en lejlighed i København 
kunne fås uden fordyrelse . Og så endte det 
med , at hun opsporede en tredje sal i selve 
Laksegade , ikke langt fra tante Rikke . Højere 
end tredje sal ville hun ikke , og fire værelser 
måtte hun have : dagligstue , spisestue , sovekammer 
og værelse til Johan . De to første Stuer 
var pæne og lyse , beliggende til gaden , medens 
det dårlige sovekammer og Johans lille rum — 
hvor herrerne kunne ryge — lå ud til gården . 
Margrete møblerede lejligheden meget sirligt . 
Hun havde sluttet venskab med tante Rikke , 
således at Johan kunne træffe hende i sit eget 
hjem og ikke behøvede at gå den lange vej til 
falkoneralléen . Margrete sagde aldrig den gamle 
dame imod , når hun udviklede sine anskuelser , 
og tante Rikke betragtede efterhånden Margrete 
som et uskyldigt offer for den kedsommelige 

nevøs kætterske anskuelser . Hun tog sig derfor 
af pigebarnet og hjalp hende med udstyret . Hun 
forærede hende nogle smukke gamle møbler , hvis 
værdi Margrete nogenledes havde øje for ; hun 
tilrådede desuden anskaffelsen af sådanne  » antike « 
Lænestole og skabe , som man hos marskandisere 
kunne få billigere end moderne møbler , 
og som passede i stil til hendes egne sager . På 
den måde møblerede Margrete sin lejlighed både 
billigt og stilfuldt . 
Johan tog ikke synderlig del i disse tilberedelser ; 
straks fra første færd havde Margrete 
taget ordningen i sin hånd , og Johan spøgende 
udnævnt hende til sin finansminister . Hun tog 
mod titlen og mod kassen og styrede også 
sidenhen , efter at de var blevne gifte , hele husets 
økonomi . Johan overleverede hende enhver 
krone , han tjente , og erholdt sine bestemte 
lommepenge til gengæld . 
Til sine svigerforældre så’ han under forlovelsestiden 
næsten intet . Den gamle kone 
stræbte med Margretes linned og lærred og 
måtte gøre tusinde udveje til de få penge , 
som hun behøvede . Thi i den scheibel'ske husholdning 
var manden kassebestyrer , af hans pension 

levede de , og han lod sig trække hver krone 
af lommen , som om han udplyndredes af røvere . 
Hvis Margrete havde nedladt sig til at bede ham 
om hjælp , eller snarere hvis Gerner havde underholdt 
sig med sin svigerfader om økonomiske 
sager , måske ville den gamle da vist sig mere 
rundhåndet . Nu lukkede han for sin portemonnaie , 
og fastere endnu efter en for ham afgørende samtale , 
som han havde fået med sin svigersøn . 
Han traf en dag Gerner på gaden og 
inviterede ham ned på en vinkælder , forsigtigvis 
ikke hos den vært , der kendte hr . Scheibel som 
stamgæst . Den gamle havde den formiddag allerede 
sat sin første flaske portvin til livs og tog nu 
resolut fat på den anden , som Gerner kun nippede 
til . Svigerfader og svigersøn småsnakkede lidt 
uden at komme til sagen . Scheibel spurgte en del 
om politik og tingenes stilling på rigsdagen , 
med præcise spørgsmål både om nutid og 
fremtid , og Gerner havde sin vanskelighed med 
at give besked . 
» Jamen , de tror jo dog , at ministeriet går 
af , ikke sandt ? « 
» Jeg håber det , svigerfar ! « 

» Og så — ja , jeg kan jo tale rent ud af 
posen , så vil de måske selv blive minister — « 
» Å , hvad tænker svigerfar på ! « 
» Om ikke straks , så dog éngang i tiden 
naturligvis «  , Scheibels tone lød uendeligt indsmigrende , 
 » i hvert fald indflydelse får de da , 
kære Gerner . « 
Det ville Johan , som rimeligt var , ikke helt 
benægte . Han svarede kun med en beskeden 
hovedrysten , som Scheibel kunne tage for , hvad 
han ville . 
Scheibel tog den til indtægt og blev ved : 
» Véd de , at de så kunne vise mig en lille 
tjeneste — hvis de ville ? « 
» Hvor kan de tvivle derom ! « 
Den gamle skænkede sig et nyt glas og 
rykkede ham ganske nær . Så hviskedee han , 
medens hans næse lyste som en glød : 
» Ser de , dengang jeg tog min afsked , blev 
jeg egentlig forbigået , skammeligt forbigået . Jeg 
havde været en pligttro embedsmand , ingen kunne 
bebrejde mig noget . « 
» Det véd jeg «  , indskød Gerner ,  » jeg har 
altid forstået de grunde , der dengang ledede 
dem . « 

Scheibel så’ et øjeblik mistænksomt og forvirret 
på ham . Skulle denne Gerner være 
klogere end han så’ ud til , eller skulle Margrete 
have tonalt — 
men Gerner bortryddede i et nu hans angst , 
og idet han lagde sin store hånd tungt over 
den gamle mands rystende fingre , sagde han 
alvorligt : 
» Politiske grunde , ikke sandt ? « 
» Jo «  , svarede Scheibel i samme sekund og 
blev så ved : 
» Så forstår de jo nok det hele . Det udmærkelsestegn , 
man skyldte mig , ligeud skyldte 
mig , fik jeg ikke . Man kunne valgt ligesom man 
ville : ridderkorset eller — «  , han betænkte sig et 
øjeblik ,  » eller justitsråd . En af delene måtte det 
være . Derfor vil jeg nu bede dem , når tiden 
er der , at sige et ord til ministeren derom — 
måske helst justitsråd — her er virkelig en 
forsømmelse at reparere . « 
Gerner sad overordenligt forbløffet . Han 
ventede sig aldeles ikke denne anmodning , som 
han dog undskyldte hos den gamle nationalliberale 
herre , i hvis ungdom man lagde vægt på sligt . 

men han , demokraten , kunne da umuligt ! — 
han begyndte stammende : 
» Svigerfar sætter altså stor pris på — « 
» Aldeles ikke , jeg bryder mig naturligvis ikke 
om sådan en titel , der ingenting betyder , men 
det er noget andet , når man forbigås — da er 
det en ganske anden sag . « 
» Ganske vist «  , sagde Gerner yderst forlegen , 
» men mine principer vil dog næppe tillade mig 
en henvendelse af denne natur , særligt da ikke , 
når henvendelsen gjaldt en så nær slægtning , 
min kones fader . « 
Scheibel så’ på ham , om det var alvorligt 
ment eller blot en udflugt . Hans ansigt antog 
sit gnavneste og mest hånske udtryk . Så 
sagde han : 
» Næ , når man har principer , nytter jo 
ingenting . « 
Han kaldte på opvarteren , men Gerner betalte 
i en fart vinen , og de skiltes i tavshed . 
Bryllupsdagen kom . Johan havde hertil valgt 
den syttende maj , en nordisk frihedsdag , og 
Margrete føjede sig smilende efter ham . 

vielsen foregik i Frederiksberg kirke ; Tage 
og Scheibel var forlovere , og hverken indbudte 
eller nysgærrige overværede ceremonien . 
Dernæst kørte man til middag hos tante 
Rikke , som havde indbudt brudens forældre og 
naturligvis Tage . Det unge par skulle snart efter 
middagen ombord på en damper , der gik til 
Jylland . Johan ville nemlig benytte til bryllupsrejse 
det besøg , som han efter endt rigsdag 
måtte aflægge sine vælgere . 
Middagen forløb i en noget trykket stemning . 
Scheibel holdt sig korrekt i uangribelig 
stivhed , og hans kone vovede ikke et ord ; 
tante Rikke var ked af begge disse gæster ; 
Tage vidste heller ikke , hvad han skulle stille 
op med dem og indskrænkede sig til at drikke 
adskillige private glas med Scheibel , og Margrete 
sad nervøs og febrilsk på denne dag , der i 
hendes tanke skulle sænke hendes tidligere liv 
ned i en grav , så fremtiden uhindret kunne 
fange sejr . Hun så' efter Tages mening ikke 
godt ud i en hvid kjole af iøvrigt fint uldent 
tøj , men han kunne ikke tænke sig en brud 
uden i hvidt atlask , og Margretes kjole var ikke 
syet af nogen anset dameskræderinde . Hun syntes 

ham vedblivende uheldig og fordringsfuld , men , 
tænkte han , Johan og hun kan måske realisere 
det sande ægteskab , hvorom den asketiske herre 
allerede fablede som ung ; til synderlig erotik så’ 
da ingen af dem ud . 
Johan strålede dog som lutter solskin . Han 
spiste og drak ivrigt , hvad han egentlig altid gjorde , 
men almindeligvis som om han ikke anede , hvad 
mad og drikke han fik i sig . Han talte uafladeligt , 
når blot nogen ville sekundere ham , og efter at 
Scheibel med en tør fornemhed havde bedt de 
tilstedeværende drikke det nygifte pars skål , 
holdt Johan en lang tale , hvori han rørt takkede 
sine svigerforældre for den kærlighed , hvormed 
de havde våget over Margretes ungdom . Når 
han så' sin unge hustru sidde dér , så frisk og 
ren som en dugdråbe , uberørt af livets smuds , 
klog som den veloplærte , fin som den velopdragne , 
god som den , der lærte at skatte kærlighed , så 
forstod han , at kun i et lykkeligt og ædelt hjem 
voksede en sådan blomst . Han håbede , at han 
skulle vise sig værdig deres tillid , som nu lagde 
blomstens pleje i hans hænder ; på beundring , 
hensyn , omhu , inderlig kærlighed skulle det 
ikke skorte . 

tårerne stod ham i øjnene , og Tage sagde 
af sit fulde hjerte , idet han stødte sit glas mod 
hans : 
» Du er dog den braveste fyr i verden , 
Johan ! « 
Han sagde dette højt og eftertrykkeligt , fordi 
det ærgrede ham , at Margrete sad med sammenkneben 
mund — et rigtigt guvernantefjæs uden 
natur og gemyt — medens Johan flød hen i 
tak og rørelse . 
Og så var måltidet forbi , og det unge par 
beredte sig til afrejsen . 
Da Tage så’ , hvordan der for alvor blev 
truffet anstalter til rejsen , trak han Johan hen 
i en krog og sagde med tydelig forbavselse 
til ham : 
» Er det virkelig din mening at gå tilsøs 
iaften ? « 
Johan så’ på ham uden at forstå spørgsmålet . 

» Du véd jo , at jeg skal til møde ovre i min 
kreds . « 
» Jamen i aften , hvis du ikke kan ligge henne 
i din lejlighed , så tag da ind i et hotel ! « 

» Hvorfor skulle jeg dog det — jeg forstår 
ikke — « 
» Din bryllupsnat ombord i et skib i en køje ! 
Husk dog på , at det er en ung pige , hvordan 
Pokker vil du bære dig ad ? « 
Nu forstod Johan ham og blev vred . Blodrød 
i hovedet svarede han : 
» Jeg synes , oprigtig talt , det er taktløst af 
dig , når du giver mig sådanne råd . Jeg véd 
ikke , hvad du tænker om mig — jeg er ingen 
abe , men et menneske , og — « 
Men Tage afbrød ham : 
» Jaja , godt ord igen , Johan , det var sandeligt 
ikke min agt at være indiskret , men du er jo 
lidt upraktisk anlagt og så antog jeg — « 
Han kunne ikke komme videre ; der behøvedes 
dog heller ikke flere ord , thi Johan var allerede 
formildet , rystede hans hånd med et godlidende 
smil og gik hen for at spænde sin kuffert . 
Tage så' hovedrystende efter ham . Et minut 
beklagede han Margrete , der var viet til dette 
fiskeblods-menneske , men idet han i det samme 
mødte hendes noget forskende blik , stødte hendes 
sikre og stramme optræden ham atter således 
tilbage , at han på ny svor til Johans fane og i 

sit hjerte erklærede ham for en utrolig brav fyr , 
tusende gange mere værd end han selv . 
En halv time efter korte de nygifte afsted 
til dampskibet . 
Tage tændte sig en god cigar udenfor tante 
Rikkes husdør og drev besindigt hen mod Østergade . 
Klokken var omtrent otte . Han havde en 
god stund at vente , indtil frøken Kamilla Jørgensen 
kom fra det kongelige teater . 
Han brugte tiden til ganske langsomt at gå 
to gange fra kongens ny ton- til national frem 
og tilbage . Han kendte alle dem , som han mødte 
på den første tur i den klare majaften , og vekslede 
hilsen og ord med mange . Det var byens 
galante ungdom , som paraderede og undersøgte 
det vandrende kvindemarked . Og damerne løb 
en lystig spidsrod , tiskende og fnisende igennem 
de geledder af mandfolk , der dannedes på fortovene , 
særligt på det mest befærdede fortov , 
det , der ikke brydes ved amagerton- . To og to 
gik pigebørnene , altid en smuk og en grim 
sammen : den smukke valgte sin grimme ledsagerske 
som nyttig baggrund , og den grimme 
håbede på muligheden af et sammenstød med 

tvende herrer , hvoraf den ene for kammeratskabs 
skyld måtte forsørge hende den aften . 
Tage mønstrede interesseret de spaserende 
damer , hvis liv , hændelser og venner han gerne 
kendte . Han blev straks opmærksom , når et 
nyt , blegt og frækt ansigt dukkede op i hoben : 
det var almindeligvis et ganske ungt pigebarn , 
såre fattig i dragt , blot lidt opstadset med en 
fjeder i hatten og en stor tournure .  . Hun 
rykkede nu ind i arméen , hvor der altid fandtes 
avancement . Tage noterede ansigtet i sin hukommelse , 
medens han afskrækket kritiserede 
den tarvelige påklædning . Der var én , der 
lignede Margrete : kun faldt håret i et pur ned 
mod øjnene , medens den nuværende Fru Gerner 
— Tage smilte ved denne betegnelse — bar sit 
hår tilbagestrøget og skilt i panden . Og Margretes 
kjole sad ikke engang så godt på hende som 
det omsyede skørt , hvori sypigen svansede afsted . 
Tage befandt sig vel i disse kendte omgivelser : 
det var hans by , hvori han gik , hans 
eget København , der passede ham som en handske ; 
stor nok til at byde på sådanne hovedstadsfornøjelser , 
som ingen provinsbeboer kunne overkomme , 
lille nok til at en nogenlunde forsynet 

pung tillod dens ejermand de dyreste glæder . 
Her fandtes ingen blændende verden med luksus 
og nydelser , som en ung mand , der ikke hørte 
til aristokratiet eller børsen , måtte give afkald 
på . Alt var — demokratisk — tilgængeligt for 
alle . Det vil sige , det bedste var for en fyr 
som ham med lidt erfaring og lidt penge , velklædt 
og ikke styg . 
Han strøg med godmodig selvtilfredshed sin 
smalle knebelsbart , medens han for sidste gang 
vandrede ned over til kongens Nytorv . Nu var 
Østergade tom ; kun nogle enkelte damer strøg 
frem og tilbage , de styggeste , dårligst klædte og 
ældste . Han kunne ikke lide at se disse underligt 
idiotiske ansigter , der stirrede ham ind i øjnene 
med et almissebedende og frækt blik . Der var 
især et fruentimmer , som han havde set på 
gaden fra sit femtende år , troede han , og altid 
éns : en tynd , gulbleg skabning i en kort trøje , 
krum i ryggen , med spejdende blik . Man kunne 
komme på gaden når man ville fra syv til to , 
altid skulle man møde dette gamle udtærede 
fruentimmer , glidende afsted som en dødssejler : 
ingenting sagde hun , smilte heller ikke , bare stirrede 
halvt ydmygt og halvt hadsk . Det gøs i 

Tage , når han tænkte på de ulykkelige , som 
langt ud på natten strandede i denne kvindes 
knokkelarme . 
Nu var han på fortovet overfor teatret . 
Torvet lå endnu tomt , kun en række af fattigmandsekvipager : 
tunge omnibusser og sporvogne 
ventede på teatrets gæster . 
Klokken slog ti , og få øjeblikke efter væltede 
menneskesværmen ud af den runde bygning som 
bier af en kube , og torvet fyldtes med lystig 
snakken , hvoraf Tage kun kunne opfange enkelte 
udbrud :  » å , han var dejlig ! «  eller :  » som hun 
var klædt ! «  han lyttede fornøjet , indtil han fik 
øje på en høj dame , der med stor værdighed 
og stolt tilbagekastet hoved styrede hen imod 
ham . Straks var han hos hende og bød hende 
galant armen , og kort efter var de bænkede i 
restaurantens kabinet og ventede på aftensmaden . 

— — lig det dybe pragtværelse på et 
gammelt herresæde , hvor generationers gode 
smag opdyngede skatte af kostbare stoffer og 
sjældne prydelser , pranger Kamilla Jørgensen , 
høj og mægtig , vidunderligt klædt i ægte stoffer 
og med strålende smykker — hvilke også 

generationers smag lagde for fødderne af den 
smukke dame . Hvor mange der arbejdede til 
det samme formål , hun véd det ikke ! Hun 
kender , ligesom de store genier , ikke tallet på 
sine beundrere . 
Hun er af naturen dejligt skabt , og hvor 
tager ikke hendes figur sig fristende ud i den 
fuldkomne påklædning ! Hun er indsnørt i en 
ham af gulbrunt atlask , en såkaldt prinsesserobe , 
hvori hendes legem strækker sig dobbelt slankt 
og dobbelt svulmende . Hun er ikke nedringet , 
og kjolen går helt op i halsen med lange 
ærmer , men højt oppe på ærmet lige under 
skulderen er udskåret et stykke atlask så stort 
som et ungt bøgeblad , og man ser her den nøgne 
arm i en hvid plet , tilpas til et par læber . Det 
tager sig nydeligt ud , langt uanstændigere end 
almindelig nedringethed . 
Tage ser det alt sammen og påskønner det 
i høj grad . Desværre svarer omgivelserne ikke 
til den pragtfulde dame . Kamilla sidder på en 
slidt rød fløjelssofa , og det smalle kabinet er 
smagløst udstyret fra gulvets tæppe til loftets 
gaskrone . 

men uheldigere er det dog , når man fra 
Kamillas kjole stiger op til hendes ansigt , at 
man da ikke føler samme tryghed , ikke hviler i 
samme skønhed . Allerede trækkenes grovhed 
stemmer ikke med atlaskets finhed ; og så 
dækkes deres tomme regelmæssighed af et tykt 
lag pudder , en hel hvid gibshinde , kun afbrudt 
af de tykke sorte streger omkring øjnene . Kamilla 
egner sig fortrinligt til en Art selskabsleg , 
hvor den , der kysser hende , øjeblikkeligt opdages 
på alt det mel , der breder sig om hans mund . 
Tage ser også dette med et vist ubehag , 
men hvad ! Han behøver jo ikke at kysse hende . 
Hun møblerer så udmærket i hans ungkarlelejlighed , 
og desuden er han vant til hende og 
stolt af , at hele hans København kender hans 
forbindelse med den meget ombejlede dame . 
De opvartes med den fuldendteste anstand 
af en noget førladen opvarter , hvis embonpoint 
indfattes net af hans selskabsdragt , og hvis runde 
og røde ansigt med de elegante whiskers giver 
ham præg af en meget velstående grosserer . 
Men Hansen er også en mand , der har noget 
tilbedste , og hvis årsindtægt er langt over oberstseller 
kontorchefsgage . Han driver en udstrakt 

låneforretning til de unge mænd , der besøger 
restauranten , og måske derfor hviler der over 
ham en faderlighed eller en venlig formynderværdighed , 
der nu røber sig i diskrete råd med 
hensyn til anretningen og champagnens kølighed . 
Tage og Kamilla honorerer også hans forekommenhed 
med en familiaritet , der hverken 
falder nedladende eller alt for fortrolig ; de benævner 
ham kort og godt  » Hansen «  og kalder for 
ingen pris på ham ved at råbe et simpelt 
» Opvarter «  . 
Der hersker i den lille stue en elegant stilfærdighed , 
som tiltaler Tage . Han selv er fra 
brylluppet kjoleklædt ligesom Hansen , og imellem 
de to sone mandspersoner skinner Kamillas gule 
atlask som en guldkandelaber , der bæres af to 
negre . Tage tvivler om , at det kan gå korrektere 
til selv i et fransk kabinet particulier . 
Imedens han med en lille håndbevægelse 
antyder for Hansen , at han skal skænke champagne 
af den iskolde flaske , der står på bordet 
— han tager ikke selv flasken — siger han : 
» Du morede dig i teatret ? « 
» Å ja ! « 

» Hvordan var det nye stykke ? « 
» Det var af den rørende slags , du véd , men 
rigtignok græsseligt simpelt . Jeg forstår ikke , at 
de vil spille sådant noget på det kongelige 
teater . « 
På Tages spørgsmål om , hvori det simple 
bestod , får han at vide , at det var noget med 
en forført pige . Han modsiger ikke Kamillas 
literære betragtninger ; thi han kender hendes 
anskuelsers grundfæstethed og véd , at hun er en 
urokkelig romantiker . Derimod erfarer han , at den 
kongelige familie var i teatret , og hun har nøje 
rede på , hvorledes enhver af damerne har 
været klædt . Hun har endog fået en idé til en 
ny kjole . Skuespillerindernes dragt værdiger 
hun ingen omtale : den ene af dem var ved gud 
i en grå ulden kjole , ikke spor af fiks , som 
Kamilla ikke begriber , at den dame ville tage 
på sin krop . Men én af skuespillerne , som 
hun nævner ved fornavn , var ligeså morsom 
som den klown , der var dumme August i cirkus . 
Tage , der erindrer brudstykkerne af konversationen 
på torvet , spørger om en anden skuespiller ikke 
så’ meget smuk ud . 

Kamillas ansigt får et udtryk af en hertugindes 
dybe hån overfor en fjælebods-gøgler , så 
siger hun : 
» Smuk , han ! Det var en rar herre ! Han 
gik med snavsede gamascher . « 
Og med denne kategoriske besked må Tage 
lade sig stille tilfreds . 
Han er godt fornøjet med den kulde , som 
hun viser overfor skuespillernes skønhed , og 
den dameagtige måde , hvorpå hun i det hele 
omtaler teaterforestillingen . Det er alt sammen 
korrekt . Kun stemmen og øjnene generer ham 
lidt : Kamilla taler underligt grødet og klangløst , 
medens hun stadigt ligesom kror sig af frækhed . 
Og øjnene stirrer dødt ud i luften : hun er vant 
til at blive betragtet og ikke besvare nysgærrige 
blikke , og især ej hun vant til uden hilsen og 
smil at gå forbi ret intime bekendte , som 
pludseligt om formiddagen angribes af nærsynethed . 
Og da er hun størst , når hun i uforstyrrelig 
dødhed sejler ned ad Østergade , seende 
alt uden at fortrække en mine . 
Tage kommer pludseligt til at tænke på 
Margretes klare grå øjne og friske mund . Han 
tror egentlig også , at Margrete har en fin og 

klingende stemme . Men så tænker han videre , 
smiler og tømmer hurtigt sit glas som på en 
fraværendes vel . 
» Hvad smiler du af ? «  spørger den majestætiske 
dame . 
» Å — jeg tænkte på — det selskab , jeg 
kommer fra . « 
» Ja , det er sandt , du har jo været til bryllup . 
Blev din ven så godt gift ? « 
» Javist blev han gift og rejste afsted med 
sin kone . « 
» Hvorhen skulle de ? « 
» Til Jylland . « 
» Til Jylland ! Det var også et sted at rejse 
hen ! Hvad skal de der ? « 
» Du véd jo , at Gerner er rigsdagsmand , 
han skal over til sine vælgere , så forenede han 
det nyttige med det behagelige . « 
Kamillas udtryk antyder intet kendskab 
hverken til rigsdagsmænds eller vælgeres betydning ; 
man kan i det hele vanskeligt aflæse 
sjælens rørelser på dette diplomatisk ubevægelige 
ansigt . Tage ser ud , som han havde en 
drengeagtig lyst til at sige noget højst uartigt , 
men så gider han dog ikke spotte over sin 

gamle ven sammen med Kamilla . Han indskrænker 
sig da til at bemærke : 
» Det blæser op i aften ! De får nok en 
gyngetur ! « 
Måltidet er til ende . Hansen tager godmodigt 
mod pengene og de anselige drikkepenge . Han 
hjælper frøken Jørgensen med overtøjet , således 
som han har gjort i en halv snes år hver 
eneste nat omtrent , medens Herren tænder sig 
en frisk cigar . Drosken har han forsynligt ladet 
hente . 
Tage og Kamilla ruller ud til Nørrebrogade , 
hvor han bor . Da han har sat nøglen i sin 
gadedør og vender sig for at lade Kamilla 
komme igennem , ser han en høj dame gå 
hurtigt forbi på fortovet . 
» Ved himlen «  , udbryder han ,  » det var 
bestemt Mathilde Rørby . Hun bor også herude . « 
» Må jeg spørge «  , siger Kamilla , idet de går 
op ad den mørke trappe ,  » var det en dame 
af dit bekendtskab ? Hun så’ mig noget 
bedaget ud . « 
» Nej , det er en af Gerners veninder «  , svarede 
Tage smilende . 

» Er han sådan en ? « 
Tage lo højt . 
Det var Mathilde Rørby , den ensomme 
nattevandrerske ; Tage havde set ganske rigtigt . 
1 mange timer er hun vandret omkring uden 
at standse . Hun véd ikke selv , hvor hendes 
fødder har båret hende hen ; hun har været 
langt ude forbi Valby og to gange stirret fra 
havnen ud over vandet . Hun mærker ikke 
træthed , tværtimod , hun må gå , tør ikke 
standse — for hvem ? Det véd hun ikke , men 
der er nogen , som driver hende frem . Det er 
også den samme , der har sit tag i hendes 
nakkehår og river og slider i hendes baghoved , 
så hun må stemme imod af al sin ævne . Og 
inde i hjærnen banker det med hundred små 
Hamre — eller er det hundred små kirkeklokker , 
der klemter ? Men ondt gør det og brænde gør 
det , og end ikke nattevindens kulde kan køle 
denne glødende hjerne . 
Middag har hun ikke spist , og til aftensmad 
har hun ikke trængt . Hvad hun tænker på ? 
Å , på en høj ung mand , hvis øjne lyser så 
trohjertet som et barns , og på en troløs ond 

skabning , der liar fanget den barnlige mand i 
sine lumpne garn . Hun ser dem stå ved siden af 
hinanden foran præsten ; hvor hans ansigt lyser 
i umistænksom glæde og hvor hendes læber 
smiler af stolt tilfredshed ! Det onde fruentimmer 
har vundet , vundet ham fra den ensomme 
nattevandrerske . 
Hun følger de to i sine tanker fra time 
til time den dag . Hun véd , hvad klokkeslet 
vielsen fandt sted , hvornår og hvor de spiste 
til middag , hvilke gæster der var indbudne , 
hvornår vognen hentede dem . Hun har 
bestandig ligesom et andet syn end det , hvormed 
hun vandrer sin vej gennem gaderne : hun ser 
dem i kirken , i stuen , i vognen ; de to mennesker 
forlader hende ikke et øjeblik . 
Hun véd , hvad tid dampskibet sejlede bort 
med dem ; just da solen gik ned . Hun var ved 
skibet en times tid inden dets afgang og betragtede 
det nøje , men pludseligt skyndte hun sig 
bort af angst for at de skulle komme ombord , 
medens hun dvælede dér . Men fra den time , 
da skibet førte de to bort , blev smerterne endnu 
stærkere , pinen , der jager hende afsted , endnu 
vildere . 

hun har jo længe vidst det . Har de ikke 
været forlovede i måneder , har hun ikke gået 
ved siden af dem i skolen uden at en mine 
røbede hende ? Hun lykønskede dem , og hun 
talte engang imellem med Margrete . Alligevel , 
hun var glad , da denne ved skoleårets udløb i 
marts tog sin afsked : den unge frue behøvede 
naturligvis ikke at arbejde , manden var der jo til 
at trække læsset . 
Hun tænkte ikke på ham i de nu forløbne 
måneder , hun jog tankerne væk , når de ville 
komme . Hvad brød hun sig vel om dette barnagtige 
mandfolk , en middelmådig begavelse , hvis 
man i det hele kunne kalde en sådan naivetet 
for begavelse . Han var jo næsten dum , og hvad 
angik han hende ? Hvad fællesskab var der 
imellem dem ? Intet , intet ! Han forstod hende 
ikke , der var mile mellem dem . Han så’ galt 
både på mennesker og ting og ville altid lade 
sig narre . Hvad skulle hun vel med ham ! 
Dog — det var jo det — imod hende havde 
han været venlig og opmærksom i de gode dage , 
inden den anden skød sig ind imellem dem . 
Hun vidste det såre godt : ingen mand havde 
nogensinde talt således med hende som han ; de 

få gode timer i hendes liv skyldtes ene ham , 
og hun kunne ikke glemme de lange spasereture , 
hvor sommeren også sendte sol til hendes arme 
hjærte . Og derfor nu — da alt er forbi , nu 
kommer rædslen over hende , angsten for det 
pinefulde , glædeløse liv , som hun skal leve . 
Blive ældre , magrere , mere gul og mere vissen , 
være til afsky og latter , blive udskældt med et 
idiotisk øgenavn i skolen — rødbede ! Å ja 
hvorfor ikke . Det passer jo til al hendes øvrige 
elendighed , at børnene end ikke holder af hende . 
Ikke elsket af nogen — og ikke selv elske nogen ! 
Blot være opfyldt af  » Interesser «  , som der dog 
aldrig bliver resultat af — hvilket ynkeligt , 
uudholdeligt liv ! 
Og hver dag vil blive tungere og mørkere 
— til engang døden sletter hende ud som alle 
andre . Hvorfor da ikke straks  ? Ligeså godt 
straks . Hun tænkte derpå , da hun sad ude i 
Søndermarken og vred sine hænder , men ikke 
turde eller ville græde ; hun tænkte på det før , 
da hun stod længst ude på havnebroen . Springe 
ud , tage den navnløse rædsel ligestraks og så 
intet mere se , ikke føle vrede eller misundelse , 
være ikke-værende . Det ville vel nok forstyrre 

dem lidt i deres lykke ? — å nej , de ville 
kalde hende sindssyg , beklage hende , ja den unge 
frue ville i sit hjerte spotte  » den forulykkede «  . 
Hun kan ikke , hun tør ikke , måske hvis 
hun var syg — men hun fejler jo intet , blot bag 
i hendes hoved trækker det med en gloende 
tang . Hun tør ikke smide sit sunde legeme ud 
i det sorte dødssvælg og udsætte sig for dødsøjeblikkets 
gru . Har hun det ikke ondt nok , skal 
hun da hjemsøges af værre kvaler end noget 
andet levende menneske ? Hvorfor ? Blot fordi 
hun er styg , måske . Men der gives jo tusende 
styggere end hun . Hvad er det for en grusom , 
uafvendelig skæbne , der lægger hendes liv øde ? 
Hun vender pludseligt om på havnebroen 
og begynder atter på sin rastløse gang , vandrer 
og vandrer — drevet frem og trukket tilbage . 
Hun har været i byens mest befærdede gader 
og på dens ensomste veje , alle vegne lige ene 
og forladt . 
I den sene nattetime kommer hun ud ad 
Nørrebro , kirkegårdenes forstad , hvor hun bor . 
Ja , her hører hun hjemme i denne lange , hæslige 
gade mellem fattigfolk og hovedstadsbærme — 
her kan rødbeden blomstre ude ved rabarberkvarteret . 

her kan hun skjule sin elendighed i 
kirkegårdenes skygge . 
Hun kommer op på sit værelse . Sulten er 
hun ikke , men måske nok tørstig . Hun kan 
dog ikke drikke : der sidder en kugle i hendes 
Hals , så hun intet kan synke , knap ånde . Hun 
lægger sig på sengen og stirrer ud i værelsets 
mørke . Langsomt pibler tårerne frem under 
øjelågene : hede , tunge tårer , der blænder 
synet . Hun græder uden en hulken , blot vrider 
hænderne med en knitrende lyd . Således ligger 
hun længe og stemmer i ensformige stød nakken 
mod puden — thi bestandigt trækker det hårde 
hede tag i hendes arme hoved — indtil endelig 
søvnen får magt over hendes trætte legem , og 
hun finder hvile . Men længe sover hun ikke ; 
hun farer op igen i dirrende angst : havbølgen 
styrter over hende og vil kvæle hende ; stuen 
fyldes allerede af det brusende vand , og hun 
må dø ! Hun ser sig om med forvildede blikke , 
sukker som en sjæl i helvedes vånde og falder 
sønderslagen tilbage . 
Sådan går natten med ukvægsom hvile 
og angstfyldt opvågnen . 

— tidligt næste morgen , da Mathilde var 
stået op , badede hun længe sit hoved og ansigt 
i koldt vand og gned sig heftigt med håndklædet . 
Hun ville udslette ethvert spor af 
gårsdagens rædsler og betragtede nu i spejlet 
sit ansigt , om arbejdet var lykkedes . Hun så’ 
deri stive og skarpe træk , hvortil aldrig , tænkte 
hun , et smil ville give glans . Denne undersøgelse 
behagede hende , og hun gjorde sig umage for 
at fremhæve nogle få grå hår , der fandtes 
imellem de røde . 
Så gik hun til skolen , hvor hun blandt 
andet skulle vikariere for Gerner , der atter havde 
fået orlov . 

Xi . 
Dampskibet gled roligt gennem Øresund . 
Det blæste nok lidt op , men i det snævre stræde 
mærkedes ingen søgang . På den danske kyst 
glødede lyspletter som skinnende sankthansorme : 
det var de oplyste Stuer i villaerne , der allerede 
havde modtaget deres sommergæster . 
På dækket sidder Johan og Margrete og 
taler hyggeligt sammen i den smukke , men noget 
kolde forårsaften . Det vil sige , han taler næsten 
alene og hun smiler kun venligt , medens hun 
frysende kryber ind i hans grå rejsesjal . Hun 
er træt , lidt døsig af den lange bevægede dag . 
Han derimod er lysvågen og særdeles oplagt 
til tale . Hvis skibets besætning og passagerer 
alle ville samles om ham , skulle han uden 
tøven og med veltalenhed formå at tolke for 

dem de stærke følelser , der rører sig i hans 
bryst . Nu henvender han ordet til Margrete . 
Hvor vidunderligt denne sejlads forekommer 
ham ! Han og hans unge hustru stævner her 
ud til åben kamp for retten og sandheden . 
Men han kan sagtens føle sig stærk og glad , når 
han fører lykken med sig ombord . Intet kan 
ramme ham : han tragter ikke efter materielle 
goder , og hele verden kan dog ikke byde ham noget 
værdifuldere end hvad han alt ejer . Han har jo 
hende , den unge sjælfulde kvinde , til hjælp og 
opmuntring og inderligt samliv og al jordens 
fryd ! Selv om han verdsligt set ikke vinder i 
kampen — og forresten skal der nu først tages 
livtag derom for alvor — så sejrer han dog , 
har allerede sejret . Achilles kunne såres , når 
han ramtes i hælen , men hvor kan han såres ? 
Briseis sidder hos ham i teltet , og hun kan 
aldrig røves fra ham . 
Margrete lytter til hans tale som til bølgernes 
skvulpen , uden at opfange de enkelte 
ord . Det lyder som en sejerssang i hendes 
øren , og det er godt , at han er lykkelig . 
Også hun er veltilfreds om end usigeligt træt . 
Hvorlænge det dog har varet inden denne dag 

kom ! Det er bare lidt over et halvt år siden , 
hun første gang hørte Johan tale i rigsdagen — 
men hun synes , der er gået mange år siden 
da ; alt har jo forandret sig i den tid . Hun er 
nu gift — og med Johan . Hvor underligt , at 
hun er gift , ikke længer bærer sit gamle navn , 
ikke længer er ung pige , ikke den stakkels Margrete 
Scheibel , men den unge Fru Gerner ! 
Det var hendes mål , og hun har nået det . 
Var det kampen værd ? Tys , ikke spørge . Hvad 
nytter nu tvivl . Hun mindes dog hin aften 
på voldbastionen , hvor hun i tankerne så’ sig 
og sin brudgom sejle ud i verden til lykkens 
erobring , hun og vikingen . Vikingen ! Ja , passer 
det nu egentlig ? Hun har fået sine tvivl . Han 
er nok en kraft , den veltalende mand ved hendes 
side , men næppe en erobrer ! Dog nu får man 
hjælpe ham lidt på gled , det bliver morsomt at 
se den politik og alle disse politiske herrer på 
nært hold ! Mon de er så kloge ? 
I hvert fald , dette er tusende gange bedre 
end fortiden . Skolen er hun allerede sluppet for , 
i dag sagde hun hjemmet farvel . Hun er fri for 
sin fader , for evigt skænderi om et par kroner , 
for ensomhedens uhygge — hun er selv frue i 

huset med nøglen til kassen og med den føjeligste 
ægtemand . Jo vist er det avancement , 
siger den kloge toldforval terdatter til sig selv . 
Og træt som hun er og venligt stemt mod 
ham , der som en brav mestersvend ydede uundværlig 
hjælp til at smedde hendes lykke , læner 
hun sit hoved tungt mod Johans skulder . Solen 
er gået ned , så i mørket kan Johan godt lægge 
sin arm om hendes liv og tage hende ind til 
sig . Hun borer sig rigtigt ind i hans favn som 
et kælent barn : han skal varme hende og skærme 
hende for kulden og blæsten . 
Han er lykkelig ; således skal hans hustru 
klynge sig til hans stærke arm : han oplever 
enhver skreven romans skønneste øjeblik . Han 
bøjer sig imod hende og kysser strålende pande 
og kind på hendes af søluften kolde ansigt , og 
hun rækker ham smægtende sin varme mund , 
døsigt givende sig hen , mat glemmende sig 
selv — — 
et stød af skibet kaster dem ud af deres 
ømme stilling . De er komne ud for kulien , og 
søen skifter pludseligt karakter . Foran dem 
vælter sig Kattegat i brede , stigende bølger , der 
bringer skibet i en langstrakt gyngen . 

de lykkelige drømme svinder for den gramme 
virkelighed . Margrete mærker øjeblikkeligt stærke 
ubehagsfornemmelser , medens Johan foreløbigt 
trodser det fjendtlige element som det anstår 
sig en Viking . Og da den uhyggelige rullen forøges , 
rejser Margrete sig bleg og erklærer , at hun 
vil lægge sig straks . Johan følger hende med 
trøstende ord til damekahytten og anbefaler hende 
til jomfruen ; selv spaserer han endnu nogen tid 
frem og tilbage på dækket i lyse tanker , indtil 
søgangen og slingringen tiltager og han også 
må søge til den horisontale stilling i køjen . 
Da skibet næste morgen tidligt lagde til ved 
havnebroen , havde Johan allerede en stund været 
oppe efter en lidt bevæget nat . Margrete derimod 
kom først op af kahytten i sidste øjeblik 
og så' højst ussel ud . Søsygen havde plaget 
hende så forskrækkeligt , at hun endnu i havnen , 
ja selv på landjorden , fornemmede ubehagelige 
eftervéer . 
Johan foreslog hende derfor at hvile sig nogle 
timer på et hotel , og hun indvilgede heller end 
gærne . Imedens hun søgte at sove hovedpinen 

og svimmelheden bort , drev han omkring i 
gaderne , og så snart hun var bleven nogenledes 
rask , kørte de bort fra byen en lang tur vesterpå 
til den landsby , hvor Johan den næste dag 
ville holde møde . 
De nåde sent om aftenen til den lille kro , 
hvor de skulle overnatte . 
Meget ensomt lå huset , af størrelse som 
en tarvelig bondegård , ved landsbyens udkant . 
Hverken træer eller buske havde hejst de grønne 
faner , og fra de omliggende marker stod en kold 
vestenvind ind mod den fattige , læløse plet . 
Det gøs i Margrete , som var træt af søtur , 
kørsel og jysk landluft . Hun ville straks gå 
til ro og afslog Johans tilbud om aftensmad i 
gæstestuen , hvor en del bønder drak inden i en 
tæt tobakssky . 
De kom ind på deres værelse , der lå ud 
til haven , en stor firkantet stue med to højtsvulmende 
senge , over hvilke kongen og dronningen 
hang i oljetryk ; der var også et rundt 
bord , bedækket af et hvidt strikket tæppe , nogle 
træstole og en ganske lille servante . Intet tæppe 
på gulvets brædder , men spor af sand . 

Margrete så’ sig omkring med et trøstesløst 
udtryk , som hun ikke kunne tænke sig at strande 
her . Johan sagde muntert : 
» Her er måske lidt primitivt ! Men vi er jo 
heller ikke herregårdsfolk . « 
Hvad skulle hun svare ? 
Pigen kom ind og anbragte med et bredt 
jysk  » Værsku «  en tinbakke på bordet . På 
bakken stod to kopper med tynd grøngul the 
og en tallerken med brød i skiver , belagte med 
små stykker pølse eller kød , eller hvad det 
nu var . 
Margrete kunne ikke spise , medens Johan 
med god appetit satte de hårde skiver tillivs . 
Men for selskabs skyld og fordi hun frøs og 
ikke fik andet , drak Margrete slurkevis den tynde 
lunkne the . 
Den næste dag var Johan tidligt oppe . Han 
tog sig en tur langt over markerne for at forberede 
sig på sin tale , thi i dagene inden 
bryllupet havde han ingen rigtig ro fundet . Han 
plejede desuden aldrig — øvet taler som han 
var — at nedskrive sit foredrag , og det var ham 
derfor bekvemmest , når han et par timer forinden 

kunne gennemtænke gangen i talen og 
udarbejde de vigtigste udviklinger . I dag skulle 
han nu gøre rede for den sidste rigsdagssamlings 
virksomhed , og hvad han næsten længtes efter , 
skildre regeringens enevældige optræden , der 
endte i det jesuitisk dækkede statskup . Han søgte 
og fandt en mængde forskellige billeder til betegnelse 
af den ministerielle fremgangsmåde , 
også en række historiske sammenligningspunkter , 
hentede fra andre folkeslags skæbne , hvilke kunne 
tjene de danske borgere til opmuntring og vejledning . 

solen stod allerede højt på himlen , da han 
vendte tilbage til kroen . Her fandt han Margrete 
siddende bag ved huset på en bænk i den bladløse 
have . Hun så' bleg ud , næsten gul , og 
var lige stået op . Han nærmede sig hende 
kærligt , greb begge hendes hænder , som han 
kyssede , og spurgte : 
» Er du ikke vel , min søde pige ? « 
» Jeg har sådan en forfærdelig hovedpine og 
så fryser jeg «  , sagde hun med ganske klangløs 
stemme . Hun smilede ikke , men løftede det 
tunse . tomme blik imod ham . 

» Du stakkel «  , sagde han med en stærk naturs 
deltagelse , der egentlig ikke forstår svagheden , 
» tror du ikke , vi skulle gå en rask tur , når 
vi har spist frokost ? « 
Måske led hun ikke tonen , i hvert fald 
afslog hun tilbudet , idet hun så’ forskræmt ud 
over de nøgne marker og hurtigt tog øjnene til 
sig igen . 
» Jeg vil hellere hvile mig lidt «  , sagde hun mat . 
» Men først må vi have frokost , jeg bringer 
en glubende appetit med fra min morgenvandring , 
og du må også spise . « 
Hun lod sig føre hen til gæstestuen . Der 
lugtede surt af øl og gammel tobaksrøg , men 
frokosten så’ i hvert fald mere indbydende ud 
end aftensmaden , og Margrete betragtede med en 
Art interesse den naive appetit , hvormed Johan 
forsynede sig i flæng af det kolde bords gode og 
dårlige retter . 
» Fik du så lavet talen ? «  spurgte hun . 
Og under sine vældige indhug i kalvestegen 
bejaede han det og skildrede hende det indhug , 
som han ville anrette på højres politik . Det 
morede ham at fortælle hende alt , hvad han havde 

fundet på af gode ord og hæftige vendinger , 
men han gjorde det også , fordi denne memoreren 
var ham til stor nytte , så meget mere som han 
hverken var i stand til eller havde tid til at opskrive 
sit foredrag . Derfor begyndte han fra 
» højstærede forsamling «  og holdt hele talen for 
hende lige til det sidste motiverede leve for 
grundloven . 
Margrete segnede næsten under vægten af 
denne veltalenhed , som hun ikke nænnede at 
afbryde . Det var jo ganske rimeligt , han holdt 
prøve for hende , og desuden : når man var gift 
med en politiker , måtte man tage det onde med 
det gode . Hum , det gode ! Hun erklærede sig 
imidlertid tilfreds med talen , hvis billeder hun 
venligt roste , og hvis virkning hun — af et oprigtigt 
hjærte — anslog højt . 
Derved fik Johan en ny spore , og han tog 
fat på de variationer , som denne samme tale 
nødvendigvis måtte undergå ved de følgende 
møder . Dette var dog Margrete for stærkt , hun 
hørte ikke længer efter , støttede eller bifaldt kun 
engang imellem ved et nik , og lod sine tanker 
løbe , hvorhen de lystede . 

deraf kom det vel , at hun pludselig afbrød 
en statsretlig udvikling med dette den danske 
politik ganske uvedkommende spørgsmål : 
» Sig mig , Johan , hvad var det din ven Tage 
iforgårs ville dig , da han trak dig hen i krogen ? « 
» Hvad for noget ! «  stammede den ganske 
forvirrede Johan , thi spørgsmålet kom rent 
urimeligt uventet og var desuden ikke i sig selv 
let at besvare ,  » jeg forstår slet ikke , hvad du 
mener «  . 
» Jovist véd du — lige inden vi skulle rejse . 
Prøv bare ikke på at narre mig , du , for så tror 
jeg , det er meget værre . « 
Johan gjorde dog endnu et forsøg på at 
undslippe : 
» Ja , jeg husker dunkelt , han spurgte mig 
noget om nogle penge — det var for vielsen 
eller attesterne . « 
» Å , du bilder mig ikke det ind . Sig nu , 
hvad det var ? Det var noget , som angik mig . « 
Johan var blevet ligeså rød i hovedet som 
dengang Tage rettede den famøse opfordring 
til ham . Han svarede venligt , næsten ydmygt , 
men ganske bestemt : 

» Jeg kan ikke sige dig det , Margrete , jeg 
finder det ikke passende , selv nu . « 
» Jaja «  , sagde hun ,  » så får du lade være . 
Tak for mad da , nu går jeg op og hviler mig 
lidt inden mødet . « 
Og dermed gik hun og lod Johan sidde . 
Han spiste tankefuldt et par stykker ostebrød . 
Meget langsomt samledes bønderne til mødet , 
der var sat til klokken tre , men ikke kunne begynde 
før klokken fire . 
Sindigt rullede vognene hen imod kroen 
uden spræl og støj , der var ingen munterhed 
eller liv i folkene , således som Johan mente at 
have set året iforvejen , da valgets spænding 
satte fart i sindene . Nu kørte man i luntetrav , 
drev langsomt ind i kroen til et glas øl og 
hilste uden mange ord på rigsdagsmanden . Det 
var i år mere et arbejde , der skulle gøres , end 
en kamp , hvori man gladeligt satte al sin kraft 
ind . Og til dette indtryk af hoveriagtigt arbejde 
bidrog også to provinsreferenters ankomst fra 
egnens to blade , der repræsenterede de to politiske 
partier . De herrer referenter syntes begge lige 
kede af den lange vej , som de havde måttet 

køre for dette ikke store mødes skyld . Om de 
end ellers pligtskyldigst var uenige om alle verdens 
sager , så forenedes de i denne følelse . 
Medens højremanden holdt sig fjernt fra 
Johan , hilste venstremanden på ham . Johan 
spurgte , om der kunne ventes mange folk til 
mødet . 
» Å , ikke så mange «  , lød svaret ,  » det er 
jo hverdag og folk har travlt . « 
Johan mente dog , at den skarpt tilspidsede 
situation måtte forøge den allerede store interesse . 
Referenten var ikke så overbevist : 
» De må huske , hr . Gerner , at herovre står 
man bevægelsen mere fjern , og så har man det 
daglige arbejde , men naturligvis «  , lagde han 
høfligt til ,  » vil folk gerne høre deres rigsdagsmand . « 

og dermed satte han sig ved siden af sin 
kollega ved et lille bord , der flyttedes ud fra 
gæstestuen ; thi mødet skulle holdes i fri luft . 
Johan spejdede hen ad vejene ; der kom langt 
borte hist og her nogle folk , der på afstand 
så' ud som krybende myrer . Alle gik betænksomt 
uden højrøstet tale , man hørte dem ikke nærme 
sig , man så’ dem kun , og når de var helt nær , 

skelnede man deres alvorlige og strenge ansigter . 
Johan tænkte , det er mænd , stærke og seje 
jyder , som visen går . 
Men lidt kedeligt var det , at det daglige 
arbejde ikke tillod større møde eller præcisere 
komme . Da klokken var fire , måtte han begynde ; 
da var der mellem halvandet- og tohundrede 
mennesker tilstede . Højrereferenten satte i sit 
blad  » lidt over halvhundred med koner og børn «  , 
venstrereferenten pligtskyldigst og mekanisk mellem 
tre og fire hundrede . 
Johan steg op på en forhøjning , der var 
lavet af nogle brædder foran kroen , referentbordet 
stilledes ved siden af ham med et par 
flasker øl , og langsomt tog vælgerne plads foran 
ham . Man havde ikke ventet stort møde , højre 
var derfor blevet borte , og stemningen måtte 
således udelukkende erklæres for venstre . 
Johan bød velkommen og foreslog Møller 
og gårdejer Jens Pedersen Holsted til ordstyrer . 
» Hvis ingen udtaler sig herimod , betragter 
jeg ham som valgt . « 
Det var utænkeligt , at nogen skulle udtale 
sig imod Jens Pedersen Holsted , som var kredsens 
ledende mand . Det var netop som en artighed 

mod denne magthaver , at Johan havde udvalgt 
hans sogn , holstedsogn , til sit første møde . 
Skulle Jens Pedersen ikke få tid til at overvære 
de andre forsamlinger , ville han dog i 
hvert fald modtage blomsten af sin rigsdagsmands 
veltalenhed . 
Man måtte netop kalde Johan for hans 
rigsdagsmand . Thi for ingen var det en hemmelighed , 
at når Johan sad i folketinget , sad han der 
af Jens Pedersens Holsteds nåde . Enhver Bonde 
i kredsen var klar over , at havde Jens peders’ 
villet vælges , så kunne man ingen bedre mand 
fået . Og ligeledes vidste førerne inde i København , 
at der boede en Møller ovre i kredsen , 
som nok var en selvskreven mand , når han 
ville vælges . 
Dog Jens Pedersen havde afslået valget sidste 
gang . Han var sognerådsmedlem og amtsrådsmedlem , 
og nød stor respekt i disse egenskaber . 
Han besad ikke ringe kendskab til kommunallovgivningen , 
talte med en flydende tunge og 
varetog pålideligt sin egen og sine standsfællers 
interesse i det givne øjeblik . 
Han følte året iforvejen ingen lyst til 
folketingspladsen , og undte den ikke til nogen 

anden mand i kredsen . Om der nu var møllens , 
bageriets og gårdens pasning , han ikke ville 
forlade , eller om han ikke yndede den politiske 
situation  : vist var det , at han afslog den ham 
tilbudte krone og satte den på Johans hoved . 
Han vidste , hvor løst den sad ; blot et vink : og 
den flyttedes som ved troldom fra den nuværende 
ejers over på hans eget . 
Det var et rundt hoved , overgroet med gråbrunt 
stubbet hår og skæg . Han var firskåren , 
næsten firkantet , og gjorde et stærkt kaffebrunt 
indtryk . Han vidste , hvad han var værd både 
i hartkorn , rede penge og indflydelse , og anså 
sig ikke selv for ringere begavet , end han var : 
der gaves ingen demokratisk læresætning , som 
han ikke kendte på en prik , og han kunne endda 
med overstrømmende veltalenhed udvikle en lang 
række socialistiske anskuelser , hvis anvendelse 
i øjeblikket lå landbruget fjernt . 
Hvem skulle vel gøre indvending mod ham 
som ordstyrer ? 
Tværtimod , der gik en bifaldende mumlen 
igennem den ellers tavse forsamling , som dampede 
kraftigt på de korte piber . Det var rigtigt , 
Jens peders’ måtte være ordstyrer . Når han 

stod på forhøjningen , var alt i orden : resten 
gav sig af sig selv . 
Men som han sindigt nærmede sig Johan , 
fik forsamlingen pludseligt øje på en person , 
der dukkede op lige ved forhøjningen , og som 
ingen tidligere havde bemærket ; nu bragte han 
alle i stor bevægelse . 
Det var egnens politibetjent , Larsen ved 
navn , som efter ordre skulle overvære mødet . 
Han havde holdt sig tilbage , indtil han nødvendigt 
måtte træde frem , thi han stod ellers på en god 
fod med befolkningen , og det smagte ham dårligt 
nu at skulle agere spion . Alligevel , med 
skiltet og embedet fulgte en ikke ringe værdighed 
og den sikkerhed , som bevidstheden om ens 
magtfuldkommenhed meddeler . Larsen vidste 
med sig selv , at han kunne anholde enhver af 
de omstående , enhver i det hele , som han 
mødte under sin færden her på jorden , og 
sporenstregs måtte den anholdte følge ham : 
satte fyren sig til modværge , kom han på vand 
og brød , og stod han for retten , gjaldt al hans 
' tale til vandsbæk , medens politibetjent Larsens 
rapport var at regne for et evangelium , en på 

éngang guddommelig og jordisk retfærdigheds 
udtryk . 
Skønt Larsen ellers fredeligt drak sit øl med 
bønderne og kendte dem alle godt , steg han nu 
kun med et let og fornemt nik til de nærmeststående 
op på forhøjningen , ikke udæskende 
men bestemt — som hans ordre lød . 
Bønderne skubbede sagte til hinanden og 
blinkede med øjnene . Det var de nye tider , 
som avisen talte om , og regeringens undertrykkelse 
af de små . Larsen på forhøjningen ! 
Men Jens Pedersen viste sig , til forsamlingens 
tilfredshed , ganske uberørt af denne påtrængende 
gæsts nærværelse . Han takkede for valget og 
håbede , at forsamlingen ville gøre ham hans 
hværv let ; det var alvorlige tider , hvori man 
var kommet sammen , og det var alvorlige ting , 
man skulle drøfte , sager som måtte ligge enhver 
demokrat på hjertet . Han var sikker på , at 
denne forsamling vidste , hvad det gjaldt , og havde 
øjnene med sig . Han ville bede dem alle først 
udbringe et leve for grundloven , vor bedste 
skat , kong Frederiks kongelige gave , og værnet 
for vor frihed . 

dette leve kom Johan lidt ubehageligt , da 
han jo netop agtede at slutte med et  » Leve 
grundloven «  ; han forandrede det hurtigt til et 
leve for folkeligt selvstyre , hvad der passede lige 
så godt til begrundelsen . 
Da hurraerne for grundloven var til ende , 
gav Jens Pedersen Holsted ordet til folketingsmand 
Gerner , som dernæst i et varmhjertet foredrag 
udviklede den politiske situation for sine 
vælgere . Han efterviste nøje , hvorledes venstre 
stod med den fulde ret på sin side og hvorledes 
regeringen kun ved anvendelse af en lovbrydende 
magt kunne tilsidesætte den soleklare 
ret . Regeringen erkendte ganske sikkert ikke 
grundlovsbrudet , anførte tværtimod grundlovsparagrafer 
til understøttelse for sin handlemåde , 
men når fandt ikke en prokurator et 
lovsted til brug for sine indlæg ? Og denne 
påskudspolitik var så forargelig , fordi den demoraliserede 
folket . Han udtalte sin begejstrede 
tro til sandhedens og rettens endelige Sejer og 
opfordrede indstændigt alle gode demokrater til 
udholdenhed og til at stå fast . 
Så sluttede han med et i meget smukke 
og følte ord udbragt leve for folkeligt selvstyre , 

hvilket leve forsamlingen istemte , især da Jens 
peders' satte kraftigt i . 
Forsamlingen havde ubestrideligt gjort ordstyreren 
hværvet let , måske lidt for let syntes 
Johan , så stor var den tavshed og ro , hvormed 
han hørtes . 
Om nogen ville rette forespørgsler til folketingsmanden 
 ? 
Der stod en ung køn Bonde frem og bad 
lidt forlegent om ordet : 
han ville spørge rigsdagsmanden , om 
befolkningen ikke havde lov til at nægte skatterne , 
når regeringen ikke havde fået nogen 
finanslov . 
Margrete , der havde siddet lidt fra forsamlingen 
på en stol , syntes godt om den unge 
mand , der næsten lignede en fisker . Jens 
Pedersen Holsted fandt hun utåleligt vigtig , og 
Johans tale havde hun jo hørt éngang , og den 
vandt ikke ved gentagelsen . Han havde desuden 
så ofte holdt det samme foredrag i København . 
Bondens ligefremme spørgsmål klang tiltalende 
frejdigt i hendes øren . Hvad ville Johan 
nu svare derpå ? 

ingenting . Efter en længere hviskende 
delibereren mellem ordstyreren og rigsdagsmanden , 
erklærede denne sidste , at det fremkomne 
spørgsmål på grund af de foreliggende 
omstændigheder — her skelede Jens peders’ 
eftertrykkeligt til den på intet ondt pønsende 
Larsen — hellere måtte besvares privat end 
offentligt . 
Margrete led ikke svaret , men måske var 
det både klogt og nødvendigt . 
Så var man færdig . Jens peders’ udbragte 
et leve for folketingsmanden , og denne takkede , 
idet han bad dem råbe hurra for den ledende 
mand i kredsen , den sikre demokrat og udmærkede 
Bonde Jens Pedersen , hvorpå denne atter 
takkede forsamlingen og udbragte et leve for 
fædrelandet . 
Mødet var sluttet , men de ældste og mest 
indflydelsesrige bønder i forsamlingen søgte 
endnu ind til en politisk passiar i gæstestuen 
sammen med deres rigsdagsmand . Margrete blev 
forestillet for adskillige , der venligt trykkede 
hendes hånd . 
I gæstestuen talte de så forsigtigt om 
skattenægtelse . Johan meddelte , at førerne 

hverken tilrådede eller frarådede et sådant 
revolutionært skridt . Man fordybede sig dernæst 
i de ubehagelige følger , som fogdens besøg og 
udpantningen kunne medføre . Den unge Bonde 
svor , at han ikke ville betale en øre godvilligt , 
så kunne de trække ham i hullet , om de ville . 
Jens Pedersen Holsted sagde , at det var en sag , 
der vel måtte overlægges , og de gamle bønder 
nikkede bifaldende med alvorlige og tunge ansigter , 
som havde de kendt en tid , hvor det 
ikke var tilrådeligt for en Bonde at vise opsætsighed 
mod en guldtresset kasket eller en godsejerlig 
pisk . 

Xii . 
Sommeren kom med utallige møder landet 
over . 
I en mængde deltog Johan , ofte talte han 
flere gange om ugen , og Margrete fulgte ham 
troligt . Mange møder lignede holstedmødet i 
karakter , men andre faldt også livligere og voldsommere 
ud . Der holdtes såre hæftige taler . 
I det hele herskede der stor uro i landet ; 
man mærkede kampen mellem de to partier i 
alle forhold . Og i denne uro befandt Johan sig 
vel : bølgerne gik højt , sagde han til Margrete , 
men det var et sundt havbad , og han lod sig 
gærne drive med bølgeslaget som en svømmer , 
der føler sig veltilmode i det salte og oprørte 
vand . 
Margrete blev mere og mere træt ved denne 
evige uro . Hun mærkede nok , at de drev med 

strømmen , men vidste intet om , hvorhen 
strømmen drev . Hun spurgte bestandigt Johan med 
præcise spørgsmål om , hvad der nu skulle ske , 
og hvad førerne påtænkte og hvad befolkningen 
ville og hvornår det afgørende slag stod , og 
Johan havde umage nok med at forklare , at man 
ikke énsidigt kunne afgøre det taktiske , som 
naturligt afhang af fjendens angrebsmåde — 
denne sætning havde han fra den store fører — 
og at slaget ville stå på rigsdagen . Men 
rimeligvis ville kampen blive lang og besværlig . 
På alle møder faldt der ord om den lange 
og besværlige kamp . 
Og det unge par fik hurtigt bevis på 
kampens besværlighed : straks ved sommerferiens 
begyndelse kom der et brev fra Fru Holm , hvori 
hun med yderst forekommende ord sagde Johan 
timerne i hendes skole op . Hun skrev , at hans 
politiske virksomhed jo desværre havde nødvendiggjort 
en længere udeblivelse end skolens krav 
tillod , at denne virksomhed desuden i længden 
måtte formindske hans interesse for den beskedne 
undervisningsgærning , og at endelig forældrenes 
og hendes egne betænkeligheder ved at have en 
politiker til lærer for børnene voksede med 

den politiske strids hæftighed . Hun takkede ham 
for hans arbejde , som hun i enhver henseende 
havde været fornøjet med , og bad ham meget 
hilse sin elskværdige hustru fra hende . 
Johan tog sig dette budskab yderst let . Dels 
mente han , at han sagtens kunne få timer 
andensteds , og dels brød han sig så lidt om 
penge , at han egentlig ingen økonomiske sorger 
kunne få . 
Ikke således Margrete . Hun følte brevet 
som et smerteligt rammende slag . Deres indtægter 
led en betydelig forringelse , og hun troede ingenlunde 
om Johan , at han lettelig kunne skaffe sig 
erstatning . Men dernæst opfattede hun denne 
opsigelse som et vidnesbyrd om , hvor magten 
lå , som en uhyggelig forløber for fremtidige 
nederlag . 
Alligevel , da hun om efteråret sad i sin 
hyggelige dagligstue , nød hun ret sin magelige 
tilværelse . Hun behøvede intet at bestille i 
huset , hvor pigen ganske forslog til det daglige 
arbejde , og hendes mand var altid venlig og 
beundrende overfor hende , når de talte sammen . 
Nu da rigsdagen atter skulle samles , lod hun 

ham fortælle alt , hvad han erfarede af politisk 
åbenbart og hemmeligt . 
Hun udtalte først sin forundring over , at han 
slet ikke omgikkes med sine kolleger i folketinget , 
og bebrejdede ham det dernæst læmpeligt . 
Hvorfor kom politikere ikke hyppigt sammen , 
hvorfor traf de ikke hinanden selskabeligt udenfor 
rigsdagen ? Kunne det ikke få en hel del betydning , 
at der foregik en bestandig meningsudveksling 
imellem dem ? 
Johan indrømmede efterhånden dette mere 
og mere . Men det havde jo været umuligt for 
ham som ugift at bede sine partifæller eller andre 
hjem . Hos tante Rikke — med hendes meninger ! 
— var ikke stedet . Nu var det jo en 
helt anden sag , og han troede som hun , at det 
politiske udbytte af den Art sammenkomster slet 
ikke kunne agtes ringe . 
Kort efter at rigsdagen var trådt sammen i 
oktober , påtænkte så hr . og Fru Gerner deres 
første aftenselskab . 
Margrete havde stået bestemt på , at den 
store fører skulle indbydes . Johan trykkede sig 
lidt herved , da bekendtskabet imellem dem var 
så grumme forretningsmæssigt ; vel havde 

føreren indbudt ham nogle gange , men kun til 
en Art halvofficielle festligheder , hvor gæsternes 
antal steg til over hundrede . Her var imidlertid 
tale om et besøg af rent venskabelig karakter . 
Skønt Margrete udtrykkeligt fordrede føreren 
inviteret og vel også med rette tillagde hans 
nærværelse betydning , kunne Johan , hvis ungdomskejtethed 
aldrig forlod ham ganske , dårligt 
få indbydelsen anbragt . 
Men så en skøn eftermiddag faldt pludselig 
den store fører som en bombe ned i hans hjem . 
Johan og Margrete sad fredeligt og drak 
deres kaffe , da det ringede . De hørte knap 
pigen lukke op , førend den store fører stod i 
stuen . 
Han var fuld af godmodig venlighed , hilste 
muntert på den unge frue , snakkede om vind 
og vejr , om deres møbler og lejlighed — hvad 
mon denne hyggelige lille bolig kunne koste — 
om fruens oprindelse , om hun var københavnerinde 
eller ej , og endte til slutning med , 
at han gerne ville passiare lidt om politik med 
Gerner , men at den passiar nok ville kede 
fruen alt for meget : det var jo ikke for de 
unge damer . Han ventede øjensynligt , at enten 

de eller Margrete skulle forlade dagligstuen . Da 
Margrete imidlertid ivrigt forsikrede , at hun nærede 
den mest levende interesse for politik , og da 
Johan stolt og glad støttede denne påstand , forstod 
den store fører straks , at man her i huset 
skulle operere i dagligstuen , og lod ovenikøbet 
både interesseret af og fornøjet ved fruens politiske 
optagethed . 
Og så gik samtalen videre om højre , 
grupperne på rigsdagen , taktiken og situationen . 
Den store fører lod Johan formulere en dom 
om næsten hver eneste folketingsmand , idet han 
dog delvis reviderede dommen , i al fald læmpeligt 
underskød helt andre præmisser end Johan tænkte 
sig . Han loddede Johan meget omhyggeligt , og 
det kan hænde , at han ikke fandt hr . Gerners 
menneskekundskab synderlig dybtgående . I 
hvert fald opnåede han med samtalen hvad 
han ville . 
Besøget gjaldt nemlig ene og alene Johans 
stilling indenfor venstre på rigsdagen : føreren 
ville vide , om han kunne regne på ham ved 
en partiafgørelse , der stundede til . 
Spørgsmålet var , om oppositionen , trods sin 
magtesløshed overfor regeringen , skulle anvende 

de yderligstgående parlamentariske midler eller 
vælge en mådeholden fremgangsmåde , hvorigennem 
man erkendte sin egen ufordelagtige 
stilling . 
For den sidste beskedne og ædruelige adfærd 
talte den sunde fornuft ; for den førstnævnte 
optræden den store fører . 
Uden direkte at opstille spørgsmålet 
bearbejdede han Johan hen til den rette opfattelse . 
Han talte længe om folket , det store 
menige folk , der ventede en skarp protest af 
folketinget mod den lovbrydende regering , han 
afviste de snusfornuftige såkaldte  » kloge «  indvendinger , 
 » de taktiske finesser «  , idet hans 
politik , sagde han , var de store følelsers politik . 
Der gik mægtige strømninger gennem folket , 
som led ondt og forgæves stræbte efter menneskelige 
tilværelseskår , nu da den almindelige valgret 
trådtes under fødder af junkerne . Han ville derfor 
ikke være med til at narre folket for den fordømmelsesdom , 
som folketinget udtalte gennem 
at afbryde al forhandling med regeringen . Man 
måtte stå på sin ret til det yderste ; kun selvopgivelse 
var nederlag . 

der opstod ikke i Johans sjæl det spørgsmål : 
hvorfor siger denne mand dette ? Tror 
han selv på sine ord eller ikke ? Driver han 
en virkelig følelsespolitik eller følger han en ganske 
forstandsmæssig beregning  ? 
Ordene fangede ham , de ædle følelser betog 
ham . Om der ellers i politik var noget bagved , 
som han ikke kunne komme på livet af , så 
brød han sig mindre end nogensinde om at 
spekulere derover . Han var vis på at fægte for 
den gode sag , for ret og sandhed , for det forurettede 
folk — hvad hjalp det spidsfindigt og 
juridisk at overveje hvert skridt ? Nej , hejse 
flaget , bekende sandheden og protestere mod 
uretten — hvis dette var en følelsespolitik , så 
stemmede den ganske med hans inderste natur . 
Derfor bifaldt han også alt , hvad den store 
fører sagde . Han var til punkt og prikke enig 
med ham , og den anden noterede ham sindigt i 
sin hukommelse som en sikker mand på hans 
side i partiet . 
Margrete derimod var ikke så overbevist . 
Den tale om folket og retten og protesten 
kendte hun fra så mange møder , og den imponerede 
hende ikke . Men nu havde hun en af førerne 

for sig , ganske privat i sin egen stue , og nu 
ville hun virkelig spørge og se at få besked 
om , hvad det allermest kom an på . Og så 
sagde hun i en tilfældig pause : 
» Jeg ville så gerne vide en ting , om det 
gik an for mig at spørge en mand som dem . « 
Den store fører , der nu var fornøjet med 
velforrettet hværv og slet ikke utilgængelig for 
en net ung kones milde øjne , svarede med sit 
bredeste smil : 
» Det vil være mig både en ære og en 
fornøjelse , om jeg kan være den lille frue til 
nogen tjeneste . « 
Da spurgte Margrete med sin klingende 
stemme : 
» Tror de , ministeriet snart går ? « 
Den store fører så’ lidt på hende , strøg 
sit skæg og svarede ret strengt : 
» Det er et ganske underordnet spørgsmål . « 
Og Johan faldt i : 
» Det er ikke et ministerium , hvormed vi 
kæmper , men et system . « 
Men Margrete lod sig ikke forknytte , og 
endnu engang udæskede hun den store fører og 
sagde hurtigt : 

» Jeg vil blot gerne vide , om de mener , 
ministeriet snart må gå ; for når ministeriet 
alligevel bliver siddende , så er det jo ligegyldigt , 
hvad man gør . Og hvad hjælper det så med 
retten ? « 
Men nu blev den store fører ked af denne 
udspørgen . Han sendte først Johan et bebrejdende 
blik og tog derpå fat : 
» Jeg tror , at ministeriet engang må gå . 
Når : det kan jeg ikke sige , thi det kommer an 
på den udholdenhed , hvormed kampen føres . 
Jeg tror på rettens og sandhedens magt , Fru 
Gerner , men jeg véd også , at det i et folks liv 
ikke kommer an på fem eller ti eller tyve år . 
Hvad det kommer an på , er : at have tillid til 
sin sag . Et folk , der værner for sin frihed , kan 
ikke overvindes , men taber vi troen og går vi 
på akkord , da er alting tabt . « 
Fem , ti , tyve år , tænkte Margrete , og den 
mand er fører og vil frem og vil være minister , 
han kan jo umuligt mene , hvad han siger ; der 
må ligge noget bagved . 
Men højt sagde hun ganske blidt ; thi den 
store fører skulle jo inviteres : 

» Undskyld , det var vist dumt spurgt ; jeg 
forstår mig jo slet ikke derpå . « 
Den store fører formildedes ; han havde et 
øjeblik fået det indtryk , at Fru Gerner var en 
klog person , nok så klog som hendes mand ; 
nu tænkte han , hun blot var en dum lille gås 
med kønne øjne . Han sagde : 
» De gode damer er alt for utålmodige . De 
må sandelig ikke , lille frue , gå hen og gøre 
Gerner usikker for mig . « 
Han lo højt med en godmodig latter , der 
ordentlig rystede ham . Johan lo med , og Margrete 
smilte troskyldigt . 
Føreren blev siddende endnu et kvarterstid , 
for at stemningen kunne blive harmonisk ved 
afskeden . Han blev imidlertid noget overrasket , 
da Gerner , efter nogle kraftige øjekast fra Margrete , 
lidt rød i hovedet bad ham spise til aften 
hos dem om lørdagen , hvor de gerne ville se 
nogle bekendte hos sig . Der ville komme nogle 
kolleger fra folketinget , men han ville først og 
fremmest sikre sig  » Hædersgæstens «  nærværelse . 
Den store fører , der altid anså’ det for 
bedst at være tilstede , hvor rigsdagsmænd samledes 

og samtalede , lovede at komme , takkede og 
bød farvel . 
Men længe efter han var gået , sad Margrete 
i sin gode gammeldags lænestol og grundede , 
medens Johan oversatte fra et svensk blad inde i 
sin lille stue . Fem , ti , tyve år — gentog hun 
bestandigt . Selv om manden overdrev — hvad 
han utvivlsomt gjorde , også fordi ingen kunne 
se tyve år frem med nogenledes sikkerhed — 
så kunne det dog have sin rigtighed både med 
de fem og de ti år . Og hvad kunne det så 
nytte at tage fat og hvor ? 
Det gavnede ikke at tale med Johan . Han 
travede trofast i sin trædemølle , og den ærgærrighed , 
som han besad , tilfredsstilledes sandsynligvis 
allerede nu : han ønskede jo hverken magt 
eller penge eller glans . Men hun — skulle 
hun nu begraves i denne dagligstue ligesom før 
i falkoneralléen , ikke nå videre — 
å hvad , hun havde det jo godt , mageligt 
og godt . Lidt kedeligt rigtignok , Johan var ikke 
synderlig morsom til daglig med sine mange 
ord : han skulle nu altid holde foredrag . Og 
så bød han hende slet ingen fornøjelser . 

hun sank sammen . Hvad kunne hendes 
selskab nytte , som sagerne stod  ? Og nu måtte 
det jo holdes . Hun var ved at fortvivle over det 
altsammen , ganske ligesom den aften i falkoneralléen , 
da hun pludselig mistede håbet om at 
vinde Johan . Men ham havde hun dog vundet , 
og more sig her i verden ville hun — nu fik 
man se hvorved . 
Hun sprang op , tog et sjal over hovedet og 
løb hen til tante Rikke for at aftale en komedietur 
med hende . 
Hædersgæsten var altså sikret , hvem skulle 
de andre gæster nu være ? 
Det ordnedes lettere . Johan ville indbyde 
tre folketingsmænd , to bønder og en skolelærer , 
der iøvrigt også var Bonde — alle tre anselige 
mænd på rigsdagen , om de end hørte til de 
meniges store tal . Dernæst foreslog han to 
journalister fra det blad , ved hvilket han arbejdede , 
den , der besørgede udlandet , og den , der besørgede 
provinserne . Det vandt Margretes fulde 
bifald . Hun ville rigtignok foretrukket bladets 
redaktør , men Johan erklærede sig bestemt herimod . 
Han stod i intetsomhelst forhold til 

denne mægtige mand , hvem han aldrig så’ , 
når han om eftermiddagen kom op på bladet 
og gennemgik de ham underlagte lande . Kun 
med de to andre etnografiske medarbejdere 
passiarede han venskabeligt , når de traf hinanden 
på kontoret . 
Så var det afgjort . Om Tage blev de 
hurtigt enige : ganske sikkert passede han ikke 
til dette politiske selskab , men venstremand var 
han , og det gik umuligt an ikke at bede ham til 
deres første selskab , hvor de indviede det nydelige 
service , som han havde skænket dem i bryllupsgave . 

af sit gode hjerte foreslog Johan sine 
svigerforældre . Men her var Margrete urokkelig : 
hendes fader passede med sine anskuelser ikke 
til selskabet . Snarere måtte man da bede hans 
rare gamle tante Rikke — Johans ansigt blev 
surt — men hun ville slet ikke være sammen 
med rigsdagsmændene . Hvad hendes moder 
angik , så troede Margrete nok , hun kom om formiddagen 
og hjalp hende lidt i køkkenet med 
maden . 
Denne sidste foranstaltning havde Margrete 
udtænkt , noget af bekvemmelighedsgrunde , men 

mest dog for at drille faderen . Han ville blive 
rasende over , at Margrete ikke bad ham , og hun 
glemte ikke , hvor gærrig han havde vist sig 
overfor hendes udstyr . 
Johan bøjede sig for hendes vilje ; så lidt 
efter , da alt syntes ordnet , sagde han tøvende : 
» Vi bliver så otte herrer og kun én dame . « 
Margrete så' lidt forbavset op — hun ventede 
sig så lidt denne bemærkning fra ham — trak på 
skuldrene og svarede : 
» Ja , hvad er derved at gøre ? Vi kender jo 
ingen damer , og forresten skal det da ikke være 
bal . « 
» Nej , men alligevel skader måske ikke 
damers nærværelse selv ved et politisk selskab , 
og «  , han blev rød i hovedet ,  » vi kender da forresten 
én dame , som passede godt . « 
Margrete troede ikke sine egne øren . Det 
måtte være hende . Johan mente ! Men hvordan 
gik det til ? 
» Hvem mener du , min ven ? «  sagde hun 
med sin blide stemme . 
Nu var han højrød i hovedet og forsøgte at 
le let : 
» Jeg mener såmænd Mathilde Rørby . « 

» Ja , Mathilde «  , sagde Margrete langsomt , 
» det har du egentlig ret i ; men hun har jo 
rigtignok ikke gjort visit hos os efter vort 
bryllup . « 
» Du véd , hun er ikke sådan formel , og vi 
bryder os da heller ikke om de tomme former . 
Men jeg mødte hende i dag på gaden , og hun 
kom meget venlig hen til mig og spurgte mig 
om forskellige politiske sager . Hun var så ked 
af , at jeg — at ingen af os mere læste på 
skolen . « 
Margrete nikkede forstående , men svarede 
ikke straks . Hun blev slet ikke vred på Johan , 
der således vendte tilbage til sin gamle veninde . 
Hun begreb nok , hvordan det var gået til . 
Mathilde havde ikke kunnet modstå fristelsen , 
da hun så’ Johan igen efter lang tids forløb , 
og Johan havde nu trygt — da han ikke kunne 
mistænkes for erotiske hensigter — hengiver sig 
til den fornøjelse , som han fandt i reformsamtaler 
med Mathilde . Mod denne følte Margrete 
ingen skinsyge , tværtimod ! 
Hvorfor skulle hun ikke indbyde sin fordums 
veninde ? Kunne det ikke blive ganske morsomt 
for den unge Fru Gerner at byde frøken Rørby 

velkommen i sit hjem og forestille hende for 
adskillige indflydelsesrige rigsdagsmænd og journalister ? 
Ville Mathilde ikke ærgre sig gul ? 
Jovist , ville hun ; hun skulle inviteres . Men 
hvis hun afslog indbydelsen  ? Det var urimeligt 
at antage : hun modstod næppe sin lyst til at 
træffe Johan , og hun ville ikke udsætte sig for 
en mistanke om , at hun af skinsyge blev borte . 
Johan havde med nogen ængstelse betragtet 
sin lille kones kloge ansigt , medens denne i 
stilhed anstillede sine betragtninger . Han sporede 
en smule samvittighedsnag , ikke fordi han 
skjulte noget nyoplevet for Margrete — han 
følte ingen anfægtelser overfor Mathilde — men 
fordi han aldrig fuldstændig havde opgjort sit 
forhold til denne for sin hustru . Da han traf 
Mathilde på gaden , var han i begyndelsen lidt 
forlegen ; men da hun så udspurgte ham ligesom 
i gamle dage , fik han på den behageligste 
måde munden på gang . Han befandt sig såre 
vel ved denne politiske diskussion , der flød på 
de store slagord og de uforgængelige principer . 
Og når han således talte med hende , kunne 
han indbilde sig selv , at forholdet mellem dem 
bestandig havde haft samme kollegiale karakter . 

derfor strålede hans ansigt , da Margrete 
uden al spydighed endelig sagde : 
» Når du synes det , så lad os bede Mathilde ; 
hvorfor skulle vi hænge os i formerne ? Jeg 
skal skrive til hende . « 
Og hun skrev en venlig indbydelse til 
Mathilde , beklagende at de ikke mere mødtes i 
skolen , og derved begrundende sit ønske om at 
se hende som gæst . 
Da Mathilde næste morgen modtog den lille 
kuvert , hvis elegante engelske håndskrift hun 
kendte , vidste hun i samme nu , hvad brevet 
indeholdt . Hun havde standset Johan på gaden 
af nysgerrighed , af forbitrelse over at være udelukket 
fra al iagttagelse af ham og Margrete — 
ja , hun tilstod det for sig selv : på grund af 
den uovervindelige interesse , som hun nærede 
for det brave menneske , der var falden i den 
intrigante kvindes snare . Hun havde ledet samtalen 
således , afbrudt den således , at Johan følte 
sig tryg og kunne ønske dens fortsættelse . Kunne 
han nu sætte igennem , at Margrete genoptog sin 
omgang med hende ? Det lod dertil . Brevet 
måtte indeholde beviset , en anmodning om at 
komme . 

hun lukkede det op : invitation til et aftenselskab . 
Å , Margrete ville triumfere over hende 
som frue i huset . Jaja , hun skulle erfare , at 
den besejrede turde møde hende på det 
ugunstigste terræn , og man skulle ikke på 
hendes ansigt kunne læse nederlaget . 
Aftenen kom , og alting stod beredt til gæsternes 
modtagelse . 
Margrete havde klædt sig tarveligt på , som 
hun iøvrigt altid gjorde . Hun forstod godt , at 
til den rolle , hun ville spille , passede intet elegant 
toilette , som hun da forresten dårligt kunne 
overkomme med sine husholdningspenge . Til 
demokratiske mennesker , det vil sige de endnu 
fattige og sletstillede , passede en demokratisk 
klædedragt . Og især overfor bønder skulle man 
naturligvis ikke figurere i silkekjole : hun ejede 
heller ingen sådan . 
På aftenbordets godhed stolede hun ubetinget ; 
hendes moder havde stegt kyllingerne og 
lavet salaterne . Den billige rødvin skyldtes et 
praktisk råd af Tage . 
Hun ventede ikke uden spænding sine gæster , 
skønt hun siden førerens besøg stod mindre forhåbningsfuld . 

Johan gik fornøjet omkring og 
glædede sig rigtigt , sagde han , til de hyggelige 
timer , som de skulle tilbringe . 
Gæsterne lod vente længe på sig , så længe , 
at Margrete blev temmelig nervøs . 
Først kom de tre menige rigsdagsmænd , 
alle tre sammen : to solide bønder med ubevægelige 
og alvorlige ansigter og en finere bygget , 
lidt brystsyg skolelærer med mørke og fanatiske 
træk . 
De bød godaften og satte sig stille ned , ikke 
kejtede og heller ikke fri i væsen . De underholdt 
sig sagte med Johan om hvad de forskellige blade 
skrev angående rigsdagen . 
Margrete havde knap set dem , førend hun følte 
sig ganske mistrøstig overfor sin egen evne til at 
vinde eller blot træde i forhold til disse mænd . 
Der hvor hun stræbte hen , ville de slet ikke . 
Sådan hjemme i politik , historisk og juridisk , 
det var hun ikke , og da hun ingen blottelser ville 
give sig , turde hun derfor ikke indlade sig dybt 
med dem . Hun tænkte på deres daglige arbejde : 
de dyrkede jorden ; hun — hun ville opføre et 
slot ! 

men forsøge rnåtte hun , og hun gav sig til 
med stor hæftighed at angribe højre og københavnerne . 
De undrede sig højligt over , at en 
dame var sådan ivrig venstremand , men syntes 
ikke at tillægge denne opdagelse egentlig praktisk 
værd . 
Så ringede det , og ind trådte de to journalister . 

Margrete tog dem i øjesyn med interesse : 
her måtte være bedre sangbund for hendes politik . 
De kunne være mellem tredive og fyrretyve , 
så’ ikke velhavende ud , men honnette og forstandige . 
Udlandet var en febrilsk fyr med 
mange bevægelser og et distræt udtryk , som om 
han bestandig rodede om mellem en mængde 
blade og ikke kunne finde , hvad han søgte . Han 
viste sig at være en stor entusiast , der sværmede 
for engelsk fremskridtspolitik og irsk nationalliga 
og som så’ Danmarks frelse i en agrarbevægelse . 
Bønderne brødføder landet , sagde han , og de skal 
regere landet ; den hele intelligens vælger tilsammen 
ikke én rigsdagsmand , politik er valgkredse 
og valgkredse er bønder . 
Da Margrete på konversationens første trin 
havde lokket denne trosbekendelse af ham — 

hvis man kan bruge ordet  » lokke «  overfor den 
villigste imødekommenhed — opgav hun også 
ham . Bønder og igen bønder og valgkredse 
og rigsdagsmænd — med alt dette kom hun 
ingen vej . 
Og hun satte sig hos provinserne og spurgte 
ham , om han også troede på , at bønderne skulle 
have og ville få hele magten herhjemme . Det 
troede udlandet . 
Provinserne var et godt hoved , som havde 
levet en hel del med i København . Student var 
han , men embedseksamen havde han aldrig fået . 
Så havde han slået sig på journalistik og udfyldte 
med en skeptisk humor sin ikke fremtrædende 
plads ved bladet . Han bearbejdede 
provinsavisernes ferske stof uden nogen som helst 
respekt og drak sin toddy temmelig sent på 
natten i selskab med journalistfolkets lette tropper , 
som en velsét kammerat på skuespillerkaféerne 
og forlystelsesanstalterne . 
Han smilede lumsk ved dette spørgsmål fra 
den unge kones side : 
» Jeg skal sige dem , frue «  , svarede han med 
en mine , som Margrete kunne tyde for hvad hun 
ville ,  » Bønderne regerer allerede alt hvad de kan , 

på landet naturligvis og især i sognerådene ; 
derimod i bverne og i embederne og i bankerne 
der regerer højre . Det er sådan fordelt . « 
Der var noget i den tale , som Margrete forstod . 
Hun havde dunkelt anet , at det forholdt 
sig således . Hver havde sit : men om det , som 
bønderne ejede , brød hun sig ikke en døjt . Da 
hun imidlertid her fandt en mand , som talte et 
fatteligt og tydeligt sprog , ville hun benytte 
lejligheden . Og så kom hun med sit hovedspørgsmål : 

» Tror de «  , sagde hun rask ,  » at venstre 
nogensinde sejrer «  . 
Provinserne så højst betuttet ud . Det var 
fanden til fruentimmer til at spørge . Men hun 
havde nogle nydelige øjne , og hvorfor skulle 
man ikke sige dette ærlige og måske begejstrede 
barn besked , når det spurgte pænt ? Gerner var 
jo en uforbederlig idealist og troende , og rimeligvis 
var fruen ligedan . Lidt fornuft kunne ikke 
skade . Han rømmede sig , sænkede stemmen og 
lagde ud : 
» Nej , det tror jeg sandelig ikke — det vil 
da sige : ikke de folk , der enten af fødsel som 
bønderne eller af overbevisning som vi dannede 

er venstre . Derimod kan det jo nok være , at 
adskillige venstrepolitikere kan komme til fadet , 
når de i rette øjeblik falder fra og viser sig 
som de velsindede højremænd , de i virkeligheden 
er . Kan de krybe til korset uden at miste 
valgkredsen — så kan det såmænd gerne være , 
at de om en fem eller ti år kryber sig til en 
taburet . Men de drikker sig ikke dertil : der skal 
både slides og ventes «  . 
Margretes ansigt blev mørkt . Igen fem , ti 
år . Og hvem blev så muligvis de sejrende — 
de , der kunne falde fra uden at miste valgkredsen . 
Hvis provinserne havde regnet Johan 
mellem den Art folk , havde han ikke talt således . 
Altså , Johan var slet ikke med , begreb 
slet ikke , hvad vej der førte til målet . Målet , 
han kendte det jo ikke engang . 
Så mørkt var hendes ansigt , at provinserne 
blev bange for , han havde fornærmet hende . Han 
tilføjede forskrækket : 
» De misforstår mig da ikke , frue ! Der 
gives de folk , som aldrig vil slå af , og som 
føler lykke i den daglige opposition , ved hvilken 
jordbunden beredes for fremtiden . Deres mand 
for eksempel . Han er sådan en apostel , der 

forkynder fremtidens evangelium . Og hvad de 
andre angår , så kan det såmænd også hænde , 
at de aldrig bliver konger i Danmark , selv om 
de venter nok så længe . « 
Margrete svarede smilende : 
» Hvor kan de tro , at jeg misforstod dem i 
jeg tænker kun på de mange , der venter sig 
sejren snart . Min mand han strider — for stridens 
egen skyld . « 
Og hun så’ hen på Johan med et kærligt 
blik , der vandt provinsernes hjerte , medens 
hun i sin sjæl følte en flammende vrede mod 
den tåbe , der øjensynligt slet ikke forstod , hvad 
striden drejede sig om , men lod sig narre af de 
klogere folk . Og selv hun — det følte hun 
godt — manglede alt for meget både kundskab 
og erfaring til en fuld forståelse af politikens 
kærne . Journalisten her var vel ganske nem at 
få besked af , men man kunne jo straks se på 
ham , at han hørte til de resignerede . I hvert 
fald som allieret kunne han ikke bruges , et fattigt 
og indflydelsesløst menneske . 
Men det ringede på ny , og døren åbnedes 
for Mathilde og Tage . 

de var komne sammen op ad trappen og 
ind i entréen . Tage havde høfligt forestillet sig 
for hende og sagt nogle ligegyldige ord . Men 
Mathilde havde hverken svaret eller tilkendegivet , 
at hun vidste , hvem han var ; hun så’ lige ud 
for sig og bøjede knap hovedet en smule . 
Slet så sur var hun vel ikke overfor Margrete , 
men hun bevarede dog en kold og noget 
tvær mine , da hun hilste på vært og værtinde . 
Margrete brød sig imidlertid lidet derom ; nu 
skulle hun da ialtfald have den nydelse , som 
aftenen måtte byde hende , nemlig at forestille 
Mathilde for sine politiske gæster . Men det gik 
ganske galt . Med dyb skuffelse så’ hun , at når 
undtoges provinserne , der tydeligvis ikke havde 
smag for rødbeden , kendte Mathilde udmærket 
alle de fremmede , som hun havde truffet i forskellige 
foreninger eller ved møder . Ja , hun 
forstod endog ganske anderledes at tale med dem 
end Margrete . Denne måtte til sin ærgrelse 
være vidne til , hvorledes Mathilde indesluttede 
den brystsyge skolelærer i en krog og heftigt 
angreb ham med kvindens valgret . 
Tage derimod fandt sig ikke således hjemme 
i dette alvorlige selskab . Til damerne vovede 

han sig slet ikke efter det mislykkede forsøg 
med Mathilde ; den unge Fru Gerner tog sig 
iaften endnu mere grundtvigiansk ud end sædvanligt , 
i en Art bodsdragt af gråt lærred ; rigsdagsmændene 
så' ud , som de mindst måtte være 
alle tre om at forstå en københavnsk vittighed , 
og dér stod han hjælpeløst fortabt i sin sorte 
diplomatfrakke , der klædte ham nydeligt , og hvis 
silkeopslag ærgrede Margrete . 
Indtil han og provinserne fandt hinanden . 
Tage syntes , at journalisten så’ menneskeligst 
ud mellem alle disse afholdsmænd , næsten som 
han kunne være lidt forsoldet , og lod falde en 
lille bemærkning til ham om den nye revy , og 
straks slog den anden til . Inden fem minuter sad 
de gemytligt i en lun passiar om teatermisérer , 
skuespillere og pigebørn . 
Men tiden gik , og den store fører kom ikke . 
Klokken var langt over ni , og selskabet 
trængte tydeligt til aftensmad . Nogen almindelig 
konversation var ikke nået , de fremmede sad 
spredte i små grupper , hvor samtalen gik halv 
højt og undertiden døde helt ud . Mathilde var 
egentlig den , der bedst forstod at få tungerne 
på gled ; Margrete iagttog hende nøje , hvorledes 

hun med nedslagne blikke på en ret nærgående 
måde udspurgte de herrer , der kom ud for 
hende , stadig bevarende en vis uforskammet mine , 
medens hun forhørte dem . Man ville undertiden 
slet ikke ane , at hun talte med nogen — så 
fornem-ligegyldig så' hun ud — hvis ikke hendes 
spørgsmål var faldne punktvis som en prikkende 
telegrafnåls slag . 
Margrete tænkte :  » Nu står hun dér og 
hævner sig på mandfolkenes hele slægt ved at 
foragte dem , imedens hun dog giver sig i lag 
med dem . Og de — hvor vil de tale med hende ? 
Ja , hun er en dame , der har læst alle bøgerne , 
man skal kende , og artiklerne , man skal have 
sin mening fra , og måske endda rigsdagstidende 
— hun ser ud dertil . Det finder de 
naturligvis ganske morsomt — især sådanne 
bedemænd som disse rigsdagsherrer . Men jeg 
— nej , jeg kunne aldrig være så interesseret 
som hun . « 
Det var især gennem rigsdagstidende , at 
Margrete havde nået denne erkendelse . Hun 
havde i de uger , hvori rigsdagen havde været 
samlet , gjort de hæderligste forsøg på at komme 
igennem de bunker af aflange tættrykte løse ark , 

der ophobede sig på Johans bord . Men det var 
hende umuligt at udholde læsningen , og da 
Johan havde bragt hende en finanslov , havde 
hun ganske opgivet ævret , så uforståeligt syntes 
hende dette med tal og atter tal prangende 
hæfte , hvortil endnu var knyttede anmærkninger 
så tykke som en bibel . Det en finanslov ! Mon 
der var nogen , som læste dette ? Ialtfald troede 
hun just ikke , at Johan stak synderligt dybt i 
den materie . Han sagde også selv , at det 
finansielle lå ikke for ham . Og nu hørte hun 
ham og Mathilde og skolelæreren ivrigt prædike 
over , at nogle højskoler ikke stod på finansloven . 

men klokken var tre kvarter over ni , og 
endnu ingen fører . 
Hun spørger sagte Johan , om de ikke skal gå 
tilbords , måske kommer den store mand ikke . 
Dog Johan fraråder dette bestemt ; forresten aner 
han ikke , hvad klokken er , og da hun hentyder 
til selskabets lidt træge stemning , ser han ganske 
forbløffet ud : han synes tværtimod , det går så 
udmærket , og er overbevist om , at gæsterne 
morer sig fortræffeligt . 

så fortvivler Margrete og har mest lyst til 
at sætte sig i en krog og surmule . Hun ser 
Tage , der ler på en underfundig måde ad en 
historie , som provinserne fortæller — Tage 
lægger sig tilbage i stolen og betragter sine 
spidsnæsede støvler med velbehag , medens han 
fornøjer sig over journalistens ondskab . Endogså 
han befinder sig forholdsvis vel i dette 
selskab , blot hun ikke . For Tage er denne 
aften et tilfældigt hoveri , efter hvilket han 
vender tilbage til sine sædvanlige behageligere 
tidsfordriv , for hende er den et kort , hvis ikke 
ringe indsats synes tabt . 
Endelig klokken ti ringer klokken : den 
store fører træder ind . 
Straks han kommer , forstummer al samtale . 
Johan farer forfjamsket hen og byder stol , rigsdagsmændene 
gør honnør som menige for en 
officer , og den gemytlige journalist bliver stikkende 
i en sætning — alle rejser sig og hilser . 
Den store fører fylder ganske stuen , smilende over 
hele ansigtet : hans brede person lyser af elskværdig 
godmodighed . 
» De har da ikke ventet på mig ! Å , det 
skulle de ikke : i denne rigsdagstid er vi folketingsmænd 

aldeles umulige , vi har haft finansudvalg 
iaften og bestyrelsesmøde ovenpå , og så 
var der en mængde breve , der skulle ekspederes . 
For passe på må man sandelig . « 
Han ler hjerteligt . Ikke alene har alle i 
selskabet nu et indtryk af den overordentlige 
flid og usædvanlige arbejdskraft , der betinger 
hans indflydelse , men de føler sig ret skamfulde 
over deres dovne levnet i modsætning til denne 
energiske sliden sig op i demokratiets tjeneste . 
Dog han lader det ikke blive derved . Han fortsætter : 

» Ja , de herrer med de gode hoveder og de 
mange eksaminer kan sagtens klare det , men 
når vi bønder skal være journalister «  , her 
skotter han til de to menige rigsdagsmænd ,  » da 
må der slides ud af den karske bælg . « 
Her slår han flere fluer med et smæk . 
De arme journalister , Gerner indbefattet , føler 
sig yderligt forlegne overfor en Ros , hvis ironi 
er såre gennemskuelig , og bønderne , som den 
store fører har indviklet i et bladforetagende og 
derved holder med en snærende snor om benene , 
smiler ynkværdigt ad denne blodige spøg . 

men Margrete skrider ind og beder selskabet 
gå til bords , selv udbeder hun sig den store 
førers arm , som han giver hende med et bredt 
skrabud , hvorover han selv ler — godmodig som 
altid — og hvorved hun bliver flov . 
Så sidder de ved bordet og tager for sig af 
retterne : på gæsternes appetit kan der ikke 
klages , maden synes at smage dem fortræffeligt . 
Samtalen beherskes ganske af den store 
fører , der er så munter og veltilfreds som et 
barn — som om ingen alvorlige forretninger 
turde medtages i dette elskværdige hjem . Han 
roser retterne og beundrer den lille husmoders 
praktiske Sans ; han taler om smørrets 
pris , og han udbringer hendes skål på en 
nydelig og morsom måde ; så driller han den 
ene Bonde med , at han har ladet sig åle af en 
højremand ved et møde , og antyder , hvor ganske 
anderledes han selv ville affejet denne ; så går 
han sammen med skolelæreren løs på en artikel 
i et jysk blad , over hvis redaktør han indirekte 
spår en frygtelig hævn ; så kommer turen til 
Mathilde Rørby , med hvem han statsmandsmæssigt 
drøfter en ny oprettet kvindeforening . 

» Vi skal have de danske kvinder med os , 
de alvorlige , de sande kvinder fra by og ( land 
— det er ingen ringe hjælp , som en vannhjertet 
kvinde yder . Og kvindesagen er en af de opgaver , 
som demokratiet må tage op . Skal vi 
drikke et glas sammen , frøken Rørby , på en 
frugtbringende samvirken . « 
Denne udmærkelse ærgrer Margrete usigeligt : 
medens skålen for hende reducerede sig til en 
lovprisning af husmoderligheden , det vil sige af 
den gode mad som hendes moder havde lavet , 
bliver Mathilde behandlet som en repræsentant 
for den danske kvindebevægelse og kvindeverden , 
som en Art forbundsfælle , på hvis støtte der 
sættes pris . 
Men den store førers tale går videre omkring 
ved bordet og kommer til Tage , med hvem 
han giver sig i snak om banken , hvori Tage er 
ansat , thi skønt han ikke syntes opmærksom ved 
præsentationen — det tillod hans fornemhed ham 
ikke — viser han sig dog nu fuldkommen underrettet 
om Tages stilling . Kun taler han ud fra 
den formening , at Tage er højremand , men da 
så Johan strålende over også i dette tilfælde 
at kunne præsentere det uforfalskede demokrati 

indenfor sit hjem , slår Tage på skuldren og 
larmende bevidner hans venstresind og ivrige 
agitation ved valgene , nikker føreren bifaldende  : 
» Se , se ! Det er dog vist en sjældenhed i 
deres fag , at folk ikke hænger i halen på 
ministeriet . Det er en højrerede , København ; 
men det gror i dybet , og resultaterne er allerede 
ikke ringe . « 
Han er som en konge , der indkasserer den 
ham lovligt tilkommende hyldest . 
Og i sin videre samtale med Tage åbenbarer 
han et indgående kendskab til alle 
børsens og handelens matadorer og til pengeomsætningens 
begivenheder og love : intet synes 
ham fremmed , intet ligegyldigt . Han kan tale 
om enhver ting mellem himmel og jord , læser 
de nye bøger , der betyder noget , og læser selv 
de blade , der intet betyder , kender enhver indflydelsesrig 
Bonde i landet ved navn og fortæller 
mange historier om ministre og politikere fra 
de sidste tyve år , nævner tal og fordyber sig 
i sager , kritiserer og driller , spøger og ler , bliver 
alvorlig og begejstret , agerer og arbejder utrættelig 
selv i dette ligegyldige selskab , således som han 

altid arbejder og agerer , frisk og stærk og sej 
og tung . 
Han ligner en rugmark , som han sidder 
dér , gulblond i farven , bred og bølgende : 
såmange , mange aks , der snart rejser sig frejdige 
og frodige , snart bøjer sig for vind og vejr , 
krybende langs jorden — så mange aks , at man 
ville vente rig næring af denne vide flade ! Og 
hvad yder så de mange aks , når heden har 
brændt sine og regnen biødet sine og rust ædt 
sine — en bitte smule mel , der aldrig forslår 
til det brød , som den store mark synes at slå 
op . Men jordfødte er aksene , de vokser i dansk 
muld , og mangen mand ser ikke videre end til 
den hjemlige rugmarks grænser . 
— Margrete vil hæve bordet , men den store 
fører beder , at de må sidde lidt endnu : 
» Vi sidder så godt , lille frue , tør vi ikke 
blive et øjeblik endnu ? Så tænder vi en 
cigar — Gerner giver os nok en ægte havaneser , 
så fint som alting her er — og så damper vi ikke 
de smukke Gardiner i dagligstuen fulde af røg . « 
Selv i en så ringe ting modstår han ikke 
sin lyst til at dominere . Han forlader ikke 
spisestuen førend hen ved klokken tolv og kun 

for at slå sig ned i dagligstuen ; de andre 
gæster gør mine til at gå , men han holder 
på dem : 
» Å nej , gå nu ikke ! Skal familien tidligt 
i seng , vil fruen absolut have os på dør ? — 
nå , men når disse elskværdige mennesker vil 
huse os lidt endnu og måske endda giver os et 
glas seltersvand , så gå ikke ! Natten er vor 
egen , og nu sidder vi så godt . Det er sandeligt 
så sjældent , at man får sig en gemytlig passiar 
mellem gode venner . « 
Og alle bliver , grupperede rundt omkring 
ham , som intet vil undtagen tale og spørge og 
mærke sin livskraft . Men alligevel sætter han sig 
på en sådan aften særdeles fast i alles bevidsthed 
som fører . Hans overlegenhed føles uafladeligt , 
og for Gerner tåler denne storladne , elskværdige , 
næsten geniale natur ingen sammenligning med 
andre førere . Han er en kæmpe , med små 
fejl og store egenskaber . 
Også Tage finder ham ganske elskværdig : 
han er jo en behagelig mand at være sammen 
med en aften , kundskabsrig og klog , dog med 
en let gennemskuelig brutalitet og hensynsløshed : 

han ville nødig stå i en underordnets 
forhold til ham , tænker han . 
Udlandet er rentud begejstret : den store 
fører har udspurgt ham om Parnell og nationalligaen 
og beklagende udtalt , hvor misundelsesværdig 
denne indsigt i fremmede forhold synes 
ham . Provinserne derimod keder sig glubsk og 
ønsker bare , at han sad i ro i national og ikke 
skulle høre på denne unyttige snak . 
Endelig klokken to gaber den store fører 
tre gange meget højt , just som Johan fordyber 
sig i den franske opfattelse af folkesouveræniteten , 
belyst ved eksempler fra den store revolution . 
Hædersgæsten bryder op , og alle gæster følger 
ham . Inden han forlader stuen , ser han lidt på 
gambettas billede : 
» Det var en stor mand , ikke sandt , hr . 
Gerner ! Ja , de studerede herrer her har naturligvis 
læst hans taler på fransk  : en anden en 
må nøjes med de bider , som vi kan opsnappe i 
bladene . « 
Både Johan og udlandet ser noget flove 
ud , thi ingen af dem har nogensinde læst gambettas 
taler . Men Johan sammenligner den store 

fører med den franske statsmand og kalder ham 
Danmarks gambetta . 
» Å , jeg tror de vil ! « 
Med et hjerteligt håndtryk tager han afsked , 
og alle gæsterne samles endnu udenfor husdøren . 
Her tager den store fører den ene Bondes arm 
og tvinger ham til at følge sig hjem ; de to andre 
rigsdagsmænd går bort sammen med udlandet , 
medens provinserne sniger sig hastigt væk for 
om muligt at smugles ind på en kafé , af hvis 
natteforening han er medlem . 
Men Tage , den ulykkelige Tage ! 
Ham har Johan i sin naivetet pålagt 
at ledsage frøken Rørby , de skal jo samme 
vej , og skønt Mathilde aldeles ikke bryder 
sig om nogen ledsagelse , modsætter hun sig 
ikke Tages følgeskab , af drilleri , fordi hun forstår , 
hvor ked han er af denne riddertjeneste . 
Og så går de sammen . Hun i sin side 
kåbe og med den runde kysehat , aldeles ligegyldig 
for sit toilette , og han elegant i sin korte 
vinterfrakke — uendeligt antipatiske for hinanden . 

i begyndelsen henvender han nogle ord til 
hende om selskabet , men da hun ikke gider 

svare undtagen med en eller anden kort og 
gnaven sætning , der bider ham af , opgiver han 
al konversation og traver tavs ved siden af 
hende . Han er høj og velbygget , og det ærgrer 
hende : hun lider bedre , at sådanne libertinere 
er små , så hun kan se dem over hovedet . 
Efterhånden finder Tage situationen ganske 
morsom , og da de kommer forbi hans bolig , gør 
han en sindig bemærkning om , at her bor han . 
Så siger hun indædt forbitret : 
» De vil måske hellere slippe for videre 
følgeskab ; de tåler måske ikke at være oppe 
så sent . « 
» På ingen måde , «  svarer Tage galant , og 
idet en lys idé farer ham gennem hovedet , tilføjer 
han :  » jeg så’ dem såmænd den nat , da 
Johan havde haft bryllup , fare her forbi , og 
tænkte ved mig selv : hvor kedeligt , at jeg ikke 
kan tilbyde frøken Rørby mit følgeskab . « 
Mathilde skummer af raseri ; da de endeligt 
er nåde til hendes hjem , farer hun ind ad sin 
gadedør , uden at sige godnat eller tak til ham , 
og op på sit værelse , hvor hun kaster sig på 
sin |seng , delt imellem to følelser : forbitrelse 
over Tages drilleri og glæde over at aftenen , 

hvad hun godt forstår , mislykkedes som triumf 
for Margrete . 
Men Tage giver sig leende på vejen hjem . 
Han mumler mellem tænderne : 
» Det er nogle yndige væsener , disse kvindesagsdamer 
og venstrekvinder . Nej , må jeg så 
bede om Kamilla Jørgensen ! Ja , hende behøver 
jeg da ikke at bede om . « 
Da gæsterne var komne afsted , gik Margrete 
lige hen og smækkede alle vinduer op . Stuen 
var fuld af tobaksrøg , og hun trængte til frisk 
luft . Hun så’ ned ad den snævre mørke gade , 
hvori nu kun et par enkelte usle gaslygter 
kastede et flimrende lys , og hvorfra den sure , 
skarpe natteluft steg op mod hendes ansigt — 
så' ned som i en brønd , hvori alle hendes forhåbninger 
var druknede . Hun følte to tunge 
tårer løbe ned ad kinderne , og hun gad ikke 
borttørre den gråd , som hun græd af skam og 
sorg over sin mislykkede erobringsplan . Nej , 
der fandtes ingen bro fra hende til disse mennesker , 
der enten arbejdede for sig selv og ikke 
behøvede hende , eller også troskyldige og dumme 
arbejdede for andre . Og Johan var ikke den 

mand , der forstod hverken hende eller den store 
fører eller de andre rigsdagsmænd eller nogen 
ting i det hele : hun havde et stumpt våben 
— nej , intet våben , en skralde i sin hånd , og 
med sådant redskab brød man sig ingen bane . 
Imedens gik den for hendes spot og vrede 
udsatte genstand , uvidende om hendes tanker , 
muntert frem og tilbage i dagligstuen . Han var 
i strålende humør , lykkelig over den herlige 
aften og særdeles oplagt til endnu at holde 
mange taler om gæsterne og aftenens begivenheder , 
særligt da den store fører så temmeligt 
havde bundet munden på ham . 
Men Margrete knækkede hans veltalenhed i 
spiren . 
» Jeg har hovedpine «  , sagde hun ,  » og går i 
seng : vil du lukke og slukke . « 
Og hermed forsvandt hun for den forbløffede 
Johan ; og da han noget efter kom ind i sovekamret , 
lod det til , at hun allerede var falden i 
søvn . 
Der kom tunge uger for Margrete : hun var 
led ved alting . 

hvis hun gav sig i tale med Johan , hørte 
hun kun bedrøveligt nyt . Straks efter hendes 
selskab skete der et mislykket attentat på 
konsejlspræsidenten , men den klikkende revolver 
skød højrepartiet sammen til en kompakt masse , 
og Københavns hele bourgeoisi lagde sig for regeringens 
fødder . Den smule misfornøjelse , som 
den ublodige reaktion muligvis havde vakt hos 
enkelte borgere , fordampede sammen med røgen 
fra den forbryderiske pistol , og i ly af dette 
uformodede held kunne ministeriet ved en række 
foranstaltninger af politimæssig karakter optræde 
som en dådskraftig statsmagt , der var sig sit 
ansvar bevidst overfor anarkiske elementer . Da 
nu folketinget samtidigt hengav sig til en kæde 
af magtesløse demonstrationer , fik ministeriet 
anledning til at fastslå en stærk stilling gennem 
en langt skarpere taktik end det rimeligvis 
nogensinde havde belavet sig på . Lykken var 
med regeringen , og den benyttede de gode 
chancer . 
For venstre derimod voksede ingen blomster . 
Oppositionens enorme flertal blev næsten komisk , 
når hver enkelt betød så såre lidet , og aldrig 
syntes folketinget at have været længere borte 

fra den store opgave , som førerne havde stillet 
det folkevalgte ting . 
Margrete gik en formiddag ud i tinget , 
mere for at fordrive nogle timer , end fordi hun 
ventede sig nogen fornøjelse deraf . 
Men Johan ville tale , og hun kunne da 
gærne gøre ham den tjeneste at sidde i ryggen 
på ham . Alligevel fortrød hun dette sit besøg 
bitterlig , ikke alene fordi hun kedede sig stygt 
ved en bombastisk tale af den store fører og 
fandt Johans harangue ligeså unyttig som indholdsløs , 
men fordi hendes humør endnu forværredes 
ved indtrykkene fra denne formiddag . 
Hun fandt det så uhyre latterligt med alle disse 
rigsdagsmænd og vigtige bønder , som sad dér 
med deres bunker papirer og galede imod ministrene , 
der øjensynligt brød sig Pokker om dem . 
Hvad hjalp alle deres dejlige ord ! Det var jo dog 
de andre , der regerede , regerede i de første fem , 
ti , tyve år — å vist lige til deres død . Og 
imedens beviste rigsdagsmændene dem over , at de 
begik den mest oprørende uret ved at regere . 
Du milde himmel , hvor det ville være hende 
ligegyldigt , hvis hun var minister og herskede 
over land og rige . 

herske , hun ! Ja , det var sådant noget , hun 
drømte om , da hun var barn . Skønt , hun havde 
vist aldrig troet derpå for alvor . I alt fald 
herske gennem Johan — det var som at slå ild 
af en spand vand . 
Hun fik en utålelig hovedpine af den 
usle luft i folketingssalen og skyndte sig ud 
i Bredgade . 
Det var en smuk vinterdag , klokken var 
tre , og det fineste København gik sin daglige 
tur ud til Langelinie ; her vandrede mange 
elegante herrer og moderne damer , for hvem 
rigsdagen var en lukket grav , og Margrete , 
som kom inde fra den mørke sal , hvor sognerådsbønderne 
krøb sammen , blev usigeligt ilde 
berørt ved synet af denne elegante verdens sirplanter , 
der trivedes så fortrinligt udenfor al 
politik . Men heller ikke mellem disse hørte hun 
hjemme . 
Hun kunne næsten ikke mere tale med Johan , 
hun gad ikke mere spørge ham , hun kendte jo 
svarene . Javist , denne strid måtte opfattes 
som et led i den store kamp , som nu og altid 
førtes verden over mellem fremskridt og reaktion , 
og som aldrig udkæmpet antog nye former for 

hver generation . Det lød meget dejligt og var 
vist også sandt , men hvad hjalp denne skønne 
betragtning hende ? 
Hvad hjalp den økonomisk i deres hus ? 
Rigsdagen varede i alt to måneder , og diæterne 
var således yderst få , medens Johan endnu ikke 
havde fået lejlighed til at skaffe sig nye timer . 
De måtte vel begynde at tære på de få hundreder , 
som stod i sparekassen . 
Margrete mærkede , at hun blev sløv ; hun 
forsømte nu ganske sit ydre , gik gerne den hele 
dag i slobrok . Ud gad hun ikke gå ; hvorhen 
vel ? Hun havde jo ingen bekendte fra gammel 
tid , og ikke mulighed nu for at skaffe sig ny 
omgang . Hun var endog forhindret fra at besøge 
sin egen moder på grund af den gamle Scheibels 
ondskabsfuldhed . Nu da han så’ , hvor galt det 
gik for oppositionen , var han ovenpå . Han 
spurgte til  » Ekscellencen «  , betitlede hende  » Deres 
nåde «  eller  » Ministerfruen «  , rådede hende til 
påny at søge timer eller foreslog , at Gerner 
skulle se at komme løs fra det pak , hvorimellem 
han befandt sig , og ansøge om et lille embede . 
Og Margrete kunne ikke svare , søgte bare at 
undgå ham , medens han , som mærkede hendes 

sårbarhed , passede hende op og morede sig 
kosteligt med at drille hende . Så for at fri sig 
for hans triumferende mine , gik hun ikke mere 
til falkoneralléen . 
Mathilde Rørby , skulle hun søge hende ? 
For at rødbeden kunne fryde sig ved sin gamle 
fjendes nederlag ! Nej tak . 
Så var der blot tante Rikke tilbage , og 
dér i Johans fordums hjem sad hun undertiden 
og nippede til en kop kaffe , medens den gamle 
kone skældte ud på venstre og bønderne , 
erklærede Johan for gal og beklagede den stakkel , 
der var gift med ham . Margrete fandt for det 
første tante Rikke ganske fornuftig , skønt hun 
tidligere sammen med Johan havde korset sig 
over den gamles bornerte meninger , og for de 
andet tænkte hun så småt på , om det mon 
ikke blev nødvendigt at flytte sammen med tante 
Rikke — til besparelse i husholdningsudgifterne . 
Hendes humør forværredes daglig , og hendes 
nervøse hovedpine tiltog . Hun lå på sofaen 
den hele dag , svarede næppe Johan , når han 
spurgte kærligt til hende , men jog ham ind i hans 
lille rum . Derfor , da foråret kom , spaserede 
han ikke så sjældent med Mathilde , hvem han 

traf ved adskillige møder , som Margrete nægtede 
at overvære . 
Margrete vidste det godt og var uendeligt 
ligegyldig derved . Hun tænkte undertiden på , 
om ikke morfin måtte være noget for hende : 
det skulle jo skille af med hovedpinen og skaffe 
sådanne behagelige drømme . 
Johans veltalenhed kunne nok dysse i søvn , 
men tilstanden var ens før og efter , og til behagelige 
drømme mærkede hun intet . Dog Johan 
havde hun ved hånden og morfinen ikke . 

Xiii . 
Grosserer Gaul fejrede sit borgerskabs femogtyve 
Års jubilæum den sjette maj , han skænkede 
i den anledning betydelige summer bort til 
diakonissestiftelser , børnehjem og andre velgørende 
institutioner , udnævntes af hans majestæt kongen 
til etatsråd og højtideligholdt selv dagen ved et 
stort middagsselskab . 
Indbydelse udgik til hans søster og svoger 
hr . og Fru Scheibel , ja til hr . og Fru Gerner 
med på købet . 
At denne pludselige familiefølelse var opkommet 
i grossereren , forklaredes dels af hans 
lyst til at optræde patriarkalsk ved sådan en 
festmiddag — den gaulske familie skal så vidt 
muligt forenes på den dag , sagde han afgørende 
til sin kone , der forbavset vovede en indvending 
— dels fordi han kunne lide at blænde den 

fattige , endog venstresindede familie med al sin 
glans . 
Den gamle Scheibel var straks parat : han 
ville spise den gode mad og drikke den dyre 
vin . Han tvang sin kone til at modtage indbydelsen , 
skønt hun grumme nødigt ville paradere 
i sin slidte sorte silkekjole , der siden de kom til 
København kun havde været på ved Margretes 
bryllup . 
Langt større tvivlsmål opstod der hos de 
unge Gerners . Her var det også manden , som 
ytrede lyst til dette grosserergæstebud , som han 
benævnte det , men det var fruen , som afgjorde 
Tingen . 
Johan erklærede åbenhjærtigt , at han ville 
gå derhen af nysgerrighed , fordi han aldrig havde 
set , hvad han ventede sig at se her af mennesker , 
ting og pragt . Han lagde , som naturligt var , 
ikke stor vægt på , hvad værtsfolkene ville 
synes om ham : de havde jo indbudt ham og 
dermed var den sag på det Rene . 
For Margrete stillede det sig selvfølgelig 
ganske anderledes . Endnu sad hint bal fast i 
hendes erindring , om end indtrykket var afstumpet 
ved senere oplevelser . Skulle hun nu 

opleve det samme på ny , sidde der som stakkels 
askepot , hvem prinsen aldrig hentede , 
måske træffe sin ulykkesfælle kontoristen igen 
efter seks , syv Års forløb — så kunne de jo 
tale sammen om minderne fra hin behagelige 
aften ! 
Hun heldede nærmest til den anskuelse , at 
hun ikke ville gå . Men så , på den anden 
side ville dog denne middag blive en ikke så 
ringe afveksling i hendes livs uendelige ensformighed 
og kedsommelighed , og indbydelsen 
traf netop på en tid , da hun med det vågnende 
forår følte sig yderligt nervøs . Desuden — hun 
ville ikke selv , nu hun var treogtyve , tage situationen 
på samme måde som dengang hun var 
sytten år . Hvad brød hun sig om de mennesker ! 
Hvad gjorde det hende , om de så’ ned på 
hende eller ej ! Var hun ikke ligeså god som 
de , fordi hun ikke havde silkekjoler ? Hun ville 
gå derhen og betragte det alt sammen ganske roligt 
og koldt ; der skulle ingen gøre hende noget . Og 
hvem kunne vide , hvad man kunne opleve der 
eller træffe for folk . Når man murede sig inde 
i sin stue , kunne der naturligvis aldrig hænde en 
noget morsomt eller lykkeligt . 

så var der toilettet . Hun havde jo sin 
brudekjole , og den måtte være pæn nok . Dog 
forstod hun , at hun ville tage sig meget beskeden 
ud : hun havde jo ikke råd til det par hundrede 
kroner , som en elegant kjole kostede . 
Der var dækket i hesteskoform i spisestuen 
og da alle gæsterne — to og halvtredsindstyve i 
tallet — sad bænkede , frembød bordet et pragtfuldt 
skue ved sølvservicets glans , ved porcellænets 
rige farver og regnbueskæret fra de mangfoldige 
glas , ved de anselige herrers smilende 
ansigter og skinnende linned og frem for alt ved 
de smukke damers blændende udseende , som de 
sad dér smykkede i festlig nedringethed . 
Enhver kyndig måtte prise spisesedlen som 
et vidunder af sammensætning og indhold ; der 
var ægte skildpaddesuppe , stegte østers , direkte 
forskreven bayonneskinke med den uundværlige 
ærtepurée , i størrelse rentud heroiske asparges , 
kalkuner forskrevne fra Chabot og potel , trøfler 
en serviette , gåseleverpostej en croute og friske 
jordbær . Bordvinen var en Corton fra 1878 , 
en udmærket årgang — etatsråd Gaul holdt 
af en lidt svær bordvin , som han dog blandede 

med vand , og drak hellere en fin Bordeaux hist 
og her mellem retterne . 
Hvorledes skulle en jordens søn ikke 
stemmes til glæde over livet , når han således 
nød dets goder med en smuk dame ved sin 
side ? 
Desværre fandtes der mellem gæsterne ikke 
få , hvis mavers beskaffenhed tilrådede en meget 
begrænset nydelse af de gode ting ; thi værten 
havde samlet en del af sine ældre venner på 
denne sin hædersdag . 
Selv sad han stolt og i velbefindende for bordenden . 
Hans helbred var udmærket , hans sunde 
bondeblod — han var begyndt som gårdskarl — 
havde modstå ! den række af raffinerede glæder , 
som hans penge nu i adskillige år havde skænker 
ham . Grosserer Gaul var bekendr som en noge ! 
Vidtløftig herre , men da han gik regelmæssig ! i 
kirke — han var oprigtig ! iroende og overordentligt 
angsi for døden og dens mulige følger — 
og da han sørgede honorabelr for sine uægre 
børn , kom der ingen skandale ud deraf . Og i 
handelsverdenen var han med rerre anser som 
en pryd for købmandsstanden : så intelligent , 
næsten genialt bestyrede han sin enorme bedrift 

og så storladen var han i hele sin forretningsmanér . 

derfor , da en yngre købmand i selskabet 
udbragte en skål for ham som et mønster for 
» os købmænd «  , gjorde den selvfølelse , med 
hvilken han svarede , intet småligt indtryk . Han 
sagde : 
» Jeg takker dem alle sammen for den venlighed , 
hvormed de drak den skål , som jeg gerne 
modtager . Jeg vil blot ønske mine yngre standsfæller , 
at de må bringe det så vidt som jeg , 
og jeg tror ikke , de vil være dårlig tjente dermed . 
Jeg har været en flittig mand , mine herrer , 
og nu nyder jeg frugterne af min flid . « 
Han var glad ved etatsrådtitlen , glad ved 
det smukke bord og de mange anselige gæster . 
Dér sad en digter og professor , hvis Ros man 
hyppigt kunne læse i bladene : en elskværdig 
mand , der besad et lillebitte talent for Vers og 
satte hele sit pund i lejlighedssange ; også ved 
denne festlige lejlighed skulle der om lidt synges 
en vise af ham på Melodi ved vintertid o . s . v . , 
en vise , hvori ordene var banalere end brøstene , 
men som ved forfatterens navn fik værdi for 
husherren . Nu klinker han just med en anden 

dyrebar gæst : en kammerherre , der hyppigt 
kommer til hove og her i selskabet modtager 
og besvarer forespørgsler om  » Herskabernes « 
Befindende . Dér sidder en lærd juridisk professor , 
dér en kommandør i marinen , dér en 
kammerjunker og så fremdeles mænd af embede 
og stilling i broget orden . 
Grosserer Gauls øjne glider roligt ned ad 
gæsternes række : han betragter dem med samme 
kloge og prøvende mine , hvormed han modtager 
en ladning petroleumsfade , når kursen viser 
stigende tendens . 
Mindre fornøjet hviler det stikkende blik på 
hans søn og arving , der ikke ret vil gøre gavn 
og alt for meget spilder tid på fruentimmer . Se 
nu blot , hvordan han har valgt sig den smukke 
Fru Hilding til bords i stedet for kommandør størrings 
frue . At han dog ikke kan fordele sin 
tid ordentligt mellem forretning og fornøjelse . 
Nå , men han er jo ung endnu og slet ikke dum ! 
Tryg og glad derimod betragter han sine to 
døtre , sunde blomstrende skikkelser , begge nu 
gifte , ikke så særdeles rigt , men til gengæld 
med mænd , som en påpasselig fader kan køre 
i stramme tøjler : det er muntre og livsglade 

damer , men fornuftigt opdragne : de går aldrig 
over grænsen , de véd præcist hvor morskaben 
ender og uhyggeligheden begynder . 
Den ene af de unge fruer har Taget Tage 
til bords , fordi han er en morsom fyr , med hvem 
man kan tilbringe tre middagstimer på en behagelig 
måde . Hun koketterer stærkt med ham , 
idet hun i sin vandblå silkekjole bøjer sit smukke 
fyldige legeme imod ham ; men han véd godt , 
at hun ingenting vil ham . Nej kunne han valgt , 
ville han taget Fru Hilding til bords , og han 
fortænker ikke den unge Gaul i , at han er slået 
ned på dette dejlige kvindemenneske , som gør 
alle mandfolk gale og nogle , siger man , lykkelige . 
Blot hendes dragt er som ingen anden dames 
stilfuld og forvirrende . 
Hun er klædt i blegrødt atlask , så blegt 
som kødfarvet trikot , der sidder stramt omkring 
hende med en enkelt glat brede på skørtets 
forside , medens alt stoffet iøvrigt er trukket bagtil 
i en uhyre sløjfe og et alenlangt slæb . Så 
stramt sidder kjolen fortil , at man ser hendes 
ben bevæge sig under silketæppet , næsten benenes 
form . Kjolen er ikke ligefrem nedringet , men 
går sammen i halsen og åbner sig kun lige 

foran brystet i et trekantet udsnit , som korsettet 
tvinger hendes barm op imod . Som en buket 
præsenterer hendes bryst sig i denne himmeldør , 
der fører ind til paradiset ; kjolen har aldeles 
ingen ærmer , og de nøgne arme funkler i den 
stærke belysning . Men dragtens originalitet består 
i den skønne dames overkjole : over det 
glatte atlask drager sig nemlig ligesom et 
fiskernet af gråt silke , igennem hvis masker 
man skimter det blegrøde legeme . 
Hun er som Kraka nøgen og dog påklædt . 
Dette fiskernet gør den unge Gaul aldeles 
tosset , og man kan se på ham , at han betror 
Fru Hilding sin sindstilstand . Hun svarer ikke , 
ler kun med sin dybe latter . I det hele siger 
den smukke Fru Hilding ikke meget , men hun 
hører udmærket med et lille rosenrødt øre , i 
hvilket der funkler en stor diamant . 
Tage ønsker bestandigt , han var Fru Hildings 
kavaler , for man kan aldrig vide ! Når 
hendes kaprice falder på en mand , så er hun 
så vildt bestemt i sit ønske , som om der ikke 
gaves andre mennesker i verden . Hun hører 
til Københavns allerbedste selskab og lever i 

den lykkeligste uvidenhed om moral , pligt og 
ansvar . 
Margrete ser alt og alle ved bordet . Hun 
har til bordkavaler en pæn gammel grosserer , 
der taler venligt med hende , når han ikke langsomt 
og velbehageligt spiser den udmærkede mad . 
Han fortæller hende , hvem de gæster er , som 
hun ikke kender , og synes godt om den beskedne 
og nette unge kone . 
Af ham erfarer hun Fru Hildings navn , thi 
denne dame tiltrækker sig først Margretes opmærksomhed . 
Hun beundrer denne skønhed så 
stærkt , at hun ikke føler misundelse . Hun finder 
behag i at indsuge den luft , der omgiver al 
denne menneskelige og stoflige dejlighed , og forstår 
så udmærket både den unge Gauls idiotiske 
forelskelse og Tages skinsyge begær . 
Og når hun fra Fru Hilding lader blikket 
glide hen til sin egen moder , der forskræmt 
kryber sammen som et lyssky væsen for dagens 
sol , så føler hun sig blot styrket i et forsæt , der 
endnu kun eksisterer hos hende i den første celledannelse , 
det forsæt : koste hvad det vil , at få ende 
på sin nuværende usle tilværelse . Hendes moder , 

og hun selv med , synes hende at tilhøre en 
menneskestamme , der boer højt imod nord oppe 
ved den evige sne i mørke eskimohytter og som 
véd en fejltagelse er flyttede ned til et sollands 
milde og smilende egne . 
Især mellem kvinderne findes den tydelige 
væsensforskel , thi mændene , det indser hun nok , 
har deres arbejdsplager og næringssorger , hvor 
højt på strå de end er komne — men kvinderne ! 
De er da tydeligvis kun til glæde for 
sig selv og andre ; luksusskabninger var det 
Mathilde Rørby kaldte dem — ja netop ; det 
mageligste liv uden en byrdefuld tanke , uden 
en knugende sorg — sunde , muntre , lykkelige 
som hendes kusiner og som den smukke Fru 
Hilding . Hun mindes atter sine gamle drømme 
om kejserinde Katarina ; men det er da hundredfold 
nemmere og ligeså godt at være Fru Hilding 
i København som at være herskerinde over 
alle russere . 
Man er på syvende ret og lystigheden 
stiger . Professorens sang er for længst sungen ; nu 
omdeles en vise med et t . S . under . Margrete 

spørger forundret sin nabo , om disse bogstaver 
betyder Tage Schrøder . 
» Ja netop , «  svarer den gamle herre ,  » kender 
de ham ? Det er en vakker ung mand med et 
nydeligt selskabstalent . Han skulle bare gifte 
sig , det siger jeg så ofte til ham . Det evige 
ungkarleliv duer ikke . Der er nu den lille frøken 
Kristensen , hun tager ham hellere end gerne , 
den gamle Kristensen så’ det også med fornøjelse , 
og det er et pænt parti : hun er køn og 
hendes far har noget på kistebunden . « 
Margrete ser hen på frøken Kristensen , der 
virkelig er en smuk pige , og som nu ler fornøjet 
hen til Tage , idet hun svinger med sangen . 
Margrete synes mindre godt om denne glade 
unge dame fra sollandet . 
Sangen synges , den er humoristisk og applauderes 
stærkt . Mange komplimenterer også Tage 
med glasset i hånden og enkelte , synes Margrete , 
gratulerer ham . Kan det være for sangens 
skyld ? Hun gider ikke spørge sin nabo mere , 
hun kan jo altid spørge Johan , når de går hjem . 
Larmen stiger og alle taler , så der næppe 
er ørenlyd at få i den store stue . 

Margrete hører dem diskutere de kongelige 
appanager ved det ene hjørne af bordet . Alle er 
enige om at finde dem alt for små , og man udtømmer 
sig i beregninger over hofholdningens 
dyrhed , særlig under de mange fyrstelige besøg . 
Der tales meget om prinsesserne af det kongelige 
hus , og de benævnes af alle ved fornavne , 
kun kammerherren kalder dem  » Herskaberne «  . 
Ligeoverfor Margrete udbreder nogle købmænd 
og deres damer sig om forskellige adelsmænds 
formuesforhold og familieanliggender : man er 
lidt uenig om den unge baron , der bortspillede 
halvtredsindstyve tusind kroner , er en kreutzfeld 
til bockelund eller en kreutzfeld til marberg , 
men den ene af damerne viser sig så bevandret 
i alle kreutzfeldernes genealogi , som om hun var 
heraldiker af fag , og det skønt hun aldrig i sit liv 
har vekslet et ord med en eneste af de pågældende 
personer og sikkert aldrig vil komme i berøring 
med dem . Og så tales der om teater og forretninger , 
fortælles børshistorier og anekdoter 
fra almindelige vittighedsblade , holdes taler , 
snakkes og les , råbes og klinkes — til endelig , 
da klokken er over ni , spisesedlen er udtømt og 
værten byder velbekomme . 

efter bordet sank gæsterne sammen i sofaer 
og lænestole ; der var endnu en god times tid 
til fordøjelse , førend vognene kom . De fleste 
herrer trak sig ind i rygeværelserne til kaffen 
og likørerne , deriblandt Johan . 
Han havde haft det kedeligt ved bordet . 
Man havde givet ham til dame en ældre frøken , 
der var spillelærerinde i adskillige familier , men 
fik en særlig værdi derved , at hun efter sigende 
underviste i musik ved hoffet . Således var hun 
langt hævet over almindelige spillelærerinders 
rang og kunne anvendes til de fineste selskaber . 
Ingen forstod som hun at konversere med kammerherren 
om  » Herskaberne «  . Da Johan fik denne 
ældre spidsnæsede frøken betroet , tænkte han , at 
han var kommet ud for en ny Mathilde Rørby 
og tog kraftigt fat ad de kendte veje : 
» Interesserer frøkenen sig for kvindebevægelsen 
 ? « 
Hofspillelærerinden , der allerede i forvejen 
var rasende over den hende tildelte kavaler , så’ 
på ham med den mine , hvormed hun slog sine 
yngste elever over fingrene , når de spillede 
trioler som ottendedele , og svarede : 
» Jeg forstår ikke , hvad de mener , hr . Verner . » 

» Jeg hedder Gerner , «  sagde Johan venligt , 
» jeg tænkte , at frøkenen som så mange ugifte 
damer deltog i bestræbelserne for kvindens selvstændighed . « 

frøkenen blev blodrød . Hvad mente den 
fyr med  » ugifte damer ? «  hun hvislede : 
» Hvis de mener disse frie bevægelser , som 
man læser om i aviserne , så kan de være vis 
på , at folk i min kreds aldeles ikke interesserer 
sig for , endsige deltager i den Art simpelheder . 
Jeg , hr . Verner , jeg tror , at kvindens 
opgave er kvindelighed , sand kvindelighed ; men 
ikke frækhed eller emancipation eller andre frie 
bevægelser . « 
Hun vendte hovedet til den anden side og 
spurgte sin nabo til højre om hans hustrus befindende . 
Johan opgav ethvert yderligere forsøg 
og spiste sin mad i tavshed , ligesom han efter 
bordet trak sig hen i en krog af det mindst 
befolkede rygeværelse og dampede på sin cigar 
uden at agte på de omsiddende . 
Derimod befandt den gamle Scheibel sig fortræffeligt 
i de uvante omgivelser . Han havde 
omhyggeligt træneret sig til denne middag , spist 
ganske lidt til frokost og ikke smagt en dråbe 

portvin den dag , og han havde derfor kunnet 
æde som en tærsker og drikke som en svamp . 
Han var ikke beruset , thi det kunne han ikke 
mere blive , blot fyldt og salig . Og nu satte 
hans svoger ham til et l’hombrebord med to 
yngre købmænd og en gammel dreven grosserer . 
Alle tre spillede godt og flot l’hombre og smagte 
lidt på deres løjerlige makker , som de ikke 
kendte , den lille voksgule mand med den glorøde 
næse . 
Den yngste købmand , som var ganske overstadig 
af den gode vin , kunne ikke dy sig ved 
synet af dette klovnfjæs : 
» Undskyld , «  sagde han lidt stammende , 
» hedder de August ? « 
» Nej , «  sagde Scheibel ,  » det hedder jeg aldeles 
ikke . « 
» Nå , ikke ! For ellers havde jeg set dem 
før . « 
De andre bed sig i læberne , thi de var så 
vel beværtede , at den tarveligste vittighed kunne 
sætte dem i godt humor . 
Og de havde næppe spillet et par omgange , 
førend de mærkede , hvorfra de skulle hente deres 
spas . De var vante til en anden slags l’hombre 

end det kniberi , som Scheibel satte op : han 
spurgte ikke , når han ikke havde fire stik på 
hånden , tog aldrig en gravgang , turde ikke sige 
bedre , hvor stort hans spil end var , ville nemlig 
hellere lure de andre end vove noget selv og 
svedte i det hele ynkeligt over kortene , angst 
for de høje og dyre beter , hvormed regnskabet 
førtes . 
Og så begyndte der pludseligt et spil , hvortil 
Scheibel aldrig havde set magen . Uden foregående 
aftale drev de tre l’hombren op til den 
vildeste hasard , og bilagde ovenikøbet deres galskaber 
med teorier . Den ene erklærede , at 
damen småt fjerde i redt var ubetinget det 
bedste spørgespil , som nogen dødelig kunne have 
på hånden — han havde nemlig lige købt 
dertil og ganske rigtigt fået fire matadorer ; den 
anden tournerede altid , sagde han , når han fik 
en konge , ellers blev spillet rent væmmeligt 
hasard ; og den tredje , den mest berusede , 
købte til nolo , således som Scheibel kun kunne 
tænke sig , at de gale på Bidstrup spillede 
l’hombre : aldrig mindre end fire kort , ofte 
fem , ja éngang ville han købe otte til nolo , 
og da de to andre — Scheibel rystede blot i 

knæerne — erklærede , at dette vistnok stred mod 
de strengeste spilleregler , bandte han på , at så 
ville han spille den ren , thi sådant et spil lod 
han ikke gå fra sig . 
Makkerne næsten kvaltes af undertrykt latter , 
medens Scheibel var ved at gå fra forstanden . 
Det rent utrolige var nemlig , at jo vildere de 
spillede , des heldigere var de : de vanvittigste 
spil blev vundne . Så , da til slutning regnskabet 
blev gjort op , havde Scheibel trods alt sit fedteri 
kun knebet sig til en seks kroner , hvilket rigtignok 
udgjorde en sum for ham og gav ham , da 
han gik hjem med sin kone , anledning til utallige 
pralerier over sit udmærkede spil , medens hans 
medspillende , påstod han , næppe havde forstået 
at holde på deres kort : 
» Men de sagde også : af dem kunne vi lære 
noget , hr . Scheibel ! De har nok spillet l’hombre 
før i aften . « 
Inde i dagligstuen betragtede Margrete stadigt 
med samme kulde den fremmede verdens adfærd . 
Tage havde hilst høfligt på hende , som godt 
forstod , at hun i hans øjne intet gjaldt i sin 
gamle brudekjole . Og det var ganske rigtigt : 

medens han vekslede nogle ord med hende , 
tænkte han på , at hun egentlig havde et kønt 
ansigt og vistnok også en net figur , men brudekjolen , 
som han ypperligt erindrede , vakte ingen 
for hende smigrende erindringer hos ham . 
Desuden havde han travlt med at komme 
hen til Fru Hilding . Han plantede sig i en fart 
ved siden af den smukke dame og anstrengte 
sig særdeles , men det lod ikke til , at fruen havde 
sit silkenæt ude efter ham . Hun så’ urørlig på 
hans kaprioler , og han gik bort fra selskabet med 
uforrettet sag , tør i halsen og hed i hovedet , 
flov og gnaven — gik den lige vej til en anden 
sal i gammelholmskvarteret . 
Da Margrete og Johan vandrede ned ad 
gaden — medens det øvrige selskab , alle på 
samme klokkeslet , for afsted i vogne — var han 
ærgerlig og småskændte over dette rædselsfulde 
storborgerselskab . Hun derimod satte sine små 
fødder energisk i brostenene og så’ frem for 
sig med et stikkende gaulsk blik : 
så sagde hun : 
» Sig mig , er der hændt din ven Tage noget 
lykkeligt ? Jeg syntes , folk gratulerede ham . « 

» Ja vist så , han er jo avanceret i sin bank 
og desuden kommet ind i en bestyrelse for et 
dampskibsselskab eller hvad det er . « 
» Se , se ! Så tjener han vel godt . « 
» Ja , véd du , hvor meget han får ? « 
» Nej . « 
» Han fortalte mig det just i aften : tolv i 
fjorten tusind kroner om året uden mere arbejde , 
snarere mindre . « 
Margrete så’ op : 
» Såmeget , «  sagde hun blot . 
» Jeg rådede ham til at gifte sig , og han 
sagde forresten , at han tænkte en del derpå . « 
» Det skulle han , «  sagde Margrete tørt . 
Den næste dag , da Margrete med sikkerhed 
kunne vide sin fader på vinkælderen , kom hun 
efter lang tids forløb ud i falkoneralléen og 
havde en tung forhandling med sin moder . Hun 
forklarede , at hun var kommen agterud med 
husholdningspengene , og at det for tiden var 
så småt med Gerners indtægter , at hun nødigt 
ville bede ham om tillæg lige nu . Det forstod 
den gamle kun alt for godt . 

og så begyndte der en eftersøgen i alle 
gemmer . Af rede penge havde den gamle kun 
ynkeligt sammensparede halvhundred kroner og 
Margrete ville gerne have to hundrede . Men 
alt hvad der fandtes af pretiosa — og Fru Scheibel 
besad en del kønne gamle smykker — og af 
undværligt sølvtøj blev skrabet sammen og puttet 
ned i et blåt forklæde . Den gamle kone var 
meget ængstelig , men Margrete forklarede , at hun 
hurtigt skulle give alt igen . Og så sneg de sig 
hen til et lånekontor ad andre veje end Scheibel 
gik og dog bange for at møde ham , og den 
gamle kone måtte gå ind og pantsætte det alt sammen , 
medens Margrete ventede i porten . Hun 
kom tilbage og lagde de penge , som hun havde 
fået , i Margretes hånd . 
Det blev omtrent de to hundrede kroner . 
Margrete takkede sin moder og gik hurtigt ned 
til Østergade . 

Xiv . 
En søndagmorgen en halv snes dage 
efter middagsselskabet hos Gauls modtog Tage 
et brev , hvis udskrift han betragtede lidt nysgærrigt , 
inden han åbnede konvolutten . Det var 
en klar engelsk damehånd , og brevet udsendte 
en mild og god parfume . Tage kendte absolut 
ikke hånden og vejede den lille skrivelse 
imellem fingrene , som en Gourmand holder 
glasset med en ny vin op imod lyset . Hvem 
var det brev fra ? Skulle det være frøken Kristensen ? 
En indbydelse måske ? Å ja , rimeligvis . 
Gid det var fra en helt anden , gid det 
var fra den dejligste af alle , fra Fru Hilding ! 
Men den lykke var nok ikke sungen for hans 
vugge . 

han åbnede brevet og læste med stigende 
forbavselse følgende : 
lørdagaften . 
Kære hr . Tage ! ( det går vel nok an , jeg 
kalder dem således ? ) ville de ikke være så 
elskværdig at bringe mig en god bog i morgen  ? 
Jeg keder mig så gyseligt . Johan er rejst til 
sine velsignede møder på landet , og jeg sidder 
her og kukkelurer i min ensomhed . Og 
nu kommer den lange , lange søndag . Så 
tænkte jeg , det gik an at bede dem om en 
smule lekture til at fordrive tiden med . Helst 
en rigtig morsom fransk roman , eller to . Bliv 
nu bare ikke vred over min ^beskedenhed , for 
det er jo en skam af mig at volde dem ulejlighed . 
Men jeg tænkte , de måske dog kom 
ind til byen i dag ; jeg er hjemme hele formiddagen . 
Altså et par morsomme romaner , 
så er de forfærdelig elskværdig . 
Deres hengivne 
Margrete Gerner . 
Tage stod ganske betuttet og stirrede på 
papiret : det var da et underligt brev . Ja , hvad 

var der egentlig i det ? At Johans kone bad 
ham om at låne en bog , det var da så rimeligt 
som nogen ting ; også at hun omtalte Johans 
fraværelse : han var jo hvert øjeblik borte . Og 
alligevel — der var noget sært i formen ; papiret 
var for sirligt og lugtede for godt og hånden 
var så elegant — ja hvad Pokker , der var intet 
ondt i , at hun skrev en smuk håndskrift . Hun 
havde måske endda været lærerinde i skrivning . 
Men sagen var , at det brev ikke lignede Johans 
kone , det var holdt i en anden tonart end hendes 
sædvanlige . Det vidste han bare , at var det brev 
fra Fru Hilding — og gid det var — så byttede 
han det ikke med adskillige tusender . Men 
Johans kone var så forskellig fra Fru Hilding 
som nat fra dag ; skønt styg var hun ikke . Nå , 
bøgerne skulle han bringe , og når han så kom 
derop og havde truffet Fru Margrete i den rørby’ske 
reformdragt , stram og snærpet — jamen 
brevet var ikke stramt — 
medens hans tanker således kredsede rundt , 
gik han hen til sit anselige bogskab , fuldt af 
gule og blå franske værker . Han valgte et par 
stykker med et underfundigt smil — siden hun 

ville have noget rigtigt morsomt , skulle den 
fornøjelse ikke nægtes hende i Johans evindelige 
fraværelse . 
Han gjorde et meget omhyggeligt toilette , 
inden han om formiddagen gik til byen . 
Da Tage klokken to trådte ind til Margrete , 
sad hun henne ved vinduet . Hun sprang op , 
da hun så’ ham , og sagde med et glædestrålende 
smil , idet hun tog hans hånd og beholdt den 
et minut inden i sin : 
» Tusend tak , fordi de kom ! « 
» Å , jeg be’er , det var så rimeligt . « 
» Nej , de kan ikke tro — vil de ikke sidde 
ned — hvor flov jeg var ved at gøre dem ulejlighed . 
Men i går aftes blev jeg aldeles 
melankolsk ved tanken om den søndag , jeg 
skulle have . Og så vidste jeg sandelig ingen 
anden , til hvem jeg turde henvende mig , end 
dem . Men de er da ikke vred . « 
Nej , Tage var tydeligt nok aldeles ikke 
vred ; han var bare forundret . Var det virkelig 
Johans unge kone , guvernanten i lotteriposen , 
der sad dér foran ham ? En sådan forandring 

var jo rentud forbløffende . Hun var ikke til at 
kende igen . 
Istedetfor reformdragt bar hun et lyseblåt 
jerseyliv , der sad fortræffeligt på et fransk 
korset . Livet åbnede sig lidt i halsen , så det 
lille hoved rejste sig stoltere fra de fine skrå 
skuldre . Ærmerne slap lige nedenfor albuen , 
så de smukke fyldige arme lodes fri . Til livet 
svarede et skørt i lidt mørkere blåt , af et glansfuldere 
stof . Skørtet var kort som en spaserekjole 
og , når Margrete sad , så’ Tage tydeligt 
hendes nydelige fødder i fine højhælede sko og 
— o under ! — endog i lyseblå silkestrømper , 
syntes han . 
Men dette var dog ikke alt . Straks begreb 
han ikke , hvori den store forskel bestod , indtil 
det gik op for ham , at den allermest beroede på 
Margretes frisure . Hvor var de glatte hårflader , 
der bredte sig ængsteligt som en paryk over 
Margretes hoved ? Nu faldt pandehåret i fortryllende 
små gule lokker ned mod øjnene , 
medens den øvrige fylde buklede sig op til en 
strålende guldhjælm . 
Der var i Tages hjerne kun én tanke : hun 
er da ganske yndig . 

men Margrete blev ved : 
» Jeg synes , de ser så løjerligt på mig ; 
de er vist dog lidt vred . « 
» Å , hvor kan de tænke «  , Tage tog sig 
sammen ,  » jeg er da blot fornøjet , hvis jeg kan 
være dem til den allerringeste tjeneste . Nej , 
men jeg så’ på deres frisure ; jeg tror , de har 
forandret den . « 
» Ja rigtigt , men det er længe siden . Da jeg 
havde været til middag hos onkel Gaul , så 
syntes jeg at min egen frisure var så dum og at 
jeg gerne kunne efterligne de mange smukke 
damer oppe i hårtotterne . Men jeg tror ikke , 
det lykkes . « 
» Da klæder det dem ganske nydeligt , det 
kan jeg forsikre . « 
» Virkeligt ! Det var da yndigt ; jeg hører 
så sjældent en kompliment . « 
Og hun giver sig til at tale om selskabet 
hos Gauls , særligt om damerne . Hun driller 
Tage først med sin kusine og dernæst med 
frøken Kristensen — og da han protesterer , siger 
hun , at hun godt forstår , at han blot er forelsket 
i Fru Hilding . Men deri gør han ret , forsikrer 
hun , for hvis hun var herre , ville hun lige på 

stedet dødeligt forelske sig i Fru Hilding , som 
er et rent vidunder af dejlighed . Hun bøjer 
sig ivrigt frem mod Tage , idet hun lovpriser 
Fru Hilding , hendes grå øjne stråler lidenskabeligt 
og brystet hæver sig . Hun ser så 
frisk ud som en ung pige , medens hendes legem 
udfolder de treogtyve Års modne skønhed . 
Tage synes , at hun i dette øjeblik næsten 
er ligeså smuk som Fru Hilding og siger derfor : 
» Véd de , Fru Margrete , de er såmænd 
ligeså smuk som Fru Hilding . « 
» Å , hvor vil de hen ! « 
Hun rødmer , rejser sig og går hen mod 
vinduet og stiller sig med ryggen imod ham . 
Han har aldrig før kaldt hende  » Fru Margrete « 
Og er lidt bange for , at hun er bleven vred 
over det vovede i den hele sætning . Han rejser 
sig også , går henimod hende ; beundringsværdigt 
nydelig er hendes figur , således som hun dér 
læner sig ned mod vindueskarmen , og stående 
tæt bag hende , siger han : 
» De er da ikke vred på mig ? « 
Men hun vender sig rask og svarer smilende : 
» Hvor kan de tro ! Jeg er da intet barn . 
Men hør engang , vejret er så smukt , rent 

sommer . De skulle da ikke have lyst at gå en 
tur med mig , jeg har siddet hjemme hele dagen . 
Eller har de noget andet for , er jeg ubeskeden ? « 
Han , som ikke rigtig forstår , om hun vil 
spasere , fordi hun ikke længer vil sidde alene 
med ham , skynder sig i hvert fald med at forsikre , 
at han aldeles ikke er optaget . 
Så forsvinder Margrete ind i sovekammeret , 
og han går lidt forvirret over disse nye og 
stærke indtryk op og ned ad gulvet , indtil hun 
fem minuter efter står foran ham med en koket 
lille hat , hvis blå slør lige når næsens spids , 
med en kort og stram mørkeblå figurtrøje og 
lange gule handsker . Han går indvendig bagover , 
men siger ingenting , førend hun beder ham 
knytte sløret lidt fastere i nakken ; medens han 
udfører dette delikate hverv , vover han en kompliment 
om den allerkæreste hat , og den modtager 
hun fornøjet . 
De går ned ad gaden sammen , et nydeligt 
par , han høj og velbygget med et fiffigt forsorent 
ansigt , hvis opadstrøgne moustacher giver ham 
en sand musketerer-mine , og hun til hans forbavselse 
slet ikke lille ; slank og fast , elegant og 
dameagtig i holdning som i klædedragt . 

de kommer i en fart fra Laksegades døde 
tristhed hen til kongens Nytorv og Bredgade 
og vandrer med den øvrige søndagssværm langsomt 
ud imod Langelinie . Folk ser efter dem : 
så smukke og glade følges de ad . Han er 
aldeles lykkelig , alle hans bekendte misunder ham 
den smukke dame , som han ledsager : og hun 
hilser så korrekt med en net lille bøjning , når 
herrerne tager hatten af for ham ! Imens passiarer 
hun med ham uden spor af stramhed 
eller snærperi om de folk , som de møder , om 
fransk literatur , som hun gerne vil læse og 
hvoraf han stiller hende sin samling til rådighed , 
om skuespillere og fornøjelser , om alt muligt 
københavneri . 
Er denne elegante og morsomme dame 
virkelig Margrete Gerner ? Tage er til mode som 
om han havde opdaget et guldland . 
Og da de klokken fire atter står på 
kongens Nytorv , véd han , at han slet ingen lyst 
har til at forlade dette land og begive sig hen 
på en kedsommelig restaurant . Og netop i det 
samme spørger Margrete : 
» Er de bedt ud til middag i dag , hr . Tage , 
eller hvor skal de tilbringe deres eftermiddag . « 

nej , han har ingen indbydelse til middag , 
han skal spise på den kedsommelige restaurant ; 
derimod har han tænkt at gå i kasino og se 
det nye stykke om aftenen . 
Så siger hun ligesom lidt frygtsom : 
» Jeg har nok et lille forslag , men jeg véd 
ikke , om jeg tør komme med det . « 
Han beroliger hendes uskyldige frygt med 
forventningsfuldt bævende hjerte . Og hun siger : 
» Ja , siden de skal spise alene og jeg da 
med , ville de da ikke gøre mig den fornøjelse 
at tage til takke med en tarvelig middag hos 
mig . Johan vil blive så glad , når han hører , 
de har været min gæst . « 
Det slår ham , at det er første gang , Johan 
nævnes mellem dem den dag , men han skynder 
sig at modtage indbydelsen . På én betingelse 
siger han : 
» Og den er ? « 
Han vover det : 
» At de går med mig i kasino i aften : lige 
for lige . « 
Hun ser på ham med det troskyldigste 
barneblik : 

» Ja forfærdeligt gerne , hvis de virkelig vil 
have mig med . De kan begribe , at jeg som 
sidder alene hjemme altid — « 
Hun fuldfører ikke sætningen , men det behøves 
heller ikke , meningen er klar nok . Og 
nu aftaler de , at Tage skal gå ud og købe 
billetter i kasino , medens Margrete går hjem 
og gør i stand til middag . 
Præcis klokken fem stiller han så igen med 
den skønneste rosenbuket , som han har kunnet 
opdrive , og han har næsten måttet opbryde en 
af de fineste blomsterbutiker for at skaffe den 
tilveje på en søndag . Hun takker ham strålende . 

de sætter sig til bords til et tarveligt måltid : 
suppe og kotelet . Ved bordet taler de en del 
om Johan : Margrete ser alvorlig ud , når de 
kommer ind på hans arbejde og dets frugtesløse 
natur . Thi også politisk viser det sig til Tages 
forbavselse , at de er enige . Han er nu ganske 
ked af det politiske venstre og fast overtydet om , 
at førerne har båret sig dumt ad . Højre har 
magten , siger han , og det bliver såmænd aldrig 
anderledes ; det er også den literære frihed , 
åndsfriheden , hvorpå det kommer an . Margrete 

tror nok , at han har ret : hun har vel 
tænkt det samme , men ikke sådan kunnet udtrykke 
det . Hun spørger ham om mere og 
giver ham anledning til længere udviklinger , 
hvad Tage ikke har noget imod . Og atter falder 
talen på Johan , og de bliver begge rørte ved 
tanken om hans utrolige hjærtensgodhed og 
hæderlighed . Han lever kun for ideerne , siger 
Margrete med et let suk , og Tage bekræfter 
dette : Johan har fra sin ungdom af været en 
uforbederlig idealist . 
» Der er ikke så bravt et menneske på 
jorden «  , slutter han ,  » ikke en ond blodsdråbe i 
ham . « 
Margrete bøjer bifaldende sit smukke hoved 
og siger med et rørende blik : 
» Han er ligesom for god til denne verden . « 
— men tiden iler , og de må i kasino . 
Der er førsteforestilling af det nye udstyrsstykke : 
solens datter , og Tage har i dyre domme 
skaffet de to billetter til sig og Margrete . Selv 
havde han vel én i forvejen , men den nyttede 
ikke synderligt ; for han ville absolut have to 
pladser ved siden af hinanden på gulvet . Dog 
han fortryder sandelig ikke pengene , da han 

sidder derude ved siden af Margrete . Pladserne 
er smalle og Margrete har en tyk mand på sin 
anden side , så de må rykke tæt sammen , især 
da de har meget at passiare om . Tage viser 
hende alle de bekendte herrer og damer , som 
i København hører til førsteforestillinger , véd 
også en hel del om teatrets affærer og om 
hvormeget dette stykke betyder for direktøren . 
Der er anvendt titusind kroner , forsikrer han , 
på dragter og dekorationer . 
Alt dette synes at underholde Margrete udmærket . 
Og hun morer sig virkelig fortræffeligt 
sammen med denne muntre og kønne fyr , der er 
lidt betaget af hende — hun kan måske nok 
sige : lidt forelsket . Hun ser på det hele teater , 
som om hun tog det i besiddelse . Når hun 
betragter de pyntede herrer og damer rundt 
omkring , alle de velfornøjede københavnere , som 
er glade ved livet netop i denne by , så føler 
hun sig hjemme og strækker sit ranke og sunde 
legeme i den smukke kjole . Højt oppe fra 
nord er hun kommen til sollandet , til solens 
guldland . 
Oppe på scenen vrimler også alle sollandets 
børn , unge kønne piger , afklædte som 

pager eller som danserinder , anførte af  » Solens 
datter «  , en blond dame på to dejlige ben . 
Der er elektrisk belysning , som det anstår sig et 
solland , og det voldsomme lys gnistrer over den 
trippende ballet ; danse kan de unge piger ikke , 
men vel fare frem i glansfulde kostumer , imedens 
offenbachsk musik støjer og hidser . Hvad 
stykket end omhandler , så bliver moralen 
nærmest tyrkisk : et Paradis af lys , musik , rige 
stoffer og mange huris . 
Margrete skotter hen til Tage , hvad indtryk 
sollandet gør på ham , og lægger mærke til at 
han betragter scenen lidt adspredt , medens han 
hyppigt vender blikket mod en af de nærmeste 
parketloger . Hun ser dog ikke derhen , venter 
roligt til akten er ude . 
Men da tæppet er nede , tager hun sin 
kikkert og undersøger den parketloge , som forårsagede 
Tages distraktion . Der sidder en høj 
fyldig dame , smukt klædt og stærkt malet , med et 
dødt blik , kroende sig som en fed gås . 
Hun spørger Tage : 
» Hvem er den dame i den grå kjole dér i 
parketlogen ? « 

han bliver lidt forlegen og vil først lade 
som han ikke véd hvem hun mener , men da 
han heller ikke vil sidde sammen med Margrete 
og nidstirre på Kamilla Jørgensen , siger han 
til sidst : 
» Å hun der ; det er en dame , som Fru 
Margrete ikke kan interessere sig for . « 
» De glemmer nok , at jeg er en gammel gift 
kone . De kan såmænd godt sige mig , hvad hun 
hedder , siden jeg nu engang har lagt mærke til 
hende . « 
Lidt smigret ved Margretes interesse for 
Kamilla — han er også vis på , at Kamilla ser 
både ham og hende — siger han navnet . 
Margrete sætter atter kikkerten for ansigtet : 
» Hun er smuk , men så malet ! Og hun 
ser lidt usund og simpel ud . « 
Tage finder , at Margrete har ret , og han 
kan godt lide , at hun udenvidere indrømmer , at 
Kamilla er smuk . Og når han betragter Margrete 
sunde farve og fint skælmske udtryk og 
jævnfører Kamillas melfjæs ! — men hvad , der er 
jo ingen sammenligning ! 
— stykket er til ende , Tage og Margrete 
forlader teatret arm i arm . Han har hørt 

hende give sin tjenestepige udgangstilladelse , da 
de gik i teatret , og han kan ikke undre sig , 
når hun beklager ikke at kunne bede ham hjem 
til aftensmad . Han anmoder hende da uvilkårligt , 
om hun ikke vil være hans gæst — 
skønt det er galt for ham : der er en anden , der 
venter ham . Margrete takker venligt , hun vil 
gærne drikke en kop the . Et øjeblik tænker 
han på at føre hende ind på sin sædvanlige 
restaurant , men så skammer han sig . De går 
da ind på en af de store kaféer , som er fuld af 
teatergæster , og drikker deres the ved et lille 
bord midt i den brogede , larmende vrimmel . 
Margrete har så godt forstået , at Tage har 
andet ærinde , og véd også nu , hvad ærindet 
hedder . Men hun giver sig tid , hun morer sig 
inde på kaféen , blader i de illustrerede blade 
og småsnakker med Tage . Og han er her 
ligesom i teatret fornøjet med den opmærksomhed , 
som hans smukke ledsagerske vækker . 
Adskillige af hans fjærnere bekendte tror tydeligvis , 
at han er bleven forlovet . 
Endelig skal Margrete hjem . Ved gadedøren 
Tager hun hjertelig ! Afsked med Tage og takker 
ham tusinde gange for hans elskværdighed , og 

han takker også hende for den gode dag . Så 
lukker hun døren op , råber endnu  » Godnat og 
tusind tak «  til ham og forsvinder . 
Han står lidt stille og tænder sin cigar , 
går så midt ud på gaden og betænker sig . 
Skal han gå til Gammelholm eller til Nørrebro ? 
Men en sød , klingende stemme kommer oppe 
fra imod ham :  » Godnat , godnat ! «  han ser op , 
Margrete står i det åbne vindue og nikker ned 
til ham . Han tager hatten af — og går mod 
Amagertorv . 
Margrete ser smilende efter ham ; i mørket 
kaster hun et slængkys ad Amagertorv til : Tage 
har gjort sin pligt , Tage kan gå hjem . 
Og Tage vandrer stille ud til Nørrebro og 
gennemgår i tankerne denne mærkelige dag , 
som begyndte med — med brevet . Ja , brevet ! 
Det gik alt sammen anderledes , end han havde 
tænkt . Og dog ? Det fortryllende ved Margrete 
er dette , at hun på engang er uskyldig og frisk 
som en ung pige og så dog er en gift kone . 
Ja gift med Johan ! Hans gode ven ! 
Han sukker lidt ved venskabet . Det var 
ikke kedeligt at gøre kur til Margrete , men 
Johans kone ? Å hvad , lidt kur dør da ingen 

af . Men er Margrete koket ? Nej , egentlig 
aldeles ikke , hun er blot naturlig og ligefrem 
mod sin mands bedste ven . Dog forandret var 
hun . Ja , det vil sige , hun havde sat sit hår 
anderledes og havde en ny kjole på . Det var 
da tilladeligt . Men hun talte anderledes . Ja , men 
han har aldrig før givet sig af med hende , og 
så har vel ægteskabet udviklet hende . Ægteskabet 
med Johan ? Ja på sin vis måske . 
Således vandrer han hjemad med uklare 
refleksioner , men i en behagelig sindsstemning . 
Margrete var ikke et sekund ude af hans tanker . 
Da Tage den næste aften klokken halv otte 
trådte ind til Margrete , havde han et rødt 
mærke på kinden , som om en kat havde 
kradset ham . 
Han havde nemlig om morgenen haft besøg 
af den højtfornærmede frøken Jørgensen , thi 
selv om frøkenen just ikke elsker Tage , så 
holder hun dog som enhver forretningsdrivende 
ikke af , at kunderne søger andensteds hen . Samtalen 
forløb derfor ikke uden rivninger . Imidlertid 
en forsoning fandt sted , og Tage har om 
formiddagen sendt to smukke lamper som en 

morgengave til Gammelholm og lovet selv at 
komme om aftenen . 
Da han har spist til middag på sin restaurant 
og drevet nogen tid , kan han ikke længer dy 
sig . Han må dog se Margrete og takke for 
igår . Det skal kun være en ganske kort visit . 
Han trådte da ind med sit røde mærke 
klokken halv otte . Udenfor regnede det og var 
koldt ; det slog ham , hvor hyggelig stuen her 
var med de gammeldags møbler og den lille 
grimme petroleumslampe , der kastede et yderst 
svagt lys . Her skulle han hellere have anbragt 
sine lamper end hos den opsminkede Kamilla . 
Hvor nydelig Margrete tog sig ud i den 
store lænestol ! Hun læste i en af hans franske 
bøger . Og hvor hun var henrivende klædt ! Det 
var en rød peignoir , som havde et japanesisk 
tilsnit med vide ærmer , der lod hele armen 
nøgen , når hun løftede den . Hun havde en snor 
bundet om livet som på en slobrok , og Tage 
fik straks det indtryk , at hun næsten ingen tøj 
havde under den røde kåbe . Efter de første 
hilsener sagde hun  : 
» De ser nok på min røde kasseking og 
undrer dem over , hvordan jeg er kommen til 

sådant et pragtstykke . Men det er såmænd en 
gammel stump tøj , jeg har fået af min moder , 
som havde det liggende på kistebunden . « 
Det troede han øjeblikkeligt . Dragten var 
købt for otte dage siden på Østergade . 
Han spurgte , om Johan var kommen hjem ? 
» Ikke endnu , men jeg venter ham i aften . 
Og ve den slemme mand , hvis han ikke kommer . « 
» Hvorfor det . « 
Det ville hun ikke sige , men nu skulle han 
sætte sig ned og slå sig til ro og hjælpe hende 
med at vente på Johan . 
Nej , han ville bare gøre et lille besøg , 
takke for i går og bringe hende den teaterkonfekt , 
som han havde været ugalant nok til at glemme 
den foregående aften . 
Han rakte hende en pose franske bonbons , 
som hun muntert småspiste . Men hvorfor ville 
han dog ikke blive ? 
Nej han kunne ikke . 
Å hvor det var kedeligt , for hun ville så 
gærne spurgt ham om en del franske udtryk , som 
hun ikke forstod . Han kunne godt give hende 
en lille time i fransk , skønt det nok var en 
underlig lærebog . 

hun rakte leende den gule bog højt i vejret , 
så hele hendes nøgne arm steg frem som en 
søjle . 
Det var alt for fristende : den hvide arm , den 
gule bog som læsebog , en time ved hendes side ! 
Han sagde , at han kunne godt blive en 
time , hvis hun ønskede det . 
Så var det altså udflugter før ? 
Nej , men han burde da ikke komme sådan 
to dage i træk . 
Å , hvis han ikke allerede var ked af 
hende ! Men nu skulle han til straf spise 
til aften med hende og så give hende en time 
i fransk , indtil Johan kom hjem , når klokken 
var elleve . 
Han var fangen , men han ville være fangen , 
og han fortrød ikke derpå . 
Thi efter en times munter passiar og efter at 
de havde siddet lidt ved et tarveligt aftensbord 
— det skar Tage i hjertet , da han tænkte på , 
hvor fattigt Johan måtte leve — vendte de tilbage 
til dagligstuen , og undervisningen begyndte . 
De sad ved hinandens side i sofaen og så' i 
den samme gule bog , og snart berørte han tilfældigt 
ved undervisningen den hvide arm , snart 

var hendes smukke hoved lige ræt ved hans , og 
undertiden når de skulle slå efter i leksikonet , 
og han holdt det mod hende , for at hun skulle 
se deri , bøjede hun sig så ivrigt frem , at den 
røde silke om hendes bryst lå op imod hans 
hånd . Medens blodet steg ham op i kinderne , 
blev han længe ved at læse efter i leksikonet : 
alle det vanskelige ords betydninger blev gennemgåede , 
medens Margrete ivrigere og ivrigere 
læste med . 
Og tilmed var bogen meget forvirrende som 
læsebog , og kun Margretes usnærpede alvor gik 
uskyldigt hen over et par sider , som hun især 
fandt vanskelige . 
Så fordybede var de i læsningen , at de 
begge for lige forbavsede op , da uret pludselig 
slog elleve . 
» Klokken er elleve og Johan er ikke kommen 
hjem ! Så kommer han ikke i aften . Å , det er 
skammeligt . « 
Tage forstår ikke , hvorfor hun just Tager 
sig Johans udebliven den aften nær . Han er 
jo så ofte borte . Han spørger et par gange og 
ser Margrete blive mere og mere sørgmodig . Hun 
har tårer i øjnene . 

» Min gud «  , siger han ,  » hvad er der dog 
ivejen , Fru Margrete , nu må de sige mig det . « 
» Å , men det er jo min bryllupsdag i dag «  , 
hulker Margrete ,  » og det har han glemt , og vi 
har kun været ét år gifte , og jeg som havde 
pyntet mig — « 
Hun kan ikke tale for hulken , og Tage må 
trøste hende . Han tager hendes hånd og klapper 
den , klapper hende også lidt på ryggen , siger 
mange pæne ord om , at Johan måske ikke 
kunne komme , men hun hulker i sofaen og 
lægger til slutning sit hoved mod hans skulder 
og græder ganske sagte , så han må lægge 
armen om det røde silkeliv . Han véd slet ikke , 
hvad han skal sige til trøst for staklen . 
Indtil hun pludselig farer op , løber ud på 
gulvet , stamper lidt med foden og råber : 
» Nej , det er for galt , jeg vil ikke græde for 
det uhyres skyld , nu kan han have det så godt 
— vi fejrer dagen uden ham . « 
Hun skynder sig ud og kommer et øjeblik 
efter ind med en halv flaske champagne , som 
hun svinger triumferende . 
Tage er ganske rørt , medens han trækker 
den op . Og lidt efter sidder de muntert sammen , 

hver i sin lænestol og med sit champagneglas 
foran sig — hun har købt to i dagens anledning 
— og Margrete er så lystig og fortæller 
de latterligste historier om skolen , lærerne , og 
især om Mathilde Rørby . Tage betragter hende 
henrykt — han synes , hun er fuldkommen dejlig — 
håret er faldet ned , og en guldflod breder sig 
over den røde kåbe : solens datter , siger han 
og klinker , og hun ler , og de glemmer tiden og 
morer sig kosteligt . 
Først klokken et bryder Tage op . Pigen 
lyser ham ned . Han går ud på gaden og ser 
op ; der står hun i vinduet : 
» Godnat , godnat ! « 
Atter vender han næsen mod Amagertorv og 
går ud til Nørrebro som aftenen i forvejen . 
Men i aften er han aldeles forrykt . Han 
véd nu , at han er forelsket i Johans kone , 
og han vil besøge hende , gøre kur til hende , 
være sammen med hende , så ofte som det 
nogenledes er muligt . Og det skal blive muligt 
nogle dage senere , da Johan var kommen 
hjem , besøgte Tage ham en aftenstund og sad 
længe hos ham i det lille værelse . 

Johan talte først en hel del om politik . 
Han så’ ikke lyst på tingene , men han forsikrede 
Tage om den hårdnakkede udholdenhed , 
som befolkningen ville vise i den besværlige 
kamp . 
Dernæst spurgte han venligt Tage om hans 
forhold . Om han ikke agtede at gifte sig ? 
Nej , det gjorde Tage ikke , skønt hans enlige 
stand nok tyngede ham , især ved hans hjems 
uhygge . Han var færdig at fortvivle af kedsommelighed 
over denne gåen på kafé og 
restaurant . Han havde tænkt på at føre eget 
hus — nu da han havde godt råd — men havde 
opgivet det igen  : det blev bare at sidde alene 
i sin egen spisestue og blive snydt op over 
ørene af sin husholderske . Han tænkte 
næsten , at han ville gå i pension et eller 
andet sted . 
Johan sagde intet dertil , skønt han straks fik 
en lys idé , men han måtte først tale med Margrete 
derom . Det gjorde han da også , så snart 
Tage var gået , og hun gik gerne ind på hans 
idé , som ville passe alle , mente hun . 
Så dagen efter aflagde Johan genbesøg hos 
Tage og foreslog ham , at han for fremtiden 

skulle spise sin middag hos dem — naturligvis 
mod en passende betaling , for , sagde Johan 
bedrøvet , de havde det desværre alt for småt til , 
at de kunne unde sig den fornøjelse at indbyde 
ham . 
Tage takkede tusende gange for deres elskværdighed ; 
han kunne ikke sige , hvor gerne han 
ville modtage tilbudet , hvis han virkelig ikke 
generede dem . 
» Det véd du jo er umuligt , «  sagde Johan , 
» du er min ældste og min eneste ven ; og jeg er 
rigtig glad over , at du og Margrete er begyndte 
at komme godt ud af det sammen . « 
Så var der betalingen . 
Men Johan blev rød i hovedet og ville så 
nødig tale om den ting med Tage : han bad 
sin ven afgøre spørgsmålet med Margrete , som 
var husets finansminister , og som langt bedre 
kunne ordne alt . 
Dertil var Tage villig , og de to venner gik 
straks sammen til den første fællesmiddag i Laksegade , 
hvor Margrete ventede dem . Hun løb dem 
muntert i møde : 
» Alt i orden ? «  råbte hun . 

de bejaede det . 
» Velkommen , hr . Pensionær , «  sagde hun og 
rakte Tage hånden , som han kyssede . 
Da han efter bordet var blevet alene med 
Margrete , udtrykte han først sin tak over , at hun 
ville modtage ham som daglig gæst . Dernæst 
berørte han ganske let det finansielle . Han bad 
hende , om han måtte være den bestemmende i 
dette : han vidste allerbedst , hvad hans bespisning 
kostede . 
Når han ønskede det således , skulle hun 
ingen indvendinger gøre . 
Da han lidt efter gik , tog han en konvolut 
frem af sin brevtaske og lagde den i hendes hånd . 
» For den første måned , «  sagde han og 
skyndte sig bort . 
Da han var ude af døren , åbnede Margrete 
konvoluten : den indeholdt tre nye hundredkronesedler . 

der kom nu for Tage en tid fuld af fryd 
og ve i sælsom blanding . 
Han var bestandig sammen med Margrete , 
han spiste ikke alene hver dag til middag hos Gerners , 
men blev almindeligvis hele aftenen hos 

dem , når de ikke gjorde ture med hinanden . 
Snart var Johan med , snart var Tage og Margrete 
alene . Det var blevet sommer , og der gaves 
anledning nok til selskabelige fornøjelser . De 
fartede til alle badestederne på kysten , lå alle 
tre otte dage på Marienlyst , tog til møen og til 
kulien , søgte til tivoli , når tiden ikke forslog 
til længere ture , og levede i det hele , som Tage 
var vant , og som Margrete syntes om . 
Men han rykkede ikke frem . 
Margrete var altid elskværdigheden og venligheden 
selv : hun spaserede med ham , tog alene 
i skoven med ham , modtog mange små dyre 
opmærksomheder af ham , men det var ganske 
sandt : Johan kunne så godt med den blindeste 
tillid lade dem alene , for de svigtede ikke hans 
tillid . Der passerede ingenting imellem dem , 
herskede blot en venskabelig fortrolighed . Efterhånden 
var det formelle hr . og Fru faldet bort , 
og de kaldte hinanden  » Tage «  og  » Margrete «  , 
men det var også alt . Han var ikke kommet 
en smule videre end den anden aften , bryllupsaftenen , 
snarere mindre vidt , syntes han . 
Og han var dødeligt forelsket i hende . 

dette at se den skønne frugt hænge fristende 
lige for næsen og ikke turde røre den — det 
gik over menneskelig ævne . Han var ved at 
blive forrykt , og undertiden foresatte han sig 
at blive borte fra hende . Han dyrkede så i 
nogen tid ivrigt Kamilla Jørgensen eller andre 
damer af samme bataillon . Men han vendte 
altid tilbage igen ; blot han så’ hende , og hun 
tillod ham en tilfældig berøring — altid tilfældig , 
det vidste han — så havde han atter lænken 
om benet . 
Således gik sommeren . 
Det var ham ganske tydeligt , at hun ikke 
forstod ham . Og han vovede ikke at sige hende 
sandheden , dels af angst for at miste hende helt , 
dels af delikatesse : på grund af hans andel i 
husholdningen . Han vidste , at det kneb hårdt 
for Johan . En omvæltning indenfor venstre 
havde til følge , at vennen mistede de ham 
undergivne lande : bladet skiftede redaktion , og 
man anså’ det ikke for nødvendigt at tage Johan 
med over i den nye ordning . 
Tage havde endda , da han erfarede dette , 
forøget konvolutens indhold ganske klækkeligt , 
og da Margrete ville takke ham , erklæret , at 

han aldrig satte sin fod mere i huset , hvis 
hun sagde et ord . Så havde hun set på ham , 
taget hans hånd , trykket den mod sit hjerte 
og var hurtigt gået ud af stuen med tårer i 
øjnene . 
En aften i begyndelsen af november , da de 
som sædvanlig sidder alene i den hyggelige dagligstue , 
kan han ikke tvinge bekendelsen tilbage . 
Han ser så dårlig og forknyt ud , at hun — 
som virkelig holder af ham , og for hvem han er 
ganske uundværlig — kærligt spørger ham , hvad 
der dog fattes ham , og om han er syg . 
Så bryder det løs : han siger hende det alt sammen . 

at han er syg , syg af kærlighed til hende . At 
hun slet ikke forstår ham . Han har aldrig elsket 
nogen kvinde uden hende — det er første gang , 
han i sit liv tør bruge det ord om nogen følelse 
hos sig , men han véd , at han elsker hende på 
den rette måde . Blot hun ser på ham , er han 
glad . Men han holder ikke dette liv ud . Han 
er ingenting for hende , hun bryder sig ikke det 
mindste om ham , aner ikke engang , hvad hun 
er for ham . Og nu vil hun vredes og jage ham 

bort ! Men det får være det samme , han kan 
ikke længere tie . 
Han er i den hæftigste lidenskab , aldeles 
ude af sig selv . 
Margretes hjerte banker voldsomt : hun holder 
af ham og hun gribes af en vild lyst til at kaste 
sig om hans Hals og dog éngang føle og leve 
stærkt . Men hun vil ikke , hun tør ikke — ikke 
endnu . 
Istedetfor siger hun , at hun ikke er vred , 
blot bedrøvet , og bedrøvet ser også hendes blege 
ansigt ud . 
Nej , hun har slet ikke forstået det og 
naturligvis båret sig galt ad . Hun har blot 
glædet sig over den gode ven , hun havde fået — 
hun var jo så ensom — og ikke taget hensyn 
til ham . Men han har ikke lov at sige , at han 
intet er for hende . Hun holder af ham — det 
må han vide — og der er ingen hun holder 
mere af . Som en ven og en Broder holder hun 
af ham , og hun er fortvivlet over , at hun bare 
forvolder ham sorg og pine . Men hun er jo 
gift , og det kan jo aldrig blive til noget imellem 
dem . Hun er så ulykkelig — 

hun rykker ham ganske nær , så at hendes 
knæer berører hans , lægger hovedet til hans 
bryst og græder lidt . Og som hin majaften må 
han atter lægge armen om hendes liv . Han 
bøjer sig ned og kysser hende på' panden — 
hun rører sig ikke ; på kinden — hun flytter 
ikke hovedet : han søger imod hendes mund , 
dog hun hvisker :  » ikke på munden ! «  og han må 
adlyde . Men så kysser han hende mange gange 
på pande og kind , medens hun næsten sidder 
på hans skød , og det synes at trøste dem begge . 
Så spørger hun sagte , hvorledes hun vel 
kunne tro , at han holdt af hende — når hun 
vidste , ja vidste , at han levede med — 
og hun vil sige navnet . Han forhindrer 
hende og sværger , at han aldrig mere vil se til 
nogen anden kvinde , hvis hun vil holde af ham . 
De slutter et ubrødeligt venskab . Han skal 
være hendes bedste ven på jorden . Han siger , 
at han vil have lov til at give hende alt hvad 
han vil , og hun lover blidt at modtage hans 
foræringer . 
Så spørger han , om hun ikke engang vil 
besøge ham i hans hjem . Hun ser forundret 
på ham : 

» Der hvor alle de damer er komne ? « 
Han bliver skamfuld som den argeste synder 
og forsikrer , at hun har tifold ret . 
Men lidt efter hvisker han til hende , at han 
er jaloux på Johan . Hun smiler næsten umærkeligt 
og lægger hånden på hans mund . 
Således sad de længe hos hinanden , fortvivlede 
over , at skæbnen først havde ført dem sammen 
efter Margretes giftermål . 
Ved aftensbordet sagde Margrete tilfældigt 
nogle gange du til Tage . De spøgte alle tre 
herover . Til sidst sagde Johan : 
» Hvorfor er i egentlig ikke dus ? Det var 
da meget rimeligere . Gode venner skal ikke sige 
dette kolde de til hinanden . « 
Margrete sagde , at hun gerne ville sige du 
til Tage , og så drak de dus på stedet . Tage 
takkede hende med et henrykt blik . 
I de følgende uger klagede Margrete bitterlig 
for Johan over hovedpine og søvnløshed . Enten 
måtte hun sidde længe oppe , fordi hun dog ikke 
kunne sove , eller også drev hovedpinen hende 
tidligt iseng . I begge tilfælde var det slemt for 

hende , når Johan kom sent hjem fra de mange 
møder : enten vækkede hun ham eller han hende . 
Johan vidste straks råd herfor ; han foreslog , 
at den ene seng skulle flyttes ind i hans arbejds 
værelse , hvor han udmærket kunne sove . 
Da Tage dagen efter kom op til Margrete , 
tog hun ham sagte ved hånden , gik hen med 
ham til sovekammeret og åbnede døren : der 
stod kun én seng . Hun lukkede hurtigt døren 
igen , men han greb hendes hænder og kyssede 
dem henrykt og længe . 
En uge efter fortalte han ved middagsbordet , 
at han havde opsagt sine værelser på Nørrebro 
og lejet sig en nydelig lejlighed ved holmens 
kanal lige foran huset i Laksegade . 
Desværre kunne han ikke tiltræde lejligheden 
før nytår . 

Xv . 
I folketinget havde oppositionen ved tidernes 
tryk begyndt at skifte taktik : man protesterede 
mindre og forhandlede mere . Denne fremgangsmåde , 
kunne man forudse , ville give 
anledning til nye delinger indenfor venstre , thi 
den store fører havde endnu nogen tid brug 
for følelsernes politik . Hans stilling var bleven 
rokket indenfor partiet , og han kendte de gamle 
ords og de velindøvede frasers værdi . 
Johan følte sig heller ikke tryg overfor den 
nye taktik . Ikke fordi den kom i vejen for hans 
egne livsplaner , eller fordi han personlig bedre 
kunne benytte en anden — langtfra ! Men han 
var efterhånden bleven mere mistænksom , fordi 
han forstod så lidt af , hvad der foregik . Den 
tanke plagede ham bestandigt på ny , at der var 
noget bagved , bagved historien og bagved personerne . 

bagved historien : en uafvendelig skæbne , 
der trodsede de gængse begreber om ret og magt ; 
bagved personerne : selviske idéer , der , skønt ikke 
uforenelige med de store demokratiske formål , 
dog uafladeligt gennemskår de slagne politiske 
veje . 
Men han kunne ikke gribe hverken ord eller 
handlinger , der direkte beviste dette bagveds 
eksistens . Det opløste sig for ham i kendetegn , 
som lod sig forklare på mangehånde måder . 
Og så tænkte han meget på folket , det 
store menige folk , der heller intet forstod af 
disse rigsdagsfinesser . Det var for ham et 
helligt ord : det danske folk . Men han mærkede 
altfor lidt på rigsdagen til den skyldige respekt 
for det danske folk , som var øverste dommer 
over den hele politik . Her skulle de sidde og 
repræsentere det danske folk i denne hule af en 
rigsdag ! Ville man presse et bjærg ind i en 
gryde ? Umuligt ; lergryden kunne knuses mod 
en jærngryde — som sket var her i landet — 
men bjærget bestod sandelig , og til det skulle 
man vende sin pilgrimsgang for at belæres og 
helliggøres . 

det danske folk ! Altid forestillede han sig 
det som en helhed , en ånd , der svævede over 
landet , en kæmpe , der voksede i det stille — 
altid glemte han at dele folket i individer , tarvelige 
eksistenser med gennemsnitsbegær . 
Men mismodig var han , og han befandt sig 
altid bedst ved de almindelige foredrags- og 
diskussionsmøder , hvor han vanligvis traf Mathilde . 

han søgte så meget stærkere hendes selskab , 
som han og Margrete egentlig så' grumme lidt 
til hinanden . Hun tålte aldeles ikke med sin 
hovedpine at ledsage ham til de hede , af mange 
mennesker opfyldte rum , og han vidste vel , at 
en nervøs sygelighed som hendes trængte til 
lettere adspredelser end tunge politiske foredrag . 
Hun skulle spasere , køre ture , høre musik og 
deslige . Det var en ren lykke med Tage , som 
var så elskværdig imod hende og ofte flere gange 
om ugen tog hende med til koncert og teater . 
Også på anden måde var det unægtelig ! 
Ej held med Tage som fasi gæs ! i huse ! . Margreie 
erklærede , ar hun nu magelig ! klarede alle 
udgifter ril husholdningen , og hun bespiste sine 

to herrer udmærket : folk , der arbejder meget , 
skal have god næring , sagde hun . 
Ja ved middagsbordet , dér så’ han hende 
akkurat , når han da ikke kom for sent hjem . 
Men ellers var han mest for sig selv eller sammen 
med Mathilde . 
Han havde ligefrem spurgt Margrete , om hun 
havde noget imod , at han omgikkes Mathilde en 
del . Ikke det mindste , havde hun svaret , tværtimod , 
jeg kan godt forstå , at du trænger til en 
at tale med , når jeg har min hovedpine . 
Så mødtes han og Mathilde da hyppigt : et 
par gange i efteråret var de endda tagne i 
skoven sammen ligesom i gamle dage . 
Da folketinget efter endt juleferie atter kom 
sammen i januar 1887 , mødtes oppositionen pludselig 
uden dags varsel af en opløsning . Regeringen 
valgte hertil den bitreste vintertid , der 
efter manges mening gav den gode chancer . 
Mod i hu gik Johan hjem . Selv om han 
stolede på den gode sag og på sin egen valgkreds , 
kunne man dog ikke med absolut sikkerhed 
indestå for udfaldet . Højre havde rustet sig 
stærkt siden sidste valg , og uden adskillige anstrengelser 

og mange møder vandtes ingen sejr . 
Men hvad ! Han var vant til at tale , bønderne 
kendte ham og holdt af ham , og grundloven og 
retten var gode forbundsfæller . 
Han traf Margrete læsende på sofaen i en 
fransk roman — som altid nydeligt påklædt — 
og fortalte hende nyheden . 
Hun så’ roligt op fra bogen og sagde ; 
» Se , se ! Så skal du vel afsted ? « 
» Ja , nu telegraferer jeg om møder og så 
rejser jeg om otte dage . « 
» Det er stygt rejsevejr ! « 
» Å , det bider ikke på mig ! « 
» Du bliver da valgt igen ? « 
» Jeg håber det . Men hvem kan vide ! « 
Hun betragtede ham skarpt : 
» Hvad skal det sige ! Er der nogen fare ? « 
Han sagde med en modløs , træt mine : 
» Højre er vistnok vokset i kredsen . « 
» Det vil sige , at du ikke bliver valgt . « 
» Vist ikke , «  svarede han noget utålmodigt , 
» jeg klarer mig nok : kredsen er jo sikker . « 
Han ville gå ind i sit værelse , men i det 
samme ringede det . 
» Er det Tage ? «  spurgte Johan . 

» Nej , han kommer ikke så tidligt , klokken 
er først fire — du véd , vi skal se den nye revy 
sammen i aften , men måske går du nu ikke 
med . « 
Johan kom ikke til at svare , thi døren gik 
op , og Mathilde Rørby trådte ind . 
Det var yderst sjældent , hun aflagde besøg 
hos Margrete , hvem hun nu afskyede mere end 
nogensinde , efter at den fordums elev var bleven 
så såre kjøbenhavniseret af Tage . Mathilde 
havde store mistanker til ham og Margrete , men 
kunne ingen vej komme med dem : hun var 
overbevist om , at Johan aldrig ville tro hende , 
hvis hun søgte at åbne hans øjne , så resultatet 
af et sådant forsøg blot ville blive en hædersmands 
vrede over en lumpen angivelse . 
Men i dag ville hun træffe Johan . Så snart 
hun hørte om folketingets opløsning , måtte hun 
se ham , syntes hun , og erfare , hvorledes det stod 
for ham . Hun tænkte , at han også trængte til 
at tale med hende . 
Det gjorde han tydeligvis . Margrete , som 
ikke rejste sig fra sofaen på grund af sin hovedpine , 
så' med interesse , hvor meget livligere han 
blev i Mathildes nærværelse . Hun spurgte om 

alle de rigtige ting : partibeslutninger , fællesudtalelser , 
kandidater , møder o . s . v . 
Da Mathilde efter et kvarters forløb rejste 
sig for at gå , sagde Johan straks , at han ville 
følge hende . 
» Vi skal jo ikke spise endnu  ? «  sagde han til 
Margrete . 
Denne virrede en smule med sit smukke 
hoved og svarede blot :  » Gå du kun , min ven ! « 
Og så gik de . Margrete så’ efter dem , 
strøg lidt ned ad sin kjole , som om hun rystede 
et par visne blade af sig , og læste roligt videre , 
indtil Tage kom . 
Han syntes ikke at blive synderlig ked af , 
at Johan skulle rejse til valg , heller ikke af udsigten 
til , at han ikke tog med om aftenen . 
Men i den sidste forventning skuffedes Tage , thi 
da Johan sent på eftermiddagen vendte tilbage — 
de to andre havde for længst spist — erklærede 
han bestemt , at han ville med : både trængte 
han til adspredelse af den letteste natur , og desuden 
ville han da overvære opførelsen af sin 
vens dramatiske værk . 
Det var nemlig sagen : den nye revy skyldtes 
Tages literære interesser ; dog var han ikke alene om 

denne sin åndsfrembringelse . Det bekendtskab , 
som han ved hint selskab hos Johan havde stiftet 
med provinserne , havde vist sig frugtbringende 
for den danske literatur . Revyen var udsprungen 
af hans og provinsernes forenede kræfter . Hans 
medarbejderskab var i alt fald offentligt en hemmelighed 
— på grund af hans stilling i banken — 
men privat vidste mange den ting , hans gode 
venner først og fremmest . 
De tog derud alle tre . 
— ikke uden spænding sad Tage ved Margretes 
side ; skønt denne revy ingen livssag var 
for ham , ville han dog såre nødigt , at det skulle 
gå galt . Han havde jo ofte før skrevet småting 
til selskabsbrug , og de havde gjort stor 
lykke ; men dette var noget andet : et rigtigt teater 
og et betalende publikum . 
Han kunne sparet al ængstelse , der var 
ikke menneskeforstand i hans og provinsernes 
revy , men der var nogle ret gode viser og tilstrækkelige 
slagord og brandere , der gik i publikum 
som sød mælk . Tilskuerne rentud hylede 
af begejstring , hver gang en ferm kupletsanger 
og et tykt fruentimmer , der lignede en sælgekone , 
udhvislede eller udbrølte de brådløse ord 

til støjende melodier . Revyen ansås for venstre , 
da den vovede midt i København at gøre en 
smule spøg med højres personer , men den løskøbte 
samtidigt denne dristighed ved kraftige 
anfald af den gængse Art mod venstre . 
Revy’ens held var uomtvisteligt . En mængde 
nette herrer og damer af Københavns sikreste 
teaterpublikum forsikrede hinanden ved bortgangen , 
at de havde moret sig storartet , og beundrede 
højligt Tages og hans medarbejders 
glimrende vittighed . Utvivlsomt var netop denne 
åndsføde allerbedst afpasset efter deres smag og 
dannelse . 
Også Margrete var glad over , at Tages 
revy gjorde en så overordentlig lykke , som den 
fortjente . Hun fandt en eneste vise adskilligt 
morsommere end hele rigsdagstidende ; alligevel 
var hun ikke ganske veltilmode under forestillingen . 
Det generede hende ikke , at Kamilla Jørgensen 
paraderede i nærheden af dem , thi hun 
vidste bestemt , at alt var forbi mellem Tage og 
hende , men derimod — 
derimod var der oppe på scenen en ung 
pige , snart i ro-kostume , snart i svaledragt , men 
overordentlig smuk , hvad hun så tog på eller 

af . Hun vakte øjensynligt stor beundring hos 
herrerne , men ligeså sikkert var det , at hun kun 
havde øje for Tage . Margrete var vis på , at 
hun ikke tog fejl : den smukke svale koketterede 
uafladeligt med Tage . 
Hun pintes derved , men lod sig ikke mærke 
med noget under forestillingen . 
Da den var endt efter utallige fremkaldelser , 
førte Tage sine to gæster hen til en restaurant 
i nærheden , hvor han havde bestilt værelse og 
souper . 
Her fik Johan munden på gled og udbredte 
sig i lydelige lovtaler over Tage . Han var overbevist 
om , at sådan en revy gjorde stor nytte , 
virkelig politisk nytte , fordi den fik tag i et 
publikum , der ellers ikke lod sig påvirke . 
» Det er en god gærning den revy , «  sluttede 
han ,  » Skål Tage og til lykke . « 
» Ja selv lykke til med valget , «  svarede hans 
gode ven , og de klinkede og drak hjerteligt med 
hinanden . 
Margrete var påfaldende tavs ved bordet 
og klagede over hovedpine . Da de skulle 
køre hjem , og Johan lige havde tændt sin cigar , 

bad Margrete ham kaste den og ikke ryge inde i 
den lukkede vogn . Hun kunne ikke tåle røgen . 
» Nej , men så sætter jeg mig på bukken 
og damper væk , «  sagde Johan ,  » det er meget 
rimeligere end at kaste sådan en fin cigar bort . « 
Og han steg op på bukken , medens Tage 
hjalp Margrete ind i vognen og satte sig hos 
hende . 
» Har du virkelig hovedpine , du stakkel ? « 
Sagde han ømt . 
» Ja , «  lød det sagte svar . 
Han ville nærme sig hende , lægge sin arm 
om hendes liv , men hun rykkede tilbage . 
» Du er vred på mig , «  sagde han ,  » hvorfor ? « 
» Nej , jeg er ikke . « 
» Jovist , sig mig grunden ! « 
Så pludselig sagde hun : 
» Du véd godt , at hun koketterede med dig ! 
Kender du hende ? « 
Han forsøgte slet ikke at nægte ; tværtimod 
han smilede lidt triumferende i mørket : 
» Ja , vist kender jeg hende , jeg har set hende 
ved prøverne . « 
» Og talt med hende ? « 
» Naturligvis ! « 

istedetfor at svare lagde Margrete sig tilbage 
i vognen og gav sig til at græde , forstod Tage . 
Han tog hurtigt hendes hånd og spurgte hende , 
hvorfor hun var så ubarmhjærtig imod ham . 
Han kunne ikke udholde denne tilværelse , så 
lidenskabelig han elskede hende . Om hun da 
altid ville behandle ham grusomt og jage ham 
til andre kvinder ? Om hun aldrig ville være 
hans ? 
» Er jeg virkelig så grusom , min søde ven ! « 
Deres læber mødtes — for første gang — i 
et langt Kys . Så spurgte han skælvende : 
» Når vil du komme til mig ? « 
» Snart , snart ! « 
Og atter drak han hendes Kys . 
Otte dage efter rejste Johan til sin valgkreds . 
Da han tog afsted om morgenen , var hans 
kone endnu ikke stået op . Han gik ind i sovekammeret 
til hende og bød farvel . Hun ønskede 
ham lykkelig rejse . 
Januar stod det år på med streng , endog 
usædvanlig voldsom vinterkulde , bidende vind 
og sande sneskred . Hun lagde mærke til , 

at han kun havde sin gamle ulstercoat til rejsen , 
den han bar i forlovelsestiden . 
Lidt efter stod den unge frue op og kaldte 
på tjenestepigen , hvem hun spurgte , om Ane 
ikke havde lyst til at rejse en otte dages tid hjem 
til Frederiksværk , medens Herren var borte . 
Hun behøvedes ikke under Herrens fraværelse , 
da hr . Schrøder ikke ville spise hos dem i 
de dage . 
Det ville Ane gerne , og klokken fem rejste 
hun . Margrete sagde , at hun ville skrive , når 
Ane skulle komme hjem . 
Da pigen var borte , tilbragte den unge frue 
en times tid i sit sovekammer og kom så frem . 
Hun var påklædt til at vove sig ud i den strenge 
kulde : hun bar en stor forværkskåbe , som indhyllede 
hende fra skuldrene og ned til fødderne , 
der stak i pelsværksstøvler ; på hovedet havde 
hun en lille søløveskindshue og omkring ansigtet 
havde hun viklet et tæt sort slør . 
Hun lukkede døren omhyggeligt efter sig 
og gik med lette trin ned ad trappen . Sneflokkerne 
piskede hende i møde , men hun havde 
kun få skridt at gå . 

da hun smuttede ned ad smågaderne mellem 
Laksegade og holmens kanal , vendte mere end en 
ung mand sig efter den slanke formummede skikkelse , 
der skred så forjættende igennem sneføret , 
og det suk kom på hans læber :  » den lykkelige ! « 
Og lykkelig er også han , der venter hende 
i sin lune stue . Klokken er nær seks , han går 
ud og stiller sig med bankende hjerte ved sin 
entrédør og lytter : jo , nu hører han nogen 
komme , og en kåbe strejfer trappens trin . 
Han lukker op : det er hende . 
I et nu drager han den sorte slanke skikkelse 
ind i sin varme stue : 
» Velkommen , velkommen «  , jubler han . 
Hun siger : 
» Luk øjnene et sekund . « 
Han adlyder . Kåbe , hue , slør , pelsstøvler 
rives af . 
» Nu «  , siger hun . 
Han ser — og ser ! Der står hun i sølvhvidt 
atlask , der sidder stramt om hende , glat 
foran , så benets form næsten skimtes , men med 
et Sus af sløjfe og slæb bagtil . Kjolen er ikke 
nedringet , men har et trekantet udsnit , hvorimod 
korsettet presser hendes unge stolte barm . Og 

ærmer har kjolen ikke , de nøgne arme ligger 
blændende hvide mod det hvide atlask . Hendes 
skønne blonde hår vælder i en guldstrøm ned 
over skuldrene . Hun stråler som sølv og 
guld — solens datter ! 
Han stirrer henrykt på hende . Så siger hun : 
» Her har du mig — for hele livet ! « 
Det giver et lille ryk i ham ved disse ord , 
hvis vægt han dunkelt aner . Men om det gjaldt 
hans liv , vil han ikke undvære de kommende 
timer , og han drager hende til sig og kysser 
hende . 
Hun bøjer hovedet lidt tilbage og spørger : 
» Sig mig , Tage , hvad var det , du sagde til 
Johan om eftermiddagen på min bryllupsdag ? 
Kan du ikke huske det ? « 
Han er lidt forundret , men husker det og 
fortæller hende , hvad hun vil vide . Hun nikker 
lidt og smiler . Så siger hun : 
» Vi to skal ikke tilsøs ! « 
Og rækker ham atter sine læber . 
Imens gik Johan med istransport til Jylland ; 
rejsen var lang og besværlig , og de dage , 
der fulgte , næsten endnu længere og besværligere . 

han holdt en mængde møder , ethvert sted , 
hvor han kunne overkomme , undertiden to om 
dagen . Fra de allerfleste udeblev baronen , hans 
modstander denne gang ligesom forrige . Det fik 
nu endda være , men ulykken var , at befolkningen 
også mødte sparsomt . Endel beroede 
denne tilbageholdenhed vel på det dårlige vejr , 
endel vist også — som provinsreferenten bemærkede 
— på vælgernes kendskab til den politiske 
situation : de var oplyste om alt ved mange tidligere 
møder , og selv hr . Gerner kunne næppe 
finde meget nyt at berette . 
Unægteligt , han holder egentlig den samme 
gamle tale på hvert eneste sted . 
Men medens venstrevælgerne således synes 
mindre ivrige , har Johan en sikker følelse af , 
at højre arbejder stærkt . Herregårdene står i 
spidsen for en virksom underhånds-agitation . 
Ingen godsejer holder sig længere fornemt tilbage , 
ingen viser sig ligegyldig overfor folkenes stemmegivning . 
Der køres omkring , spørges ud og 
drives på , alt hvad rigdom og indflydelse orker . 
Johan ængstes noget , da han ikke mærker 
en lignende energi hos Jens Pedersen Holsted . 
Bevares , kredsens demokratiske leder er sikker 

nok på valgdagen , han vil være stiller selv og 
sørge for sit sogn . Men der er ikke den sejersro 
over Jens peders’ , som Johan engang før har set . 
Han udtaler kun , at det går vel nok , og at der 
vist ingen fare er på færde , men alt med et 
lille forbehold . 
Og så synes Johan at læse en Art bebrejdelse 
i Jens peders’ miner og adfærd . Han 
ligesom antyder , at folketinget ikke har udrettet 
det , som vælgerne var berettigede til at vente af 
deres tillidsmænd , at der har manglet mod og tillid 
til den gode sag på rigsdagen , medens folket 
så sikkert stolede på sin ret . Johan tænker 
på , at det danske folk vistnok har ventet en 
skarpere protest mod den grundlovsbrydende 
regering . Han mærker også , at Jens Pedersen 
Holsted særlig synes misfornøjet med hovedstadens 
stilling : københavnerne har skuffet ham . 
Der er dog ikke tid til videre refleksioner , 
når der skal tales så meget offentligt og privat , 
som valgagitationen fordrer af Johan . Men langt 
om længe går dagene , og mødig stiger Johan op på 
valgtribunen ved siden af den uforstyrrelige baron . 
For sidste gang opfordrer han vælgerne til 
udholdenhed i kampen . Det gælder det danske 

folks tilværelsesret som myndigt selvstyrende 
folk — valget står mellem trældom eller 
frihed , og han minder om den franske revolutions 
store principer : frihed , lighed og broderskab . 
Mindre højtideligt taler baronen . Han efterviser 
venstres uformuenhed i magtspørgsmålet 
og erklærer højre villigt til et for begge parter 
hæderligt forlig . 
Ved kåringen valgtes Johan . 
Da han så' de mange hænder , der raktes 
ivejret for ham , faldt der ro over hans sind . 
Så var da denne møje ikke forgæves . 
Baronen forlangte skriftlig afstemning . Denne 
varede i flere timer . Johan sad på hotellets 
gæstestue mellem en del bønder , da venstreredaktøren 
kom ind med en ret forfjamsket mine . 
Johan så’ op og blev urolig ved mandens 
udtryk . 
» Er der noget på færde ? «  spurgte han . 
» Der er — der er det «  , sagde den anden , 
» at der går det rygte , at stemmerne næsten 
er lige . Det skal komme an på ganske få , og 
der drives endnu folk ind fra herregårdene . « 
Johan blegnede og skyndte sig ud i det frie . 
Han ville ikke selv begive sig hen til listeførerne , 

men hyppigt kom folk hen til ham og 
gav ham besked så om det ene , så om det 
andet sogn . Altid næsten lige stemmer . 
Klokken fire endte afstemningen . Ti minuter 
efter forkyndtes resultatet : baronen var valgt 
med 1353 stemmer , Johan havde fået 1327 . 
Venstre var sunket og højre steget med et par 
hundrede stemmer . 
Johan måtte holde sig stiv , tale med mange 
folk , undersøge årsagerne til dette mærkelige 
resultat , modtage kondolation af venstreredaktøren 
og — gå til gilde . Det var uundgåeligt . 
Gilde skulle der være , og der blev ikke drukket 
én skål mindre , fordi Johan var faldet , end om 
han var bleven valgt , og selv de bedrøvelige 
efterretninger fra adskillige valgkredse , der modtoges 
under fællesspisningen , gjorde intet dybere 
skår i gilde-lystigheden . 
Johans skål udbragtes med håb om bedre 
lykke næste gang . 
Han svarede med en skål for det danske 
folk , som var den øverste dommer i alle ting . 
Hvis han var faldet for en folkedom , da var der 
sket ham ret , men han troede ikke , at man 
kunne kalde godsejerstemmer for en folkedom . 

Jens Pedersen talte for skarp protest mod 
ministeriet . 
Da Johan den næste dag sad i kupéen og 
stirrede ud over de trøstesløse snemarker , sank 
han sammen . Han syntes , at hans liv var 
knust . 
Han skulle vende tilbage til København 
som en slagen mand — vende tilbage til hvad ? 
Til at blive cand . fil . Gerner , timelærer uden 
timer . Men timer måtte han søge , thi han 
havde ingen anden udvej til at ernære sig og 
sin hustru . 
Om han blot havde ! Gid han forstod et 
håndværk eller noget med handel , hvorved han 
kunne tjene penge ! Men intet , intet ! Eller gid 
han ejede et stykke jord til at dyrke som enhver 
Bonde dyrker sin jord , kunne passe køer og svin , 
vogte på vind og vejr , så og høste — ja så 
og høste ! 
Han véd ikke , om han sår ; men han 
synes så bestemt ikke , at han høster , således 
som nu hans liv går og skal gå med timelæsning 
— et liv i timer , der ikke former sig 
til et dagværk . 

Møller og gårdejer Jens Pedersen Holsted , 
sognerådsmedlem og amtsrådsmedlem , han kan 
sagtens ! Han sidder på sin gode gård , og 
hans mølle maler ham guld og indflydelse hver 
evige dag , og Jens peders’ er en sikker mand , 
der aldrig falder , enten så politiken går op 
eller ned . 
Når han tænker på Jens Pedersen Holsted , 
den myndige herre , kommer der en bitter følelse 
op i Johans sjæl . Hvad vedgår det egentlig 
denne mand , enten ministeriet hedder så eller 
så ? Hvad ondt lider han , om ministeriet bryder 
loven  ? Sidder han ikke lige mægtig på 
sin gård , i sit sogn , i sit amt , agtet og 
søgt af alle , en pryd for sin stand , en dansk 
Bonde af den rette slags ! Ingen bebrejder 
ham noget som helst : går det galt i politik , er 
det førernes skyld ; går det godt , er det hans . 
Han tør ikke udsættes for kritik , han er jo selve 
det danske folk . 
Det danske folk ! Hvordan vardet ! Et folk , 
der værner om sin frihed , er uovervindeligt . 
På udholdenhed beror sejren . Ja , hvad er det 
egentlig at holde ud ! 

hvordan holder Jens Pedersen Holsted ud ? 
Dette spørgsmål formår Johan ikke at 
besvare , og hans tanker går i ring , træt og 
ulykkelig som han er . En ting hamrer sig fast 
i hans bevidsthed  : han vil intet mere have med 
politik at skaffe , han forstår sig ikke derpå , 
magter hverken den fine taktik eller det store 
slag — det har jo vist sig : han tabte slaget . 
Nu skal han søge timer i København — 
til andet duer han jo ikke — og være sig selv nok . 
Da Johan om eftermiddagen kom til sin 
bolig , var det ikke mange timer siden , at hans 
kone , og endnu færre siden , hans tjenestepige 
var kommen hjem . 
Han gik ind i stuen til Margrete , der ventede 
ham læsende . 
» Ja , her har du mig «  , sagde han og forsøgte 
at smile ,  » det gik galt . « 
Hun så’ koldt på ham og sagde : 
» Det var slemt ! « 
» Det var ikke mange stemmer , der gjorde 
udslaget . « 
» Nej , men det var nok ! « 

der blev en lille pause , medens han kiggede 
i nogle aviser ; så spurgte hun : 
» Hvad vil du nu ? « 
» Søge timer ! «  svarede han kort , rejste sig og 
gik ud af stuen . Hun trak med foragt mundvigerne 
ned . Hun mindedes uvilkårligt Tages 
vittighed efter Johans nederlag :  » Johan uden 
land «  , havde han sagt . 
Men endnu samme aften fik Johan besøg af 
en politisk bekendt . Det var en lille mand , som 
var såre ivrig i den københavnske bevægelse , 
altid fuld af vilje og energi . Han kom resolut 
ind til Johan og spurgte straks : 
» Humøret er vel ikke dårligt ? « 
Johan benægtede dette , og den anden fortsatte 
strengt : 
» For det går sandelig ikke an at hænge 
med hovedet , nu må der tages fat for alvor . « 
Og han udviklede for Johan , at når også 
københavnske valgkredse var tabte , kom det 
deraf , at der ikke var holdt møder nok . Men 
især deraf , at der ikke var danset nok til møderne . 
Der måtte aldrig være et politisk foredrag eller 
en diskussion uden med efterfølgende Dans . Det 
ville folk have , folk ville more sig , og man 

måtte bare ikke fornemt eller mageligt holde sig 
tilbage . 
Han gik ikke , forinden han havde aftvunget 
Johan løfte om et foredrag til det første 
møde i en vælgerforening . Han påstod , at 
Johan ville trække udmærket , netop fordi han 
var falden . 
Hvad hjalp det at stride imod ! Johan kunne 
næppe , han ville heller ikke . Når folk ville 
danse , måtte der jo gøres musik . 

Xvi . 
En smuk søndag i julimåned holdt den 
nydeligste Landauer foran et hus i Laksegade ; 
vognen var så stadselig og kusken så herskabelig , 
at en ukyndig kunne tage vognen for 
et selvejerkøretøj . 
Den fine kusk knaldede nogle gange med 
pisken , et hoved blev stukket ud fra et vindue 
på tredje sal og nikkede ned . 
Lidt efter kom tre personer sammen ud af 
huset . De to , der skulle køre i den galante vogn , 
var en ung mand og en ung dame , smukke 
mennesker begge to og yderst elegant klædte . 
Hun gul fra top til tå , gul hat , matgul silkekjole , 
en åbentstående trøje , indenfor hvilken 
barmen strammes mod en vest af gult atlask , 

gul kniplingsparasol — et stilfuldt og enkelt 
toilette . Han grålilla med en blændende 
manchetskjorte og enorme silkeopslag på sin 
korte , stramme frakke . 
De satte sig i landaueren , vinkede farvel 
til deres ledsager og kørte ned til kongens 
Nytorv , hvor deres vogn føjede sig ind 
i det tog , som drog til væddeløbet ved 
eremitagen . 
Den , til hvem de sagde farvel , var en lidt 
foroverbøjet mand med gråsprængt hår og 
skæg og et alvorligt ansigt . Han begav sig 
på sin fod ud imod Amager , hvor han i 
sundbyøster skulle holde et foredrag om den 
store franske revolution , hvis hundredårsfest 
nærmede sig . 
Han gik ned ad Laksegade den modsatte 
vej af den , vognen kørte . Foran ham skred 
to gendarmer , hvis blå uniformer glinsede i 
solskinnet , men han så’ dem ikke , han tænkte 
på sit foredrag og på sin tale ved fællesspisningen , 
hvor han ville sige nogle ord om den 
politiske situation , og hvor han håbede at træffe 
en god veninde , med hvem han kunne følges 
tilbage til København . 

han havde meget at tale med hende 
om , da han just den dag havde modtaget 
adskillige opfordringer angående sit kandidatur 
til næste valg . 
Han agtede at stille sig på en skarp 
protestpolitik . 


I . 
O guder , i svigefulde bestier , hvis i ikke skaffer mig penge inden i morgen middag , så skal djævlene æde marven ud af eders benpiber ! “ — sagde han halvhøjt med et ligegyldigt sideblik på de forbifarende og slentrede videre med sit galgenhumør op gennem boulevard des Arts , med cylinderen duppende lidt ned i nakken og den brunskjoldede vårfrakke , som oprindelig havde været sort , skødesløst heftet sammen med en knap foran ; han så’ med stiv trods ind i den tykke røggrå sky , som hang fantastisk over athenoeum , og holdt hænderne løst knæppet bag på ryggen med den tynde spanskrørstok frit dinglende imellem et par fingre — „ satans pengekniber ! “ — udbrød han heftig igen og kylte den udbrændte cigarstump mod brolægningen ved siden af , så 

ildgnisterne sprutede yr indunder benene på en prustende droschkehest — „ disse stædige mennesker der oppe , som ikke kan sende penge , når de hører jeg trænger så hårdt til dem ! pak ! “ — dermed skrådde han over mod tteatre francais — „ jeg holder det dægeren bepudre mine kreditorer ikke ud længer  .  .  . i morgen til Holland og banke på lykkens port  .  .  . det koster jo ikke  .  .  . det er ingen genstand ! “ — en foroverbøjet snegl af en boudiner svingede i det samme op i spyttelinjen for ham og tvang Danske-peter til at kaste et misundeligt blik på hans nye frakke , der holdt sig i ærbødig afstand fra ejerens knæskjæl .  .  .  . Han tøflede foran ham ind gennem gaden . 
Det var en skyfuld oktoberaften , og klokken nærmede sig syv . Antwerpen lå varetyk og livstræt og døsede og snorkede under den tyngende tågedamp , som ség jævnt indover fra havet i nordvest . En flom af fortvivlet lys fra pragtfulde butiker og luksuriøse beboelsesleilig-heder spyedes ud over centrums gader og små ængstelige plæner og skyllede overvældende ind over trætte fortouger og melankolske tramspor , jog selvtillidsfuldt op i spalten mellem tagraderne  , hvor det slikkede tågevævens fine dun , og nede på gaden lyste den dristig opmuntrende op i ansigtet på travle mennesker 

med brødnid i sindet og på træilende bæst med hov eller klør , der med livets byrde sjokkede ilfærdig frem og skyndsomt forsvandt og for ligenæset bort til alle sider med de tusinder af hemmeligheder og det utal af suk og bøjet håb , som tilværelsen i trængsel fører med sig . 
De klumpede træskoknipper udenfor hos småhandlerne hang der dvaske og resignerte og rugede over de uklare minder om en svunden „ jomfrustand “ i Jyllands bøgeskoge , hvor man vokste sig stor og sterk og levede fuldt og frit og ingen ting ante om en fremtidens skjebne . Poteteskogerne med de små vogne på rad langs rendestenen sad der fattige , sammenkrøbne i den kolde luft under halvteltet og klaprede med træskone for at få lokket blodet ud i ekstremiteterne igen , mens de om-hyggehg tællede de francs og centimer , som dagens bedrift havde indbragt , og vandet i gryden boblede i kog , jog muntert omkring med poteternes hvidfine legemer og sendte en hyggelig damp ud i luften , hvor den med begærlighed blev opsuget . Værdige , elefantagtige nord-mannergampe med stolt holdning , trodsig buet hals og gravitetisk gang skred sikkert og fodfast hen ad gaderne med den dyre last efter sig på sporet , uanfegtelige , intet ænsende uden 

det — at komme frem ; en liden tyndklædt flam-lænderkarl med spinkle lemmer , markerede træk og rødsprængte kinder af vin jabbede utålmodig ved siden af uhyret , nu og da replicerende til „ Hans majestæt “ i en vistnok mindre ærbødig tone , som ikke blev så ilde optaget på højere sted alligevel . „ Socialistens “ bladtræl med et helt fange aviser i en kasse på brystet gav sine enstonige stød i hornet på hvert hjørne og got en lang remse , mens han hændede ud til højre og venstre . Inde i nurnbergerbutikerne stod de lejede garqons i døren og deklamerede hele lange spalter for de forbipasserende . Alvorsfulde „ st . bernharder “ med afmagret legeme og ømme ben pilte hæseblæsende afgåre med brød- , sand- eller frugtvogne , hylede og tudede , sprang og pæsede , og karlen havde sin arme nød med at følge med . Tram’er — eller sporvogne — svingede under klokkernes singlingkling glidende smukt om alle kvartaler  .  .  . tyve af  .  .  . tyve på  .  .  . altid fuldt  .  .  . fort måtte det gå-----„ Voila place verte , madame ! “------ „ Oui , monsieur , tenier ! “ — — „ Afvejen , gut ! Pas dine ben ; det koster at få et par igen ! “ — — „ Stop , kusk !  .  .  . en , som skal på . “ — — „ Javel , min herre , — place de Meir  .  .  . Musée plan tin ! “  .  .  . „ Lad gå igen ! “ 

— il carillionne , monsieur ! - kvarter-ringning i kattedralen . Huj og skrig til højre og venstre . Pjutter og pjatter til alle sider . Tusinder af lyd , en summen af toner , som steg brusende op i luften og samlede sig til et dønnende hav af skrigende dissonnanser og abrupte hauk , der greb fanatisk ind i hverandre , trak over til sydøst og samlede sig i virkningsfulde masser for så at gjennemskære luften i et overvældende kor , der gled hen i en lang , fjern , svag dur  .  .  .  . ! Folk , som piler , og folk , som springer ; i hundredevis omfares de og ligger hverandre i vejen  .  .  . farer på  .  .  . udenom , sagde  bølgen . — — „ Pardon , mynheir ! “ — „ Din lømmel , som  .  .  . ! “ — væk var han  .  .  . alle travelt  .  .  . forretninger , penge , konkurrance ! Afdankede lirekasser , som græder glæden af sig . Tiggere i tyltevis , enkelte med pul i hatten , andre uden , atter andre uden både hår og hat ! Røde lygter med indskriften bal / bal ! på småkneiperne i stræderne ; dans og zitherspil og glassenes klirren og klinken inden-lor ; demimondedamer i tyltevis promenerende udenfor . Runners , ruffere , tyve af alle fag og grader . Slagsmål i krikene . Arrestationer og højrøstet tale . Kvinder i barnsnød falder om i portrummene . Prangere af alle udgaver . . . fisk , muslinger , gulrødder , kål , æbler , pærer og 

apelsiner . Djævelske hyl og dyriske skrig . Børns gråd og kvinders hvin . Hjemvendende fabrikspiger arm i arm , to og tre i bred , syngende og skrålende . Ud af danseboderne styrter fem , sek par og stanser ikke i galopen før midt ude i gaden . Almindelig spærring af passagen . Knurren , banden . Latter og morro . Danske-peter skar tvært udenom og tørnede i det samme mod en stor mave , som snart skulle vise sig at tilhøre en hellig pater ved kathe-dralen ; Danske-peters blik mødte forskrækket paterens , der lynte  .  .  . Han stønnede højt og stod der truende og mystisk som en åbenbaring — i den side sorte talar og den omfangsrige prælathat , hvis bræm gik i bølgegang — foran Danske-peter , som med et sæt tog til sprangs , alt hvad sæler og tøj kunne tåle , bent over gaden på skrå og forsvandt i stimmelen på den anden side ; han gjorde sig smal som en snog , smøg liden og let indimellem forbi , og når folkesværmen blev tilstrækkelig tynd , opmuntrede han sine spinkle underfogder til en liden galop , der snart løb ud i vildt ur-sprang ; han sprang , og han rendte over gader , boulevarder og pladser , fniste og lo og standsede ikke , før han kom langt ind i rue van bray , hvor han løb lige på porten i no . 46 . Lukket ! Han rykkede voldsomt i klokken , så 

hele portrummet stod i et eneste forskrækkeligt skrot . 
„ Helvedes by !  . . . fortvivlede historier !  .  .  . til Holland i morgen den dag , det er vist ! “ mumlede han for sig selv og spidsede ører til porten , mens han giodde hult ned på en gul kat , som i det samme småt undrende frem af en åbning — „ fanden , kommer der ingen ! “ — han kimede på endnu en gang , og der hørte han en dør blive smældt i  .  .  . 
En kraftig hånd vred nøglen om , og porten dansede som en pisksky cirkushest på vid væg ; midt i åbningen kom en bred , sværbygget , mørk flamlænderpige med dristige bryster , kraftige , bare arme og et par store , lysende øjne til syne . 
„ Olaf at home ? “ spørger Danske-peter og løfter skødesløst på hatten . 
Hun bliver stående ubevægelig og glane stumt på ham . Hun syntes at prøve , om hun kunne drage kjendsel på ham ; men det kunne hun nok ikke , og forstod ham gjorde hun øjensynlig heller ikke . Bare stirrede stort og målte ham med et langt blik fra top til tå . 
Danske-peter trak på et lunt smil ; for først nu gik det op for ham , at det var engelsk , han i distraktion havde kommet til at overfuse hende med . 

„ Verstehen si — — parlez-vous — — compr —  “ hakkede han — „ uhm , est — ce qu’il demeure ici , monsieur Olaf Blaker ? “ blev det endelig til . 
Den flamske amazone gjorde en umiddelbar bevægelse til siden : 
„ Monsieur Olaf Blaker , oui “ — sagde hun raskt og pegede ret ned i gulvet ; — det skulle nok betyde , at vedkommende bodde der i huset — „ flams , monsieur ! “ lagde hun til og gjorde forenede bevægelser med hoved og hånd ind mod brystet på sig . 
„ Jeg kan nok skønne det “ — mumlede han lidt ondskabsfuldt ved sig selv ; men det første forstod han derhen , at vennen måtte holde til underan i kælderen , hvilket han nok fandt mindre sandsynligt ; han gav sig alligevel til at stikke med næsen ud til højre og venstre for at se , om han kunne komme på spor efter noget , som lignede en nedgang — — 
„  — — non monsieur ! “ — udbrød hun da og gav nogle ivrige gestuser til bedste — „ monsieur Olaf “ — sagde hun og vinkede indover portrummet — „ oui , oui  .  .  . ! “ 
„ Så sig det i tide , dit torskehoved ! “ — brumlede Danske-peter på sit gamle moders-mål — „ altid skal man ha’ historier med disse folk , som ikke kan fransk ! “ dermed sneglede 

han surmulende forbi hende indover rummet . Han standsede imidlertid straks og gav sig til at glo tvivlrådig på alle de døre , han så’  .  .  . Hun lukkede og skyndte sig efter ham . 
„ Non monsieur , non , non ! “ sagde hun og rystede på hovedet ( et enkelt fransk ord havde hun allerede lært , som det lod til ) — „ hinauf ! “ sagde hun og pegede op trappen . — tysker måtte han jo være , når han ikke forstod flamsk  .  .  . 
„ Hvor har hun lært tysk ? “ tænkte Danske-peter ved sig selv og lagde behjertet til , så det knagede i trappetrinene , og i lange hop på to trin i skridtet skød han sig opover foran hende ; hun kom fjompende efter med sin tunge krop og holdt skjorterne samlet i et stort tag foran ; hun pæsede og pustede og vinkede videre med et strålende smil ; — for Danske-peter havde stanset ved den første den bedste entredør og sat spørgsmålstegn på den . 
„ Så til helvede med alle de trapper “ — tænkte han , og vips , var han allerede som en kastet vante midt oppe i den anden trappe igen . I tredje etage pegede hun på døren til venstre , og selv blev hun stående på øverste trin og vente , til han havde undersøgt , om nogen var hjemme . 

et rungende : „ Entrez ! “ hørtes indenfra , idet samme han pikkede på ; Danske-peter tilkastede hende , der stod der med et smilende ansigt og støttede sig til gelendret , som tak et fornøjeligt nik ; dermed samlede han benene til sig og småt liden og nervøs som en gammel rheumatisk hankat ind gennem døren , og amazonen styrtede lattersvanger under knald og brag ned over trapperne igen . 
„ Nå godaften , kære ven “ — sagde Blaker fra stolen , hvor han sad og lagde kabale ; dermed kastede han kortene lige fra sig på bordet og rejste sig — „ så du er i komplet levende forfatning endnu , og alle hanker sidder forsvarlig på  .  .  . jeg var borte på hotelet i middagsstunden og så’ efter dig , som ingen steds var til at kåre frem igen ! Hvorledes går det med pekunia da ? “ lagde han til og rakte en cigar frem til vennen , der gik løs på spidsen med kniven . 
„ Å fanden , pengene ! “ — udbrød Danske-peter med et håbløst suk og rev af en fyrstikke — „ pengene har ingen brug for mig , lader det til ; derfor nytter det ikke , at jeg har brug for dem . “ 
„ De kom ikke i dag heller ? “ — dermed fordybede Blaker sin lade krop ned i stolen igen . 

„ Jeg skal vel ingen ha’ “ — sagde Danske-peter og slap sig ligeledes ned på en stol — „ Gud ved , hvorledes klokkerne kommer til at kime denne juleaften  .  .  . “ 
Blaker så’ opmærksomt deltagende på vennen , mens han trak nogle lange drag på cigaren og sendte store røgringe ud i værelset . 
„ Jeg gratulerer med dit nye logis , som ser ud til at kunne gøre de provisoriske ungkarls-vilkår tålelig udholdelige , og med din store godmodige samfundsseng , som nok er ligeså gæstfri som den forrige  .  .  . ! “ — sagde Danske-peter , idet han slængte sin hat langt ind på sengen og kastede blikket ret op i taget ligesom for at opfange nye indtryk — „ men gardinerne er nu de samme gule , hvor man vender sig hen her tillands “ — lagde han til — „ jeg trolde så’ bedre ud , hvis man aldrig lod vask vederfares dem  .  .  . men du har da rigtig et spændstigt dyr af en velbygget flamlænderinde her ; hun kan rigtignok ikke gale andet end flamsk ; jeg havde en lang parlamenteren før med hendes snevre begrebsevne  .  .  . “ 
Blaker brast ud i en trilrende latter og sprang op fra stolen : 
„ Du er den samme altid , du Peter Gottlieb , både i medvind og modvind “ , sagde han og 

gjorde nogle trevne vendinger fremme på gulvet , mens han samlede jakken til en stor stuv ud i vejret bag  .  .  . de prikkede øjne bag lorgnetten forsvandt fuldstændig inde imellem hudens rynkninger , som latteren fremkaldte , og de tætte gulrøde børster på det snauklippede hoved mindede frappant om guldglimmer i solen . 
„ Ja men nu ser det sort ud i papirerne ' alligevel , for at tale om det “ — sagde Danske-peter og sendte vennen et sløvt blik fra de rødkantede øjne , og vingerne på den lange , lige næse stod trodsig spændt på begge sider ; han knipsede flot asken af sin cigar i det store østersbæger på bordet — „ i morgen bærer det til Holland med mig , forstår jeg ; antwerpen er jeg færdig med ; den har jeg fået nok af ; hvis du ønsker i få ord at få et billede af denne de salige maleres forhenværende by , så vil jeg sige : at når du helder indholdet af en sæk med nurnbergervarer i én hang i gaden , så en del bliver liggende med hovedet ned og de andre med benene i vejret , hulter til bulter om hverandre og på hverandre , så er det antwerpen ! — der er ebbe i pungen og flod i nøden ( dette gælder mig ) sindet er indhyllet i mørke , og skjorten ser snart , gud bedre mig , heller ikke lysere ud ! Kære ven , giv mig et råd ! “ 

„ Å gud hjælpe mig , arme stymper “ — sukkede Blaker og gik med et ubestemt smil og ludet hoved bortover mod vinduet , hvor han kastede et flygtigt blik ned på gaden — „ kan ti francs være dig til nogen hjælp ? “ 
Danske-peter hufsede let på skuldrene med en ledsagende ansigtsgrimace : 
„ Ti francs er bedre end ti slag “ — sagde han — „ når meningen er god , må gerne tiggeren være en prest  .  .  . Kommer jeg til venlo , finder jeg vel haserne på Kuhn , og er han borger af dette liv mere , så skal hans samfundssamvittighed få svide for resten ! Landsmandsskab er et dårligt og hjemme ; men ude er det et friskt tospand . “ 
Blaker havde vendt sig og stod nu med hænderne støttet mod vindueskarmen bag og vuggede sig i denne stilling , mens han havde blikket altid rettet på vennen : 
„ Hvad tænker du at tage  dig for i Holland da , Peter Gottlieb ? “ spurgte han . 
„ Ta’ mig for ? ! “ — gentog den anden og skottede sky til siden op på ham ; så greb han pennekniven og stak den i cigarstumpen til mundstykke . — „ Hvad mener du ? “ sagde han og lagde sig bred med en mine , som ville han sige : kom an  .  .  . , tilbage i stolen , mens han sirlig førte cigaren til munden og lagde den frie 

hånd over til støtte under albuen på den anden . 
„ Jeg mener , om du har udsigt til noget ærligt erhverv ? “ 
„ Erhverv ? ! ærligt erhverv ? ! “ — gentog Danske-peter og gjorde en vuggende bevægelse med hovedet , idet han sendte bordpladen et missende blik og skød læberne frem — „ ærligt eller ikke ærligt , det overlades til omstændighederne ; det doktrinære ligger ikke for mig  .  . . “ — sagde han — „ det så’ forresten mørkt ud ofte , hvis alle skulle være nødt til at ernære sig på en ærlig måde ! “ lagde han til med et svagt smiltræk om munden . 
„ Ganske vist , kære ! “ brølede Blaker og sprutede ud i en knaldrende latter igen . 
„ Livet blev fattigere , end det er , hvis alle var ærlige “ — vedblev Danske-peter og gjorde et langt strøg nedover brystet på sig med den ene hånd — „ det er ikke altid ærligheden , som kaster den sikre landgangsbro , der fører folk til magt og velstand . Buk , vil du i verden frem , heder det jo ! — sno dig , hvis det er trangt ! Dersom et kongeligt dansk postbud pludselig , fandt sig midt oppe i en studedrift , tænker jeg han smukt dækkede sin røde uniformsfrakke med , hvad han først kunne få fat i , jeg ! “ — dermed kastede han den udbrændte 

cigarstump , som han skilte fra knivspidsen , ned i bægret og vendte sig pludselig om mod Blaker med en mere indsmigrende mine — „ men det var nu heller ikke det , jeg ville tale med dig om . Da nu de asens tatere deroppe i Jylland ikke vil løsne på gjimet til pengesækken , står jeg , kan du se , så forbandet fast som saltstøtterne i Sodoma . Vil du hjælpe mig , kæreste Olaf ? men vent , til jeg får talt ud ! — det er et øjebliks sag ; jeg må ha’ mit tøj på det tørre  .  .  . du forstår ? “ 
Blaker nikkede forstående . 
„ Jeg kan ikke gøre det kup alene , og i morgen må jeg afsted  .  .  . det må foregå i nat , mens værten slumrer , forstår du ; — for pengene , han skal ha’ , får han få sendt fra et eller andet sted , hvor skjebnen er mig gunstigst ! De , der oppe i „ Mesopotamiens land “ tænker at sætte mig i bét ; men jeg tænker noget andet , jeg ; Peter Gottlieb tænker neigu’ nej , og han skal vel forstå at fegte for sig , så længe der er nogen erter igen i fadet . — i nat , som sagt  .  .  . Her bliver karantænestation  .  .  . alt må vi hamle med undtagen den største kuffert , som jeg sætter i stikken og lader stå igen på værelset ; hvis min vej senere skulle falde her igennem endnu engang , så kan jeg jo gøre den til min igen  .  .  . ! “ 

pigen kom i det samme i døren og meldte , at thén var på bordet . 
Blaker tilsagde ham sin bistand , og så gik de sammen ned til de gamle frøkener , som ventede med dækket bord . 

i . 
Peter Gottlieb Fischer hed han ; danske-Peter kaldte han sig gerne , når han om aftnerne agede på livets glade rutchebane i selskab med skandinaviske brødre , belgiske søstre og amerikanske , engelske , tyske bekendte . Han stod nu i sit 22de år og havde taget del i alt . 
Han var en halvtysk søn af en hedengangen kattolsk skomager fra Koblenz , der i sin ungdom havde forvildede sig til jydernes land , hvor han blev naturaliseret borger og opslog sin residens lige overfor „ Landsoldaten “ i Fredericia ; der trællede han hen sit fattige liv med en robust jydinde og ni børn i en kælder oppe ved volden . Peter var den ældste af børnene , og straks efter konfirmationen blev han sendt til København , hvor han fik plads i en forretning . Ved gode mænds støtte i Fredericia blev det ham mulig at nyde en del privatundervisning , 

især i sprog , og da han viste sig i besiddelse af gode evner , og da principalen var særdeles tilfreds med , hvad han gjorde i forretningen , lagde også han en støttende hånd til , og efter tre og et halv års forløb lykkedes det Peter Gottlieb ved hjælp af en varm anbefaling fra sin chef at opnå ansættelse hos en dansk mand , der var skibshandler i antwerpen . I den skandinaviske kolonni gaves adskillige unge mænd på Peter Gottliebs alder , og næppe nogen af dem , han kom i nærmere berøring med , kunne siges at kimse just ad de flydende varer . Hver aften samledes de i en eller anden estaminé , i cafée ardbique eller på eldorado , og aldrig fandt de vejen hjem igen , før klokken to om natten . Følgen af det blev , at Peter Gottlieb inden kort tid var halvt forfalden . Hans principal var bestyrelsesmedlem i den skandinaviske forening og vidste således tålelig god besked med de forskellige medlemmers intime liv ; han var også en strengt religiøs mand , og derfor var det desto mere påfaldende , at han stadig lukkede sine øjne for Peter Gottliebs svage sider ; han lod , som han ikke mærkede , at den unge mand sad og halvsov ved pulten om morgenerne , og at tingene gik , som de kunne , og ikke som de skulle  .  .  . Dog , da Peter Gottlieb tilslut tillod sig at komme en 

hel time for sent i forretningen , kunne ikke principalen holde sig fra at ytre nogen mis-nøie ; det blev dog med en advarsel den gang , og det så nu en stund ud , som alt skulle være glemt , indtil det en dag viste sig , at et mindre beløb på en eller anden mystisk måde var forsvundet udaf en skuffe ; da så’ Peter Gottlieb sig nødt til at tage det på sin kappe , og endskønt han øjeblikkelig betalte det tilbage , fik han samme dag sin afsked på gråt papir . 
Der stod han da uden erhverv og uden en eneste skilling opsparet ; ja det er ikke synd at sige , at han , hvad mere og værre var , havde betydelig gæld . Han flyttede øjeblikkelig ud af det logis , han hidtil havde haft , og indlogerede sig i det lille hotel „ Luxembourg “ i rue de la station , hvor det var billigt . Han lagde vistnok alle årer ud for at opdrive en ny ansættelse ; men al hans anstrengelse var forgæves . Og Olaf Blaker , kontorist ved „ De forenede dampskibsselskaber “ , der var den prægtigste og fornuftigste af alle hans venner og et par år ældre end Peter Gottlieb , var også den eneste , som lagde en formildende hånd under ham i faldet ; han stormede mere end én kontordør og skrev mere end ét brev i sine fritider for at sé , om det ikke skulle lykkes at udvirke noget 

for vennen ; men det slog også klik for ham . De mænd i Jylland , som Danske-Peter i nødens tryk og angst havde anmodet om en pengeforstrækning i form af lån , udeblev også med hjælpen . Men så gik det endelig op for ham , at han , der var døbt kattolik , kunne have en del udsigter til en midlertidig hjælp hos oberem i borgerhout kloster . Han lokkede derfor frem en gammel falmet attest fra en krog i sin lommebog , og med denne præsenterede han sig den næste dag for hans høiærværdighed . Besøget indbragte ham kun usle ti francs til rejse-penge foruden en anbefalingsskrivelse til pater vicarius Keller ved dominikanerne i venlo med anmodning om , at pateren ville interessere sig for den unge mand og skaffe ham en post af et eller andet slags ; men det var trøst nok for Peter Gottlieb , at han kunne komme bort fra antwerpen og netop til venlo , hvor hans fordums lærer , cand . fil . Kuhn , skulle opholde sig ; kanske han kunne hitte på noget  .  .  . 
Olaf Blakers og Peter Gottliebs natlige ekspedition faldt godt ud ; over midnat , efter at hele huset var gået til ro , listede de sig raskt og forsigtig ned ad trapperne med de små håndkufferter under armene og forsvandt skyndsomt og uantastet med det gennem gaderne til Blakers logis , mens en rasende skyl 

regn piskede susende ned over deres syndige hoveder . 
Peter Gottlieb stod sent op den morgen . Og da han nede i restaurationen havde fået plukket en del mad i livet , sagde han til madamen , at hun ikke burde vente ham hjem til middag , da han havde al grund til at tro , at han skulle spise hos en ven . 
Kl . 3 brød han op fra Blakers værelse , og da han havde taget en hjertelig afsked med de elskværdige gamle frøkner , fulgte vennen ham til nærmeste tram , hvor danske Peter efter en del lykkelige underhandlinger med den lille halvsøvnige konduktør — som han på forhånd vidste skulle lade sig afbarbere alle tjenstlige hensyn — fik lov til at placere sine lyssky kufferter ved siden af sig i vognen . 
„ O du uforlignelige Belgiens land ! Guddommelig udødelige slaphed , du de rejsendes underdeilige paradis  .  .  . ! “ sagde han ved sig selv på sit gamle modersmål , da det gled afsted til stationen , og han heldede sig tilbage ind i hjørnet , mens han i . tanken lod sig vugge sammen med de mange minder om glade aftner og fortryllende blikke  . . . i denne by , som han nu forlod , måske for bestandig , hvor han så længe havde spillet ivrig og højt på livets lokkende tombola . 

pludselig for han sammen ved tanken på , at værten tilfældigvis kunne komme ind i samme tram og finde ham i fuld rejsefærdighed ! 
Fattig og bleg og ængstelig spejdende til alle sider med et prøvende blik krøb han ud ved stationen med begge hænder fulde og stak en biljet i postkassen med følgende indhold : 
hr . Tigerhelm ! 
„ Fik desværre ikke tid til at komme tilbage til hotelet , da jeg pludselig blev bestemt på at gøre den omtalte tur ind i Holland i dag . Min ven var netop fri  .  .  . Toget går straks . Jeg kommer igen om nogle få dage . De vil være så venlig at tage vare på min kuffert . 
Deres 
inituPinit==P . heruPher==g . heruPher==fischer . “ 
Han trængte sig frem med stort besvær til biljetlugen- ; thi pakkenellikerne indklinerede uheldig til belgiske knæskjæl og tysk hab’ und gut og prestelige vadsække fra wilworden og gjorde mislykket forsøg til kompromis med frue-lige attributer og frøkenlige forlorne hoftetrøstere ; men man måtte finde sig i en sådan sinkelse , da man gerne ikke ustraffet sætter fra sig rejsegods og vender ryggen til det på en belgisk hanegård  .  .  . 

„ Tredje klasse , rurmonde-venlo ! “ råbte han på tysk ind gennem gluggen til en spinkel , transversalttænkende tyveåring med lorgnet på „ roret “ og spørgsmålstegn på „ sirenen “ . 
„ One tikket ? “ peb det astmatisk indenfra ; — man antog ham altså for en spleenhest fra hint faraoernes land . — 
Danske-peter fandt spørgsmålet noget utidigt , og han gentog fortrydelig : 
„ Tredje klasse , rurmonde ! “ 
En satanisk fødders tråtten hørtes : 
„ One tikket ? “ fistlede det med et fortvivlet spiritusagtigt snurrenrundt i stemmen . 
„ Hvad fanden vil fyren i England ? “ tænkte Danske-peter ved sig selv og begyndte at finde situationen noget næsten kreperlig — „ jeg skulle lukke op bagdøren til hans begrebsevne , jeg , bare jeg nådde i ørlapperne på ham . “--- 
„  — — tredje klasse — —  “ begyndte han igen drilagtig , da han med ét afbrødes af et skærende : 
„ Sacramento ! “ der akkompagneredes af en slig forskrækkelig trampen med et par ben , at det hørtes bogstaveligt ud , som man tråk-kede livet af rotter  .  .  . — „ I ask you : one tikket ? two tikkets ? “ fræsede fyren ud gennem gluggen til ham og stoppede åbningen helt til med sin rasende planet . 

Danske-peter så’ både krigslysten og højst forbløffet på sin kontrapart . , 
— da nærmede en herre sig ( som i paren-these sagt : til al guds lykke var begavet med ligeså seigt tålmod , som han var yderst presseret for at få biljet til første tog ) og lagde sit taleapparat tæt indtil Danske-peters øre , idet han med det velvilligste ansigt af verden betrodde ham på tysk : at han var hollænder , og at biljetøren ønskede vide , hvormange bil-jeter herren plejede bruge  .  .  . 
„ Så til helvede , én biljet — — ein — — one , one ! “ brølede Danske-peter ind gennem gluggen igen og rystede over hele kroppen til de omståendes udelte munterhed . 
Dermed blev det slængt i ham med en vis flothed , som ikke var besværet med det omstændeliges astma , og en del franske eder , som også havde det travelt , skranglede i det samme ned mellem tænderne på manden hinsides udsigten . 
Han rodde sig nu frem gennem det folkelige hav for at finde den nærmeste sortie ; men han syntes overalt at se knyttede næver , som hvilede truende over hovedet på ham , fra sine mange utålmodige medbejlere , og fler end et skiddengult matronegesicht sendte ham et krigerisk blik , da han dannede barrikader for 

fødderne på dem , han mødte , med sine fire ' kollis , som aldrig svigtede ham  .  .  . Manden med uniformskasketten og de dybe „ spyttebakker for kærlighedsgudindeme “ i kinderne plukkede besindig til sig adgangstegnene til platformen ; men for Danske-peter spærrede han udgangen med det ene ben , indtil denne havde fået frigjort et par fingre og lirket frem tegnet af biljetlommen . Med en ubestemt blanding af hemmelig angst og letnende glæde styrtede han frem over platformen med en uhyggelig tanke om , at værten kunne være tilstede ved togets afgang  .  .  . Hårtjafserne vimplede vildt ved ørene på ham , og øjnene stod ganske stive i hovedet , mens han sprang med bøjede knæ og kastede et mistænksomt blik til alle togskilt , som stod der selvsikre på stager til højre og venstre . Han læste og han sprang ; han bandede småt og tænkte lavt , og et brusende hav af ilfærdige og højrøstede rejsebedrivende skvulpede rundt om ankler og albuer på Danske-peter .------der stod : rtirmonde-venlo , langt bort på den anden side . Hovedkuls afsted , over perroner , spor og gods og halv-drukne dragere  .  .  . ! 
„ Er toget til rurmonde gået , konduktør ? “ spurgte han , nærmest for at ha’ noget at sige . 
„ Der ser de det står “ — svarede den 

uniformerede med et nonchalant vink med hånden — „ går om femten minuter , min herre ! “ 
„ Tak skal de ha’ ! “ mente Danske-peter og følte nærmest lyst til at mynte en liden uforskammet ed ; men det glemte han nok , da han netop i det samme kastede sine vrantne pakkenelliker bent ned for sig , der han stod , og gav sig til at tælle sine penge . Midt i spadseregangen lå det til skue for alle , som gik forbi : det miserable hattefuteral af pap , som låget forlangte hel skilsmisse med , stod der og gren ad de forbipasserende , og en grøn , aldrende paraply med adskillige skavanker stak ud af remmerne på den lille sorte håndkuffert , der lod til at være lige så mæt af livet som øm i skindet ; da låsen var ødelagt , var kufferten forsynet med et snøre rundt , for at den skulle holde tæt med , hvad der var betroet den  .  .  . De rejsende af alle aldre og køn , de af intetkøn ikke mindst , giodde næsten hukommelsen af sig på Danske-peters uskyldige ejendele , og besidderen fandt også efter et fornyet blik på tingen , at hans sager var noget kritikable ; derfor stillede han sig truende op foran og sendte de nysgerrige et' strengt , knusende blik , som syntes at ville sige : tag 

næsen til jer , folkens ; for ellers kan der falde smuds på’n ! 
Ja videre stor var unegtelig ikke hans kassebeholdning ; for med de ti kroner , Blaker forstrak ham med , beløb den samlede sum sig til 25 frcs og 8 centimer . — og knapt var han færdig med tællingen , da det ringede , og vognene begyndte at proppes . Danske-peter fik i en fart ombyttet sin skimlede cylinder med en liden rund rejsehue og lukket hattetinen forsvarlig igen , da han hørte , at dørene blev lukket , og så i sidste øjeblik stuvede man ham ind i en 3dje klasses kupé sammen med tretten andre tobenede skabninger , hvoraf den ene var en liden enøjet jøde uden rejsetøi , den anden en skjævmundet hollænderkjøbmand , der ragede tre alen på vej til det andet liv , når han rejste sig , og som altid tøg på en røgelig cigar til seks cents . Dernæst var der to tyske guldsmedsvende med blege ansigter , små hjerner og en pistende stemme , som så’ fattig ud på livet , fem glatkindede belgiske bønder fra grænsen i bomuldsbluser , hvoraf den ene var begavet med en rund , kortbenet kone , og alle seks var de såre livlige og snakkesalige ; endelig var der en voksen , tyklæbet , plump flam-lænderpige i selskab med to små , hvilke sad 

tause og iagttagende inde i hjørnet lige overfor Danske-peter og jøden . 
Under hakkende , knittrende pjutter og pjatter bar det afgår’e indover de flade , frugtbare Belgiens enge med de utallige grøfter i den sorte jord og de små stille vande , der omgives af en fin linje velpyntede pile , popler og ahorn  .  ,  . yndige , stille landsbyer med de røde teglstenshuse hilste smilende i farten , og de flittige , beskedne beboere gav sig knapt tid til at se op fra hakken , spaden og børen  ;  .  . Vognene hoppede og dansede i overgiven ustyrlighed på sporet efter alle fysikens love om svingninger , en idelig skratten og kaklen og larm , snart dæmpet snart mere højrøstet , medens passagerer og gods i angst og vrede kastedes ind på hverandre og blev ufrivillig nødt til at dunke hverandre på maven  .  .  . skog , gærder , trær , hysteriske vogterboliger og stupide telegrafstolper og hemmelighedsfulde klostre sprang op og styrtede i vild flugt afsted den modsatte vej , og jorden dansede rasende og forskræmt rundt for deres øjne , omstyrtede i et øjeblik alle proportionslove og kastede alt i en kaotisk forvirring langt indover . Danske-peter blev fuldstændig svimmel af at se ud af vinduet , han blev søvnig , og inden kort tid var han séget tilbage mod væggen og slumret ind i sin 

trykkende stilling mellem jødens runde skuldre og hollænderens brede side , og den snørede kuffert var dumpet ned på gulvet mellem benene på ham og sagde basta . I søvne forfulgte den samme tæven og kommers ham , og han stod på låven og tærskede korn i Alslev hos tanten , da der pludselig brød et gennemtrængende  : 
„ Rurmonde , ti minuter ! — byttes tog til venlo ! “ ind i hans forestillingskreds og spredte alle tåger ad ; en rødskægget , robust konduktør i prøiserhue purrede ham ud og bragte ham lempelig tilbage til hans Hollandsrejse  .  .  . De åbne vogndøre spyede søvndrukne passagerer ud på platformen som et mylder af halvrøgte fluer , og Danske-peter indgik et anstændigt kompromis med sin gnavenhed og stejlede over til venlotoget med sine fire kollis mellem demonstranterne  .  .  . Han satte sig nu ved vinduet og lod blikket glide sløvt udover de golde sandmor med den elendige furuskog , og dette skue fremkaldte en del forbavselse hos ham , der altid havde hørt , at Holland skulle sé ud som en eneste grøn , frodig kålhave . Men det var vel bare på grænsen , at det så’ så fattigt og magert ud  .  .  . 
Han gad næsten ikke se efter , hvilke med-passagerer han nu havde fået ; men han hørte 

sig døv på alt dette hollandske og flamske pjatter og vræl , der lød , som man brækkede tørre kviste eller rullede varme poteter i munden , når man siger mere mad . Han lukkede sine øjne og gav en god dag i alle stationer , og straks var han falden i slummer igen . I gladbach gjorde han en undtagelse for at bestyrke regelen , og da han var kommen ind på plads igen , opdagede han , at kupéen var blevet beæret med en ny trækfugl ; det var en luvslidt ung mand på tyve år med dun på hagen og noget sværmeriskt i blikket . Han sad ligeover for Danske-peter , som længe ikke lod til at ville vise sine elskværdige sider ; men da den fremmede uden videre gik løs på ham med en del tyske substantiver , kom der snart en livlig passiar i stand . Han var tysk student , og da Danske-peter havde afsløret sin nationalitet , blev de straks stiltiende enige om at sætte „ 64 “ i glemmebogen  .  .  . og den lange skabilken , som lå der foran ham i hele sin længde udstrakt på bænken med en voksdukspakke under hovedet og så’ frit og tillidsfuldt op i ansigtet på ham under replikskiftet , tiltalte Danske-peter ikke så lidet . — de blev næsten alene i kupéen til slut . 
„ De har det jo mørkt hele halve året ad gangen i Danmark ? “ 

„ Mørkt ? ! hvad mener de ? “ 
„ Jeg mener nordlyset ! “ 
„ Nordlyset ? ! — de tænker på midnatssolen ? “ 
„ Ja , ja ! “ 
„ De mener — Norge ? “ 
„ Jeg mener midnatssolen ! “ 
„ Ja men midnatssolens land er ikke Danmark , højstærede ! “ 
„ Hvad er det da ? “ 
„ Norge ! “ 
„ Er Danmark Norge ? ! “ 
„ Nej Danmark er ikke Norge ; men Norge er midnatssolens land — —  “ 
— herrernes biljeter ! “ — et par lange konduktørarme med en tang og en delmerkede biljeter strittede ind af vindusåbningen .  .  .  . 
„ Venlo ! “ 
„ Venlo ! “ 
„ Tak , begge ! Det er godt ! “ så gled han bort . 
Nu blev der talt en hel del om Danmark , om naturforhold , kunstforhold og sociale forhold , hvorunder Danske-peter udmalede alt så stort og smukt som muligt ; for det lod ikke til , at den tyske bursch fra Gøttingen var videre godt bevandret i hans fædrelands geografi , hverken i den fysiske eller den topografiske . Tilslut åbnede han sit hjerte for Danske-peter 

og lagde sine mislige livsvilkår ganske båre for ham . Han var fattig , uden erhverv og var taget ud i verden for at opdrive arbejde , som kunne føde sin mand . Han ville tage , hvad han først kunne få . — om ikke Danske-peter kunne vide noget for ham i sin hjemstavn ? om han ikke havde forbindelser , hvorigennem han kunne udvirke noget for ham ? Kendte han for ekspl . ikke en eller anden hotelejer , som hans anbefaling kunne hjælpe hos ? 
„ Jo , vi har et hotel Bistrup ! “ sagde Danske-peter med ét og kæmpede hemmelig med en ondskabsfuld lattertrækning i mundvigerne — „ jeg kender rigtignok ikke ejeren ; men når de noterer navnet , så vil enhver københavner , de spørger , kunne give dem videre besked  .  .  . jeg tror vist det går ; de har ingen tyske opvartere før  .  .  . “ 
Tyskeren rejste sig med et strålende ansigt og et ejendommeligt smil , der var udtryk for den umiskjendeligste glæde og taknemmelighed , og han trykkede Danske-peters hånd . 
„ Tror de , der er udsigt da ? “ sagde han , som det syntes mest for at nyde lyden af den andens forsikrende ord . 
„ Ak ja , på Bistrup er der god udsigt ! “ mente Danske-peter og trak op en cigar til syv centimer og bød sin antipode tvillingen . 

i venlo ! Kl . var syv . 
De tog en rørende afsked med hinanden på perronen ; men da Danske-peter ønskede ham lykkelig rejse til Danmark , udbad tyskeren med de to pakker i voksdug sig tilladelse til at besøge ham på hotelet den næste dag , hvilket også indvilge des . 
Danske-peter mønstrede med et flygtigt blik hotelkaprerne : 
„ Zweite klasse  .  .  . ? “ 
„ Ja , herre ! “ kvækkede det i en liden pukkelrygget spidsnæse , der luntede frem mod ham ; i det samme vinkede han til en seks og sekstiårig mand på tre alen uden skæg og podagra , som han kaldte der alte Knecht . Den gamle kom listende på lette ben og løftede høflig på huen for „ hr . baronen “' og plukkede lempelig hans pakkenilliker ud af fingrene på ham ; derpå gik den høje gamle foran igennem ventesalen , hvor Danske-peter fo’r med næsen lige op i et par høje bjørneskindshuer , der straks viste sig at skjule et par skjægrige soldaterhoveder , som sad på et par stive , velbyggede kroppe , ganske ubevægelige som en panoptikonsfigur , og under hårkanten skimtedes halv-skjulte øjne , der bevægedes til begge sider som med mekanisme . Det strenge , årvågne i blikket 

og hele den plastiske effekt imponerede Danske-peter . 
Den berømte hollandske renslighed slog ham straks i øjnene fra de hvidskurede gulve med sandstrøing og fra de hvide , delikate vægge og tag . Der var luft , lys og landlig hygge over alt . De bekendte svære vindmøller , der ragede højt over tagene til højre og venstre og ség flegmatisk i den svage vind , kendte han godt igen fra vlissingen og nordsøkysten ; det var en kendelig forskel på en hollandsk og en belgisk jernbanestation ; bare de første ansigter åbenbarede den slående modsætning mellem nationaliteterne . — det bløde , flygtige , bøjelige , det snedige og skvadronerende hos belgieren fandt en sterk kontrast i det hårde , trofaste , stive , i det ærlige og ordknappe hos hollænderen . Kraftløsheden og trældommen hos et fabrikfolk stak kendelig af mod kraften og selvstændigheden hos en jævn nation af bønder , købmænd og gartnere . 

Iii . 
Hotelet havde ingen ejer , men to ejerinder . Den ene var svær og moderlig rummelig som fader noæ ark og kun to og førretyve år , den anden høj og smækker og seks år yngre . Begge hørgult hår og det samme godblide smil , og de vidste ikke rigtig , hvorledes de bedst skulle gøre Danske-peter opholdet behageligt . Efter at den lille mørke , kokete pige , som var en elskværdig kølnerinde , havde vist ham hans værelse , hvor han gjorde et par ubestemte helomvendinger midt på gulvet og fandt , at der manglede kakkelovn , tog han sin skrivemappe under armen og søgte ned i spisesalen . Han forlangte nogle smørrebrød og en halv bajer , og så satte han sig ved bordenden for at afslutte brevet til tanten , som i sin helhed kom til at lyde således : 
anvers ( Belgien ) 19de oktbr . Kæreste tante og gudmoder ! 
Af mit sidste brev , som var lovlig kort , ved du : at båden kæntrede  .  .  . men jeg 

hamler mig frem på kjolen . Det er dog endnu ikke så farligt , som det var ment , eller som det kan komme til at gå . Olaf Blaker — du kender nok den engel , i alle fald af navn vil jeg håbe — han er den mest satans herlige dragon , som din undertegnede Peter nogensinde har byttet pandebrasker med ! For i nat hjalp han mig med at spille et krigspuds , som du ikke må underkende betydningen af . — jeg skulle gøre en lysttur til det Herrens land , hvor man har store oste og berømte malere , hvilket af Adam blev kaldt Holland , ( ifølge 1ste mosebog , som du ved ) , og da der for øjeblikket ikke regner manna og sligt der , hvor jeg sætter fod mod jorden , har jeg set mig nødt til at lade mig stiltiende kridte for , hvad maven dagligen kræver ; som følge af dette måtte mit tøj , der har så ondt ved at skilles fra sin herre og husbond , varsomt praktiseres ud af huset om natten og til et tryggere sted , hvor jeg i en håndevending kunne fange det til mig o . s . v . Du forstår nok , at det var af hensyn til værtens siettere natur , at vi to — Olaf og jeg — gjorde ryddigt hus , mens han ikke så’ det . Og han har heller ikke noget at klage over ; for vi gjorde det rigtig så pent og stilt , at han ikke fik et eneste kvint af sin velfortjente søvn spildt . — desuden er det altid 

hensigten , som helliger midlet , ved du ! I den store verden syd for Ejderen som i Jylland . Vi stak varsomme ben ned i trappen og listede os med rolig samvittighed ud i den mørke nat med de ængstelige pakkenilliker under armene ; den største kuffert lod vi stå igen som et varigt minde om mig , og at det var min hemmelige , privatpersonlige mening at vifte over havet til København i samme vagt , hvis Holland ikke havde noget i yvret for mig , det skrev vi selvfølgelig ikke på låget ; men da vi stupte ud på gaden med de skønneste forhåbninger , allerede nydende triumfen på forhånd , formørkedes tingen lidt for os , idet den mest sataniske regn af gudernes gamle gurglevand styrtede lige i toppunktet på os , så det susede uhyggelig om vore skyldbetyngede hoveder , og min arme skrale silkehat fik sig ved samme lejlighed en rigtig ordentlig overhaling ; den siger , at den endnu ikke har forvundet sin beklæmmelse . Modgangen gjorde os sterke og modige ; vi lod os ikke slå i hartkorn med dem , der synker i knæ og giver tabt , når vanskelighederne tårner sig op om dem ; jeg spændte min prøvede paraply , og som strudsen på . Afrikas livrige og fiendefulde vildmarker stak jeg hovedet bagom og følte mig såre tryg , og Olaf med en gulsottig , Hollandsk „ ølpibe “ i tyggeapparatet 

og med en grå pandekageagtig bulehat pilte på siden af mig med halen mellem benene som en pisket hund , mens vi begge i luntetrav gav brostenene på hovedet og glade lagde gaderne bag os med vort kære bytte under armene ; vi sprang og bandede lidt , lo og pæsede svært og blæste alt i et vek de næsevise regndråber , som trillede enkeltvis krislende ned efter snabelen ; vi skulede skrupuløst til luvslidte betjente . Og en enkelt halvsovende , forpjusket noksagt , der gik der med nebbet i brøstene og sukkede efter afløsningens stund , da en liden rødmundet flamlænderinde står på post bag en smal løndør etsteds , tæller minuterne og tager godt imod en , fløj vi vel også over ; men vi kom helskindet hjem til Olaf , og vor mission var end med godt resultat . 
Dette skete i nat . Nu er klokken to , og om en time overantvorder jeg mit skrøbelige legeme med samt alt , hvad jeg ejer af timeligt gods , til jernbanen , der hjælper mig over i de glade hollænderes fede land . 
Venlo ( Holland ) 19de aften . Efterskrift . 
Jeg sendte værten et kort , da jeg sagde Belgien godnat , og bad ham ikke tage sig den ting så nær . Tiden læger alle sår , og hvis han 

skulle sætte pris på at se , at jeg er en ærlig mand , så kan han jo få pengene sendt ; — vi har jo tiden for os . 
Nu sidder jeg pent på et hvidskuret anden klasses hotel i den by venlo , der er mindst så stor som Vejle , og skriver dette til dig , mange , mange mil borte fra Olaf Ryes by og udødelige land med Lorias og jomtaus berømte hovedstad . Du husker nok , hvorledes det ser ud i Skive . Venlo ligger ligeså langt fra stationen som sallingernes udødelige hovedstad ; men der er ingen bakker her , og heller ikke risikerer man at drukne i ælte under den fem minuters marsch , som man gør i Skive . Jeg kan ikke godt give mig til at skildre byen for dig , for det var mørkt , da jeg kom  .  .  . Kun vil jeg sige dig , at du ikke må tro jeg er séget så langt ned på den anden side af jordkloden , at jeg spiser kørvelsuppe i oktober ; hellerikke får jeg noget af den sild , tyskerne kalder buckinger , hellerikke så langt inde i ugudeligheden , at frimurerne slagter menneskebørn og spiser  .  .  . Men det værelse , de har givet mig her , er vel luftigt ; for når jeg træder ind , farer vinden i så store strømme igennem sprækkerne i vinduet , at den får hårene til at rejse sig på mit gisne hoved , og kakkelovn kender gæsterne bare af navn . Jeg har i alle fald ingen ; derfor 

udsætter jeg med at gå til sengs så længe som muligt , for at pinen kan blive så kort som muligt ; men senge har de , som ikke kimser til store breddemål , og dynerne er så tunge , at det knager i ribbenene under dem , når man har lagt sig . Og flotte vaskevandsstole har de også ; de er af egetræ som alt møblement for øvrigt , og pladen søger at nærme sig marmor — imiteret marmor , som det heder på krage-målet . Støvleknegten er hele alen lang og skriger giv agt , når man tager efter den , og støvlerne pudser man selv . Iaften er her kun to rejsende foruden mig ; de løber just begge foran mig på gulvet og sukker med en slunken mave efter mad , mens jeg tålmodig som lammet og pligttro som sulten skriver til min søde tante ; den ene er en tysk probenrøiter i grå klæder , en smuk , høj ung mand med en skjelm i øjet ; den anden er en undersætsig tyk fyr på 40 , uden talegaver og med et egte jysk flegma ; hans nationalitet lader jeg ham om ; han minder mig om en skipper , der har sejlet skuden i sænk ; han nøjer sig ikke med den måne , som sidder på himlen og lyser for godtfolk om natten ; men han holder en til for sin egen private fornøjelses skyld . 
Jeg håber at få listet mig på en eller anden erhvervskilde her ; men hvis jeg ikke får 

foden imellem døren og stokken , så slår jeg porten i og forsvinder straks . I så tilfælde er jeg hjemme hos dig om en måneds tid . 
Jeg kan ikke opgive nogen adresse denne gang ; men du får snart brev fra mig igen , og får du intet , så får du i det mindste være rolig ; for har jeg ikke tid til at skrive , er jeg undskyldt , og tilstøder der mig ikke noget ondt , har jeg intet at skrive om ; men skulle jeg finde på at dø , så skal jeg nok skrive ( for så har jeg ikke andet at gøre ) , og trænger jeg rigtig hårdt til penge , så skal jeg også skrive . — altså , så længe du intet hører : er jeg både pent i live og jeg har penge til nødtørft . — — Daugård sendte ingen sedler , den knibetang ! 
Din uforglemmelige 
( om forladelse : som aldrig glemmer dig ) Peter Gottlieb . 
Så kom den elskværdige kølnerinde med mad og øl , og Danske-peter gav sig til at skrive i dagbogen , mens han spiste . 
Venlo d . 19de oktober kl . 9 aften . 
Olaf Blaker sagde , da jeg skiltes med ham , at jeg ikke var mere radikal end en salt sild , som ligger i lage  .  .  . Jeg protesterede naturligvis ; men hvad hjalp det . 

i dag kl . 3 ,25 blev jeg forløst 1 antwerpen efter at have beståt en hed dyst med en forpuppet stupiditet af en biljetør , som ikke var tør bag ørene , og hvis fatteevne léd under total formørkelse  .  .  .  . Den mest sataniske vugge , jeg nogensinde har gynget mig i  .  ,  . sad indeklemt mellem en jødes og en hollænders stædige sidestykker , som tilslut skruede mig op til en spæd tvintråd , og jeg kunne merke , at hjertet stjal sig et kys på lungespidsen , så smal var jeg blevet  .  .  . 
I rurmonde skiftedes tog . Der tog jeg et sikkert tag over maven , før jeg rejste mig , for at støtte , mens den videde sig ud i naturlig stilling igen ; thi jeg ynder ikke rystelser  .  .  . Jeg gabte lidt ud i vejret en stund , tog mig en frisk skrå og nikkede op til min navne , st . Peter , bag skyerne .  .  .  . 
I gladbach holdt „ Svarten “ i ti minuter og tog ind vand . Jeg benyttede tiden til at tage lokaliteterne i kikkerten , og til sidst gjorde jeg mig en svip ind til jomfrun i restaurationen , som rigtignok ikke holdt af , at man kyssede på fingeren ( jeg véd ikke , om hun holdt mere af at få dem på munden ) . „ Har de smørrebrød ? “ - — „ Joda ; med ost eller kød ? “------------ „ Helst begge dele “ - sagde jeg uden at tænke over det , for mine øjne sad boret fast inde i 

hendes smukke ansigt , og tankerne løb rundt . Jeg fik ; det gik godt , og jeg spiste og fortærede det med en sand lyst , men glemte at spørge , hvad det kostede , indtil det var for sent . Den sidste bit gled mig katteagtig smal ned gennem halsen , da jeg pikkede selvtilfreds på portemonnæn og spurgte , hvad fornøjelsen skulle drage efter sig . — — „ Førretyve centimer pr . stykke ! “ lød svaret , og hun kiggede mig generende lige ind- i kassebeholdningen , mens jeg soknede med et par fingre efter et franksstykke .-----„ Så bliver jeg vel ikke sulten før i morgen igen heller ? “ sagde jeg . — — „ Det er ikke godt at sige , “ mente hun og så’ stort på min talskive . — — „ Jeg kommer denne vej tilbage om et par dage ; det kan vel bero med betalingen til da ? “ — men hun syntes bedst om at få det med én gang . — man ved , hvad man har ; man ved fanden mortere sig ikke , hvad man får ! sagde  konen , da hun havde skåret manden levende ud af strikken igen . . . . 
— hvis solen var sort , behøvede man ikke at holde hånden for gabet , når man gisper .  .  .  . 
— den tyngste byrde , jeg har båret , er min urokkelige vilje .  .  .  . 
Finale . 

Danske-peter hørte selvfølgelig ikke de fortvivlede eder og lysende forbandelser , som værten på hotel Luxembourg — der ikke havde været hjemme den hele eftermiddag — netop i dette øjeblik udslyngede over hans færd ; for madamen modtog ham i døren med den delikate efterretning , at pigen havde fundet Fischers værelse næsten tomt , og nu var et kort kommet med posten med den meddelelse , at han allerede var på vejen til Holland . Men herregud , hvad hjalp det og at bande og fortvivle ! Efter al sandsynlighed så’ han ikke mere hans åsyn i dette liv ; men på den anden side behøvedes der kun en time godt og vel til at overskride grænsen , og dermed var vel de 42 francs skjebne afgjort ! 
Den næste morgen ved titiden , da han vel og grundig havde stillet sin mave tilfreds , bestemte han sig til at aflægge dominikaneroberern et besøg . Det var kun fem minuters gang fra hotelet , og der alte Knecht blev ham attacheret .  .  .  . 
Undervejs underholdt Danske-peter sig livlig med den meget lakoniske gamle , der gik der lang og mager ved siden af ham som en halv-hundredårs furu . Der alte Knecht spurgte tilslut sin „ herre “ , om man havde nogen klostre i Danmark . 

„ Nej “ — svarede Danske-peter kort — „ bare Bistrup og Barton . “ 
Den anden så’ på ham med et prøvende blik og lod ikke til at forstå ham så ganske . 
„ Har de nogensinde hørt Grundtvigs navn nævne ? “ begyndte Danske-peter uden videre . 
Der alte Knecht så’ igen forundret på ham : 
„ Nej “ — sagde han — „ Grundtvig , hvad er det for en institution ? “ 
„ Nej gud fri og bevare dem da “ — udbrød Danske-peter — „ har de virkelig aldrig i deres lange levetid hørt tale om den store mand , Grundtvig ? “ 
„ Var han prest ? “ 
„ Um — ja , det var han også ; men han var meget mere ! “ sagde Danske-peter eftertrykkelig i det han skottede fra siden op på gamlingen , der gik der stiv i nakken som en brud med krone . 
„ Var han rigtig kristen ? “ 
„ Om han var — -- ? ! “ 
„ Ja , var han romersk kattolsk ? “ 
„ Nej ! “ 
„ Ja så kunne han vel ikke føre nogen i himmeriges rige ! “ mente den gamle ; han trak lidt retnende på den lange luvskygge og så’ inkvisitorisk ud for sig . 
Danske-peter så’ medlidende på ham igen . 

„ Hvad var han så forresten ? “ 
„ Omtrent det samme som hollænderen Erasmus rotterdamus ! “ sagde Danske-peter efter en kortere nølen . 
„ Nå så ! “ — udbrød den gamle og smilte hånlig — „ da ved jeg straks , hvad der bodde i manden ! Erasmus rotterdamer var en slet mand ! “ 
„ Er de kattolik ? “ spurgte Danske-peter . 
„ Ja , det var jeg fra modersliv af , lovet være Jesus Christus ! “ mente der alte Knecht . 
„ De var tidlig ude “ — mumlede Danske-peter for sig selv ; dermed blev det ikke mere , for der var de allerede ved klosterporten , og der alte Knecht fik lov at vende næsen hjemover . 
Da Danske-peter havde opmuntret den gamle skranglebjælde til et par klunk , viste en munk på sek , syv og tyve år sig i porten ; han havde plumpe ansigtstræk , gulligt , vand-kjæmmet hår med en blank stjerne i kronen , og han tog sig noget spøgelseagtig ud i sin hvide „ dominikanerserk “ ; hans åbne , ejegode ansigt vandt halvvejs Danske-peter for manden , og med den mest udmerkede forekommenhed førte han ham til pater vicarius’ modtagelsesværelse og afkrævede ham kort , hvorpå han forsvandt ind en anden dør . — Danske-peter havde allerede på forhånd dannet sig et 

bestemt billede af pateren ; oberer’n i borger-hout havde blandt andet betegnet ham med ord som „ en kordial mand “ . Det var vel en velnæret , stormavet , rødmusset epikuræer som alle Vincent Lerches munke , der har hager som små forter — med glacie og escarpe ; han var vel nådig-god og sødlig-blid og faderlig nedladende  .  .  . Han vandt knapt at kaste et flygtigt blik på det nødtørftig møblerede værelse , hvor der stod et større , firkantet bord midt på gulvet med fire små stole omkring , alt sammen hvidpoleret egetræ , før en sidedør gik let og lydløst op , og en høj , slank , smuk mand på omtrent femti år trådte ind ; et blidt , noget mildt melankolsk træk hvilte om de store , udtryksfulde øjne , og hans hår var sølvgråt , og den hvide , fodside talar med korset foran på brystet bredte noget vist højtidelig festligt over ham . Danske-peter bukkede ærbødig , og paterens lille bløde hånd raktes ham , endnu før han fik sagt det første ord  .  .  . 
Det var den mest slående modsætning til den mand , han havde forestillet sig . 
Den elskværdige pater bød Danske-peter en stol , og på en meget jævn , imødekommende måde spurgte hans høiærværdighed , hvad han kunne være ham til tjeneste med . Medens 

danske-petér foredrog , hvilte paterens intelligente , yderst opmærksomme blik på ham . 
„  — ah , de er dansk ! “ afbrød han ham ; men da Danske-peter efter et let henkastet ja bare fortsatte sin fortælling , støttede pateren den venstre albue mod bordkanten og heldede hovedet ind mod hånden og var lutter øre igen , — kun et lidet venligt nik engang iblandt . 
Danske-peters udvikling blev noget lang , og den blev heldet i pateren på mangelfuld tysk ; men som det lod til , forstod hans høi-ærværdighed ham meget godt , og var ikke Danske-peters skildring af , hvorledes han var kommet ud af sin stilling , altid så nøje i overensstemmelse med virkeligheden , så var hans ansigt desto mere overbevisende  .  .  . Da pater vikarius havde udfyldt en liden pause med at gennemlæse Danske-peters attester og anbefalingsskrivelsen fra oberer’n i borgerhout , lagde han dem besindig fra sig på bordet og sagde med et . hjerteligt blik , men som på samme tid udtrykte en vis fjernhed : 
„ Jeg ser af brevet fra oberer’n , at de hos os ønsker en midlertidig ansættelse som time-lærer i novitiatet ; men jeg beklager meget , at jeg ikke ser mig i stand til at imødekomme deres ønske , da der ikke er nogen sådan post ledig ! “ 

Danske-peter drog et suk , sagde intet , men blev end mere alvorlig end før . 
Med et ejendommeligt , noget tvetydigt smil tilføjede hans højærværdighed : 
„ Hvad tænker de helst at undervise i da ? “ 
Danske-peter løftede øjnene varsomt op på paterens ansigt , syntes at tænke sig vel om , og så kom han usikkert med det : 
„ I engelsk eller fransk . “ — tysk var vel det , han nærmest ville have sagt ; men da pateren , som det lod til , var indfødt tysker , så varede han sig vel for at give anledning til slutninger , som var mindre smigrende for ham selv . — „ oberer’n i borgerhout kloster ville dog vide , at deres høiærværdighed netop havde en post ubesat , og derfor tillod jeg mig at spørre  .  .  . —  “ lagde han til . 
Pater vicarius rystede næsten umerkelig på sit ærværdige hoved : 
„ Nej det må være en misforståelse , min herre “ — sagde han og lod blikket glide hele . knapperaden ud i Danske-peters jakke — „ der har ingen vakancer været på et halvt år ! “ han lagde den ene hånd over den anden og strøg den sagte frem og tilbage , mens han sad og ligesom tænkte efter noget , som han ville have sagt ; men i det samme — ringede det i tårnet , og let som en fjer sprat han op fra stolen  .  .  . 

— kl . var tolv . Pater vicarius gjorde korsets tegn og ilede hen til sin bedeskammel , som stod inde ved vindut ; der knælede han ned , og Peter havde rejst sig ligeså hurtig og stod nu fremme på gulvet med korslagte hænder og bøjet hoved som til bøn . Han hørte kun et enkelt ord af den lange latinske remse , som pater vicarius fremsagde ganske sagte og . langsomt ; imens lagde danske-Peter sine — planer  .  .  . 
Atter så’ han korsets tegn blive gjort af hans høiærværdighed , og : 
„ In sæcula sæculorum ! “ var det sidste , som nådde frem til Peters øre . 
Pater vicarius indtog atter sin forrige plads , og så sagde han uden videre nølen : 
„ Er de tysk fuldtud mægtig ? “ 
„ Tak skjebne ! “ tænkte Peter og stjal et flygtigt , prøvende blik på  . pateren — „ så bar det i vågen med mig alligevel ! “ 
„ Som deres høiærværdighed hører , så forsøger jeg at tale  — svarede han alvorlig og ydmygt — „ jeg har vistnok ikke så megen øvelse , men jeg har tilstrækkelig tteori  .  .  . “ 
„ Nu ja “ — sagde pater vicarius og nikkede beroligende med et ejegodt smil — „ men jeg tror ikke de er ganske kvalificeret til at overtage 

en lærers stilling hos os , og det derfor : at undervisningen her foregår på tysk , og vi sætter det som den første betingelse , at den undervisende skal besidde fuldstændigt herredømme over sproget ! det forstår de nok ikke kan være anderledes ? “ 
Danske-peter kunne vel ikke andet end give hans høiærværdighed ret i det der . 
Men da Danske-peter spurgte , hvor han skulle finde kandidat Kuhn , som jo var ansat ved klosterskolen , kunne pater vicarius give ham den overraskende oplysning , at kandidat Kuhn var rejst derfra for flere måneder siden , at han aldrig havde haft ansættelse , men kun nogle små skrivearbejder for hans høiærværdighed selv . Han kunne ikke bestemt sige , hvor han for øjeblikket var , men formodentlig i Potsdam , om ikke i København . 
Danske-peter som var kommet her til venlo med relativt lyse forhåbninger , begyndte straks at finde tingen uhyggelig trist , og da han kom til at ymte sin frygt for , at hans rejsepenge var noget små til at føje vejen hjem igen med , hevede brynene sig i pater vicarius’s ansigt , og så spurgte han forsigtig , om han ikke måtte få lov til at spæde lidt på pungen for ham . 
— han var alt for god for Danske-peter ; 

men når hans højærværdighed ønskede det så meget , så kunne Danske-peter ikke andet end vise sin taknemmelighed og erkendtlighed igen ved at modtage tilbudet . 
„ Ja jeg har et lidet fond , som er dannet af rige meningsfæller “ — sagde pater vicarius og raslede lidt med nøglerne i sin lomme — „ det er til at formilde rejsen med for fremmede retkristne . Hvormeget tror de de behøver ? “ 
„ Hvis deres høiærværdighed overlader til mig selv at bestemme det , så ville jeg være lykkelig ved at nyde et lån på sytti francs ! “ sagde Danske-peter . 
„ Ja lån gi’r vi nu ikke “ — mente pateren og ledsagede det med en undskyldende bevægelse med hånden — „ men sytti francs er også mange penge ; det er ikke så store beløb , jeg disponerer over ! “ 
„ Deres høiærværdighed må ikke tage mig det ilde op , når jeg gør opmerksomt på , at for det første er det stridende mod mine principer at modtage penge under anden form end lån , og for det andet er vejen lang “ — sagde Danske-peter - „ ingen kan heller garantere for , at der straks ligger et skib færdig til , at afgå fra rotterdam ; måske får man vente i hele fjorten dage ! “ 
„ Sandt nok “ — mente pater vicarius og 

lod til at gøre et samvittighedsfuldt overlæg  .  .  . — „ Kan de ikke hjælpe dem med fyrretyve mark , tror de ? “ lagde han til med en nervøs bevægelse og et halvtvungent muntert sving i stemmen , ligesom han slog det fast med én gang — „ når de kommer til rotterdam , kan de jo aflægge oberer’n ved redemto-risterne et lignende besøg  .  .  . han forstrækker dem vist også med et lidet beløb ; — han råder ellers over større summer end jeg . — dette , hvis jeg får lov at foreslå dem det ? “ Danske-peter takkede mange gange og rejste sig ; han ville gerne modtage de fyrretyve mark og i det hele følge hans høiærværdigheds velmente råd . 
Så plukkede pateren frem pengene af et lidet skrin , som stod på arbejdsbordet i sideværelset . Danske-peter tog en rørende afsked med hans høiærværdighed , og et — „ Gud være med dem ! “ fik han med på rejsen . 
— da klostrets port atter lukkedes efter ham , hoppede hjertet glad i livet på Danske-peter , der nu „ blinkede nok så fornøjet ud på tilværelsens rester “ . 

Iv . 
Danske-peter syntes godt om venlo , den flittige , halvt middelalderlige klosterby og den rolige , halvt idylliske landsby . Da han tilfældigvis havde fået efterretning om , at det varede mindst fjorten dage , før noget skib gik fra rotterdam til Danmark , bestemte , han sig også til at blive her nogle få dage længer ; det kostede jo alletider mere at bo i en stor by . Der var flere ting ved venlo , som tiltalte ham , ikke bare det rolige , strævsomme liv , som førtes der , og som han kunne nyde , fordi han kom fra en stor by med riftede trommehinder og ømme nerver ; men om det ikke var andet end de to rader simple , røde murhus på to etager langs gaden , hvor et enkelt nyt , der var hvidt , var indsprængt imellem , så syntes han godt om det , de små gammelagtige , fordringsløse kirker med gamle plumpe billeder på væggen og det mere nymodens posthus , 

der havde overraskende lighed med det gamle hjemme i Fredericia . 
Menneskene var ligefremme , åbne , behagelige og troskyldige som en sydtysk landsbybefolkning ; alle var vindskibelige , i virksomhed fra solen stod op , til den gik ned , altid tilfreds med det , de havde , og sjælden så’ man en i pjalter eller nogen , som manglede det , han skulle stille sin hunger med . Danske-peter vandrede meget ude . I udkanterne af byn strejfede han daglig omkring et par timers tid og drev øjnene på flugt udover de endeløse sletter med høje vindmøller , buskfrie enge og fjerne landsbyr , hvilket mindede ham om Ribe omegn . En og anden gang mødte han en jernbanefunktionær eller en officier og blev derved rykket ud af det rolige hollandske element og sat lige op i det hårde , raslende prøiseri ; thi disse folk havde et påfaldende tysk snit ; i alle fald skrød den sterkt op , den høje prøiserhue med den kageflade pul og de røde beiser i sømmene . 
Oftere gjorde han for motionens skyld en tur til stationen og så’ på de rejsende , som kom og forsvandt , og her kunne han , ret som det var , møde en barhodet dominikaner i den hvide kappe , som med en beskeden voksdugstaske i hånden sled landevejens sten og støv . Budenes og dragernes forsamling var især det , der fængs 

lede hans opmerksomhed ; den rolige måde , som de rev af sig vittigheder på , og det gode , harmløse plir med øjnene , som altid ledsagede ordene , og den ærlighed og retsskiften i omgang , som de altid udøvede , — og først og sidst deres morsomme — i hans ører — løjerlige sprog bandt ham mere end én gang til stedet hele tre fjerdedele af en time for at nyde , høre , sé , være forundret , nære sympatti og lé . 
Men én ting vakte frem for nogen hans sande forbavselse , og det var det forbandet nøje kendskab , disse folk besad til alle mynt-sorter , og den fabelagtige hurtighed , - hvormed de omsatte en mynt til en anden . I førstningen forstod han det ikke rigtig , eller han ville ikke tro sine øjne og ører ; men da der alte Knecht , som altid talte tysk , kom til stationen med de rejsendes gods , for han lige løs på benranglet med en hel masse stakate spørgsmål og fik da halet langsomt , sikkert , men forsvarlig udaf den høje , magre skabilken en del velgørende oplysninger . Der alte Knecht kunne betro ham , at der her i venlo fandtes alverdens pengesorter , og at næsten alle sammen var lige gode , bare man tællede rigtig og ikke gav for lidet igen . Og nu kunne Danske-peter bedre forstå ,x hvorfor francs , mark , gylden , pund og kroner vandrede så ugeneret om hver- 

andre i fingrene på grever , prester , købmænd , arbejdere og prangere . Der alte Knecht vinkede en skakkjørt drager til , som gjorde et grundigt greb ned i sin dybe bukselomme og trak op en fyldt næve med penge af guld , sølv og kobber af alle størrelser og med de forskelligste præg og kongeskjæg , — og cents , centimer og groschen og pens , de skubbede så ufarlig kinderne ihob som løvinden ogfåret og barnet i paradisets have . — Danske-peter var ikke af de stiveste i pengesager overhoved og slet ikke i kendskabet til myntsorterne . Der alte Knecht måtte give ham en del forhånds instruktioner , og før han gik derfra den dag , var han et godt stykke af en vekseller . 
På tilbagevejen aflagde han også en koparret pibehandler et besøg og handskede lidt på de smukkeste af hans „ ølpiber “ , og efter mange overvindelser spænderede han også fem og tredve cents på en , som blev hans ejendom . Og hos skrædderen i sidegaden hentede han sin skimlede frakke , som om morgenen blev bragt did for at få nye kantebånd på sig . I denne spankulerede han nu stramt afgår’e i retning af posthuset , og netop som han havde fået vendt roret på næsen i en ny direktion med hotelet for øje , kom der en tarvelig , spinkel mand med svaleøine og røde , stive 

barter slidende på fliserne , og denne personnage fik Danske-peter en uimodståelig lyst til at gøre fortouget trangt for ; han anholdt ham , men bare for at få en del tilstrækkelige oplysninger om , hvor literaturen havde sit sæde der i venlo . Manden , der senere fortalte , at han var forhenværende , afdanket postbud og sled , på det fem og tredevte året , lagde sit ansigt i så behagelige folder som muligt og viste herren med den største tjenstagtighed af verden den gade , han skulle tage for at lugte op boghandlerne , og det var slet ikke nok med det ; han viste sig også ret hjertens tilbøjelig til at følge ham et stykke på vej , og trods de mange taksigelser fra Danske-peters side med en tanke af aftakning i minespillet blev den forhenværende bytraver dog ved at følge , give oplysninger , spørge småt og tale meget og om alverdens ting . De var straks oppe ved kirken ; der måtte han betro Danske-peter , at han foldet ærlige erhvervs skyld havde kastet sig over på artesisk brøndgravning , at han var en ærlig mand , som aldrig havde begåt hverken indbrudstyverier , selvmord eller gjort sig skyldig i overfald på sagesløs mand , at for ham eksisterede kun rådhuset i navnet , og aldrig modtog han noget for intet  .  .  . , at han kendte godt det herrens land på mange øer , som hed dan- 

mark , da han som velbestaltet kongelig Hollandsk postbud havde ekspederet masser af pakker fra det land og mere end én gang beundret de smukke danske frimerker . Danske-peter var straks tilbøjelig til at antage fyren for en fuldblods skælm , og at der krislede en bagtanke om penge bag ørebruskene på ham , kunne der næppe være tvivl om  .  .  . Et kort stykke fra boghandleren standsede manden pludselig og begærede høfligst at få titte i rejsekortet med Danske-peter ; han viste sig nu så ivrig for at gøre den vandrende dæne nøje bekendt med Hollands geografi , og han overskyllede ham med en sådan flom af oplysninger om ost , smør og kålhaver , at Danske-peter tilslut fik en satanisk nysning og holdt på at springe bent ud af permissionerne . Han ville gerne have det tra velt ; men det havde ikke den anden , som det var tilstrækkeligt syn for sagen for , og trods alle mislykkede tilsprang fra Danske-peters side til at flyve ud af fingrene på ham lod den afdankede fliseslider , som han ikke forstod hans hemmelige tilbøjeligheder , men bare blev ved at tage skridt for skridt med og tale og udmale , så fort møllen kunne snurre ; følgen af det blev , at de tilslut blev stående der stolpelig fast på flækken , og Danske-peter gav sig så fyren foreløbig fanden i vold og 

lod ørerne hænge slap ned , mens han satte stiv trods mod douchen , og lod det i guds navn stå til . Den rødnebbede raslede og stolede rundt ørerne på ham med hollandsk-tyske substantiver , tyske verber og ubestemmelige , lybske adjektiver , til Danske-peter blev fuldstændig mør som en banket tørfisk og forpuppede blikket i sløv resignation . — hvis herren siden på dagen skulle behøve en vej viser , så var han til tjeneste når som helst ; han ville finde ham i det lille ensomme hus ved kastellet , og han var kendt som dødssynden i nord og i syd ; der var ingen fare for det . 
Danske-peter blev tilslut så bestialsk rasende inde hos sig selv , at han satte i en vild , tvetydig skoggerlatter af bare purt sinne , som den anden studsede lidt over , da han ikke rigtig begreb det . Og med ét kylede han fem og tyve cents i hånden på den belevne hollænder og tog flugten ind i butiken med et flygtende farvel . Han forlangte en jernbaneplan over Mellemeuropa med pristakst ; den skulle være tysk ; den fik han også med en vis fart ; men i døren igen tørnede han næse mod næse med en mand , som dækkede den halve åbning til , og ved nøjere eftersyn viste denne mand sig at være ingen ringere end den gamle bekendte fra gaden , der spilte op munden for et par ord , 

som imidlertid kom for sent , da Danske-peter allerede var smuttet forbi og vips langt borte i gaden  .  .  . 
I det han halvt forpustet støvede ind gennem tværsmuttet til hotelet , overraskede han en liden otteårs pige ved vandposten midt i gaden , som var datter af den tyske uhrmager ved siden af , og som han flere gange havde talt med på hotelet , hvor hun ofte stod i køkkendøren , når han gik gennem gangen , og slog af en sladder med kvinderne . 
„ Nej , goddag , min kære lerchen ! “ sagde han og standsede brat opforan hende , mens han bedækkede hendes kloge ansigt med et pulisk smilende blik — „ hvor har du fået det gule krusehår fra ? det har jeg glemt at spørge dig om før . “ 
Hun hang i veven med begge hænder og søgte på en tarvelig måde pendelbevægelsen med sit spede legeme og strejfede hans ansigt med et ufrit , blygt blik . Han nærmede sig hende og lod sin hånd glide gravsende gennem den rige hårdusk , som bredte sig i stride storkrøller udover hovedet og hørte pludselig op nede i nakken ; — hans blik var fremdeles spørgende . 
„ Jeg har fået det af far ? “ sagde hun omsider forsigtig og sænkede blikket ned i gaden 

han blev rent fortryllet af den rørende naivetet , som gav sig udtryk idisse simple ord ; — aldrig havde han heller set et stridere hår , og på afstand så’ det ud , som det var isprængt med grå lag . Han blev stående stum en stund og betragte hende . 
„ Har du fået det af far , du ? “ sagde han omsider ligesom i åndsfraværelse . 
Hun hevede atter blikket op på ham og fandt intet mistillidsvækkende i hans . 
„ Ja han havde det , da han var liden ! “ sagde hun og så lidt drømmende ud for sig . 
Danske-peter følte noget krible sig fremmed gennem kroppen ved disse ord ; det var som grunden svingede under fødderne på ham . 
Efter et øjebliks pause , som han udfyldte med at stå og tænke over , hvorledes han så’ på tilværelsen i sin otteårs alder , sagde han : 
„ Hvor mange kæresten har du ? “ 
„ Ne—i “ sagde hun langt og fjernende og bøjede hovedet i undseelse helt ned mod brystet — „ jeg har ingen ! “ 
„ Har du ingen ? skal du ikke ha’ nogen da ? “ 
Hun nølede lidt , hængte sig atter i veven og slængte med kroppen som før , idet hun nu og da fra siden stjal et ufrit blik på ham , 

som stod der ubevægelig og nistirrede på hende med det strengt spørgende i sit . 
„ Jo —o “ — sagde hun endelig næsten uhørlig — „ når jeg bliver stor så ,  .  .  . “ — hun sænkede atter hovedet ned mod brystet og holdt fast i veven med begge hænder — „ så skal jeg nok ha’ en ! “ 
Det flimrede for øjnene på Danske-peter . 
„ Er du sikker på det ? “ spurgte han . 
„ Ja . “ 
„ Hvad skal man med en kæreste da ? “ 
Hun lagde hovedet bagover og så’ en stund ubestemt op mod skyrne med et sværmerisk blik og med en mine , som tænkte hun efter noget : jo jeg synes , at der ikke er noget ved at leve , når man ikke er gift  .  .  . for så får man ingen børn “ — sagde hun — „ de er så morsomme . “ 
Danske-peter vidste ikke , om han skulle tro det var drøm eller virkelighed , skulle han tro sine ører ? Endelig sagde han : 
„ Er det så morsomt at ha’ børn , synes du ? “ 
„ Ja “ — svarede hun og så’ frit på ham med et lyst smil — „ så kan man bære dem på sine arme som dukker ! 
— moderen kaldte i det samme på hende fra vindut , og Danske-peter stod lidt og så’ 

efter hende ; derpå forsvandt han ind af hotelets gadedør med et venligt nik til farvel , som hun opfangede . 
I dag skulle han bryde op derfra . Mens han sad inde i spisestuen og skrev i dagbogen , kom den ældste værtinde i hele sin korporlige vidde ind til ham og spurgte , hvad han helst ønskede til middag i dag ; hun havde flere ting ; han kunne vælge . 
Danske-peter lagde pennen betænksomt ned og rodede lidt om i hjernekisten : 
„ Har de pølse ? “ — sagde han — „ ja stop lidt , hvad er det nu pølse heder igen på tysk , skal jeg sige ? “ lagde han til og plantede næsen i den ene hånd , mens han gav sig til at føle på hjernekistens tangenter . — nej , han kunne slet ikke komme på det . 
Værtinden stod der med begge hænder af-stivet mod de forbjergagtige hofter på begge sider og med et pulisk smil om munden , idet hun iagttog ham og morede sig hemmelig over hans besvær med at holde styr på tankerne . Det var hende umuligt at lugte , hvad han mente . 
Han så’ halvt fortvivlet ud ; han så’ spørgende på hende ; hun var stum og rådløs . Så opfordrede hun ham til at beskrive , hvorledes tingen så’ ud . 

„ Ja , det er rundt som en pøls —  .  .  . det er rundt og langt ! “ sagde han . 
Hun forstod ikke , hvad det kunne være . 
„ Har de smagt det her i Holland , eller er det kun i Danmark — — sagde hun . 
Danske-peter rejste sig med ét , blev stående og pikke sig på panden med et par fingre : 
„ Nej , jeg har ingen pølser fået i Holland ! “ svarede han ligesom i åndsfraværelse . 
Hun så’ interesseret på ham og lod til at være lige klog . 
„ Det er rundt , fyldt med hakket kød ! “ sagde han ivrig . 
Hun lo og rystede på hovedet og den frejdige mavespids : „ Var det pølse , de kaldte det ? “ 
„ Ja , pølse ; det heder så på dansk ! “ lød svaret . 
Dermed vraltede hun uden et ord mere bent ud i køkkenet og talte om tingen med kvindebestanden ; men Danske-peter forstod ikke et korn af , hvad de frø der pludrede ud af sig . 
Pludselig lød det dumpt i gluggen , og et bredt pløseansigt stoppede hele åbningen til . 
„ Det er ikke kjødrul , de mener ? “ 
„ Nej det er pølset råbte Danske-peter helt nervøs af ærgrelse , og tankerne løb i zigzag i hovedet på ham — „ nu har jeg , min 

salighed , aldrig set magen : at jeg ikke kan få halet frem igen det der intrigante ord da ! “ brumlede han for sig selv og gav dagbogen et puf , så den for forskrækket bortover mod den trivelige opsats , som stod på bordet og skreg tomt på sennep . 
„ Pøls - pølt — pøltke — pøls — pølste — pølse ! “ got de i munden på hverandre der ude i køkkenet . 
Danske-peter fandt noget drilagtigt i det . 
— der løb i det samme nogen op trapperne , formodentlig en af pigerne . Igennem den halvåbne dør til salen kunne han høre , at der blev banket på en dør deroppe . 
„  — ved de , hr . Kæse , hvad pøltse er ? “ blev der spurgt . 
— banker på en anden dør : 
„ Ved de , hr . Fahrmarkt , hvad pøltse er ? “ 
Danske-peter hørte hr . Fahrmarkt styrte ud på gangen med et helt fange med knaldrende spørgsmålstegn og stupe ned over trapperne ; han sprang først ud i gadedøren , siden ind i køkkenet og spurgte til kvindernes store , højlydte munterhed , hvad det var for dyr  .  .  . „ Er her vandrende menagerier ? “ 
„ Nej , hr . Fahrmarkt “ — sagde den vidt-omfattende værtinde inde imellem latterud 

bruddene — „ De har misforståt ; der er ikke tale om nogen dyr ; det er pølse ! “ 
„ Pøltse , pøltse , pøltse , pist ? ! udbrød hr . Fahrmarkt og gav sig til at danse på tværks inde på kjøkkengulvet foran dem - „ hvad er det , de siger ? “ 
Så gik værtinden foran ind i spisesalen , hvor Danske-peter sad med halvgabende mund og ikke vidste , om han skulle lé eller tude ; hr . Fahrmarkt fulgte i kølvandet af hende . Hun fortalte noget om pølser , som hun ikke vidste , hvad var , men at det var dansken , der ville fortælle  .  .  . 
„ Er her spøgelser ? “ spurgte den gråklædte handelsrejsende , som Danske-peter kendte igen fra forrige aften , og nærmede sig ham clowne-hoppende og viste et drilagtigt ansigt . 
„ Her er ingen spøgelser før , min herre ! “ lød det tørt og kort fra Danske-peter . 
„ Det er pølse , som  .  .  . “ sagde værtinden igen og lagde en af sine brede hænder på tyskerens arm . 
„ Sacramentum , pøltse , pøltse , he ? Hvad ? er det noget ondt ? “ brølede tyskeren og så’ fra den ene på den anden . 
„ Det er noget , man spiser , som er rundt . og godt ? “ sagde hun og lo igen . 
„ Donner wetter “ — brølede tyskeren og 

hoppede op med begge ben , som ville han redde sig for en improviseret vandflom — „ ma-earoni vel ! “ 
„ Nej , nej , — kød  .  .  . ! “ 
„ Benløse fugle , for satan da ! “ råbte tyskeren . 
Danske-peter lo nu , så maven gik i bølgegang på ham : „ De ser , gud hjælpe mig , ud som benløse fugle hele fyren ! “ tænkte han inde hos sig selv og førte lommetørklædet til øjnene for at samle op tårerne . 
„ Det erlangt , rundt , — pølse ! “ sagde værtinden igen og lo , så hele skikkelsen svaiede  . . . 
„ Langt , rundt ! pøltse , kors i Jess — — ! “ brølede tyskeren og vred sig som en fornærmet metemak . 
— ind tren løjtnant hooghenten i fuld uniform med sin rødglinsende talskive og med en glubende appetit i øjnene . 
Værtinden for ham i møde med sit lattermilde ansigt og gik løs på ham med det samme tema : 
„ Nej ved de , hr . løjtnant , hvad pølse er ? Det er noget , som spises , er kød , rundt , langt og smager godt ? “ sagde hun . 
Tyskeren skraldede ud i en allerhelvedes latter , så det gamle , runde spejl på væggen holdt på at vippe helt om , og kastede sig 

spreitende bent ned i sofan ; kvinderne stod hode ved hode i døren og lo og glante , og Danske-peter holdt næsten på at forgå af latter der på den anden side af bordet  .  .  . 
„ Hvad slags dessert er det , kære lille frøken ? “ sagde løjtnanten meget rolig og så’ hende med et uskadeligt smil ind i kamera obscura . 
„ Det er ingen dessert , det er rundt , langt - —  “ længere kom hun ikke , for hele huset stod nu i en eneste tordnende latter , som overdøvede hende ganske . 
„ Det er ikke rotter med af kappede ekstremiteter ? “ spurgte han og løste gehænget afsig . 
„ Rotter ! fy , hr . løjtnant ! “ sagde hun og tilkastede ham et bebrejdende blik . 
„ He , da jeg gjorde tjeneste på java , stegte vi , gammelen himle med mig , ofte små nydelige hvide rotter og fyldte skindet med hakket hestekød og lavede wurste af det ; — de kunne godt kysse mig nu for det , kære lille frøken ! “ 
Wurste ! wurste ! wurste  .  .  . ! “ skreg Danske-peter og sprang op fra bordet med feg-tende arme i luften . 
„ Wurste , wurste ! ha — ha — ha — ha — å a ! “ skraldede det fra tyskeren på stolen , der gabte , skreg og slog sig på låret som en gal chimpanser . 

„ Wurste , wurste , min gud ! “ 
„ Wurste , wurste ! “ lød det fra alle struber ude i køkkenet . 
„ Ikke noget værre ! “ mumlede løjtnanten og plantede sin fede korpus ned på en stol ved bordet . 
„ Das wussten si nicht ! “ hikkede tyskeren og nikkede rullende til Danske-peter , som netop var i færd med at samle det flygtende blækhus og den hysteriske pen til sig igen — „ Wurste wurste ! ha — ha — ha — åa , åa ! “ brægede tyskeren og flød ud af døren med hånden på maven  .  .  . 
— men den , som ingen wurste fik den dag , var Danske-peter ; — for det var det eneste , værtinden ikke havde  .  .  . 

v . 
Klokken et kvarter til fire skulle tog gå til rotterdam . Da der alte Knecht kom stablende op på værelset for at tage føjet , fandt han alt hab’ und , gut i orden ; men herren selv var ikke til at opdage i nogen krog . Så måtte han være gået i forvejen , tænkte den gamle ; han havde formodentlig et eller andet erinde i byn . Men i køkkenet kunne de oplyse ham om , at Danske-peter endnu ikke havde sagt farvel ! Der alte Knecht havde ingen tid at spilde ; han luntede da afgår’e til stationen i det håb at fange fuglen undervejs . — der var folk , som løb med tungen ud af halsen , folk , som sprang med pakkenillikerne i hænderne , nøgne , som rullede raskt forbi med trætte kufferter og migraine ; gnavne rejsende i et vognhjørne ; ved stationen var der et eneste stridt hurlum-hei , travle væsner , livlige bevægelser , nervøse ansigter og angstfulde miner . Danske-peter fandtes ikke inde imellem her . Der alte Knecht fløj lige på kassen til den gamle dydsdragon 

af en halvdrukken drager fra forrige dag og afkrævede ham et kristeligt svar på , om han havde set den danske herre i dag . 
„ Skal han med toget ? “ 
„ Javist ! “ 
„ Løb , løb din gamle skrammel ! — han gik netop ind på toldkammeret ; du må sætte fuld damp op , gamle ; toget går om et par minuter ! træk ham ud efter ørerne ! “ skreg han og hugde kramserne i en stor kolli , som også havde i sinde at gøre turen med . 
Der alte Knecht humpede da ivei mod toldkammeret ved siden af stationen , og der inde midt på gulvet snublede han over sin kære eftersøgte , der slet ikke var oplagt på at låne synderlig øre til den gamles forestillinger ; thi han var i en mere ophidset tilstand og stod der ved skranken velsignende en liden seksten-årings valne fingre , der aldrig kunne få kradset ned de få ord , som udleveringsbeviset krævede .  .  .  . Han stod med løjtnant hoog-hentens grå , voluminøse regnveirshat på og gjorde et påfaldende imponerende indtryk ; nu og da gjorde han nogle nervøse bevægelser på sig , og tråkkede utålmodig med benene . 
„ Nå herre “ — sagde der alte Knecht igen — „ nu er det på tide , at de vender deres hjerte og tanker mod rotterdam ; toget — —  “ 

„ ---------dægeren rende i den grønne kylling der borte ved pulten “ — brølede den anden på godt dansk og fegtede fortvivlet med armene ; fra øjnene drev der lyn og den bredskyggede hovedbedækning skalv foruroligende over hele kroppen — „ nu har jeg ståt her i en hel evighed “ — henvendte han til der alte Knecht , som spidsede noget tvetydigt på munden og lagde ørerne fladt til — „ det er mit uhr , det gælder ; min ven i antwerpen sender det efter o . s . v . De skriver øverst og nederst og siger og driver næsten bukserne af sig , men kan aldrig blive enig med sig selv om at blive færdige ; si’r jeg et ord til dem , rynker de bare på næsen og griner og viser tænder ! Kan ikke de træde i skranken for mig , gamle ? — hvor er toldinspektøren ? “ 
— i det samme går sidedøren op , og en gammel , tykfalden mand med udslukte øjne , udviskede ansigtstræk og kortklippet , grå-sprængt hår og skæg og guldbroderi på kraven plumper ind med en dampende cigar i munden ; han ser sig stift omkring , skuler lidt ondskabsfuldt op på Danske-peters store republikanerhat , der sad nok så uanfegtelig på den unge mands lug ; han rynker lidt misfornøjet på næsen , kaster et utilfreds sideblik hen på den grønne kylling og vender sig derpå brat om 

mod Danske-peter med cigaren i 45° og med de ord : 
„ Vi tage r af os hatten her ! “ 
Røgskyn slog uforskammet lige op i øjnene på den tiltalte og gjorde ham end mere hed , end han forud var ; han blev vid som en kampberedt kat ; — men han søgte straks at slå over i en anden tone , end han først tænkte , og lod , som han ikke forstod meningen med bemerkningen : 
„ Det kan jeg desværre ikke forbyde eder “ — sagde han — „ den hjælper mig så lidet , den oplysning til at skaffe mig det uhr i hænde , som jeg nu snart en halv time har ståt her og hængt fingre for ! — han kan vist ikke skrive , det pattebarn der ? “ lagde han til og gjorde en visende bevægelse med hovedet indover mod pulten . 
Toldforvalteren så’ strengt på Danske-peter . 
„ De har altså ikke forståt , at jeg ønskede , at de tog huen af dem her inde ? “ pressede han frem . 
Danske-peter satte et forsorent ansigt op : 
„ Det gør mig virkelig ondt , at de skal gøre regning uden værd ! “ — sagde han ; det dirrede i stemmen af undertrykt raseri — „ De kan komme til at leve længe på jorden og 

spise mangen tallerken grød , før de får dette beskedne ønske opfyldt , højstærede ; — jeg troede jeg stod på et kontor ! Kan de sætte dem ind i den situation , at jeg skal med toget ? “ 
„ Sådan tiltaler man ikke en embedsmand , min unge herre ! “ — udbrød toldforvalteren heftig og slængte cigarstumpen hidsig hen mod døren . — „ De , der skal med toget , plejer ellers indfinde sig så betids på toldkammeret , når de har noget at hente der , at vi får tid til at ekspedere ! “ dermed satte han sine udkogte øjne dristig lige op i Danske-peters brede planet og med et blik , som ville han blæse ham ud af kontoret med engang — „ forstår de , at jeg kan lade folk tilkalde og ekspedere dem uden for , i tilfælde deres opførsel bliver generende ? “ peb han . 
Der alte Knecht smuglede sig nu på en eller anden uforklarlig måde frem til disken og stod med ét lige midt imellem kamphanerne ; med sit lange , tørre ansigt skærende omen-agtig ind i højtideligheden : 
„ Deres høj velbårenhed ! “ tog han rolig tilorde . — — 
— så for syv tusind bukkekillinger , er det ogs^a en høivelbårenhed ! “ mumlede 

Danske-peter for sig selv på dansk mellem de skærende tænder . 
„ Dette er en gentil herre “ — vedblev der alte Knecht — „ han er fra Danmark ; han gør intet menneske fortræd ; de må bære over med hans ivrighed ; han har vist ventet lovlig længe ; det er ikke spøg for den , som rejser i et fremmed land , at komme for sent til toget ! “ 
„ Det rager ikke mig , hvilke dyder den herre besidder , eller om han er dansk eller fransk ! “ skreg toldforvalteren op i der alte Knechts himlende bryn . 
„ Men det rager mig “ — faldt Danske-peter ind — „ om det er en kongelig hollandsk told-forvalter eller om det er en gadegut , jeg møder på toldkammeret ; i det øjeblik jeg skal have gods ud på dette sted , er de min tjener i følge landets love  .  .  . ! “ 
Toldforvalterens næsevinger vibrerede sterkt , og munden spiledes tiltagende op : 
„ Vil de gå ud øjeblikkelig ; der er døren ; jeg viser dem den ! “ skreg han og hevede sig truende frem over disken — „ De får straks deres sager efter ! “ 
Danske-peter stod i vildt kog ; han havde vanskelighed med at betvinge sin ophidselse ; — dermed griber han raskt ned i inderlommen på sin frakke og rykker en notisebog frem , sætter 

sig i position med blyant og blad og giver tegnerens rolle og mine : 
„ Ønsker de at blive foreviget ? “ — sagde han med en påtaget komisk mine — „  i et eller andet blad f . eks . ? “ — så gik han løs på næsen med blyanten  .  .  . 
Toldforvalteren blev i samme øjeblik så tlad som en pandekage ; barometret sank . Han blev stående der ganske forfjettret og vidste ikke , hverken hvad han skulle sige eller gøre ; han stirrede bare rådløst med et sky blik på den anden . 
Der alte Knecht stod der med et forslagent , diskret blik og hængte ører , mens han slikkede sig lidt hemmelig fornøjet om munden : „ En satans raptænkt panter , den danske , forlade min synd ! “ tænkte han ved sig selv og stjal et uskyldigt øjekast på toldforvalteren , som stod der og vred sig kujonagtig uden at turde vove at søge den nærmeste udgangsdør engang . 
— der peb toget ! en tyk grå dampsky sprøjtedes op om vindurne , og så susede det kakiende afsted for øjnene på dem . Danske-peter gjorde et sæt , som ville han springe efter tværs igennem vindut . 
Toldforvalteren greb nervøst ud efter det velsignede papir , som øringen stod der læbende 

med mellem fingrene ; uden at se på Danske-peter sagde han : 
„ Her skal de få det ; vil de følge med ind i det andet rum ! “ dermed pegede han på udgangsdøren og gik selv ind af den dør , han kom igennem . 
Danske-peter stoppede bogen med et hånsk flir ned i lommen og mumlede et citat mellem tænderne : 
„ Dem menschen kann es oft passieren , dasz man vergleicht ihn mit den ttieren ! “ 
Der alte Knecht tog et langt skridt henimod døren og åbnede for ham , idet han samtidig sendte Danske-peter et fortroligt nik : 
„ Her må vi gå ; — det er den trange vej  .  .  . ! “ sagde han . 
I døren til det andet værelse tørnede de mod sidestykkerne på en høj , knoklet olding med langt patriarkalsk skæg ; han så’ med en detektivs mistænksomme blik på de indtrædende , men vandt ikke spørge , hvad de ville , før der alte Knecht allerede var i fingrene på ham med den så mange gange velsignede seddel ; han lod til at være i tvivlsmål om , hvorvidt han ville tage imod den eller ej — udleveringstiden var nemlig forbi ; — han mimrede noget med læberne og hængte et par fingre i lappen , idet han med en fjollet mine gjorde en 

vending på sig hen imod toldforvalterens dør ; denne stod der straks i egen høje person på tærskelen og gjorde en indvilgende bevægelse med hånden . 
Danske-peter havde for sikkerheds skyld taget hatten under armen  .  .  . 
Idet gamlingen vendte sig om , henkastede han nådig til ham : 
„ Her har vi hatten på ! “ og så greb han ind i en hylde , hvor der lå en del pakker . Toldforvalteren vendte om igen og forsvandt i det indre af kontoret . 
Danske-peter målte den gamle , som stod der og famlede foran ham , med et ringeagtende blik og tænkte han skulle have ofret en tirade på hans veltjente ryg ; men han lod det foreløbig bare blive med at beholde hatten under armen . 
„ Det var nu som fanden og “ — tænkte han ved sig selv — „ er de da virkelig blevet enige om at egge den lådne side ud på en stakkels rejsende ! Jeg tænker dog , at man pent beholder hatten under armen , hvis man er så tilsinds ; de vil da vel ikke kommandere mig til at gøre brud på høfligheden ? “ — dette var det netop , han ville have sagt . 
— men så kom den gråskæggede trækkende frem med en lang , smal pakke , som nær 

mest kunne antages for et halvt dusin gardinstokke i god indpakning . Nu fik Danske-peter et sligt satans anfald af lattertrækninger , at han sprutede ud en knaldrende salve , og den gamle toldbetjent for højst overrasket tilbage et par skridt og blev bare stående og nistirre på Danske-peter , hvis ansigt flød i de kosteligste maveknibsgrimacer . Der alte Knecht strøg sig lidt tvivlrådigt om munden og holdt sine lyster i bedre tømme ; så forsøgte Danske-peter at føre motiverne i marken : 
„ Er — — er det — — tilladt at — — at spørre , om det der skal være et uhr ? “ sagde han demonstrerende lidt for gråskjæggens lange ror og satte atter i at le , så det gnældrede uhyggelig i alle væggerne . 
„ Er de syg ? “ spurgte toldbetjenten og lod den lange pakke bukke sig ned mod gulvet . 
„ Nej , men er de kortsynet ? “ spurgte Danske-peter og tørrede tårerne væk fra øjnene og smattede lidt med munden til tegn på , at det letnede noget . . . — „ jeg kan låne dem et par gode briller ; for nu har vi tid nok , da toget er gået ; — de ser måske ikke , at der står „ kronometeruhr i kasse “ på seddelen ? “ 
Den gamle satte et næsestyveransigt op og gav sig nu til at underkaste det skrevne et 

fornyet eftersyn ; derpå kastede han de hypo-thetiske gardinstokke ind i hylden igen : 
„ Jeg beder om undskyldning ! “ — sagde han tørt og tvungent — „ jeg havde kun set på numeret , og det havde jeg læst fejl ! “ Så ravede han ivei henimod en anden hylde og fik endelig vel og vakkert sine fingre i det eftersøgte . 
Danske-peter gispede et letnelsens suk ifra sig , og toldforvalteren kom nu også kvabsende ind til dem . Han tog i egen høje person et brudt brækjern henne på det lille bord ved væggen og gav sig til at brække op den lille trækasse , som var heftet sammen med små søm . 
„ Er den ny ? “ spurgte han , endnu før han havde fået viklet ud det .sidste papir ; derpå åbnede han uhret , men lod , som han ikke så’ , at kapslen var slidt  .  .  . 
„ Ja ! “ svarede Danske-peter tankeløst , men angrede det straks , når han tilstrækkelig havde gjort sig klart , hvad hensigten med spørgsmålet var . 
„ De har at betale otti cents ! “ sagde toldforvalteren og klæmte uhret igen . 
„ Hvad ville det have kostet , hvis det var et brugt uhr da ? “ spurgte Danske-peter forsigtig . 
„ Så ville det ikke have kostet nogenting ! “ 

„ Ja så si’er vi det er gammelt “ — sagde Danske-peter utvungent med et fint smil i mundvigerne — „ er de enig med mig heri ? “ 
Toldforvalteren skottede forundret op på ham , men sagde intet , før han atter havde åbnet uhret og kiget „ dyret “ nøje efter i sømmene : 
„ Ja , så kan de ha’ ret “ — sagde han og rakte ham uhret med et surt ansigt — „ men hvorfor står de og bilder mig ind , at uhret er nyt , når det er gammelt ? “ 
„ Fordi jeg troede de var gammel nok , og at deres kunst havde ståt sin prøve allerede ! “ mente Danske-peter og stoppede uhret klokkebytteragtig i vestlommen ; dermed satte han hatten på og tilføjede — „ det var jo dem , som skulle se efter ; men nu skal de ha’ så mange forbandede tak for godt makkerskab ; — forevigelsen tror jeg ikke det bliver noget af ; for jeg finder , at de ikke har fortjent nogen  . . . ! “ Så bydde han farvel og forsvandt skyndsomt med et sarkastisk smil på læben ud gennem døren med der alte Knecht fjompende efter sig i støvskyn . 

vi . 
Men mynheir ! “ — udbrød det gamle ben-rangel , da de var kommet vel og vakkert udenfor igen — „ jeg tror de har løjtnant hoog-hentens hat ? “ 
„ Å bryd de dem ikke om noget “ — sagde Danske-peter og lagde til med tre alens skridt bortover vejen mod byn — „   . . . et lidet tyveri for en gangs skyld ! “ føjede han til og slog pokkerivoldsk ud med hånden . 
„ Se , mynheir spøger ! “ mente der alte Knecht og lo inderlig godt , i det han skjæftede ærlig indpå med benene . 
„ Er der nogen told på det da ? “ sagde Danske-peter og satte et spøgefuldt ansigt op . 
„ Nej vist er der ikke nej ; det er ganske toldfrit ! “ smålo den gamle udaf sig — „ men det kan nok hende , at mynheir forstod at pudse den bagbæstiske toldforvalter , så han husker det et helt halvt år efter ! “ lagde han til og skar ansigt og hikrede op en tør latter . 
Så fortalte da Danske-peter , hvorledes han 

var kommet i besiddelse af hatten . Han og løjtnanten gik en tur ude på forterne for at tage disse nærmere i kikkerten . Der stødte de på en del arbejdere , som var beskæftiget med at rense gravene , og ret som de der stod og gabte over dem , kom et improviseret vindkast og drev Danske-peters livstrætte cylinder til himmels . Den faldt til slut ned borte på den lille indsø , og glubske krager kastede sig med sultne korpers begærlighed over den og hakkede hul på hul i pullen , til hele hatten sank . Nu måtte løjtnant hooghenten for honnørens skyld tilbyde ham sin store republikaner til at indgjærde høilandskvæget med på rejsen , — da det var ham , som havde narret ham ud . 
Kl . 7 gik næste tog til rotterdam . Gode tolv minuter før tiden indfandt Danske-peter sig med sin gamle adjudant , der alte Knecht , på banegården , og da Danske-peter stillede sig forhåbningsfuldt og med et letnelsens suk op foran biljetlugen , stod dragerne bag og skar skadefroe ansigter til hans stoiske rygstykker . For en egen fyr måtte dog den dansker være . 
En dump lyd hørtes ved lugen ; den blev skudt fra . 
„ En biljet , tredje klasse , tur , rotterdam ! kun tur ! “ sagde Danske-peter med den genvundne sindsligevegt til en fyr med umage 

kjæveben , som stod indenfor og giodde ugleagtig på ham . 
„ To gylden og tredve cents ! “ lød det ora-kelagtige svar . 
„ Å gå de og læg dem med deres utidige gylden og cents ! “ mumlede Danske-peter for-trødent på dansk og gav sig til at lokke nogle markstykker op af den bekymringsfulde pung - „ han kan selv tage sig betalt “ — tænkte han og skøv pengestykkerne raskt indover til ham — „ jeg gider ikke regne efter ! “ 
Biljetøren så’ spørgende på ham og skøv dem samme vej tilbage igen : 
„ Jeg sagde  gylden ! — vi fa’r ikke imod fremmed mynt ; jeg skal ha’ hollandske penge ! “ sagde fyren med ugleblikket . 
„ Hvad behager ? “ for det ramlende udaf struben på Danske-peter . 
„ Hollandske penge ! “ råbte den anden heftig . 
„ Ja ! jo ! — dægeren , han anfegte alle mine arvesynder , om jeg nogen sinde har været udsat for flere skærmydsler på en gang heller ! “ udbrød han og blev stående der med en fortvivlet mine og se på pengestykkerne i hånden — „ jeg tror , katten klore mig , hele verden er oplagt på abekatterier , jeg ! De tirrer snart skjorten fast til kroppen på en stakkels for 

armet sansculotte , og hvis ikke jeg undertegnede , Peter Gottlieb , snart får en kronisk nyrebetændelse på nakken af bare ærgrelser og græmmelser , så må gerne solen falde ind af døren hos „ Mor i krogen “ ! “ dermed gjorde han en tvær helomvending ; — jo , rigtignok , der stod der alte Knecht lige bag ham og bøjede på nebbet — „ var det ikke her tillands , højstærede , at alle penge var lige gode ? “ sagde han med et lådden ! blik og rakte hånden med markerne i ud mod det gamle bemængel . 
„ Jo “ — svarede den anden og drev automatisk ivei ind mod ham — „ ja , hm , det vil sige , mynheir , at her på biljetkontoret fa’r de kun statsmynt for gode varer ! “ 
„ De ser , gud straffe mig , omtrent ud som den rene statsmynt , hele fyren ! “ udbrøddanske-peter på dansk og vrægede lidt uhyggelig med underkjæven , idet han skjevede flentlig til ham — „ hvorfor lired’ de ikke visen ud med det samme og gav mig den oplysning straks , at jeg måtte sætte mig i besiddelse af nogle lumpne gylden , til jeg skulle glæfses med en hundsk biljetør om et jernbanepas ? “ sagde han på tysk . 
Det gamle benrangel stod lidt og ludede trætmæragtig med hovedet , mens han kæmpede 

tappert med et hestehandlerflir , som absolut ville frem i mundvigerne : 
„ Mynheir er jo rejsende  .  .  . ! “ sagde han omsider forsigtig , men så’ nok så sikkert ind i øjnene på ham , da Danske-peter fangede hans blik . 
Danske-peter så’ stift igen på ham : 
„ Af profession , mener de ? — tak skal de ha’ for påmindelsen ! Men Vorherre har vist ikke gemt et lam i en rævepels , når han skabte dem , skulle man næsten tro ! “ sagde han og vendte sig i sin trøstesløse afvæbnethed helt om mod væggen , hvor han satte næsen lige op i byn antwerpen på et kart . 
„ Men kære mynheir — —  “ 
— ja , ja , så lad mig bare være rejsende ! “ — afbrød Danske-peter ham og stoppede pengene i lommen igen og tog et skridt til siden — „ men jeg er rasende , er jeg ! “ lagde han til og kastede ham et harmløst blik i ansigtet . 
— inde i 1ste klasses restauration får de vekslet ! “ brølede biljetøren , som endnu stod sprækkefærdig i gluggen med biljeten og ventede utålmodig på , hvad enden på historien ville blive . 
„  — ja i 1ste klasses restauration , mynheir ! “ gentog der alte Knecht og bjuklede lidt 

med begge de lange ben , mens han pegede på døren for ham . 
Danske-peter dansede afgåre i let galop uden et ord , slog døren på vid væg og sjokkede i ét eneste løb helt ind til disken , hvor han gav sig til at demonstrere for en gammel stormave med gråt , kortklippet hår og glatbarberede kinder og trodsige små øjne , der stod og glante uforskammet inde i høsen på ham : 
„ Må jeg få vekslet fem mark eller fem francs i hollandske penge ? “ sagde Danske-peter hæseblæsende ; — han huskede ikke på det kneb at forlange noget  .  .  . 
Restauratøren så fjernt og ringeagtende ned på ham og svarede uden den mindste bevægelse  : 
„ Nej , min herre ! “ og vendte sig så bent ifra ham for at skylle glasser . 
Danske-peter gjorde en djævelsk grimace og tog kort omkring : 
„ Så til helvede med hele tombolan ! “ mumlede han mellem tænderne og for næsestødt ud af salen igen , ligeså fort som han kom — „ hej , du gamle skabilk —  .  .  . De , kære ven , si’ mig , hvormange minuter der er igen ! “ 
„ Ni , mynheir ! “ sagde der alte Knecht -„ De fik vekslet ? “ 

„ Nej vist fik jeg ej ! “ brummede Danske-peter vrantent og for cirkelbeskrivende omkring på gulvet som en nicotinforgiftet flue og fegtede foran den gamle , mens han tænkte op og ned for at komme på et råd . 
„ Her straks ovenfor jernbanestationen er der en vekseller “ — udbrød der alte Knecht og stod allerede på sprunget — „ vi løber  .  .  . vi kan nok række det ! kom , mynheir ! “ 
Dermed styrtede de begge to ud gennem gangdøren og satte otti punds damp op . Der alte Knecht skrævede stort som det nittende århundrede , og Danske-peter trippede kringt som kæpper i hjul med sine to stikpinder ; de løb og de sprang , så støvet stod i byger til alle sider , bandte småt og pustede dybt og så’ på klokken hvert andet minut og nådde omsider forpustede op til veksellereren , — som allerede havde stengt for den dag . Men Danske-peter kimede rigtig behjertet på , og pigen kom som en kastet vante og rykkede døren op . I den indre dør stod en sortsmusket fyr med sure øjne og kiggede , og da det var penge , det gjaldt , så blev han alligevel sluppet ind . 
„ Værs’go’ ! “ tilkastede han ham på en nederdrægtig skødesløs måde , idet han svang sig indenfor disken , — og Danske-peter tænkte så småt , hvis han bare ikke havde haft så 

knapt om tid , at tage ham lidt under sin behandling til både for fyrens gode opdragelse . . . Det var halvmørkt derinde ; en liden lampe blev tændt , og den sortsmuskede spurgte : 
„ Hvad ønsker de ? “ på engelsk ; - Danske-peters grå bulehat var årsag til valget af dette sprog  .  .  . 
„ Jeg taler helst tysk , dernæst fransk ; jeg er dansk ! “ svarede Danske-peter med en tilfreds mine og pikkede på låsen til pungen - „ jeg ville så gerne veksle fem mark i hollandske penge ; jeg skal med toget  .  .  . ! “ 
„ Det må de få ! “ sagde jøden i en satans nedladende tone med en umådelig vigtig mine , som han skulle have haft hele Holland i pungen , og trak sikkert ud en skuffe i disken , som flød i både guld og sølv og papir . 
Danske-peter sukkede halvhøjt uforskammet på sit gamle modersmål , idet han slængte et begærligt blik ned i mammons brede bug : 
„ Der kan man rigtignok se , hvorledes det går Israels børn , når de i følge monsr . Heine udsættes for en styrt af sølvern manna fra himlen ; — de får vist ikke huller i hovedet af det , og deres cylindre ( hvis de har nogen ) bliver heller ikke skamferet ! “ 
„ Vær så god ! “ — flæbede den sortsmuskede og gabte et langt gisp , i det samme han 

slængte nogle lyssky pengestykker frem på disken til ham . 
— Danske-peter var allerede oppe med en tjenstvillig blyantstump , som han stemmede tvivlende mod bagsiden af en fillet konvolut ; som forsigtig diplomat ville han jo se , hvad man gav ham  .  .  . det gjaldt om at være stiv i kursen ; det glippede dog lidt  .  .  . 
Da blev jøden høilig fornærmet , og kort for hovedet , som han lod til at være af naturen , sopte han pengene med et raskt fej ned i mammons brede bug igen og udbrød : 
„ Nej , min herre , hvis de ikke  .  .  . det er , som jeg siger  .  .  . det kan være det samme forresten  .  .  . det er en bagatel for mig ! “ 
Danske-peter blev først stående og gabe over sin egen forbløffelse med den impertinente blyantstump stikkende drilagtig frem mod den vrantne veksellers formørkede gesicht , og det var ganske forgæves , at han søgte at tolke sin store forbavselse og halvt om halvt tryglede om pardon ; han kom ham ikke ind på livet igen . „ Man tror , hvad en hæderlig mand med „ offentligt “ kontor siger ! “ det var , som han havde sagt ; men nu kunne han ha’ så mange tak ; han ville ikke gøre nogen forretninger med ham ; en gammel vekseller gør sig ikke 

så megen ulejlighed for lumpne fem marks skyld . 
— og Danske-peter fandt det rådeligst at plante sin republikaner sikkert på toppen igen i tide ; for det truede næsten med , at han skulle blive sendt på fuglevis ned af trappetrinene igen . — døren blev slåt hårdt i efter ham , og der alte Knecht rystede betænkelig på observatoriet  .  .  . 
Danske-peter svor og skældte af fulde lunger , så det klirrede vildt i vindusruderne rundt omkring i gårdene , og forbandede så hjertelig den jord , han stod på , at gaden begyndte at gå i bølgegang for der alte Knecht , der dansede helt fortumlet rundt i gaden foran den beåndede danske og kastede nu og da et ængsteligt blik op på den gamle skrale kirke , der rokkede med spiret og følte tidens tryk gå sig knagende gennem sammenføjningerne ; enkelte dominikanere , som tilfældig gik forbi , løftede på kutten og sprat for hvert udbrud som skvætne katte i lange hop bortover brostenene  ! 
— pludselig med ét tog Danske-peter tilsprangs bent ifra der alte Knecht og lagde vejen om hjørnet , og da den anden kom humpende efter ind i sidegaden , så’ han flygtningen skyde sig ind i gangen på hotelet . — Danske-peter 

rev døren til køkkenet op på vid væg og satte hele kvindebestanden i en sand forskrækkelse  .  .  . til side med formaliteterne  .  .  . op med pungen og gyldnerne  .  .  . fem mark vekslet  . .  . toget går straks  .  .  . alt er på kant og fanden er i papirerne  .  .  . det var ingen sag at komme til venlo med penge på lommen ; men komme derfra igen kan man ikke for penge ! 
Frøknerne brast ud i en gnældrende latter og holdt næsten på at falde om på gulvet , der de stod , af bare lattertrækninger ; pigerne skottede dumtgabende på hinanden med latter-svangre ansigter og forstod ikke et kvæk af alt , hvad han sagde . 
Den ældste gjorde et dybt greb ned i sin vidtomfattende lomme så raskt , at den toldfrie kjole svaiede mellem højre og venstre og den nysgerrige maveklippe rokkede lidt med toppen ; de tykke flæskefingre fik taget nogle slidte landstrygere på kornet og lært dem , hvor Adam købte øllet , og på en stump blev de smuglet over i Danske-peters nervøse fingre mod de betuttede 5 francs ; for med fem og tredve cents til eller fra fik det ikke være så nøje i en snæver vending , hvilket faktum siden bekræftede — i favør af den lykkelige modtager . Og så for Danske-peter hovedstupende 

ud af døren med et fuldt „ farvel og tak “ til ligelig fordeling på læberne og firede forsigtig de vrantne Hollandsslanter ned i sin kosmopolitiske bukselomme og lod næsen dirigere resten  .  .  . Nedenfor trappen på gaden snublede han over der alte Knecht , som holdt på at tabe både næse og mund i det samme , og med den rake maistang som spidspatrulje bagud støvede han af vejen i luntetrav til stationen . — „ Nej fanden blokkere hele Holland da “ — mumlede Danske-Peter ovenpåkarsligt mellem tænderne — „ Mammon kan gøre sig så vid , han har hjertelag til ; men han skal pent sprække , før han formørker solen for Peter Gottlieb ! “ han vinkede med hånden til der alte Knecht , som søgte den rette vinkel med knærne , mens han sprang — „ rap på benene , gamle hanrej ! Nu har vi for meteren ; det er langt frem , sagde  fanden , da han så’ sig tilbage ! “ Danske-Peter lagde endnu mere ud og trak på et lumsk smil — „ hvis den dragon havde så mange hår igen på hovedet , som han har synder på sin samvittighed , så er jeg bange for , at Vorherre ikke ville gøre ham til menig gardist engang ! “ — mumlede han ved sig selv , — „ for så bød han vel religionen godnat og kastede sig over den kvindelige side af livet  .  .  . ! “ 

med bankende hjerte og skælvende håb styrtede Danske-peter ind på perronen og fik i sidste liter fingrene i toget , og ved hjælp af en kraftig konduktørs spændstige arm blev han slængt langt ind på gulvet til nogle fortrykte væsner af begge køn , som sad der og led total mangel på tema  .  .  . Han blev hilst med en rungende lattersalve fra velkonserverede lungers mægtige dyb , da han rejste sig og hilste . 
„ Det er bedre sent end aldrig , ærede medborgere ! og det fine ligger altid i måden , man rejser sig igen på , ved de ! — falde kan nogen hver af os ; men det er de færreste , som kommer op igen ; derfor vælger de mindst evnende altid at have benene under sig , skal eg si’ eder ! “ sagde han og strøg sig over albuen for at forvisse sig om , at den hang sammen  .  .  . 
Der alte Knecht kom travende forpustet efter med biljeten , som han havde fået penge til  .  .  . og Danske-peters evig hengivne , forpjuskede pakkenilliker , som heller ikke denne gang svigtede ham , blev relativt lempelig praktiseret ind gennem åbningen til ham under den utålmodige konduktørs brumning og små-velsignelser , som var mindre skadelige . — nu huskede han netop på , at han dog havde en 

liden rund rejsehue i kufferten , som havde sterk lighed med en tyrkisk pasehas hovedbedækning , og med et raskt tag fik han revet hysingbåndet op og trukket den frem fra dødvandet . Da han forsvarlig havde trykket der alte Knechts visne hånd til endeligt farvel og ladet et halvfrancstykke blive klæbende igen i hans love som en passende opmuntring for tilbagevejen , tog han uden videre varsko den grå republikaner af sit underfundige hoved og kylede den lige i ørebruskene på den gamle , som blev ganske hed om ørerne og gav sig til at gabe og spile øjne : 
„ Hils løjtnant hooghenten så mange tak for velgjort “ — sagde  Danske-peter . — „ Nu har jeg fundet mit eget hoved igen , og det passer bedst for mig ; jeg tænker selv en hollandsk løjtnant finder brug for et hoved , når Bismarck tænder lunterne engang ! Farvel , gamle ; tak for godt makkerskab ; vi sés hisset ! — nu går det ! “ 
Under en øredøvende bifaldssalve , der skyllede ned over Danske-peters lille nervøse legeme i mere eller mindre artikulerede enkeltheder , skaklede de afgår’e i retning af gladbach og buhle med rotterdam som mål . Danske-peter slap sig ganske flegmatisk ned i et trangt hjørne , 

lukkede øjnene og gav en god dag i både fanden og hans oldemoder . 
Men , om forladelse , sagde  bjørnen , da han bed bagen af ræven i saksen ! — den ene hollænder , som var en slags købmand i gladbach , og som med sin gigantiske kone med to alens skulderbredde og sine velnærede tre døtre med liebaugen , sort hår og lægger som bropiller var stationeret lige overfor den raske danske , havde nok stor lyst til at erfare , hvad der bodde mere i manden ; han pikkede ham venlig på kassen med et par gode ord , og da Danske-peter blev enig med sig selv om at åbne lågene igen , spurgte hollænderen , hvem han var . 
Danske-peters ansigt fortrak ikke en mine ; han søgte at gøre sig så glat som muligt , og med den største oprigtighed af verden sagde han : 
„ Det er så ondt at si’ , højstærede , her tillands , hvor alle har sin egen kone ! Jeg er forresten kongelig , guldbeslåt overkok i hans durchlauchtighed sultanens harem ! — men det skal de ikke bry’ dem noget om ! “ 
Hollænderen blegnede med ét ; Danske-peters fordægtige øjne gled apatisk- hen over hans kvindeudstilling og gik straks diskret tilbage i sig selv igen . 

„ Det er ikke sandt ! De spøger , min herre ? “ sagde hollænderen , som helst ville sé at trøste sig selv og — sine . 
„ Er det ikke sandt ? ! “ udbrød Danske-peter og rejste på sig — „ jo sågu’ er det vel sandt nok ! “ — mente han og så’ bestemt igen på ham — „ jeg er godt vant  .  .  . ! “ dermed heldede han sig med en blaseret mine tilbage i hjørnet igen og lod blikket glide sløvt udover markerne . 
Hollænderen sad en stund målløs ; men omsider fattede han sig , — flyttede hele sin kvindelige velsignelse in pleno over til den anden side af kupén ; for nu syntes også han , at det lugtede tyrk af fyren , og selv satte han sig lige over for ham , mens han fik et par andre hollændere til at udfylde mellemrummene . 
„ Det er vel en bra’ post det ? “ sagde han så . 
„ Jo tak , man har det lige varmt på begge sider  .  .  . ! “ sukkede Danske-peter , som var han træt af det ; dermed lukkede han dybt begge sine øjne og fandt tilsyneladende snart en god slummer . 
Hollænderen sad med et årvågent blik og vogtede nøje på hans øienregion , helt til de var i gladbach ; Danske-peter kunne med forsigtighed erfare det gennem øjenhårene . Et 

spændt , glubsk blik , fiendtligt , halvt forskræmt , halvt tvivlende , altid ufravendt . — lydløst , uden et ord stak kvinderne af ved stationen , én for én ; manden sidst og hans store , krumme næse allersidst . 

vi . 
Den slakmavede , blege drager med de tyve almanakår på bagen , som stod der og frøs , så tænderne skranglede i munden og de lyse lokker dinglede om ørerne på ham , da Danske-peter stupte ud af ventesalen i rotter : dam , gjorde et langt , lydløst loppehop henimod den husvilde danske og tilbød sig i al ydmyghed for tyve cents og et godt ord at trække afgår’e til et hotel med ham . 
Danske-peters humør var imidlertid sunket betydelig ned under frysepunktet , da han var blevet hjemsøgt af så forskrækkelige revolter i maven , at han spændt troede han uforvarende havde slugt en korketrækker ; han grén lidt stratenrøveragtig over forslaget , gjorde et par vridninger med kroppen og snappede raskt efter vejret : 
„ Ja , så lad handelen gå da “ — sagde han — „ hvis de bare har et lidet 

billigt et , som de lover at lade dem hænge for ? “ 
„ Jo , min herre ! “ — på godt tysk med falske esser — „ her straks om hjørnet har vi hotel Koblenz ; værten er tysker og musiker ; — men deres gepæck  .  .  . ? “ 
„ Tøjet taler vi foreløbig ikke om “ — sagde Danske-peter — „ det véd pakhusformanden bedre besked med  .  .  . Jeg bliver næppe i byn mere end én dag ; af praktisk omsigt gør vi sådanne små separationer iblandt ! “ Han gjorde et par utålmodige fodbevægelser , som den blege drager udtydede derhen , at manden nok kærede sig om at få givet brostenene lidt -på hovedet straks . 
I hidsigt løb satte de afgår’e ud til venstre , og efter at have sneglet tavse med kurtiserende albuer igennem et par trangere smut og under en spøgelseagtig bro , hvor det var mørkt , men hvor dog ingen snigmorders blinkende knive susede i luften , flød de straks ind i den lille trangbrystede gade , hvor hotelet skulle ligge . Og der nede , næsten ved kanalen , som pludselig skar gaden tværs over , gjorde den hårfagre med den himlende næse pludselig holdt , pegede med snabelspidsen på et sort hus på tre knebne etager , og over gadedøren hang en liden blyg lygte , som sendte et ængsteligt , rødt lys ind 

over talskiverne på dem ; til nød kunne man også læse sig til hotel Koblenz i mørke bogstaver , der så’ ud til at have levet lovlig længe på sultekur , og der abonneret de på dørstokken . 
I skyldig ærbødighed mod den gamle sagatradition : at den , der sidst går ind , går først ud igen og omvendt , blev det Danske-peter , som først , løb over barrieren  .  .  . og inde i den lille , undersætsige restauration med store red-starlinekarter på de isabellafarvede vægge gik en sortladen mand med langt fuldskæg gåsegang mellem de små , sparsomme , firkantede borde af furutræ ; hans noget lærde centralstation kastede et spleenmandsblik ved hjælp af et par utydelige , halvhundredårige øjne igennem guldbrillerne hen på de indtrædende , og ganske gelassent kom han dem i møde og puttede sin lange , myndige næse lige ind i fingrene på Danske-peter , endnu før denne havde fået givet noget af sirenen , og spurgte til hans intimere ønsker . 
Danske-peter sagde ganske oprigtig , at han var en rejsende plattenslager ; han ønskede tag over hovedet for en nat , når det  .ikke drog mere efter sig , end han kunne tåle . 
Værtens fjerne blik fulgte Danske-peters fandenivoldske tale med det absoluteste flegma 

og et undertrykt suk . - en gammel , udslidt madam med melkeveien midt efter hovedet , furet pande og fattige bevægelser logrede snusende omkring benene på ham og viste hans påklædning den tilbørlige opmerksomhed , og inde i et af værelsets fire skarpe hjørner sad en tyk , rødskægget ølsvamp af moderat alder og hostede sønderrivende over den store , godmodige seidel tysk bier , som måtte holde for hvert tredje minut ; oprejst ved siden af ham med den ene askegrå hånd støttet mod bordpladen stod en tynd , gennemsigtig fyr , mørk-håret og lokkerig med spids næse , der demonstrerede for det øverste af kakkelovnen , og sendte et sværmerisk blik ud på livet bag et par aldrende stålbriller , der ikke skøttede mere om horizontalplanet , end at det ene glasøje hang langt nede på kindet ; han mindede Danske-peter påfaldende om en genganger fra wertherperioden  .  .  . De pludrede tysk i lange baner , de to , og sådan en gang i ,forbigående lånte de også Danske-peter nu og da et knap-målt blik . Drageren foretrak imidlertid straks døren igen med tyve cents mere i lommen . 
Danske-peter følte sig lidt generet af det attmosfæriske tryk derinde ; men han var ikke den mands søn , som så let lod sig skubbe ud af ligevegt . Med en fuldstændig diskret mine , 

hængende ører , enfoldigt neb og halvlukket ansigt gjorde han et par skødesløse skridt bortover mod det første det bedste bord midt på gulvet , løste på den brunskjoldede frakke med splinterny fløielskrave og silkebånd , hvilket skyldtes venloskrædderen , og nedlod sig besindig på en stol med front mod den slunkne buffet , som for nærværende var overladt til sig selv ; men Danske-peter ville ikke lade den dø i synden . — en rødmusset , smækker , nok så kraftig rund og fuldstændig sund og karsk hol-lænderinde på én og tyve med gulhvidt hår i en kam over hovedet , frejdigt blik og bare , dejlige arme helt op til skulderskjellet kom trippende ind fra stuen med den halve engelske porter , han havde forlangt til at trøste sig med , mens det gamle hakkebræt fik gjort det omtalte værelse i stand ; den lyse sylfide med det liebevolle i øienvigene satte brættet med en vis aplomb på bordet og slap sig uden videre omsvøb ned på stolen midt imod Danske-peter for — som det siden gik op for den undrende danske — at kaste minuterne i Lethe for ham . „ De’ æ mang’ facongan på smusdåsan ! “ huskede han trønderen hos glyksdorff i antwerpen altid sige  .  .  . Danske-peter vidste ikke rigtig , hvad han skulle tro ; han vovede sig ikke til at klappe hende på den bare , bløde arm eller måle 

læber med hende , som han havde sådan en trang til ; — han satte dog foreløbig spørgsmålstegn på huset  .  .  . Men da han ellers intet kunne opdage , hverken den aften eller senere , som ville sætte byfogdens hellige navn mod hans tvivl , og da han den næste dag af en cigarhandler en gros på torvet , som også talte et secundadansk , lod sig belære om , at det var en uskyldig tradition der tillands , at restaurationspigerne tog plads hos gæsterne og lod drikkevarerne tage to veje for én , — blev det bare med en stille selvbebrejdelse hos Danske-peter over , at han ikke havde fugtet hendes gane . 
Det kostede kun én og en halv gylden om døgnet at ligge under den nidkære „ musikers “ beskyttende vinger og blive delagtig i de lucul-liske nydelser , som han til daglig hengav sig til . Og stort billigere syntes rigtignok Danske-peter heller ikke en berejst gentleman kunne bo , i alle fald for honnørens skyld . 
Da værtinden langt om længe havde fået hans gemak i tilbørlig stand , kom hun krækende ned og sagde ham til . Han tog sin tyrkerhue og slavetro paraply i hånd og fulgte med opover de mørke , smale trapper , som begyndte bag buffeten . Det knagede og skreg slig i dem for hvert stég , at Danske-peter noget nær blev 

uhyggelig til mode ved det , og da han endelig tillod sig at spørge det gamle banketræ , om fanden havde for vane at være lidt løs her , fik han det svar : 
„ Tror de hollænderne kan bygge et ordentlig hus da , det rakkerpak ? “ 
I anden etage overraskedes han pludselig af en væmmelig stank , som slog ham glufsende i møde ; Danske-peter gjorde pludselig holdt og måtte klamre sig fast til gelendret ; thi han frygtede for , at han skulle besvime i skone på stedet . Men med ét tog han et raskt tilsprang og løb i vild flugt opover trapperne efter den gamle madam , som allerede var nåt op på rummet i tredje . Han funderede sig både gul og grøn over , hvad den stank kunne være for noget ; men han kom sig ikke til at rette noget spørgsmål til hende angående det . 
Den tandløse snuskærring stod i døren og og ventede utålmodig , og hun viste ham ind på et større værelse , hvor møblerne gik på gravens rand , hvor der stod to forborgne senge ved hver sin væg ; og de havde vist sin historie ,' tænkte Danske-Peter . Hun overvældede ham slig med hele mundfulde spidse , tyske esser , når hun gav af kværnen , at det formelig skar i kødet på den hypemervøse Peter Gottlieb . Brættet med de tre stykker belagt og den 

halve pot nysilet melk , som han havde forlangt , havde hun slængt bortpå det ene natbord ; der stod et halvt lys i en stage , der nærmest havde en stilling som det skjeve tårn i Pisa ; og det var det eneste , der påtog sig ansvaret for oplysningens fremme på det skumle rum . 
Da hun rakte ham „ De rejsendes bog “ , skrev han possementmagersvend efter navnet . Endnu før den skranglende peberkværn var nåt døren , langede han ud og holdt hende igen efter veven , idet han på en pen måde lod hende forstå , at han ikke kærede sig meget om at få en . med beboer slængt ind af døren til sig senere  .  .  . 
Den gamle mimrede lidt med læberne , og så sagde hun : 
„ Der kommer ikke flere tog i aften ! “ hun viste i det samme sine skjevslidte hugtænder , som stod enstake igen i apparatet . 
„ Ja jeg mener , at det gælder alle dage , de har den fornøjelse at ha’ mig her ! “ sagde Danske-peter raskt og skjevede træt til hende , mens han lirkede op kronometret og gav det de reglementerede omgange af nøglen . 
Den gamle snuskærring lagde hænderne over sin side bug , mimbrede med læberne igen et øjeblik , gabte lidt tvivlende over det ; men da hans ønske var forsynet med så bestemt 

en form , lod det til , at hun fandt det vel voveligt at gøre indvendinger ; dermed sagde hun sit ja til hans beskedne ønske og smøg lydløst ud gennem døren med et skødesløst godnat . 
Danske-peter ' drev lidt op og ned på gulvet og søgte at rette på sit galgenhumør igen ; gud skulle vide , hvor den dragergav-tyven havde fadt puttet ham hen og ! Før han betrodde sine kosmopolitiske skanker til den brede , hemmelighedsfulde seng , ville han dog gøre en rønde ned i anden etage for at sé , om det skulle være muligt at komme på spor efter , hvad de der havde lavet  .  .  . Da han åbnede døren , var snuskærringen kommet ned ; det var ganske mørkt og tyst i trapperne , han tog lyset i hånden og listede sig ned trinene . -den væmmelige stank tog næsten vejret fra ham ; men der på bagsiden af trappen , i svingen , faldt hans øjne på en liden dør , og da han fattede den skjebnesvangre idé at glytte på den , erfarede Danske-peter til sin hårrejsende overraskelse , at det var en velstillet nødtørfts-anstalt . 

Viii . 
A Danske-peter om morgenen tung i hovedet og mørk i hu stupte ind i restaurationen fra trappen og ville søge ud på gaden i samme skoft , for den guldbebrillede „ kunstner “ ham i møde med et : 
„ Morjen , hrr . —  ! De har intet gepæck ; jeg skal ha’ én og en halv gylden af dem ! “ — 
Danske-peter havde ingen siettere hensigter end at dukke sig ud i gaden og få lidt frisk luft i lungerne før frokosten . Han så’ først lidt forbløffet på den sortskjæggedes magre planet ; men så greb han raskt ned i sin højre vestlomme  : 
„ Ja , hm , værsgo’ ! “ — sagde han med en aparte mine og plukkede til ham en del små-mynt , til værten blev fornøjet - „ det er måske tilladt at tage  flugten nu ? “ — lagde han til med et drilagtigt træk om læberne — „ det var nu forresten ikke min mening at snyde dem , før jeg i det mindste havde set , hvad slags frokostbord de holdt ! “ 

„ Nej , men de undskylder nok ; jeg er vant til så forskelligt ! “ tantrede den sortskjæggede og løb mod døren til stuen . 
„ Ja det kan jeg nok undskylde , var der intet andet , som tyngede deres samvittighed ! “ mente Peter og var i det samme ude af den anden dør . 
„ Jo fanden stethoskopere min skjebne , jeg er kommet rigtig net op i det med begge benene , jeg ! “ mumlede han ved sig selv , da han stod ude på trappen ; så gav han trinene hver deres klap på hovedet og gjorde et par tamme „ paleba “ bortover det forsømte fortoug mod kanalen . Der stillede han sig på trods noget ovenpåkarslig op med fremskudt mave og begge hænder i bukselommerne , mens han lod den friske bris rive sig lidt opmuntrende gennem hovedet , og sendte et kys på fingren over til en jomfru på en forbiglidende engelsk damper . Så fik han på en gang den usalige idé at kige lidt i kassebeholdningens rester . 
Da han omsider havde inddelt de Hollandske sølvgrenaderer i roder og tællet dem , fandt han til sin bragende forskrækkelse , at hele banken stod på tre gylden og tretten Hollandske samt ti amerikanske cents , og dette skulle han rejse hele Holland igennem for ? ! 
„ Jeg tror , djævelen kviste min synds udvekster , 

at gyldnerne blåner i lommen på mig , jeg ! “ — udbrød han og gav sig til at rode rundt med hænderne i begge ; men der var ikke et bøs at få fingrene i — „ hvor fanden er de da blevet af , pengene i slig en bråhast ? “ han begyndte at gøre et efterslag ; men han opgav det på halvveien , klappede „ niksen “ igen , sendte den rasende ned i venstre bukselomme og labbede tilbage til den nidige „ musikers “ frokostbord tung i sindet og sår på lævren . 
„ Ak ja , det helder , sagde  manden , da han allerede lå drukken i vandet og flød “ — sukkede Danske-peter , idet han skød sig ligeglad op trappen til hotelet - „ men nu sidder jeg snart så godt i det som en stakkels væggelus i en uhrfjer ! — der må trækkes blankt  .  .  . ! “ 
Inde i restaurationen kom den lyse sylfide ham i møde med et sødt smil og et par blomstrende kinder og viste ham ind i stuen , hvor frokosten ventede hans kendelse . 
Der inderst inde i værelset foran en stol med noder på med ryggen mod døren sad værten og trampede takten til en vals med en komavet tøffel , mens han hidsig persede tårer af en antediluviansk holm ; Danske-peter betænkte sig øjensynlig lidt , før han vovede sig indenfor dørstokken med sine spinkle ben . Ved siden af den gamle stod han med det sværme 

riske blik fra i går og pistede med på en slidt skrigefele ; over det sterkt kuperede rygparti havde han en sort lastingsjakke , og albuerne havde for længst takket af  .  .  . Peter blev stående lidt forlegen borte på gulvet og gabe over dem begge to ; men værtens forkrøblede svigersøn , som Danske-peter ikke fik et eneste solglimt af iaftes , dukkede pludselig op af vedkassen ved ovnen , nærmede sig den hy-pothetiske possementmagersvend i små fattige skridt og bad ham hjertelig tage for sig af bordets goder . Og Danske-peter kylede et både glubsk og mistænksomt blik tilsiden på de af ælde sammenskrumpede stykker belagt på en bliktallerken . 
De to skrålede ustanselig væk på sine instrumenter . Peter ønskede sig vel og vakkert ude af huset igen ; han gjorde et behjertet skridt indmod det seksalens bord og plantede forsigtig kø’n oppe ved vindut og gik endelig løs på det første stykke med våb-nerne . Det var så hårdt , at han rev tandrødderne tilblods ; men der måtte jo gøres alvor udaf det ; og en stor hankkeløs kop halv-fyldt med sort sikorikaffe , som ikke havde gået forbi noget flødeudsalg , overfusede også den gamle snuskærring ham med . 
Den fattiggutagtige , blege svigersøn af garnlingen 

tog med et beskedent suk plads på bænken foran og lod spilverket låte lidt for Danske-peter , mens brødskorperne rev ham som værst i halsen ; de gled dog ikke hurtigere ned for det , bragte han i erfaring ; men Danske-peter lagde sig til en katagtig mistanke om , at det vel nærmest var for at tælle tandtagene , at fyren sad der . Han fik dog til gjengjæld så mange rare ting i pulterkamret , som uden pusterum blev skovlet til ham i store og små portioner imellem og over og under de melankolske beter ; — for fyren var først og fremst forhenværende velaffettet frisør ; siden var han gift ; men det gik ikke godt for dem , trods det konen hvert år lagde sig til en ny skrigsæk . Man kunne ikke leve af ungerne , og ungerne kunne ikke leve af dem , og så var den sén-kloge svigersøn blevet nødt til at gøre fælles skrammelbod med sin ærede hr . svigerfar , som heller ikke var for katten ; men det gik da for så vidt godt , som alle havde begge sine øjne i god behold endnu , og den ene fille slog gudskelov ikke ihjel den anden på kroppen . Som regel havde han sin plads ved buffeten — — 
— „ Se , fyren har da ernæringsvid “ — tænkte Danske-peter så småt ondskabsfuldt og bad den sidste brødskorpe drage til helvede med sig — „ det er det tykkeste på hele pølsen det 

ja — at stå ved buffeten ! Det er næsten ligeså fedt som at være galant overkok i sultanens harem . “ 
— han med de lange lokker og de englelige øjne der borte var også musikus ; ja han var næsten musiker og han ; det gik heller ikke godt for ham ; han fik ikke så mange elever , som han ville , og kompositionerne levede også foreløbig for bare lud og koldt vand . Men han var født i Koblenz , hvor så mange store folk før ham første gang havde sét dagens lys ; han var græsselig begavet og edderkoppelig grisk efter berømmelse ; men fattig var han som en kogt fåreky iiing , og af den skær este kristelige barmhjertighed fik han lov til at bo der , spise , spille og slippe at betale . 
Det var dog ikke bare sådan fod i hose for tyskere at strække klør i Holland ; for de hersens fortølprede kålorme af nogle indfødte holdt altid forbandet fast på sit , stængte de fremmede ude og lod tyskeren gå som numer sidst ind til det afspiste bord . En tysker fik sulte sorgen af sig , hvis han kunne leve af det , når han ville søbe guds friske kålluft i Holland . 
Danske-peter kom pludselig i tanker om , at spisningen snart kunne have en ende ; han 

lagde lemmerne over og afbrød blegnebbet tvært : 
„ Kan de si’ mig , om der snart går skib til Danmark her fra pladsen ? “ 
Krølpullingen så’ lidt uforberedt på Danske-peter ; de bratte overgange lå ikke for ham ; han kløb lidt prøvende på de hvide tanker af mustasjer , der havde sat småt rod på læben , og som knapt var så tykke som en voksen metemak : 
„ Det gør det vist ! “ sagde han . 
„ Hvor skal jeg få det at vide lidt mere bestemt ? “ spurgte Danske-peter utålmodig med et hop på bænken og anglede i det samme ud efter tyrkerhuen med den højre . 
„ Hos konsulen ! hos mæglerne ! “ 
„ Hvem er konsulen ? “ 
„ Det får de vide på posthuset ! på børsen ! “ 
„ Hvilke er mæglerne ? “ 
„ Mange ! Meijnkerr , berten for eksmpl ! “ 
Danske-peter rev hurtig op en notisebog af lommen og noterede navnene : 
„ Tak , tak ! “ — sagde han , for med et op , plantede tyrkerhuen på toppen og styrtede ud gennem døren . 
Der langt oppe i gaden så’ han en uniformeret øltønde med bred boug , der rodde sig tungt 

frem efter fortouget og snød ham for et gadeprospekt , og som Danske-peter straks var tilbøjelig til at sé en lidt kongelig hollandsk konstabel i . Han satte i et rasende sprang efter fyren , indhentede snart hans vimplende frakke-skjøder og tog manden under sin behandling . 
„ Kan de , der lever af at slide på brostenene her i byn , si’ mig , hvor den danske konsul bor ? “ spurgte Danske-peter og satte et par troskyldige øjne op i den stive , hummerrøde politimands observatorium , som dampede af konjak . 
Den omtågede snushane standsede brat op , tog sig lidt forsigtig over maven , hikstrede et par gange , forsøgte at påtage sig en egte politimine og strøg endelig Danske-peters fordægtige talskive lidt med et på engang koagtig stort , dumt og nådigt , embedsmandsmæssigt blik ; så rystede han på hovedet : 
„ De , de , de er jo tysker ? Jeg , jeg forstår ikke deres sprog ! Henvend dem til formanden på kaien der henne ! “ grøtede han udaf sig på et slags plattysk , som var sterkt isprængt med hollandsk ; han vinkede ud med hånden og skrådde dermed tværsover gaden bént ifra ham . 
„ Hellige urania , å kast en klode i hovedet 

på ham der ! “ udbrød Danske-peter og lagde raskt til opover kaien . 
Straks der oppe i dokken lå en hel del bryggesjouere og flød mellem fustasjerne ; Danske-peter styrtede midt ind i flokken og råbte godt op , så alle mand måtte lægge nebbet i hvil : 
„ Har i en formand her ? “ 
De så’ forundret på hverandre ; ingen lo , og ingen svarede . 
„ Forstår i tysk ? “ — skreg Danske-peter — „ så si’ det , for pokker ! “ 
„ Tysk ? ! “ — brumlede det i en fordrukken tyksak , der talte , som han skulle bære næsen i en klud — „ ingen tysker her ! “ 
Danske-peter trampede utålmodig med benene . 
„ Er det et tysk skib , de søger , min herre ? “ spurgte en høj , ranglet fyr med fåremine ; han var katkindet og bar blå overtrøie til forskel fra de andre , som arbejdede uden ; manden slog døren til materialboden i og nærmede sig Danske-peter i langsomme skridt med en skrå i næven . 
Det var altså formanden — 
„ Jeg søger intet tysk skib “ — sagde Danske-peter alvorlig og med en vis knusende foragt i øienvigene — „ jeg spør kun , om nogen af 

disse gentlemen kan slå af en sladder på tysk ? “ 
„ Nej “ — svarede formanden og sendte endelig skrån til sit bestemmelsessted , midt udi kanalen — „ men jeg forstår urimelig godt , hvad tysk bety’r ; jeg har en bro’r , som sidder i celfængsel i Tyskland ! “ 
Danske-peter så’ gentagne gange noget afkantende på manden ; men omsider sagde han : 
„ Ja kan de da ikke gøre mig fortrolig med , hvor den danske konsul bor ? “ 
„ Den danske konsul ? “ — gentog den kat-kindede og strøg sig med frakkeærmet over panden , som var tæt besat med små svedperler , mens han samrådede sig lidt med sine tanke-stumper — „ Ja det er jo Helgesen det ? “ sagde han omsider på et gyseligt tysk og vendte sig om mod en anden kant — „ De har — —  “ 
„  — — det er lige meget , hvilket navn manden lyder ! “ afbrød Danske-peter ham og gav tyrkerhuen et lidet knips foran , så den stupte langt ned i nakken . 
„ Ja men han bor deroppe i den næste dok til venstre , når de kommer over den første bro “ — sagde formanden og pegede ud med hånden i den retning , Danske-peter skulle 

gå — „ på højre hånd , når de kommer ud af den lille tværgade der ! “ 
Det kaudervælsk , han brækkede udaf sig , var så tykt , at Danske-peter ikke kunne øjne bunden igennem det ; og næsten lige klog var han . 
„ Jeg skulle have stor lyst til at kunne forstå dem “ — mente Danske-peter — „ men det hjælper mig så lidet , da jeg ikke har fået et bøs af det alt sammen i kassen ! Men vil de ikke behage at være så ubegribelig artig at tegne det op på dette papir ? — kan de „ grave “ kanter ? “ han stod med notisebogen åben og rakte den frem mod ham tilligemed en blyant , som havde været i telten en gang før . 
— nej karter , det var noget ganske nyt for ham ; men så megen børnelærdom havde han vel fået , at han i nødsfald uden at få et hårdt ord kunne male ned en dok og en bro og en gade og navnet Helgesen . Ja så lagde han ivei med det der ; bogen holdt han støttet mod knæt , og de tykke sælepinder af nogle fingre , som han havde på hånden , kløb blyanten både sort og blå undervejs ; for den ville ikke altid lystre ; men Danske-peter skjønte dog , at der tilslut ville blive noget udaf det . 

efter syv lange og ligeså mange brede , et par eder og en frisk skrå blev det præsenteret den længselsfulde danske , som nu forsøgte at lægge ansigtet i så velvillige folder , som situationen tillod , og efter et længere studium og et par strenge øjemål på lokaliteterne pr . distance begyndte også Danske-peter ikke at holde det for ganske umuligt længer at finde rosinen i pølsen ; men den lå ikke midt i ; herregud , det gjorde den nu så sjældent forresten  .  .  . 
„ Ja , ja , min gode mand “ — sagde han endelig  . og holdt papiret lidt ud fra sig og slap et nådigblidt smil ned i mandens små lang-hårede griseøine — „ hjertelaget er der ; men forresten er det bare så som så ; imidlertid skal de nu ha’ så mange forbandede tak , og gud give de aldrig må få en udød ! Jeg skal vel lugte mig frem alligevel ! Tusind tak ! Farvel ! “ 
Med bogen i hånden og tegningen for øje , tyrkerhuen helt nede i nakken og spanskrørstokken i horizontal stilling i den højre stejlede han afgår’e langs med kanalen til bron . Alle sammen fulgte de ham med øjnene , helt til han kom ind i tværgaden på den anden side ; der vinkede han frank af til dem og flød 

dermed ind i folkesværmen . Væk var han ! — gad vide , hvad det var for en fyr ? 
„ Der kommer og går så mange ; man sér dem aldrig igen ! “ sagde formanden og krøb atter ind i materialboden til sit arbejde . 

Ix . 
Da Danske-peter svingede om hjørnet af tværgaden på den anden kai , fik han straks øje på et stort konsulatskilt , som stod der og glitrede i solen ved siden af en flagstang tre huslængder fra ham . 
På kontoret , som lå over gården i første etage , fandt han tre skrivende herrer med nebbet i putterne ; de gad næsten ikke sé op på Danske-peter , da han flød ind af døren . Den , han først snublede over , var en mørkeblond , dvask firskåring på hen ved de fem og tredve ; han gabte og gispede for hvert tredje ord , han kradsede ned , .og brede , røde rænder havde han langs med det hvide i øjnene . 
Da Danske-peter i betragtning af stedet gjorde brug af sit gamle modersmål , afslørede fyren sig straks som en ubestridelig landsmand af ham . — men konsulen var rigtignok ikke tilstede ; hvis han ønskede tale med ham per 

sonlig , fik han komme igen klokken ét eller ved femtiden . 
„ De kan ikke være så artig at si’ mig , når der går skib til Danmark ? “ spurgte Danske-peter . 
„ Desværre de , det kan jeg ikke si’ ! “ — lød svaret — „ Det får de sikrest at vide hos mæglerne . “ 
„ Hvor falder jeg dem indaf døren ? “ 
„ Å her lige ved siden af har vi én , meijn-kerr ! De følger kaien helt op til hjørnet ved den kanal , som danner ret vinkel med denne ; der bor han i hjørnehuset ; kontoret er på anden sal !11 sagde fuldmægtigen og lagde pennen fra sig . 
Danske-peter sagde så mange tak for oplysningen og travede atter afgår’e . Ude på gaden dukkede han sig ud i de travle forretningsfolks brusende strøm og kæmpede den fortvivledes hidsige kamp om fodsbredderne med vraltende kurvkoner , sendrægtige sømænd med bly i hatten og med fremfærdige købmænd , der stormede afsted for at takke en mand , som der skulle gøres forretninger med  .  .  . Og alle sammen gjorde de Danske-peters fremtrængen vanskelig . Det hjalp lige meget alle de kunster , han fandt på for at få dem til at trække følehornene til sig og respektere 

fortougsretten ; i det stykke fandt han de lignede københavnerne lidt ; han sparkede en på tærne ; han kastede pludselig et knusende blik ind i øienstenene på en anden ; men de var alle sammen enige om , at man burde tage det med ro . Uforvarende kom han til at sparke stokken udaf hånden på en velnæret borger , som stavrede foran ham . Danske-peter tog raskt til huen , bad meget om forladelse og gjorde mine til at ville tage den op igen ; men manden smilte lidt overlegent : 
„ Gener dem ikke , min herre ; værs go’ fortsæt ! “ sagde han og tog den selv op . 
„  — det var da som bare fanden “ — mumlede Danske-peter ved sig selv og lagde ud , alt hvad han evnede — „ jeg tror , satan i mig , hollænderne vil tage  luven fra selve overkokken i sultanens harem i retning af vitser , jeg ! “ 
Mæglerens kontor løb han straks opefter skiltet på ; det krævede ingen synderlige kunster at finde det . 
Danske-peter fejede en to tre døre op med en vis resoluthed og stod der kæk midt på gulvet i kontoret : 
„ Er de hr . mægler meijnkerr , min herre ? “ spurgte han med en komplimenterende gebærde henimod en liden herre tilårs med-glatragede 

kinder , høje fadermordere og et par . små , spillende øjne . 
Jo , det var ikke så galt truffet alligevel . 
„ De kunne ikke være så venlig at oplyse mig om , når der går skib til Danmark vel ? “ sagde Danske-peter . 
„ Skal de til Danmark ? “ 
„ Helst ! “ 
„ At de ikke opsøgte mig i går , min herre ! “ udbrød mægleren — „ iaftes gik det sidste ! “ 
Danske-peter trak på et fint smil : 
„ Det ville jo været synd “ — sagde han — „ om jeg skulle have forladt byn samme dag , som jeg kom ; for da havde ikke rotterdam fået æren af at huse mig en eneste nat engang ! “ — han bekvemmede sig ikke til at sige : huse en forhen værende o ver kok i sultanens harem , som egentlig var hans tanke . 
Mægleren lo lidt hjertelig godt over den uforknyttede danskes tirade . 
„ Ja , men det værste er , at efter alt det , jeg véd , går der intet på tre uger igen ! “ sagde mægleren . 
„ På tre uger ? ! “ udbrød Danske-peter og vendte øjnene i høsen , mens han tog et halvt skridt mere indmod mægleren som for at læse om igen i hans mine ; den var uforanderlig ; Danske-peters ansigt formørkedes på engang 

— „ ja , det var rigtignok ikke videre godt ! “ mente han . 
„ Ja jeg tør ikke si’ det for vist ! “ — sagde mægleren derpå og funderede lidt , rettede et par spørgsmål til en af kontoristerne og så’ atter bestemt på Danske-peter , som i sit stille sind på en vis måde velsignede hele Holland , konsuler , mæglere og deres skibstrafik — „ men vil de ikke for sikkerheds skyld henvende dem til den danske konsul ? De er jo dansk ? “ 
Jo , det var rigtigt nok , at Danske-peter var dansk ; men han kom netop fra konsulen , som ikke var tilstede ; og hans folk vidste intet at fortælle . 
Hollænderen svarede intet ; han så’ bare rådvildt på ham en stund : 
„ Ja så får de gå til de andre mæglere , som har med danske skibe at gøre ! “ sagde han omsider . 
„ Hvad behager det de herrer at hede , og hvor skal jeg finde dem ? “ spurgte Danske-peter . 
„ Nå så  .  .  . jo det skal nok jeg skrive op for dem ! “ mente den anden ; kontoristerne trak lidt i al hemmelighed på smilebåndene ; mægleren styrtede sig over pulten og greb ud efter en pen , og Danske-peter stod og hængte ører med en yderst fordægtig mine ; tyrkerhuen lå fladtrykt under armen på ham . 

„ Ja nu har jeg skrevet det på tysk “ — sagde mægleren , da han rejste sig igen med papiret — „ De må undskylde , hvis orttografien ikke skulle være af prima slags ; for — —  “ 
„ Å de skal ikke genere dem ! “ — sagde Danske-peter med en træt mine og bedækkede velgørerens lille ansigt med et forslagent blik — „ De er vist en prægtig mand alligevel , de ; det er synd , at jeg ikke traf dem i Tyrkiet ; jeg kunne muligvis have gjort dem en tjeneste — — ! “ 
Mægleren spilede munden op og stod der og gabte lidt overrasket over Danske-peter , hvem han ikke rigtig vidste , hvad han skulle tro om : 
„ Kom , kommer de fra Tyrkiet ? “ spurgte han på yderste kanten til en latter . 
Danske-peter så’ ganske alvorlig igen på ham fra siden , mens han lagde lappen langsomt sammen : 
„ Ikke rigtig direkte ; men — — ja så var der ikke mere ; jeg si’er dem så mange gange tak ! “ dermed gjorde han en udsøgt kompliment og forsvandt raskt ud af døren med et sonort farvel på læben . — først nu lagde mægleren tilstrækkelig merke til hans aparte hovedbedækning . Alle sammen så’ spørgende på hverandre og forstod ikke et muk . 

berten var den første på mæglerens liste , og han var derfor den første , hvis døre måtte holde for . 
Ham kunne da Danske-peter forholdsvis let løse op ; for det kostede kun et par kristelige anfald på byns konstablelige samvittighed , — og ved hjælp af en smule pantomimiske forestillinger i al tarvelighed under åben himmel klaredes resten . Straks nede ved jernbanen bodde han . Berten & Van der loo stod der på skiltet ; på døren til kontoret derimod berten og Vanderloo . 
„ Det var da fanden til lo , det da ! “ mente Danske-peter og puffede til døren , så den dansede på vid væg . 
— det vil sige : han fandt hverken berten eller Vanderloo ; for den første behagede at være på børsen i forretninger , og den anden var ikke tilstede ; men fuldmægtigen , som Danske-peter åbnede sit hjerte og talte ud af lævren for , kunne oplyse ham om , at de slet ikke vidste af noget skib , som skulle gå til Danmark i den nærmeste fremtid . Hvad det angik , så måtte han holde dem undskyldt . Der gaves ingen fast dampskibsforbindelse med det land om vintren . Men hvis han så’ sig god for at gøre en rejse til Amsterdam med det 

samme , så var det ikke ganske umuligt , at han kunne være heldigere der . 
„ Jeg tror , jægeren sigte mine arvesynder , at de snart vil jeg skal rejse til Amsterdam for at få vide , når der går skib fra rotterdam , jeg ! “ tænkte Danske-peter ved sig selv ; men han sagde det ikke . 
„ De får i allefald henvende dem til den danske konsul ! “ — sagde manden — „ det er muligt , at han véd mere end vi ! “ 
„ Det der  .synes jeg jeg har hørt engang før ! “ sukkede Danske-peter ved sig selv på sit gamle morsmål og sendte den kvisede skabilken ved pulten et ubestemmeligt blik . 
„ Tak skal de ha’ for deres gode mening ! “ — sagde han — „ men den ærede konsul og hans slæng véd næppe engang så meget som de ; for jeg har netop været der , og de tør end ikke si’ , om der overhoved går skib til Danmark mere ! “ 
Så skrev fuldmægtigen op navnet på en tredje mægler for ham ; han havde kontor i en liden tværgade nede ved den store toldbod ; det var kun tyve minuters gang derfra ; og den fornødne instruks om vejen fik Danske-peter også . 
„ Tusind tak , min herre , de er vist en bra 

mand , de ; skade kun , at vi ikke gjorde et venskabeligt sammenstød i venlo — — ! “ 
„ I venlo ? ! Hvad mener de ? “ 
„ Ja , ja jeg havde en raptus med at forevige folk der nede ! “ sagde Danske-peter ; dermed bød han farvel uden videre forklaringer . 
Nede i trappen sagde han til sig selv : 
„ Jeg tror satan i mig jeg glemte , hvad jeg selv heder , hvis jeg blev akklimatiseret her i landet !  .  .  . Nej , da er københavnerne noget ganske andet ; de har ikke bare god rede på sine egne sager ; men de véd også altid nøje besked med sine medborgeres' ; og selv om det skulle gå så vidt med en mand der oppe , at han glemte sit eget navn , havde han kun at henvende sig til den første den bedste på gaden , så fik han det nok igen  .  .  . ! Herregud , disse skindærlige hollændere , de tør ikke engang si' et overflødigt ord ; de har ikke engang fantasi til at bygge en usandhed over i en snæver vending , når de ikke véd noget ! Ærligheden kan være respektabel nok ; men hæderlige folk , synes jeg , ikke så strengt behøver den “ . 
Da Danske-peter denne gang rutehede ud i gaden igen , var han hoppende gal inde hos sig selv som en tirret edderkop ; han følte sig først til mode , som han skulle have fået hovedet trykket ned i maven ; men så stivede han sig 

lidt efter lidt med vold og magt op igen ; han gik med små afmålte , filosofiske skridt og lidt løst knyttede næver hen efter fortouget ; øjnene satte han strittende ud i luften og humøret lå i origo . — skulle han mere lægge hjertet på skrå for en mægler ? 
Ved bron standsede han pludselig : 
„ Jeg tror , ved min salighed , de står i nemesis’ tjeneste alle sammen , jeg ! Jeg gider sgu’ ikke mere spytte efter dem engang ! “ 
Han ville helst gå hjem med det samme ; men han blev dog stående lidt og betænke sig ; han løkede så småt afgår’e på vej til den næste bro , og imens gjorde ban op med sig selv , at man dog fik løbe linen ud og sprelle lidt mere , før man gav tabt . Så svingede han resolut indover bron og løb hidsig på bortover den brede gade på højre side . 
Danske-peter skjevede mistænksomt og fientlig til de støjende tjenstpiger , som hang der efter én hånd udenpå vindurne oppe i etagerne og skrubbed’ og skured’ , så fillerne føg ; de gnéd og skyhed’ , som pinsen skulle stå for døren . 
„ Ja , ja “ — mumlede han ved sig selv og slog en runding på ryggen — „ leve den hollandske rénslighed ! men bare jeg ikke får en pige og en våd fille og en bøtte koldt vand over 

pynten så ! “ Dermed tog han nogle små kænguruhop på to fod i skridtet og skottede for tryghedens skyld alt i ét op til begge sider af gaden — „ skrub bare væk ; denne skramleby bliver nu lige svart , hvor meget de så skurer og skyller ! Jeg har , ved mine ligtornes hypokondri , aldrig set en svartere by ; man finder ikke en hvid væg at bore øjnene i , hvor man vender sig hen ; man skulle , gud forlade min synd , tro , at det var sorte ånder , som havde bygget den ! “ 
Han kastede det ene gadehjørne efter det andet bag sig , pilte på , så håret flagrede om ørerne på ham ; kiggede nu og da ind i opskriften på lappen og slog forhindringer i vejen for en og anden travl borger , mens han pralede ham for nogle nyttige oplysninger angående vejen . Det ville aldrig tage nogen ende ; den store toldbod vedblev at holde sig i det fjerne ; de tyve minuter var allerede fløjet ; alle sammen vinkede de videre , stadig videre udover langsmed havnen . Han blev ufortrøden ved ; som regel holdt han jævn gang ; men undertiden kunne disse nervøse rider komme over ham ; da kriblede og kradsede det i hver fiber i hans legeme , og han måtte lægge ivei i et lidet firsprang for ikke at springe i filler af utålmodighed . Ret som det var , tørnede han 

brat mod en bro , som var helst og stod der og strakte armene bedesøsterlig mod den kolde , fjerne himmel og lod de halvrådne dragkister af nogle søvnige seilskuder sige sig dvask forbi ind i dokken . Når det så blev frit og klart igen , rendte han atter afgår’e fra dok til dok med ti dusin skranglende eder mellem de friske , hvide tænder , som aldrig blunkede for en hård brødskorpe . Over bror bar det , over plæner , kaier og små beskedne gadestumper , som magistraten ikke havde gjort sin opvartning på de sidste par år ; han løb lige på , holdt folk ublidt an , spurgte , lod sig instruere , løb igen , men begyndte tilslut at nære små tvivl om , hvad enden ville blive . Retningen måtte være gal ; galt måtte det være ! For den ene viste ham lidt til venstre , en anden lidt til højre , og alle sammen var villig til at dø på flækken for rigtigheden af det , de gav ham ind ; han kunne ikke altid passe middelvejen ; for han måtte løbe , hvor gaderne gik før ham . En enkelt var også uforskammet nok til at sige , at han vist ikke måtte være videre stiv i kendskabet til de lokale forhold , da han allerede havde gjort en betydelig omvej ; — endnu var der dog håb . 
„ De kan selv ha’ omvej , de ! “ — mumlede Danske-peter fortrødent , vipsede lige ifra ham og gav en god dag i fyren , som han nærmest 

ville sé en erkeskjelm i — „ som om det , fanden kloroformere mig , skulle være sådan en let sag for en uindviet i de hollandske mysterier at lugte sig til den korteste vej i en slig gammel , nederdrægtig skummel kasemat af en by som rotterdam ! ! “ 
Efter en del zigzaggang mellem lossepladser og materialboder dernede ved havnen fik han da endelig med øjnene fat på toppen af et hus , som ragede gråt og bredt højt i vejret , og som havde en utallighed af glugge til alle sider . Det kaldte en sjouer den store toldbod . Havde nu ikke Danske-peter ganske uanlagt løbet med næsen lige på mæglerens skilt , idet han skulle skyde gjenvei gennem en sidste gadestump , så ville han have havnet langt fanden i vold på den anden side af parken , helt nede ved vandet , før det var faldt ham ind at levne mægleren en tanke . 
— på kontoret , som var lyst og højtideligt og rådede over udsigten til sø’n på den ene side og parken på den anden , var det den samme historie op igen , som han nu kunne udenad : de havde intet at fortælle ham , intet med bestemthed ! Men der nede i dokken lå der et dansk skib med hollandsk kaptein , som ikke skulle til Danmark , men til Tyskland etsteds ; hvis han ville ulejlige sig derned med 

det samme , så kunne det vel hende han fik vide noget mere . 
En pukkelrygget fyr med jomfruelige dun på overlæben og med et par store , konkave blå briller på næsen kradsede ned navnet på et papir , og med dette i hånden søgte Peter hurtig døren og forsvandt med mange tak på læberne . Som et forskræmt rensdyr styrtede han nedover mod kaien , og der faldt hans spilende øjne på en bred ryg , som vendte lige imod ham : 
„ Hej , de der ! “ — råbte han endnu på afstand — „ vend forsiden til og giv af sirenen ! “ — — den tiltalte skvat op og holdt næsten på at styrte i kanalen i det samme ; for han stod yderst på bolverket ; det var en tomhændet ung mand i blå sømandsklær og blød hat ; han så’ nærmest ud til at stå der for fornøjelsens skyld . 
„ Hvor ligger det skib , hvis de vil sé efter ! “ sagde Peter og løftede høfligst på hatten — som ikke blev besvaret — idet han rakte papirlappen med navnet på ind i fingrene på ham . 
„ Det skib ? “ — gentog manden og hængte et par fingre i lappen , som han næsten ikke gad kaste et øje på engang ; men det var et spørgsmål , han ville have gjort — „ Med tilladelse , 

er de nordbo ? “ sagde han og lagde ansigtet i andre folder , mens han så’ Danske-peter uforskammet fortrolig lige ind i bunden af hans to øjne . 
„ Hvad er det nu om at gøre da ? “ spurgte Danske-peter igen på tysk . 
„ De er vist dansk ? “ 
„ Det kunne jeg godt negte , når vi er så’n på to mands hånd ! “ svarede Danske-peter koldt . 
„ Ja men jeg hørte det på akcenten “ — sagde fyren og vendte sig nu helt imod ham — „ den var ikke patent tysk . “ 
„ Hvad slags mand er vi da ? “ spurgte Danske-peter fornemt . 
Manden blev noget flad , ventede lidt med svaret og så’ et par gange forsigtig på ham ; men han var tilstrækkelig imponeret , og så fik han en usvigelig bagtanke om , at Danske-peter kunne være fuld af penge ; derfor svarede han ganske oprigtig : 
„ Jeg er kadrejer , jeg ; før var jeg virkelig drejer ! “ 
„ De skulle ikke osså være lurendrejer ? “ 
„ Osse det , når det behøves ! “ svarede den anden og lo pulisk — „ men nu kære landsmand vil jeg gøre dem den tjeneste at vise Dein , hvor skibet ligger ! skal vi gå ? “ 
Det ville Danske-peter heller end gerne . 

undervejs lod kadrejeren til at have et eggende begær efter at vide , under hvilken form samfundet lod sig tilflyde udbyttet af Danske-peters driftskapital ; men det fik  .han aldrig rigtig rede på  .  .  . Efter et par minuters jabberi var de allerede på siden af det eftersøgte skib , og Danske-peter fandt , at manden nok kunne have gjort sig lidt mindre ulejlighed for det  .  .  . 
„ Hej der , folkens ! “ — råbte kadrejeren til matroserne , som for med børster og vand over dækket- og skrubbede løs på hårde livet ; det spylede stridt ned til alle sider — „ har i nogen kaptein hos jer ? “ 
Jo , de havde . 
„ Så pur ham ud ; her er en , som vil bytte lab med ham ! “ 
Da de var nåt frem til landgangsbron , viste den midtaldrende kaptein sig barhodet med det blonde , krøllede hår i hullet , vréd kaffen raskt udaf skægget med den højre og sendte et par små , stikkende øjne ud på de to , og endnu før han havde fået tid til at trække begge benene med sig , kastede kadrejeren spørgsmålene i hovedet på ham  .  .  . 
„ Dette er en landsmand af os ; det vil si’ af mig og deres skib ! “ lagde han til . 
„ Jaså “ — sagde den undrende kaptein , der talte et tåleligt Dansk — „ De skal til Dan 

mark igen ? “ henvendte han flegmatisk til Danske-peter . 
„ Ja helst ! “ lød svaret . 
„ I morgen ved middagstider indtræffer et skib her , som tilhører mit reden “ — sagde kapteinen — „ hvis de da vil komme igen , så skal jeg gi’ dem nærmere oplysninger ! “ 
„ Det er godt ! “ — svarede Danske-peter livlig ; hjertet løftede sig merkelig i brystet på ham ; det begyndte at rykke lidt nærmere altså — med forløsningen . De „ nærmere oplysninger skulle være nok så rare at få “ , tænkte han lidt ironisk ved sig selv . 
Danske-peter blev lettere om hjertet , og han følte et taknemmelighedsfuldt velbehag som den , der vågner efter en ubehagelig drøm  .  .  . Han tog med et øvet tag til tyrkerhuen , takkede gentagne gange og vendte sig  ,om mod kadrejeren , som stod der lur og bjuklede i benene , mens han med et falsk flir betragtede ham fra siden . — Danske-peter mindede sig om , at pungen var grund ; men han kunne igennem sultens påmindelser tilstrækkelig dvæle ved , hvad han havde hørt om kapteinerne : at de lod sig håndtere  .  .  . Klokken var allerede halv to ; den gamle snuskærring måtte vel snart være færdig med middagen , ville han håbe . 

„ De har ikke lyst til at stikke en baier ud , på handelen ? “ henvendte han til kadrejeren , som han helst på en fin måde ville komme ud af fingrene igen på . . 
„ Jeg måtte være en dårlig lurendrejer , hvis jeg ikke gik ind på et så honnet forslag ! “ mente den anden og søgte ligesom magnetiseret samme direktion med næsen som Danske-peter . 
„ Godt , lad det være en ærlig mands ord ! “ 
Og kapteinen så’ dem straks efter flyde ind af døren i den lille sømandskneipe der nede ved sidenaf bageren . 

X . 
Da Danske-peter den dag nådde tilbage på kotelet med en oplagt appetit , delte forhåbninger , træt og udaset , fandt han hele borgen indtaget af tyske emigranter , som sukkede efter Amerika . — en del karer og kvinder , som ikke var rigtig færdige med magazineringen , sad endnu ved bordet og gjorde kopperne forlegne . Dampende , fiolblå kål lå og flød på grunde tallerkener ; poteterne holdt sig i skindet i fadene ; men de fleste kom dog ikke helskindet ned gennem de forslugte halse . Danske-peter merkede , at appetiten ufrivillig sænkede niveaut lidt , og han var sterkt i tvivlsmål om , til hvilken krog han helst skulle betro sin sensible person . 
Det gamle banketræ med de forgræmmede træk om munden og det forstenede , hemmelig-hedsfulde halvblik , slængte til ham en snærrende tallerken suppe , som nærmest havde lignament 

med skiddent sæbevand . Der var i al nødtørftighed blevet ryddet op på enden af bordet for ham , som ganske lydløst dukkede op på en stol der og kastede udfordrende øjne ned i tallerkenens mystiske dyb . Kødet svingede også straks ind og satte sig i échelonstilling ; men i medfør af sterkere fides for det sidste , til at åbne spektaklet med , lod Danske-peter formere til dobbeltkolonne uden frontforandring og spillede kødet op i forreste linje . 
Han lugtede først lidt til det : 
„ Nej dægeren smætte skindet også af den snuskærring ! “ sagde han på sit gamle mors-mål og vrængede lidt uhyggelig på kysse-mentet — „ hvem fanden tør dø på , at dette enten er tysk menschenfleisch eller hollandsk kalvekød da ? “ Han stirrede det spændt ind i de mindste fiber som katten , når den anstiller betragtninger over en omtrentlig ihjelbidt rotte . Så lugtede han igen et par gange til begge dele og gjorde endelig efter mange overvejelser et behjertet angreb med kniv og gaffel på kødet . — han tænkte han skulle have spurgt , om der længer var så mange emigranter igen , som der kom ; men han slog det hen og tænkte , at det , man ikke vidste , havde man heller ikke ondt af . Men tænderne fik det med kuldegysninger ; de kviede sig  .  .  . Danske-peter blev helt for 

færdet ; det var da som fanden , mente han ; nu må det gå kvikt  .  .  . „ Voksne for børn og en krone for femti ! “ Men de rystede til hans store forskrækkelse over hele kroppen ; så lod han dem male bare lidt overfladisk og neutraliserede tungen . Men nedover halsen ville det ikke ; han tryglede både højt og lavt og gjorde det ene fortvivlede forsøg efter det andet ; men enhver anden vej ville det tage , bare ikke den gennem halsen ; det var den tusindste umulighed ! Danske-peter blev bogstavelig grøn i ansigtet af pur ærgrelse . Han havde en fornemmelse , som vendte han sig i permissionerne  .  .  . 
Så var der en eneste udvej igen ; han måtte have øl . 
En halv tysk bier og et rent glas slængte kærringen til ham , og så gav han de obsternasige kjødbeter en passende styrt , så de i fortumlelsen stubte ned i den afgrund , som de frygtede så meget . Danske-peter så’ fremdeles alvorlig ud ; han kastede et hundsk , taknemmeligt blik til bajerflasken og skottede lidt låddent op på det gamle haspetræ , som nu var faldt over poteterne i fadet og plukkede skindet af et par tre til ham . — emigranterne havde indstillet ildgivningen og lå nu på stole og bænke rundt langs med væggerne og pludrede plattysk , 

og værten var atter kommet på sin høje hest foran nodestolen , hvor den stakkels gamle tåreperse atter fandt helvedet hedt . Og han med det englelige ansigt og de himmelske øjne fra sidst havde lagt følehornene over kors og bredt vingerne om et lidet bord inde i restaurationen , hvor han skrev noder . 
Da Danske-peter atter var kommet til passende fornuft igen , rejste han sig pludselig , takkede hakkebrættet for maden og flød forsigtig ud gennem døren . Op trapperne gik det som en kastet pil , og i det samme han styrtede ind på værelset hos sig selv , greb han på fersk gerning i vaskevandstolen en gammel , affældig rotte , som han næsten skræmte hele viddet fra . 
Næste formiddag stod Danske-peter igen på konsulens kontor ; — men hvad skulle der vel og være i vejen for , at konsulen også i dag var fraværende ? 
„ Er da denne hersens konsul aldrig tilstede  ? “ busede det ud af Danske-peter , som begyndte at finde tingen noget mistænkelig . — han skulle kanske sige , at han aldrig kom igen mere , så lod han sig lettere overraske siden  .  . . 
Fuldmægtigen tilkastede ham et blik , som ville han minde ham om , at han ikke måtte gå over stregen , og dermed begrov han atter 

næsen med den mest absolute sindsro i sin protokol . Da det imidlertid så’ud , som Danske-peter havde noget ondt for at træffe valget mellem at gå og at blive stående der midt på gulvet og klappe sin grønskimlede cylinder , spurgte fuldmægtigen omsider uden at løfte øjnene fra arbejdet : 
„ Var det ikke noget , som jeg kunne afgøre ? “ 
„ Ja “ — trak Danske-peter på det og slængte hænderne og cylindren bagpå ryggen , idet han tog et nærmende skridt og lod det ubestemt søgende blik dale ned i hans protokol — „ det var nu det , at jeg helst skulle tilbage til Danmark igen , så hurtig vinden bærer , og at der i dag kom et skib her til pladsen , som passer foi- mig , og som går igen om et par dage . Men jeg er ikke rigtig sådan beslåt med mynt ; jeg ville kun rådføre mig lidt med konsulen  .  .  . ! “ 
„ De kan jo løfte på hjertet for mig vel , som er konsulens fuldmægtig “ — sagde den anden og lagde pennen forsigtig fra sig , idet han vendte et mere auttoritært ansigt til Danske-peter og blev stående støttet mod pulten med den ene albue — „ jeg tror at forstå dem slig , at de ønsker fri rejse ? “ 

Danske-peter rynkede lidt på næsen ; han syntes ikke om , at manden tog ham såbråt : 
„ Nej , ja jeg ville først høre , om man her véd , hvor skibet ligger ; for det andet om man holder det for helt umuligt , at kapteinen for et godt ord kan lade sig bevæge til at tage  en honnet mand , som for øjeblikket ikke har så god råd , som han plejer , med for halv pris ? “ 
En ængstelig smiltrækning viste sig i fuldmægtigens ansigt i det samme : 
„ Ja—ha “ — sagde han og lagde begge albuer indpå pulten — „ hvad det første angår , så véd vi ikke , hvilken losseplads det nu ligger ved ; for de losser på flere steder ; men det får de sikkert vide nede ved toldboden ! “ 
„ Jo tak ! “ mente Danske-peter , som ikke ville fortælle ham , at han allerede havde hængt sine garn ud der ; — for så havde han ikke haft noget påskud til at søge konsulen i dag  . . . 
„ Men hvad det andet spørgsmål angår “ — vedblev fuldmægtigen med et fjernt blik ud af vindut , over kaien — „ så er det noget , som vi ikke tør ha’ nogen bestemt mening om ; kapteinerne har nu ikke lov til at indlade sig på sådanne transaktioner “ — sagde han og vendte sig med et bestemt blik om mod Danske-peter igen , der stod og kiggede ham noget fientlig op i brynene og følte en vis trang til 

at sige ham , at han ' ikke skulle hænge sin samvittighed ned i kapteinernes sager , men lade dem selv passe sine kål — „ men enhver kaptein kan jo fortolke det , som det passer ham bedst ! “ lagde fuldmægtigen til ; dermed rettede han sig op og vendte sig om mod den blegfede unge mand med sorte knebelsbarter og pomadiserede hårrester , som stod ham nærmest , ved den anden pult : 
„ Tror de vel det , hr . Nieuwenhuis ? “ sagde han på hollandsk . 
„ Hvad , hvad behager ? “ udbrød Nieuwenhuis og styrtede med pennen i hånden hen imod ham , mens han kopte stort fra den ene på den anden  .  .  . 
„ Tror de vel , at nogen dansk kap tein la’r en mand gå frit med båden ? “ 
„ Nej ! “ sagde han afgørende , rystede lidt på det nøgne hoved , så’ fuldmægtigen endnu engang skarpt ind i øjnene , pilte dermed tilbage igen på sin plads og jog atter pennen hidsig afgår’e over arket  .  .  . 
„ Fuldmægtigen vendte sig nu rolig ommod Danske-peter igen med et dvask blik : 
„ Nej , “ sagde han — — længer kom han heller ikke ; for den blegfede sprat atter i det samme op fra pulten , kom løbende i små opvartertrip hen over mod Danske-peter , som han 

så’ uforskammet med hevede bryn lige ind i hårbunden : 
„ Nej , det tror jeg rigtignok ikke går “ — på tysk — „ det gør de ikke , kapteinerne , min herre ! “ og så løb han atter tilbage i samme hast , og Danske-peter vidste ikke rigtig , hvad slags svar det var , som kunne have været mest passende for ham . 
„ Nej der er nok ingen udsigt til det “ — sagde fuldmægtigen da og stoppede begge hænder i bukselommerne — „ så det bør de slå ud af tankerne straks ! “ 
Danske-peter kylte i ham et foragteligt blik ; han var rasende som en gryde i kog inde hos sig selv ; han gjorde en nervøs vending på kroppen og var straks enig med sig selv om , at disse folk just ikke var af dem , han havde brug for . 
„ Så farvel da ! “ — sagde han — „ og tak for oplysningerne ! “ 
„ Lykke på rejsen ! “ lød det fra fuldmægtigen , da han var nåt døren . 
„ Tak for det “ -- svarede Danske-peter med fræsende stemme uden at sé sig- tilbage — „ De er en net vungkijan*' ) , de ; bare de ikke finder en „ træffer “ på et skarpt hjørne 
* ) kinesisk : en danske . 

engang  .  .  . “ lagde han mumlende til , og ude af døren var han . 
Han tøflede ilsomt over gården , slog med stokken ud i luften , så det peb i molekylerne , og ude på fortouget standsede han bråt . Han strammede på brynene og kopte stort og trodsig ud i luften , mens han disciplinerede tankerne lidt . Alle disse travaligheder fik det til at gå ham koldt nedover ryggen . — hvad satan skulle han gøre ? 
— hans øjne faldt med engang på en kirke lige imod , på den anden side af kanalen . Var det klostret ? 
Nu stod hele samtalen med pater vicarius atter levende for ham , fra ord til ord . — det var den sidste udvej  .  .  . skulle han slå et slag  .  .  . ? Det måtte prøves . Dermed løb han raskt til , tværs over bron uden videre betænkninger . 
Han steg op de tre trin , rykkede hårdt i klokkeknappen , og straks efter stod en høj , mørk , mager portnerske foran ham i den halvåbne indgangsdør til kirken . 
„ Kan jeg få oberem i tale ? “ spurgte han raskt ; der var sådan hast over ham , at han glemte at spørge , den det var klostret  .  .  . 
„ Sognepresten bor der i den gård ved siden af ! “ svarede hun og pegede på huset for ham . 

han løftede let på tyrkerhuen med et dybt tak og lagde tilsprangs langs med husrækken . 
I trappen for han lige imod en høj skikkelse , som ufrivillig blev nødt til at vige til side og gøre plads . Ved et tilstrækkelig sikkert øjekast opdagede Danske-peter , at det var en mand i talar og opstående krave , han havde for sig . En ung , smuk , velnæret pater med et ædelt ansigt og et hjertensgodt smil . Det var den smukkeste mand , Danske-peter nogensinde havde set . 
„ Hellige trefoldighed ! “ — tænkte Danske-peter — „ det kan da være noget fordet feminale at gå i skriftestolen med ! “ han blev stående et halv minut og stirre på ham ; men huen fik han tilbørlig betids revet af sig . Pateren hilste yderst høflig og hofmandsmæssig igen . 
„ Jeg tør ikke spørre , om hr . pastoren er sognepresten ? “ 
„ Nej , min herre “ — på tysk — „ når de ringer på i anden etage , vil pigen melde dem ! “ svarede den smukke pastor med det elskværdigste smil og viste Danske-peter et par be-geistret lysende øjne ,' der i forening med den noget dæmpede , mystiske stemme fik Danske-peter til at krympe sammen en tomme . 
Pastoren tog let til hatten og anbefalede 

sig ; Danske-peter hilste udsøg høflig igen med et beskedent tak og fortsatte sin vej op trappen . 
„ Det var en sydtysker “ — sagde han til sig selv — „ satans intelligent blik  .  .  . ! pokkers smukt sprog  .  .  . 1 Goethes tyskere  .  .  . ! prægtige folk  .  .  . ! — prest  .  .  . ! forresten , hvad har det at si’ ? “ 
I det samme han ringer på , kommer en klarøiet liden tjenstpige med blussende kinder af komfurvarme og åbner : 
„ Er det her overpresten bor ? “ 
— hun sagde noget ; men han forstod ikke et bøs af det ; hendes håndbevægelse gav ham dog de tilstrækkelige oplysninger , og så fulgte hun ham til modtagelsesværelset , hvor døren stod helt åben . 
I skyldig ærbødige skridt gled Danske-peter indenfor dørstokken ; hun lukkede efter ham . Det brune gulvtæppe tog dæmpende af for skridtene ; Danske-peter blev stående der midt inde på gulvet og gabe med halvt tilbageholdt åndedræt , mens han i fulde tre minuter underholdt sine øjne med det „ fantastiske “ møblement — i rococo . 
„ Si cum jesuitis , non cum Jesus itis ! “ mumlede Danske-peter lidt ondskabsfuldt ved sig selv . 

sofan , bordet med det brune tæppe og stolene plirede uforskammet fortrolig til ham og syntes at ville sige : å , din skalk , vi kender dig nok ! hvad har du bag øret ? hvad vil du her ? 
Endelig hørte han nogen komme i sideværelset  ; Danske-peter gjorde et nervøst , skjæf-tende skridt og holdt sig godt i koncepterne ; møblerne tilkastede han et inkvisitorisk blik — — buk — 
„ Morjen mein hr. ! “ — en rask , middelshøi femtiåring med brun paryk , kopar over hele ansigtet , klodsnæse og grå torskeøine kvabsede ind , gjorde et knapmålt buk , vinkede Danske-peter uden videre til en stol ved bordet og slap sig selv ned på en anden . 
„ Ja hvorledes kunne nu pastoren vide , at jeg var tysker ? “ sagde Danske-peter med et fint smil og fulgte opfordringen til at tage plads . 
„ Jeg så’ det , min herre ! Det kan man straks sé , “ svarede pastoren livlig med et kvikt hop på stolen og med et flygtigt blik indover hovedet på Danske-peter . 
„ Da så’ hr . pastoren for en gangs skyld fejl “ — mente Danske-peter med et uskadeligt smil og en opmerksom bøjning med overkroppen — „ jeg dra’r selvfølgelig ikke deres øvelse i 

tvivl ; men de må lade mig , at jeg er — dansk ! “ 
„ Bah ! “ — udbrød pastoren og brast i latter — „ beder om undskyldning , min herre ! — Slesvig  . -  . ikke heldigt  .  .  . ! “ 
„ Ingen undskyldning , hr . pastor ! vi kan bli’ lige gode ven —  “ 
Presten nikkede overbærende og gemte sine små torskeøine inde i hovedet i det samme . 
„  — — ner for det ! “ — for det uforvarende udaf munden på Danske-peter — „ men mit erinde var nok egentlig det , at jeg af pastor’n ville få at vide , hvor jeg kan finde et kloster henne her i byn ? “ 
Presten så’ lidt uforstående på Danske-peter ved dette spørgsmål , der kom som en bøtte koldt vand over ham . 
Danske-peter gik løs på en forklaring : 
„ Jeg kommer fra pater vicarius ved dominikanerne i venlo “ — sagde han i det håb , at pastoren skulle kende lidt nærmere til den omtalte — „ som de deraf forstår , er jeg medlem af den kattolske kirke , og jeg er nu på hjemrejse . Pengene er imidlertid løbet sin vej ifra mig ; jeg kunne ikke holde takt og trit med dem ; - men pater vicarius , der viste mig sit gode hjertelag ved at spytte lidt i bøssen for mig  . .sa’ , at jeg nok turde henvende mig til 

oberem ved redemtoristerne her i byn , hvis jeg havde noget af vigtighed at si’ ham ! “ 
Presten sad , som ville han springe lukt udaf vindut ; ørerne rejste sig på hans hode højere og højere , blikket var boret ret ned i gulvet , og snabelen bevægede sig som på en lumsk elefant , i det øjeblik den skal til at slå . 
„ Hvortil disse longitudinelle svingninger i fyren ? “ — spurgte Danske-peter sig selv og blev på engang helt ilde til mode — — 
„ Ja det er ikke her “ — mente pastoren ; hans ansigt var mørkt , minen uveirsagtig . 
„ Ikke ?11 gabte Danske-peter langt udaf sig , og hans ansigt blev næsten dobbelt så langt ; han kunne nu føle situationen på pulsen . 
„ Nej “ — sagde presten og rejste sig brus-quement ; han blev stående der foran den ulykkelige dæne og rode fortvivlet med næsen i gulvet uden at ville sé op på ham engang ; men han flyttede utålmodig på benene og ønskede forestillingen slut , jo før jo heller , — „ hvor redemtoristerne holder til , får de vide , tror jeg , når de henvender dem til en drager eller en politikonstabel ! “ sagde han . 
„ Tak skjebne “ — sukkede Danske-peter inde hos sig selv . — „ så det var enden på den legen ; å ja , det er ikke altid , at kaba 

len går op ! “ — han rejste sig ufrit med et langt , måbet ansigt . 
Pastoren flyttede lidt på benene igen , og hans stive øjenhår strittede spændt ud fra hverandre . 
Danske-peter følte en besat sterk trang til at sige : 
„ Det lader til , at jeg har været lige så heldig som pastoren ! “ men det blev derinde hos ham selv . 
„ Jeg beder meget om undskyldning ! “ sagde han med et stift buk og gjorde tegn til at ville anbefale sine rygstykker med det samme til døren . 
„ Ja , nej , ingenting at be om undskyldning for “ — sagde pastoren koldt og bortvendt med et nervøst ryk på sig — „ vi er fransk-refor-merté her ! “ 
„ Som sata — — , “ fræste Danske-peter ; men det var dog på dansk han sagde det . 
„ Jeg kan alligevel gi’ dem en del orienterende oplysninger “ — sagde presten da og vendte sig til ham , men uden at sé Danske-peter i ansigtet — „ når de går forbi den store jernbanestation hernede , ikke rhinbane-stationen , og de så tage r af til højre , følger den lille gadestump der og skrår over den plads , de da kommer til — —  “ ' 

„  — — vi blev ikke rigtig fine venner alligevel ! “ mumlede Danske-peter ved sig selv . 
„ ---------går de den brede gade ud til venstre • igen over et par bror , kun to , svinger så ind i gaden til højre , følger den et længere stykke , til de når frem til en vinhandel på hjørnet af en ny gade til venstre ; og denne gade har de at tage  , følger den helt op til en stor , åben plads , hvor de ser en høj kirke lige imod dem ; det er redemtoristernes kloster ! “ 
„ Å tusind , tusind tak , hr . pastor ! “ 
„ Farvel ! “ 
„ Farvel ! “ 
Da Danske-peter var kommet halvmidt ned i trappen , havde han allerede glemt hele den lange regle . 
„  — men soli , deo gloria , at jeg er ude af bamsens klør igen da ; nu skal , fanden klappe mine ahner , lugteapparatet bli’ renset “ — sagde han og styrtede ophidset ud på gaden — „ Danske-peter er ung og uerfaren ; men letsindig skal han ikke være , og han skal , død og pine , føle sig for ! “ 
Han trak vejret dybt og søgte at samle tankerne igen , strakte lidt på halsen og pikkede sig på panden for at høre , om det lød mere hult end tilbørlig ; — for han havde i øjeblikket en ulidelig fornæmmelse af dumhed : 

„ Å , den som havde Voltaires vid , falstafs mave og drakenbergs år ; men pyt  .  .  . ! “ dermed lagde han ud igen , alt hvad remmer og tøj kunne tåle , og tog samme vej som i går — til toldboden . 

Xi . 
Fik da høre efter , om kapteinen skulle have noget at sige ham . — skibet måtte jo være kommet nu . 
Siden var der tid til at opsøge redemto-risteroberern , og han skulle nok få føle , hvad erindet stak i . 
Danske-Peter satte i et hidsigt løb bort-efter gaderne , spyttede i lange buer og gjorde fortouget rent for borgere  .  .  . Raskt måtte det gå , bare som et vindvift , helst med samme fart som Peter Dass og fanden holdt over nordsø’n julemorgen . 
Da han nådde ned til havnen igen , tog han af til venstre og fulgte kaierne bortover . 
Der nede på et noget højere punkt stod tre svære , hvide murgårde , alt sammen butik i butik . Her blev han opmerksom på en del blege , magre , melankolske væsner , som gik der fra dør til dør med en sølvskål i hånden . — 

og så snart de viste sig i en butiksdør eller i en kælderhals , så styrtede det sølvmynt ned over skålen , bare så det skrap og haglede ! 
Danske-peter stod en stund og så’ høilig forundret på det der spektakel ; men tilslut for han lige ind i adamsæblet på den ene bøssebærer og afkrævede ham et passende svar på , hvad det der skulle betyde  .  .  . 
Manden så’ mistænksomt igen på ham , nølede længe med svaret ; men omsider skilte læberne sig på hans mund : 
„ Hvem er de ? har de aldrig sét sådant før ? “ på godt tysk . 
„ Når jeg spytter lidt i bøssen med , så får jeg måske et mere tilfredsstillende svar på det , jeg spurgte om ? “ sagde Danske-peter og for ned i lommen med den ene hånd . 
Dermed sprang den tiltalte op i vildt raseri , så pengene hoppede og hytte i skålen : 
„ Er det en uforskammethed ? Vi er jøder . . . Deres penge har vi ikke brug for  .  .  . det er en vanhelligelse  .  .  . ! Vi skal betakke os for deres guttestreger  .  .  . ! “ — fyren vipsede bent ifra ham og snærrede noget truende imellem tænderne . 
Danske-peter blev stående der og gabe med en forsoren mine ; han havde godt hjertelag til at indhente ham igen og befæste be 

kjendtskabet noget nøjere ; men han erindrede sig i samme øjeblik om , hvad han skulle udrette  .  .  . 
Han snudde sig pludselig om og fortsatte langs med kaien , hvor han nådig plukkede til sig de bifaldende blikke , som kunne falde fra en og anden sjouer eller sømand . 
Kapteinen gik han op efter læggerne på midt på bolverket ved skibet . 
„ Go’dag , hr . kaptein ! “ — sagde Danske-peter frank endnu på en længere afstand — „ har de noget at si’ mig ? “ 
„ Ikke andet , end at jeg intet nyt ved at fortælle om det der skib ! “ 
„ Nå , så også de er af samme ulden ! “ mumlede Danske-peter og klappede til tyrkerhuen , så den blev liggende i halvtolvstilling . 
„ Det må dog uden tvivl være nåt ind i byn på formiddag engang ; men jeg skal ikke kunne si’ , hvor det er gået i dok ! “ sagde kapteinen . 
„ Ja forsigtighed er en nok så skøn dyd “ -mente Danske-peter og skjevede lumskt til kapteinen — „ men om den varer så længe som ærligheden , har jeg ikke fået noget brev på ! “ 
Kapteinen glante stort og uforstående på ham : 
„ Ja jeg véd med sikkerhed , at det skal tage  

ind varer her ved toldboden “ — sagde han og strøg sig let over skægget — „ men om det kommer her i dag eller i morgen , kan jeg ikke ha’ nogen bestemt formening om ! “ 
Danske-peter takkede for oplysningerne og gjorde mine til at ville forsvinde igen . 
„ Vil de ikke høre hid i morgen formiddag ? “ spurgte kapteinen i det samme . 
„ Jo tak , tiden går jo alletider med det og ! “ svarede Danske-peter , tog til huen og stejlede af igen . 
Han stak begge hænder i frakkelommerne og hevede skuldrene  .og slentrede modfalden langs med kaierne . Han forbandede af inderste hjerte både sol og måne og Holland og skibene og først og sidst den dag , han satte sin fod på kålormenes grund . — at han ikke havde penge til at købe en hat for , værdigede han også en del velsignelser . 
I det samme fik han øje på en sporvogn , som begyndte at sætte sig i bevægelse ; Danske-peter løb ud i vild flugt og sprang lige op på brættet til konduktøren : 
„ Jeg overgi’r mig til deres forsorg  .  .  . ! “ sagde han nikkende , med et halvsurt smil og sneg sig indenfor døren på plads — ; da konduktøren straks efter kom ind for at føle ham på samvittigheden , lod Danske-peter sig afplukke 

en passende stump cents mod at blive slængt ned til den store jernbanegård . 
„ Fanden flytte mine gjæksler , tror jeg ikke monsr . Peter er sulten igen ! “ — sagde han ved sig selv og følte sig på maven med den ene hånd — „ å den , som havde en halv gås , et hønelår og en dyb tallerken øllebrød med creme ! “ 
Nede ved jernbanegården hægtede han en finger i en drager , som var ganske tør i halsen ; og da en passende akkord var kommet i stand , tog de benene fat begge to ; — redemtorister-oberem skulle ikke komme så let til sin kyllingsteg den dag ! 
Det bar nøjagtig den vej med dem , som den koparrede prest havde opgivet ; det forstod nu Danske-peter meget godt ; forresten gav han en god dag i , hvilken vejen var , når det bare gik rapt . 
„ Herren er vist langt borte fra ? “ sagde drageren omsider og tog sig en pris af vestlommen , snusede grundig til sig hvert korn , nøs lidt med en vis routine og strøg vandet udaf øjnene med den brede hånd . 
„ Ja , månen er halv , der jeg var sidst ! “ svarede Danske-peter ganske nedladent og lod tonen bekjendtgjøre for fyren , at han helst ville 

være i fred ; han var i øjeblikket ikke oplagt for vrøvl  .  .  . 
Den anden havde også godt lugteorgan . . . 
På promenaden , hvor de snart drev ind med så mange andre , blev de omtrent liggende der forbandet fast og kave i vide garibaldibukser , erotiske hunde og hensynsløse tournurer , som gjorde sig god tid , og Danske-peter ytrede en vis frygt for , at de skulle blive levende begravet på pletten . Tillod de sig at sé lidt spørgende op på de nærmeste omgivelser , blev der kun tilkastet dem et ladt sideblik fra et og andet poset dameansigt eller et stikkende halvblik fra en og anden ilfærdig sprellebasse , der havde det brændende travelt og gav en god dag i alle , som ikke forstod at slå sig igennem  .  .  . 
Forresten blændedes øjnene af lysreflekserne fra spiralformede „ guldkruseduller “ , som trinde , hoftefaste borgermadamer bar på hoved-plagget ved tindingerne . Og bed man tilstrækkelig merke i dem , der for den væsentligste del ledede strømmen den modsatte vej , så viste det sig at være kattolske patere i knæbenklær , sorte silkestrømper , knæsid frakke og høj cylinder foruden værdige magistratstjenere , der gravitetisk skred forbi med en dommedagsmine over det brede skråbandoler af sølv , som lå 

al verdens hemmeligheder tyngende på deres samvittighed . 
En . liden kniks donna kørte Danske-peter lige op mod væggen på en mørk kjøbmands-gård , så det sang i mellemgulvet på ham . 
„ Jo , vi fandt da hinanden  .  .  . ! “ mumlede han på dansk og kiggede hende afkantende indi hendes smørrebrødansigt . 

Xii . 
Ved klosterporten afmønstrede han drageren . 
Danske-peter kunne godt finde vejen tilbage igen uden hans bistand . Og om nu så skulle hende , så var det heller ikke første gang , at han gik vild i en fremmed by . 
Efter et par muntre klunk på klokken steg en skid den , mager munk med sørgmodigt blik og gråsprængt hår ned af trappen til gitterporten og åbnede for Danske-peter , som begærede sig ført til hans høiærværdighed obererns modtagelsesværelse . 
— og det var noget af det tarveligste , han endnu havde kastet et par øjne indi . Et stort , skummelt værelse med ét vindu ; et gammelt , firkantet bord med en stor , brun voksdug over ; når dertil kom tre gamle stole med udslidt skindbetræk , så var det hele møblementet . 
Ved den inderste langvæg blev Danske-peter vår nogle skulpturer i gips . Den første 

var Moses i dobbelt størrelse ; den anden var en byste af Pius Ix på en høj , sortmalet træsokkel ; den tredje var st . Peter i naturlig størrelse . 
„  — nej herrejemeni , er det dig da , Peter ? “ — udbrød han i det samme — „ er du ikke kommet længer ; var ikke du i gladbach  .  .  . ? “ 
Dermed gik døren til sideværelset på vid væg , og ind marscherede i faste militærskridt en krigersk skikkelse med bredt , furet ansigt , dybtliggende , skarpe øjne , som gnistrede , hårde , energiske træk og indtog feltherrestilling med venstre hånd i sideposition foran Danske-peter , der i sin forfjamskelse skinbarlig troede , at selve store Wallenstein stod foran ham på gulvet . 
„ Hvad godt , min herre ? “ sagde oberem rasende bestemt og knapt og kun halvvendt til ham . 
Danske-peter havde en ulidelig fornæmmelse af , at han holdt på at gå ud af koncepterne ; - han måtte sé to gange efter , om der ikke hang en durabel kavalerisabel under mandens hånd på venstre side ; men det viste sig kun at være knuden og sløjfen i det brede , brune skærf . 
„ Han må være forhenværende tragiker ! “ tænkte Danske-peter ved sig selv . 

oberem gjorde en voldsom halv vending til , og det så det sang i gulvet under ham . Hans bevægelser var brede , plastiken mindre kunstnerisk afrundet ; men der var desto mere appel i det hele . 
„ Jeg er en rejsende kattolik , deres høiærværdighed “ — fik endelig Danske-peter trykket frem ; det var på kanten til , at mælet skulle svigte ham — „ jeg er kommet udaf min stilling , og nu er jeg på vejen hjem til Danmark — —  “ 
„  — — de ønsker penge af mig ? “ afbrød oberem ham med ét og gjorde et kraftigt greb om skærfet foran med begge hænder , mens han holdt blikket skjevt til siden for den fremmede . 
Det var , ligesom gulvet sank under benene på Danske-peter , ved disse ord , der haglede skånselsløst ned over hans sydende hoved ; og det stod nu for Danske-peter , som de slog ham i hovedet med kjeppe og overdængede ham med hån og skænd , idet han dumpede ned i afgrunden  . . . 
„ Gud give , jeg aldrig var kommet her  .  .  . det var dog et uhyre af et menneske ! “ sukkede han ved sig selv . 
„ Ja , deres høiærværdighed “ — sagde han noget stammende — „ jeg havde egentlig et sådant erinde ; jeg kommer fra venlo , hvor 

den velsignede mand , pater vicarius ved dominikanerne , tog godt imod mig ; han havde ikke lejlighed til at forstrække mig med det hele rejsebeløb , som jeg androg om ; men han troede at kunne anbefale mig til deres højærværdigheds velvilje , når jeg engang stod i rotterdam ! “ dermed trak han frem sine attester og rakte dem frygtsomt frem mod oberem . 
Hans høiærværdighed snappede dem til sig med et raskt tag , løb dem hurtig igennem og satte benene langt ud fra hverandre , mens han krammede skærfet voldsomt sammen med den venstre hånd , trak det op og ned på maven og vuggede sig lidt i hofterne , idet han læste . 
Så viftede han lynsnart ud til siden med papirerne , og nu kom der en slig rasende styrt af ord og undskyldninger udaf munden på ham , at Danske-peter holdt på at gå fra sans og samling med det samme . Ordene sprang hidsig og i små kolonner fra ham , og de korte intervaller virkede uhyggelig ved sin mystik . — og Danske-peter forstod næsten ikke et ord af alt , hvad han sagde ; for det behagede oberem for det første at opvarte med en gyselig slet udtale af tyske ord , og for det andet gik det så rasende hurtig , at det ene ord gjorde saltomortale over det andet i farten ; det hele lød omtrent 

som en salve småsten kastet mod et planke-gjærde . 
Det eneste , han kunne opfatte af det , var , at hans høiærværdighed daglig havde besøg af fattige koner og nøgne børn og hjemløse mænd , som han havde nok med at holde livet i ; — og at han egentlig ikke var den rette mand for Danske-peter  .  .  . 
Oberem ligesom trak overansigtet ind , når han talte , og de små , skarpe øjne gjorde ofte helt om i høsen og kom ikke frem igen , før det sidste ord faldt . Hver gang han syntes at kaste et mere vegtigt argument fra sig , gjorde han disse voldsomme greb om skærfet med begge hænder — og bekymrede sig , som det lod til , såre lidet om Danske-peters dyrebare papirer ; det lille guldkors i et sort bånd dansede forskrækket til højre og venstre på hans brede bryst , og de store , attletiske muskler dirrede i armene på ham . 
„ Ja det er kun som lån “ — sagde Danske-peter og bjuklede lidt usikkert med benene et par gange — „ jeg vil betale det tilbage , så snart jeg kommer hjem og får området mig tilstrækkelig ! “ 
„ Det er en ting , jeg egentlig ikke har noget med “ — udbrød oberem og slog let med bagen af højre hånds langfinger ind i de udbredte 

papirer , så det skrap — „ jeg er ikke deres mand , min herre ! her i byn har vi en forening , som en vis baron pistknach er formand for ; den har til opgave at tage  sig af rejsende af vort samfund “ — han holdt pludselig inde , stirrede lidt stift ind i papirerne og vrængede mindre hyggelig på munden — „ til hvilken herre jeg gerne kan skrive et par ord med . . . ! “ lagde han så til og trampede nuafgår’e ind i sideværelset , hvor han ramlede ned på stolen ved pulten og jog en pen på tværs over et ark papir , så det susede i det alt sammen ; det gik med en vis munchhausensk fart , at han klorede ned nogle napoleonske kragetær ; han styrtede i larmende skridt tilbage til Danske-peter med papiret og stak dem alle sammen på engang resolut ind i fingrene på ham : 
„ Værs’go’ , min herre ! — de finder det nok  .  .  . ! “ 
„ De er en lumsk fyr ! “ tænkte Danske-peter , idet han puttede dem ned i den første den bedste frakkelomme ; med et ærbødigt buk , som den anden næsten ikke ville lægge merke til , takkede Danske-peter for sig og anbefalede sig til gaden . 
„ Ingenting , ingenting  .  .  . ! “ — brummede oberem og skiftede stilling med en knusende værdighed — „ lykke på rejsen , og herren 

være med dem overalt ! Farvel ! “ så det haglede Danske-peter susende nedover øre- bruskene . 
Han stupte helt fortumlet ned over trappen igen ; der kom den skidne munk for at lukke efter ham ; Danske-peter vendte sig om , da han stod udenfor : 
„ Jeg tror i skulle lægge dyna-mi’t-i sengen til oberem “ — sagde han på dansk til den andens største uforståenhed — „ jo , for man sover roligere da ! Farvel , farvel ! “ 
Da han var kommet et stykke bortefter for-touget , tog han op brevet til baronen og læste adressen om igen . En barfodet gutunge , somi det samme kom farende forbi , greb han i flugten og opfordrede ham for en passende godtgørelse at følge ham til den gade og det numer , som han der kunne læse . 
Den lille djævel vidste god besked ; baron pistknach bodde i gaden der lige ved siden af , og de satte afsted i hidsigt løb om hjørnet . 
Ved porten stak Danske-peter til knøsen fem og tyve cents og trykkede på den lille porcellænsknap ved siden af døren . Efter et øjebliks forløb kom noget tungt ramlende nedover trapperne , og en høj , blond , smuk hol-lænderinde i giftemoden alder åbnede for ham . 
„ Bor baron pistknach her ? “ 

— hun forstod ikke mere end ét ord af det ; men det var rigtigt nok ; hun nikkede bejaende og vinkede ham op trappen . 
„ Jo det lader til , at jeg er kommet i godt selskab ! “ sagde Danske-peter ved sig selv , da han opdagede , at det var marmortrin , han gik på , og det var også med en vis festlig veltilfredshed , at han flyttede benene fra det ene til det andet . 
Ved entrén måtte han ufrivillig gøre holdt . Hun smøg sig let ind gennem døren og gik for at melde ham . 
I samme minut stod en mager , høj , skjæg-løs , tarvelig klædt olding i døråbningen foran ham . 
„ Han der har det da ikke med feltherrestillinger , kan jeg sé ! “ sagde Danske-peter til sig selv og bukkede dybt for hr . baronen . Dermed stak han brevet til ham . Og hr . Pist-knach tog ikke i betænkning at stille sig op midt i døren og læse det på stående fod der på stedet . 
Han havde et anstrengt ansigt ; manden havde nærmest professorsnit , og der fandtes ikke et milligram af noget , som kunne kaldes imponerende ved hele personen . 
„ Han véd vist næppe , hvem han selv er ! “ 

tænkte Danske-peter og målte ham hemmelig , men nøje fra top til tå . 
Der var noget vagt i hans blik , noget ængstelig sørgmodigt over hele manden , og så så’ han så forbandet lærd ud . 
Danske-peter lod ham rolig læse nu ; for han fik fuldt op med at bide indtrykket af dette ejendommelige ansigt tilstrækkelig fast til en anden gang  .  .  . 
Baronen gik alle Danske-peters papirer omhyggelig igennem . Han forstod meget godt tysk , men talte gjorde han til Danske-peters store sorg forskrækkelig slet . Andet hvert ord blev hollandsk , og det gik også i sådan en knaldende fart , at Danske-peter ikke kunne følge med . Hans glæde af samtalen var derfor ikke stor . Baronen merkede det ; han generede sig , som det syntes på ham , ikke lidet over sin mangelfulde tysk , og derfor slog han sig straks over på fransken  .  .  . 
„ De vil være så venlig at komme igen i morgen mellem elve og tolv ; da skal de få svar . — vi må ha’ et ekstraordinært bestyrelsesmøde i den anledning ! “ 
Danske-peter tog papirerne til sig igen , takkede så meget og forsvandt . 
Da nu Danske-peter med lidt tryggere 

anelser om den nærmeste fremtids blidhed drev ind af døren på sit lille hotel igen , lod han sig med noget mindre uhygge afplukke de sidste en og en halv gylden , — fordi han ikke havde noget gepæck . 

Xiii . 
Næste morgen var han tidlig på farten igen . Det første , han foretog sig , var at lægge vejen til toldboden for at høre , om den der rødflag var kommet . 
Da han nådde did ned , viste det sig imidlertid , at tamperdagene endnu ikke var udløbet . Thi for det første var nu den kaptein , som havde lovet ham oplysninger , netop dampet væk , og for det andet og værre var det ventede skib allerede både kommet og gået . Danske-peter følte det omtrent , som han holdt på at synke bent ned gennem jorden i det samme . 
Men det vil da sige , at skibet endnu lå i byn . Det sagdes at ligge helt på den modsatte side , ved rhinbanestationen , som Danske-peter rigtignok ikke- havde spor af mening om , hvor var . 
— og den næste morgen klokken syv ville 

det allerede kaste landgangen af og vende bugsprydet nordover igen . 
Da den kyklopagtige bryggeformand , som havde pålæg fra den forsvundne kaptein  .  .  . , med stort besvær ved det tyske sprogs hjælp havde fået uret disse rene ord ned i hans kaotiske begrebsmagazin , faldt næsten begge armene fra Danske-peter , der slap sig bent ned på en uanfegtelig marmorblok , som ikke i mindste måde var modtagelig for „ indtryk “ . Han hængte nebbet i dyb forsagelse og sagde ikke et ord på længe . 
Danske-peter troede bogstavelig , at den rænkefulde satan selv for alvor havde stemmet fingren mod hans véke fatum , og hvis så var , så hjalp det jo ikke noget , alt hvad han sprellede  .  .  . 
Var ikke i det samme baronens miskundelige ansigt trådt klart frem igen i hans forestilling , og var han ikke derved kommet til at erindre sig om hans opfordring til at komme igen i dag , der næsten klang som et tilhyllet løfte om hjælp , så troede han selv , Danske-peter , at han kunne have kastet sig ned og dø på flækken . 
Men så hevede han pludselig hovedet og med påkaldelse af al sin resterende sjælskraft rejste han sig brat , og den vældige hårmanke 

strittede uveirsagtig ud til alle sider . Det viljespændte udtryk i hans ansigt imponerede lidt den ærlige bryggeformand , der stod der villig til at give ham alle de gode råd , som var fornødne . 
„ Hvor er rhinbanestationen ? “ sagde Danske-peter i en noget udfordrende tone . 
„ Ja , min herre , det er langt borte ; det vil tage  tyve minuter fra byns centrum ! “ svarede den anden føjelig . 
Så knyttedes næverne på Danske-peters hænder med ét ; han hevede armene over sit hoved , rystede dem truende mod den flygtende himmel og besvor nemesis ad-rastea at stå ham trolig bi ; dermed lod han hænderne sagte falde , tilslængte formanden et næsten uhørligt tak og styrtede i vild flugt afgår’e efter en omnibus , som i det samme begyndte at sige ivei straks borte på kaien . 
I sidste liter nådde han op til baronen . Han var allerede gået i byn ; men pigen rakte ham et brev . Danske-peter snappede det raskt til sig ; det var tykt ! Det flimrede for øjnene på ham ; atter flammede håbet op ; — der måtte ligge penge indi det ; var det sandt ? — så raskt ekspederet ? ! 
Han styrtede med blussende kinder og tilbageholdt åndedræt nedover trapperne igen ; 

og pigen tilkastede ham et nådig-venligt nik , idet hun lukkede gadedøren efter ham . 
„ Den tæve ! “ snærrede Danske-peter , men følte sig ellers nok så fornøjet og løb i vild flugt langt nedover gaden , før han standsede og åbnede brevet . 
— en del papirsedler blafrede ud i åbningen , da han skar op konvoluten . — et kort , ganske forretningsmæssig affattet brev . — fuldt rejsebeløb til København , stod der , efter jernbanetakst ! De nærede frygt for , at han ikke skulle finde noget skib  .  .  . Brevet sluttede med et smukt ønske om lykkelig rejse , og det skulle være dem kært at modtage en dépesche fra ham , når han var nåt frem . 
Danske-peter slog i glædens rus brev og sedler og konvolut sammen med begge hænder , så det gav et klask , krammede hele historien sammen til en hård tut og sendte det raskt ned i bukselommen på højre side ; — han gav sig ikke engang tid til at tælle efter , hvad beløbet var ; for det stod der intet om ; men det var vel stort nok , fik han håbe . 
Hjertet hoppede og dansede i livet på ham ; han følte jorden sikrere under sine fødder ; han var Peter Gottlieb i fornyet skikkelse , og nu skulle , fanden regere sig , alle hollændere og mæglere og konsorter have så mange 

tak  .  .  . ! Han gik hidsig til i små kringne , nervøse skridt , fegtede taskenspilleragtig ud for sig med armene en gang iblandt , gjorde nogle diabolske grimacer med ansigtet og kastede et frejdigt , selvtillidsfuldt blik udover hovederne på de gabende borgere og borgerinder af byn , som gik ham forbi med et medlidende smil på læben ; — for gal måtte han jo være ! 
„ Skrig det ud ! “ — sagde han til sig selv — „ ryst det ud af lævren , for fanden ! “ og så hoppede han på barnevis ivei bortefter for-touget og dansede et længere stykke på tværke , slog ud med armene og lagde hovedet knagende frank tilbage , og det klukkede i ham , når han tænkte på det kup , han der havde gjort  .  .  . 
Alle mennesker vendte sig om og så’ forundret på ham , der stormede frem og slet ikke lagde merke til nogen . Glad så’ han ud , og glad var han . 
„ Skrig det ud ! “ — råbte han igen ud i vejret på dansk , klappede til tyrkerhuen , så den lagde sig ængstelig flad på hovedet og lagde ud i store skridt med de røde fingre , som savnede handsker , sprigende ud til alle sider og den brunskjoldede tæt tilknappet , og en liden runding slog han på ryggen . — luften var kølig . 
Vis , at i har følelser ! vis , hvad i er , hvad 

i har , hvad i vil  .  .  . ! “ råbte han over hovederne på dem og smilte triumferende — „ i helvede , hvad skal dette til stadig at bære neb-bet i en klud ! Hvorfor sér man aldrig glade ansigter ? Livet er da , fanden trampe mig , ingen dommedag ! Overbord med hermetiken  . . . ! friskt kød  .  .  . ! menneskeblod  .  .  . ! liv ! lyst og kamp , for satan ! “ dermed lagde han tilsprangs , så hans spinkle ben dansede som stikker på en tromme . 
„ Fuld lommen af penge ! “ — skreg han endelig næsten af fuld hals ; folk standsede pludselig op rundt omkring på alle hjørner ; Danske-peter travede væk — „ tilhavs eller tilsøs  .  .  . hjemme om fire dage  .  .  . nu går det godt . . . verden ligger åben for mig .  .  . hurra , hurra ! “ dermed fejede han tyrkerhuen af hovedet og svingede den nogle gange i luften . 
— en konstabel skrævede i det samme skrås over gaden for at lugte lidt på den belevne herre : 
„ Hvem er de ? “ spurgte han strengt og spærrede vejen for ham . 
„ Danske-peter ! “ svarede den anden med knusende ro og så’ politimanden trygt op i øjnene . 
Folk stimlede sammen i en tæt kreds om dem . 

han er drukken ! — han er sindssvag ! lød det inde i hoben . 
„ Véd de ikke , at de ikke må støje på gaden ? “ sagde konstabelen på snøvlet hollandsk . 
„ De må tale tysk eller fransk til mig “ — sagde Peter lige alvorlig og lakonisk — „ jeg forstår intet andet ! “ på tysk . 
„ Hvor hører de hjemme ? “ spurgte så den anden på tysk . 
„ I et land , som heder Danmark ? “ 
„ Er de rejsende ? hvor bor de ? “ dermed trak han frem sin notisebog . 
„ Ja , jeg rejser helst ! De finder mig på hotel Koblenz i morgen klokken otte ! “ — sagde Peter — „ når fuglen er fløjet ! “ lagde han til på sit gamle morsmål . 
„ Har de drukket noget ? “ 
„ Jo “ — sagde Peter — „ en halv pot nysilet melk ! “ 
— latter blandt tilskuerne . 
„ Hvorfor skriger de så op på offentlig gade da ? “ 
„ Fordi jeg er menneske ! fordi jeg er et menneske , som pludselig er kommet i lykkelige omstændigheder ! Jeg vil vise folk , at jeg er glad ; — jeg er ingen abekat ! “ svarede danskepeter , 

tog dermed til huen og sagde tak for sig , og konstabelen lod ham også gå . 
Danske-peter pilte nu på af alle kræfter for at nå tilbage på hotelet og ryste værten af sig ; han stak piben i sæk og bare lod glæden tyte ud gennem sit strålende ansigt . — på hjørnet ved pladsen , der gik indover mod jernbanegården , snublede han over en fattig gammel kone med stav i hånden ; hun lagde hovedet på skakke og tiltalte ham på tysk : 
„ Kære lille herre , vil du gi’ mig en skilling ? “ 
„ Kære kone , si’ ikke cz «  til mig ; — jeg tør ,ikke engang si’ du til mig selv ! — er de tysk ? “ 
Ja , kære lille far — —  “ 
— nå , nå , ikke så lange remser ! “ afbrød han hende straks . 
„ Jeg er født i Koblenz ! “ 
„ Herrejemeni , der har vi en af den vælten igen ! “ udbrød han på dansk , trak raskt op sin pengepung og gav hende en halv gylden : 
„ Her har de en halv guide “ — sagde han — „ hvis de havde sagt deres højhed til mig , så havde de fået ti ! farvel , og hav det så godt ! “ 
— skulle hun tro , at det var en hertug 

da ? Hun råbte efter ham i en bedesøster-lig tone : 
„ Deres højhed , giv  .  .  . ! “ 
„ Vil hun lade være ! “ — udbrød Danske-peter og vinkede fjernende tilbage med hånden — „ ingen dikkedarer ! gjort er gjort ! “ 
Han løb som en gris , der har fået kogende vand over ryggen , indover mod jernbanegården og forsvandt straks for hendes øjne . 

Xiv . 
Som en springende bombe faldt Danske-peter ind imellem dem på hotel Koblenz . Han pustede og pæste og talte i stakkate tempo . De troede der var tilstødt ham noget . Hele huset kom i en vis bevægelse . Han lod længe så hemmelighedsfuld . — men det glædesstrålende i blikket undgik ikke nogens opmerksomhed . 
- de ventede , at han skulda åbne til sit lønkammer for dem  .  .  . men Danske-peter holdt forbandet tæt . 
„ Hvor har vi en bankier ? “ spurgte han med ét og tog sig for brystet , mens han rettede lidt på det . 
„ Skal de ha’ penge vekslet ? “ sagde værten og kastede et hemmeligt , ejendommeligt blik bortover til sit gamle haspetræ . 
„ Ja , jeg skulle det osså ! “ mente Danske-peter og plirede i det samme fint til den lyse 

sylfide , som stod der smilende blid og med øjnene fulde af kærlighed ved siden af . 
Gamlingens lille blege svigersøn og han med det sværmeriske i blikket bag stålbrillerne så’ forbavset på hinanden og gjorde lange ansigter . Haspetræ’t mimrede bare noget med kjæverne . Sylfiden lyste ind i hans ansigt med et tindrende smil  .  .  . 
„ Ønsker de et værelse i anden etage ? “ skar det monotont ind i den åndeløse stilhed fra den guldbebrillede , som smiskede lidt med det . 
„ Nej tak “ — sagde Danske-peter med en diplomats tildækkede blik — „ jeg er tilstrækkelig fornøjet med det , jeg — —  “ 
„  — — ja de får et andet i stedet , det er bedre  .  .  . ! “ 
„ Din lumske brilleslange “ — mumlede Danske-peter på sit gamle modersmål — „ det sagde  du ikke noget om før ; du vil ha’ pengene , du , din hund ; men nu kan du tage  skuffelsen i stedet ! “ han greb raskt ned i lommen efter pengepungen — „ hvor meget skylder jeg da ? “ spurgte han og sendte et hårdt øjekast ind i værtens ansigt . 
„ Ja det er altid én og en halv gylden det ! “ 
„ Så er vi vel færdige med hinanden også da ? “ — sagde Danske-peter med et fult smil , idet han plukkede til ham sine sidste små- 

penge på fem cents nær — „ i morgen agter jeg ikke at betale noget “ . 
Værten viste tænder og skottede nidig op på Danske-peter : 
„ Jeg bliver nok nødt til at ha’ min betaling  .  .  . det er af de rejsende , jeg skal leve ! “ sagde han . 
„ Når jeg ikke bor her og ? “ udbrød Danske-peter og hevede brynene . 
„ Ne—i “ — sagde værten langt , strødde pen-pene ned i Danske-peters hånd igen og tog umiddelbart et skridt tilbage — „ når de ikke bor her , så er det en anden sag ! “ 
„ Ja det er nu bare sin egen sag det , højstærede ! Jeg rejser i aften , og de .har ikke den ære mere  . . . pengene ligger trygt i min lomme  . . . ! Sér di det ! “ — dermed rakte han ham hånden til farvel med det samme — „ adjø da , og tak for alle kunster  .  .  . ! “ 
Værten blev stående der og måbe over ham uden at få sagt et eneste ord . Danske-peter gjorde ronden rundt og lånte en hånd til hver . Han lagde førretyve cents igen i den hulde sylfides skælvende love med et venligt nik og nærmede sig døren . 
„ Ønsker de ikke noget til middag , før de går ? “ spurgte den gamle snuskærring , i det samme han havde fattet håndtaget . 

„ Nej tak , madam , jeg forsyner mig ligeså godt på et andet sted ! “ og ude af døren var han . 
— han fik intet svar på , hvor bankiererne • bodde altså ; det huskede han først , da han var ude på gaden igen . 
Men oppe ved torvet for han ganske uforvarende over tærskelen til en , og der fik han med en vis fart omgjort tyve gylden i danske penge . 
Hos en klædehandler lige over gaden købte han sig med det samme en rund , blød hat til tre gylden og forviste tyrkerhuen til frakkelommen . 
Skibet måtte han løse op , før det blev mørkt . Nu gjaldt det . Med hatten trukket helt ned på ørerne og den brunskjoldede tæt tilknappet , paraply og stok i den ene hånd og den anden fri pilte han afsted som et uvejr udover gader og stræder forbi jernbanegården . Retningen vidste han nu . Resten fik han spørge sig til , og rhinbanegården skulle , fanden transportere sig , frem i dagen  .  .  . ! 
Et forfrossent bybud byttede han albuer med på et skarpt hjørne , og af den fyr fik Danske-peter lirket ud en del velkomne oplysninger . Han viste ham indover den lille gadestump langs kanalen ; der borte på det andet hjørne skulle han dreje af til venstre og 

så tage bron til højre igen . Siden havde han bare at følge den bredeste vej helt ud til rhin-banegården , som lå et kvarters gang borte . 
Midt på bron standsede Danske-peter foran en mand i malm , som havde en gammeldags , flad paterhue på hovedet , en mand , der stod med det ene ben' inde i middelalderen og det andet fremme i den nyere tid ; han kastede et dybt , indædt blik ned på de gående . 
Erasmus rotterdamus ! 
— hvis Danske-peter havde været mere forfaren i latin , end han var , så ville han vel også kunnet tyde den lille epistel , som fodstykket var velsignet med . Men Danske-peter nejede sig bare med en liden tirade af sig selv : 
„ Jaså , du gamle krakiler og hidsige billedstormer fra hine dage , så virkelig jeg arme , forkrøblede tidsel fra salig Bugenhagens udmark skulle forundes at veksle øjekast med en af de patroner  .  .  . ! “ — Danske-peter flyttede sig derpå lidt til siden for også at sé ham en profil — „ Stig ned , gamle genganger , fra dit ophøjede stade ; nu har du , min salighed , ståt her længe nok til spot og forargelse ; gå hen og læg dig i tide , før rystelserne kommer  .  .  .  . for de udeblir ikke længe ! “ — han tog raskt efter uhret — „ Men , vil' du ikke følge mit råd , så hav det så godt , farvel ! godt mod , 

og på gensyn i en anden verden ! jeg tænker helvede bliver hedt nok for nogen hver af os , jeg ! “ * 
Danske-peter tog tilsprangs igen udefter vejen , så støvet stod i skyr om ham ; en omnibus svingede i det samme ind over den næste bro ; han fegtede som en rasende med stok og paraply i luften ; konduktøren fik sé det tilstrækkelig betids , og Danske-peter for i et eneste rend lige op på platformen til ham . 
Da han steg ud ved rhinbanegården , stormede han først et næseløst bybud for et par oplysninger ; men manden lå så fuldstændig hermetisk indkapslet i sit modersmål , at ham kunne der ikke være noget udkomme med . Efter at have rendt op efter læggerne på nogle dragere , som bare rystede på hovedet , og introduceret sig hos et par funktionærer , som havde det alt for travelt , løb han lige på selve stationsmesteren ; men han var også mest tilbøjelig til at sige , at han ikke vidste noget at fortælle om det danske skib' .  .  . 
„ Der ligger nogle engelskmænd derude11 — sagde han — „ danskere har jeg ikke sét nogen af ; men intet kan forsværges her i verden ; hvis de vil gøre dem den ulejlighed at søge ned til havnen på den østre side af banegården , så kan de selv sé  .  .  . ! “ 

„ Jo tak , de arter da ikke udaf slægten , de  .  .  . ! “ mumlede Peter ved sig selv , løftede på huen og rendte så afgår’e ud til højre , skød gjenvei i et rasende løb over lakkende skiftetunger og skranglende svingskiver , spyttede et par krydrede eder ud i vejret og ønskede sig snart noget i maven  .  .  . han standsede ikke , før han stod lige overfor en del skibe , som lå der ved kaien og døsede i kloakvandet . 
Det første havde et skiddent engelsk flag oppe ; det andet var uden , og det tredje var ligegodt en „ John Bull “ ; men da — danebrog netop i det samme vimplede et velkommen til ham fra det fjerde , gjorde det pludselig et sæt i ham ; hjertet hevede spidsen i brystet på Peter ; han så’ to gange på det  .  .  . det blev lysere og lysere  .  .  . alle tvivl på flugt  .  .  . ! Han udstødte ufrivillig et gennemtrængende skrig af glæde som en kvinde og styrtede afgår’e med tilbageholdt åndedræt og halvt opspilet mund , flammende blik og spri-gende fingre lige ind på bolverket til styrmanden , som stod og lente sig til rækverket , mens han så’ på sjouerne , der arbejdede i sit ansigts sved  .  .  . 
„ Å herregud , er i danske  .  .  . når går i  .  .  . hvor er kapteinen ? “ stønnede danskepeter 

og stod allerede med det ene ben på landgangen . 
„ Han sidder nede i salonen ! “ var der nogen , som svarede . 
Med bankende hjerte og små muntre kluk i halsen hoppede Danske-peter ivei bortover dækket ; en fyrbøder pegede på åbningen for ham , og så styrtede han med vimplende lokker og flagrende frakkeskøder ned gennem halsen til salonen , bare så det knagede i trapperne . 
„  — er det hr . kapteinen , med forlov ? “ midt i døren . 
„ Jo det er “ , svarede den høje , magre med det folkelige skæg , der dannede en sort krans rundt hagekammen og kinderne på ham ; dermed rejste han sig fra bordet og lagde avisen bort ; han havde fuldstændig lægpredikantan-sigt ; øjnene var små og fule . 
Endnu før Danske-peter tilstrækkelig havde fået memoreret sig den rette orden i foredraget , rakte kapteinen ham hånden med et udsøgt venligt ansigt : 
„ De er dansk ? “ 
„ Ja jeg er dansk  .  .  . jeg har  .  .  . å det var satan så langt  .  .  .jeg har sprunget  .  .  . også så som jeg har fløjet øverst og nederst . . . jeg troede , gud straffe mig , ikke jeg skulle finde 

det der skib  .  .  . nu har jeg rendt næsten vid og forstand af mig i snart en halv uge  .  .  . ! “ 
„ Så—å “ — sagde kapteinen og satte sig sindig med et vink til Danske-peter om at gøre ligeså — „ var det så vanskeligt da ? “ 
„ Å gud ja , det var en farlig kabale  .  .  . ! men , ja , jeg skulle til Danmark igen ja  .  .  . jeg kan ikke begå mig længer her nede  .  .  . der er tilstødt mig et uheld , som , som jeg egentlig ikke kan fortælle  .  .  . ja , det er jo sandt . . . jeg er rent blød på pæren , — de har . jo ikke fået mit navn ! — Peter Gottlieb Fischer , kommis “ , sagde han med en let bøjning henimod kapteinen . 
„ De skal være velkommen ! “ sagde kapteinen og satte den ene hånd i siden . 
„ Ja det kommer sig sandelig an på , hvor velkommen jeg bliver  .  .  . “ — mente Danske-peter og slog med det samme over i en påtaget fortrolig tone — „ hvis vi var rigtig gode venner , hr . kaptein , og jeg var et ligeså godt menneske , som jeg har ladet mig fortælle , at de er , så kunne vi straks på kristeligt underlag indgå et tilrådeligt kompromis ! — jeg skal si’ dem , at udsigten til fortjeneste ved at ha’ mig ombord disse par dage over ikke er synderlig stor  .  .  . det er ikke sådan , jeg har det  .  .  . ! “ 

„ Å det glæder mig usigelig , at de har fundet os ; for udpå morgensiden sætter vi damp på “ — svarede kapteinen — „ det øvrige bliver vi nok enige om ; det er så ofte , jeg  .  .  . “ han betænkte sig der , og . sætningen fuldførte han ikke . 
„ De er alt for god , hr . kaptein ; det er , som jeg altid har sagt , at mager til danske søfolk finder man ikke i nogen havn ! “ — sagde Danske-peter — „ men der er jo rigtignok velsignelse også ved det at gøre godt imod næsten ! “ 
„ Ja selvfølgelig ! “ bekræftede kapteinen og så’ opmerksomt på Danske-peter . 
„ Det er dog bedst , at vi gør alt klart med det samme ; — jeg ville nemlig høre , om jeg kunne få gå på første plads mod tredje klasses betaling ; for — —  “ 
„  — — ja det er der ikke noget i vejen for “ — svarede kapteinen , rejste sig fra bordet og stillede sig op foran Danske-peter med begge hænder i bukselommerne og med et yderst elskværdigt ansigt — „ men hvis de  .  .  . bor de i København ? “ 
„ Nej , jeg har egentlig hjemme i Jylland ! “ 
„ Ja da skal jeg si’ dem , at hvis de har rigtig knapt om penge , og at de sidste vil gå med for dem til denne tredje klasses biljet , så vil jeg foreslå dem , at de bare betaler kosten , 

fire kroner døgnet , og forresten kan de være fri for de øvrige forpligtelser ! “ 
„ Ja , hvad enten det var en „ gloria in ex-celsis “ eller en „ paks in tems “ , så måtte man , djævelen stramme mig , misunde Danske-peter hans held ! “ tænkte han ved sig selv — og søgte at få sat en rigtig taknemmelig mine op -i sit ansigt . 
Han for ud med begge hænder og omsluttede kapteinens kødfulde højre , trykkede den lidt hårdt og sagde : 
„ Herregud , hvorledes skal jeg forarmede kakerlak få bevist dem min godhed igen da , kaptein ! “ 
„ Bryd de dem ikke om nogenting “ — sagde kapteinen og besvarede hans håndgreb så eftertrykkelig , som det fortjente — „ ---det vil si’ “ — lagde han straks til med en alvorligere mine — „ rederiet må helst ikke vide noget om det , vi har imellem os , forstår de ! “ 
„ Å , er de ga—  . . . langt fra , de kan være tryg ! “ 
„ — ja det er nu det , forstår de nok , at kapteineme rigtignok har adskillig frit fegte-rum  .  .  . he  .  .  . men , der gives ting iblandt , som der er sat strengere grænser for  .  .  . De er alligevel så god at passe på , så de aldrig la’r et ubevogtet ord falde om dette ! — de 

kan i så tilfælde betale kosten med fire kroner dagen og forresten være fri ! “ 
Danske-peter lagde højre hånds pegefinger på næsen og så’ kapteinen bestemt ind i øjnene : 
„ Ikke en guds sjæl , ikke én ! det er et ord ! — de kan . være fuldstændig assureret ! “ hviskedee han frem med eftertryk på hvert ord og gjorde dermed raskt helt om for at finde døren . 
„ Tak ! “ , —-sagde kapteinen og gjorde et par skridt efter ham - „ men nu forhaster de dem ikke ; de har god tid til at hente deres tøj ; pigen går ikke tilkøis før elve—halv tolv  .  .  . ! “ 
„ Nej , nej , jeg skal gøre det på bedste måde ! “ svarede Danske-peter og skød sig dermed opover trappen igen . 
Henover dækket løb han , som skulle han haft en hidset hund i hælene . Bortover kaierne hoppede og dansede han langsfor og tværtfor og talte højt og gestikulerte ivrig og' bredt ; folkene ombord stimlede sig sammen i en tæt klump og stod og stirrede med medlidende blikke efter ham , så’ forbavset på hverandre med småborgerlige flir om læberne , og alle sammen var de enige om , at han måtte være gal . 

„ Hvilken nydelse at ha’ en sterk vilje ! “ — råbte han ud i luften og trak hatten godt ned i nakken , knyttede næverne , holdt alle muskler spændt og lagde ud i faste skridt — „ vilje , vilje ! “ — skreg han , så det gnældrede vildt i pakhusene på banegården og i skibsmasterne i havnen ; lyset fra lanternerne rundt omkring blinkede venlig til ham , øjnene på ham lyste flammende ud i mørket ; han følte kraften vælde frem i årerne på sig — „ nu er jeg atter sterk , for satan ! nu ligger hele verden åben igen for mig  .  .  . viljen trækker læsset frem  .  .  . vilje bygger lande  .  .  . vilje rydder vej  .  .  . uh , jeg føler mig mægtig til at flytte hele rotterdam op i Jylland  .  .  . jeg kunne jævne hele Holland med jorden — — det er sandt , det er fladt nok før  .  .  . men jeg kan base ; jeg kan brænde  . . . jeg skal  .  .  . jeg skal  .  .  . å , hvilken glæde ! hvilken fest ! Vilje , vilje , vilje  .  .  . ! “ skreg han igen og tog et hop med samlet sats , sprang højt op fra bakken og styrtede så afgår’e hujende , skrålende og syngende som en kåd unge . 
— vejen lagde han ikke videre merke til ; han vidste ikke ordet af , før han atter stod midt inde i byn . Tøjet fik han med en vis fart ud af stationen igen mod den forlangte godtgørelse af ti cents pr . colli , og den blege drager med 

de lyse lokker var heldig nok til at blive vidne til sin gamle bekendts oprømte tilstand ; han påtog sig hvervet , og fortjenesten blev hans  . . . 
Klokken elve nådde de tilbage på skibet . Pigen viste Danske-peter køjen , som kapteinen havde udpeget ; første styrmand hjalp til med at placere føjet i salonen , og efter at Danske-peter havde ladet sig rigtig godt beværte med laks og steg og rul og tre slags ost til smørre-brødene samt en stor kop the og en halv bajer , søgte han glad og mæt og træt indunder tæpperne og sovnede ind for aldrig at vågne i rotterdam mere . 
Tidlig om morgenen kastede „ Amsterdam “ landgangen af og dampede væk udover mås , mens Danske-peter lå i sin dybeste søvn med næsen mod væggen og tærne udaf tæpperne og ingenting merkede . 
Han drømte om eldorado , det muntre , livsglade , fandenivoldske eldorado , der havde hjulpet ham af med så mange francs og gjort så mangen lang aften til en time  .  .  . 
— rumsteringen på dækket , kommando-råbene , kjettingernes støjende spil , maskinens stønning og skibets rystninger manede frem el-dorado’s brogede liv for ham gennem drømmens uklare , men befrugtende forestillinger---- 
— Amanda , lad os gå ! — si’ , at du elsker 

mig som før , Amanda !  .  .  . Hvad ? nej , hvad er det ?  .  .  . det ryster så !  .  .  . er det jordskælv ? !  .  .  . jeg går rundt !  . •  .  . Amanda , hold godt i ! - — hun kyssede ham , og i det samme opdagede Danske-peter , at han sad i en balongynge på tivoli , og at det var — moderens hoved , som sad på Amandas legeme  .  .  . 
Han ville rejse sig , men kunne ikke ; han blev helt forskrækket : 
„ Nej , kære , er det dig da mor ? — er ikke du død da ? “ — — 
hun svarede ikke , bare så’ mildt alvorlig på ham . 
„ Å nej , mor , jeg holder det ikke ud  .  .  . jeg falder  .  .  . jeg brækker nakken ! Stop , folkens ! “ 
Nu sprat han højt i vejret i køjen ; han var så angst , at han skalv , og sveden perlede sig nedefter panden på . ham . Han var varm over hele kroppen  .  .  . 
„ Er det Hellerup ? “ råbte han af fuld hals . 
„ Nej , det er næsesø ! “ blev der svaret indefra salonen . Det . var pigen , som lå på alle fire og krak på gulvet derinde for at binde stolene fast til væggerne  .  .  . 
— så vågnede han fuldstændig , og i et øjeblik blev han klar over situationen . 

han klamrede sig fast til køjen med begge hænder : 
„ Nej det var nok ikke dampsporveien  “ — sagde han bleg og næsten skamfuld - „ ulykkeligvis ikke nej ! “ sukkede han ; trækkene blev fordrejet i ansigtet på ham ; søsygen meldte sig ; alt gik bersærkergang i maven  .  .  . 
Dermed stupte skibet på ende ned i en ny afgrund igen ; et forskrækkeligt bulder og brag ledsagede faldet , og Danske-peter syntes bogstavelig , at al basis svigtede  . .  . han mistede vejret og han blev slængt på hovedet ned i et hjørne af køjen ; kun båndet , som man havde surret ham med , mens han sov , holdt ham fast ! — 
„ Å så fanden tromle mig , sejler vi vel lige lukt ind i evigheden også — —  “ 
Sørne faldt under hyl og brag som tunge hus indover dækket forud ; det knagede og peb i skibets samtlige sammenføjninger ; det hvinte og skreg vildt i trapper og gange ; det sprøjtede fnysende stridt om kommandobron og manden ved roret og skyllede rislende uhyggelig ned over vindurne , som ofte lå flere fod nede i sø’n . Buffeten hoppede og skranglede rasende i sine lænker i salonen med alt sølvtøjet og kruset , hvoraf mesteparten gik i knas og smitter . 
Danske-peter , som lå der syg og forskræmt 

og hørte på al denne helvedes tæven og »  kommers , begyndte næsten at tro — dommedag var inde  .  .  . 
Ret som det led , kom der en stor , bred hånd til syne i den smale døråbning ; Danske-peter skvat op  .  .  . men så viste det sig bare at være kapteinen , som kom for at sé til ham : 
„ Det er lystigt på nordsø’n i dag , hr .------- “ længer kom han ikke ; taget glap , og kapteinen blev slængt tværs over gulvet og helt indunder bænken i salonen . 
Skibet styrtede nu på næsen ned mellem de fjeldhøie bølgetoppe , og Danske-peters rum blev næsten mørkt under farten . 
„ Ak , herregud “ — jamrede han sig og lukkede øjnene hårdt — „ jeg tror sandelig det værste er igen , jeg ! “ 


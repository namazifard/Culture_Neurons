— „ Der sidder en tudse på min pande — og jeg kan ikke løfte en hånd og kaste den fra mig !--------du skal tage den bort , Lucretia , — vikl håndklædet om dine hænder og tag den ! “ 
Han lå med tunge , sænkede øjelåg og ængsteligt mumlende læber . Vinterdagens matte , svindende lys sneg sig gennem kvistkamrets vindue . Under det halvt nedrullede gardin gled det ind , koldt og gustent , og gjorde den syge og hans leje endnu fattigere og uslere end en god gud , der vil prøve et menneskebarn , kunne have haft til hensigt . 
Han lå en tid lang ganske stille . Han mumlede uophørlig og næsten lydløst . Thi , alt som aftenen nærmede sig , steg feberen . Og underlige syner , sære tanker , jog gennem hans hjerne . Oftest var det fælt , dét , han så og hørte ; — som nu dét med tudsen . Men undertiden var det alt sammen kønt og mildt og godt . Så lyste det et øjeblik op i det blege , fregnede ansigt , der kom hvile over 

de stærke , karakterfulde træk . Og dette store , brunrødt-krøllede hoved med den brede pande og de svære bryn tegnede sig så smukt og særegent i halvmørket , at en tilfældig besøgende ville have undret sig over , at dette hoved blot tilhørte student i tteologien , Peter Laurits Nielsen , hvem intet godtfolk kendte , og som ikke en gang selv ejede sin fedtet-gule hovedpude . 
Ud på aftenen blev den syge mere og mere urolig . Han kaldte flere gange på Lucretia og sin moder . Men han vedblev at være ene i kammeret . Thi veninden , Lucretia , sad endnu på fabrikken med det unge , bekymrede ansigt bøjet over arbejdet . Og moderen , hun gik hjemme i sit hus , langt borte i landet , og anede ikke , hvor syg hendes dreng var . „ Vorherre beskytter nok vor Peter Laurits , “ plejede hun at sige . Men havde hun anet , hvor syg han var , ville hun dog have kastet alt til side , for at rejse ind til hovedstaden og hjælpe den gode gud med at beskytte ham . Det ville da have glædet hende at erfare , at viceværtens kone , mdm . Andersen , hver morgen og middag gled ind i kammeret på sine uhyre tøjsko for , efter akkord , at „ holde alt i orden “ , samt at Peter Laurits samtidige , Jensen Strandby , en nybagt medicinsk candidat , med nogle dages mellemrum kom og „ soignerede patienten “ . Mindre ville 

det have fornøjet hende at erfare , at en meget ung pige , Lucretia sander kaldet , i virkeligheden var den eneste , der tog sig af den syge . Thi ganske vist besøgte Lucretia sin ven en gang om dagen , sikkert nok bragte hun ham den smule føde , han kunne nyde , og lige så vist var det , at hun vågede over ham om natten . Men — hun var jo dog et farligt bekendtskab for en vordende præst ; hun var slet intet „ Parti “ , — bare en stakkels' , fattig pige , der arbejdede på fabrik og hæderligt ernærede sin gamle , sengeliggende moder , der havde kendt bedre dage , — en letsindig , glad pige , alligevel , en af dem , der deres liv igennem , altid vil have en ven , og altid vil få en sådan . Peter Laurits havde da også undladt at underrette sine forældre om , at han var syg . Thi han elskede Lucretia , og han kunne ikke undvære hende . 
— „ Der sidder en tudse på min pande , — sidder og kvækker og puster sig op i--------- hvorfor tage er du den dog ikke bort , Lucretia ! “ — og han kastede sig urolig på lejet og åbnede og lukkede sine øjne underlig brat . 
„ Stakkels Peter Laurits ! Er det nu galt igen ! “ 
Og pigen Lucretia , som gik på fabrik og ernærede sig selv og sin moder og var letsindig , hun kom just varsomt hen til ham og lagde sin kølige hånd på hans pande . 

„ Hvad er det — bestandig — med den tudse ? “ sagde hun . 
„ Det er — det er professor Sørensens livsanskuelse ! “ svarede han utålmodig og forvirret . „ Det er orthodoxiens gudsbegreb ! — det er fortolkningskunsten ! ! — det er den rene , rene tteologi ! ! ! — ta’ og flyt det dyr ! — sæt det ud i tagrenden , Lucretia , — med handsker på . “ 
— — „ Skidt med professor Sørensen ! “ udbrød hun forceret overlegen , men med tårer i sine øjne . Thi hans fantaseren ængstede hende . „ Blæse med ham , — Sørensen ! “ 
— „ Han er — skabt i guds billede , “ mumlede patienten . 
„ Han er rundrygget og halt , er han ! Jeg kender ham godt af udseende : et lille , vigtigt mandfolk , af den slags , som piger ikke kan udholde at sé på ! — dén slags er ikke rigtige mandfolk , Peter Laurits . At du dog gider spekulere over ham ! — — sé , nu tage er jeg dyret og sætter det ud i tagrenden . “ 
Hun fingerede denne handling . Stille grædende åbnede hun vinduet , „ satte tudsen ud “ , og tog igen sin vante plads ved sengen . Hun lagde en klud , dyppet i koldt vand på hans pande , vædede hans strømper med edike , som hun havde købt i urteboden på vejen , og trak dem på hans fødder : dét var så godt mod feber . Så lavede hun the , og 

fik ham virkelig til at drikke den . Og , mens han drak , så han på hende med store , taknemlige øjne . 
Ved midnat lagde hun sig , fuldt påklædt , over fodenden af hans seng . Hun faldt straks i søvn . Thi hun var meget træt . Men , hver gang den syge blev urolig , vågnede hun brat , og rejste sig overrende , og spurgte : 
„ Kan jeg gøre noget for dig , Peter Laurits ? “ 
Således havde hun tilbragt de sidste fjorten nætter . Og hver eneste nat søgte hun , at sætte sig i rapport til den store gud , der kanske alligevel rådede for liv og død , og til hvem hun ikke havde erindret at bede , siden hun gik til præsten og blev forelsket i denne brave og mandige sjælehyrde . Hver eneste nat bad Lucretia til guden , at han dog , „ hvis nogen endelig skulle af med livet her i baghuset i denne vinter “ , — at han dog så ville sé i nåde til Peter Laurits , som var så ung og så god , og meget hellere ville „ hjemføre til de evige , herlige boliger i sit rige “ f . Eks . Ågerkarlen , gamle Feddersen , i stuen , — eller den fordrukne skuespiller på 4de sal , — eller madam Andersen med kludeskoene , hun , der altid sukkede efter den evige hvile „ under de højeste bjærges rødder “ , og som havde et meget dårligt ben og et ondt sind . — 
og , da Lucretia en klar vintermorgen rul’i 

h i 
i li i : 
i i 
i 
। i 
i 
। 
'i 
। 
lede gardinet op , og sollyset sprang leende ind fra den blå himmel og de snehvide Tage og skinnede over ynglingen på det fattige sengested , så skønnede hun , at nu var sygdommen vegen fra ham , nu var faren forbi : 
„ Se solen ! Peter Laurits . Se , solen skinner ! “ 
Han rejste sig langsomt overrende : 
„ Luk vinduet op , Lucretia . “ 
Ung og lyksalig stod hun mecl vindueskrogen i sin hånd . Og , mens hun vogtede på vinduet , der arbejdede i den friske morgenvind , så hun med store , skinnende øjne på vennen . 
Der var en tid lang ganske stille i kammeret . — så sagde han : 
„ Jeg synes , at luften lugter af forår , Lucretia . “ Og han sukkede dybt , med vidt opspilede næsebor . 
„ Ja ! ja ! ja ! Peter Laurits , “ jublede hun . „ Og „ Tudsen “ — den er frossen ihjel derude i tagrenden ! “ — hun lo . 
— „ Tudsen ? Tudsen ? “ gentog han søgende og strøg håret fra panden . „ Tudsen ? “ — 

„ Han , Peter Laurits Nielsen , kunne blive til noget , hvis han blot ville lægge på hylden sin „ Bibelkritik “ og sine studier over religionens og moralens historie , der drager ham bort fra det egentlige . “ Professor Sørensen sagde det med bekymret interesse , mens han gned sine guldbriller og skelede med matte øjne ned over sin næsetip , ud i auditoriet , der just var forladt af studenterne . 
„ Han er en søgende , — alt for meget en søgende , „ bemærkede den tiltalte collega . „ Jeg deler ikke helt deres interesse for denne studerende . Han har et — ganske vist lille — stipendium som tteolog . Men , så vidt jeg véd , befatter han sig meget lidt med tteologi . — jeg var til stede i studentersamfundet , véd de , ved denne kvasi-religiøse diskussion forleden aften . Langt ud på natten , da vi alle sammen troede , at nu var det værste overstået , begærer dette unge menneske ordet og får det . Jeg kan sige dem : han gjorde et yderst ubehageligt indtryk på mig . Tænk 

dem denne bondestudent , som han er , — denne store brede — „ Tamp “ ! kunne jeg næsten sige , — stående dér , — i en ganske elendig frakke ! — med dette løftede hoved , der minder mig noget om et vist portræt af mirabeau , som jeg så , den gang , da jeg var i Paris ; — — mirabeau skal være død en forsmædelig død : af overanstrengelse — mellem to fruentimmer “ — — 
professor Sørensen gav en lyd fra sig , — en lyd ,  , som de skriftkloge kunne have fortolket på femten måder . 
— — „ tænk dem : denne unge mand skaffer sig virkelig ro og tavshed for sine ord . Under en stilhed , så åndeløs , som havde det været en af os , der talte , slyngede han ud en sådan række af frække , kritiske bemærkninger , parrede med citater af værker over budhaistisk og lamitisk religion , af franske og engelske fritænkere , at det absolut måtte dupere hoben . Han var selv øjensynlig meget betagen : han var så ungdommelig at tage denne situation alvorligt . Han var ganske bleg ; — han skal nylig have været syg . Men , da kammeraterne pludselig tilklappede ham bifald , skød blodet op i hans store hoved . Og han afsluttede brat . — klapsalve igen . — så begærede professor Petersen ordet , for at interpellere ham for hans løsagtige videnskabelighed . Petersen talte fortræffeligt — og 

meget længe . Men , da han til slutning fik det inspirerede indfald , at henvende sig direkte til student Nielsen , — så var Nielsen væk ! Han var gået sin vej , var han ; lusket af ! — den unge mand interesserer mig mindre end han ærgrer mig . “ 
— — „ Klappede de af professor Petersen ? “ spurgte professor Sørensen efter en lang pause . 
„ Ja vist klappede de ! noget — dog ikke meget . Og det glædede Petersen , at han ikke havde hoben med sig , ytrede han . “ 
Men Peter Laurits , som var gledet ind i en lykkelig rekonvalescents , tog flere pund til om ugen . Han åd så meget brød til maden , når han ved to-tiden sad i „ Christensens beværtning “ i Knabrostræde , at han på ingen måde „ betalte sig “ længere . 
„ Gamle Christensen “ så dog i nåde til ham . 
„ Jeg kan gennemskue ham , “ sagde han med sin dybe basstemme , mens han noterede med kridt dagens menu å 35 øre på den sorte tavle i gæstestuen . Han glædede sig ved at være en stor psycholog . — „ Jeg kan gennemskue ham : han er : en reconvalescen-tere på akkord-kaffe om mørningen og „  egen tør “ om aftningen . Og hér om middagen . 
Line ! Stor portion til dén student , du véd ! “ — og hans stemme rungede som en 

Jerichos basune gennem skaffe-hullet ud i køkkenet . 
Og Peter Laurits fortsatte vinteren ud det liv , han var vant til . Nu og da hørte han forelæsninger . Men den meste tid tilbragte han på bibliottekernes læsestuer : dér havde han varme og bøger gratis . 
Dårligt klædt , men ren . Dårligt fodret , men ikke helt forsulten . Således var hans dages forholdsvis lykkelige kår . 
Men han var en utaknemlig mod gud og mennesker og professorer : 
„ Har svinet ikke stipendium til præst ? — og så holder han til med dette evig-smal-livede pigebarn hver eneste sogne og hellige aften ! “ sagde madam Andersen indigneret til „ dem i kælderen “ . Og de i kælderen svarede hende uærbødigt med de få ord : „ Ga—a—mle kasse !  “ 
„ Student Nielsen har legat “ , sagde professorerne . „ Men tteologi studerer han næppe . Misbruget vokser på hele linien . Dét er tidsånden . “ 
Men den gode gud lod ham trives . Han lod hans legeme vokse i disse omgivelser som en solsik ved en mødding . I lange , dybe drag tømte han det livsens bæger , som Lucretia sander rakte ham vinteren igennem med sin lille smukke , umiddelbare barnehånd . Han var atter hyppigt sammen med de få 

kammerater , med hvem han plejede omgang . Og han glædede sig igen ved sine studier . 
Således nåde han ind i foråret . 
Først , da varmen rigtig kom i luften og byen begyndte at stinke op mod en høj , dybblå himmel med hastigt rejsende , marmorhvide skyer , da havernes knopper bristede og svalerne skrigende jog ‘over husenes røde Tage , — først da vendte det gamle mismod , der så ofte havde grebet ham før hans sygdom , tilbage i hans sind . 
„ Hvad skulle det føre til , — alt dette ? “ tænkte han . Han hadede tteologien . Og dé studier , han holdt af , kunne næppe nogensinde skaffe ham føden , gøre ham uafhængig af andre . Desuden : han tænkte ikke på’ nogensinde at henleve sit liv i denne by som videnskabsmand . Han ville ud ! Bort i en udadgående virksomhed . Han kunne ikke gøre sig selv regnskab for , hvorledes denne længsel efter at finde en livsopgave , havde betaget ham , denne spænstige drift til at kaste sig ud i dén sociale og åndelige bevægelse , der , efter sigende , havde grebet folket derude , hvor han hørte hjemme , — ikke forstod han , hvorfor han var så træt og led ved livet i hovedstaden , ved Kammeraterne , ved dette fattige Kammer , hvor han boede , 'ed denne tarvelige beværtning , hvor han åd sin mad — skrås overfor et stort hus med 

grønne træmmer for vinduerne , — og hvor alle var venlige imod ham , ved den seng , i hvilken han sov , og som snart manglede et lagen , snart et tæppe  . . . „ Og ved dén pige , der åd af din hånd , drak af dit bæger , sov i din favn — så længe ? “ — ubarmhjærtigt og uvilkårligt , som udtalt af en fremmed , hemmelighedsfuld stemme , klang dette spørgsmål i hans øren . 
Tung og utilfreds med sig selv drev han gennem gaderne . Stundom vandrede han uden mål og med langt bort i landet , for først at vende hjem ud på natten , støvet og træt og sulten . Og . stundom traf han en af disse kammerater , der så ofte besøgte ham , bondestudenter fra hans egn , „ Hjemstavnsfolkene “ , som han kaldte dem . Det hændte da hyppigere og hyppigere , at dagen endte med nydelsen af det kvantum billige spirituosa , der var tilstrækkeligt til at døve for aftenen og natten hans lede ved sin stilling og hans nagende længsel efter at komme bort fra tteologien , bort fra sin ydmygende fattigdom og fra den store by , ud i „ Livet “ . 

„ Således kan det ikke blive ved ! “ 
Han skønnede det i nat så tydeligt som ingensinde før . Det stod så klart for ham , at det kunne ikke blive ved således , hvis han da ikke ville gå til grunde . Så indlysende var det , at han sagde det ganske højt , skønt han var ene . 
Han sad ved det åbne vindue . Han støttede sit store , rødhårede hoved i sine hænder og stirrede med bankende tindinger ud over tagene . De lå og sov i eftersomrens hvidblå måneskin som uhyre flagermus med sammenfoldede vinger . Og , længere ude , skød et kirkespir sig op ; og det blinkede . Men , endnu længere borte , så han stranden . Han vidste godt , at det var bare et smalt sund , et indløb til staden , en rendesten fuld af papirsstumper og abildsinskræller og døde hundehvalpe og — nu og da — et dødt menneske . Men — i nat var det „ Havet “ . Thi månestriben spillede , lang og glimrende , 

på disse dødvande . Månestriben fortsatte sig , syntes det ham , langt , langt bort i det fjerne , hvor han intet kunne øjne , — en mængde sølverne strænge , tæt spændte , sagte svirrende over en sort sangbund af ibentræ , en sangbund , der slyngede op imod hans øren den store bys underlige midnats-akkord . 
En måge fløj urolig op over tagene . Han kunne ikke sé den . Men han hørte , at den peb ganske nær ved ham . Så rejste han sig og så sig om i kamret , forskende som om han netop i dette øjeblik var kommen ind ad døren for første gang i sit liv . 
Det var det samme syn som så ofte forhen : et grimt kvistkammer med skå ydervæg . I den ene ende af dette rum stod hans seng . Den blev også benyttet som sofa . I nat var den uredt . Og , ved siden af dén , stod et simpelt fyrretræsbord , fuldt af tomme ølflasker , og tre brøstfældige stole . Ved sengens hovedgærde osede en næsten udbrændt petroleumslampe på et lille natbord . Den tillod ham netop at skimte ølpletterne på bord og gulv og forvissede ham om , at portræterne af hans fader og moder hang , hvor de plejede at hænge , og at den umådelig store bogreol i den modsatte ende af værelset befandt sig vel ved fremdeles at bære 5—6 bøger og et par tynde kollegiehefter , — „ en elefant med fem lus “ , „ fem 

kameler i ørkenen “ , som kammeraterne udtrykte sig . 
Kammeraterne ? — ja , nu var de netop gåde . Kammeraterne !-------'gu’ var han , Peter Laurits Nielsen , demokrat ! Skulle en søn af en brav , gammel skolelærer på landet kanske nuomstunder ikke være demokrat ! 'gu’ var han klar af , at dét , det kom an på , det var ikke „ Overmennesker “ , men dette : at „ løfte i flok “ — og alt sligt . Men — det var alligevel bandsat : nu havde han studeret i hovedstaden i seks lange år , og dog havde han endnu ikke nået at komme i inderligere berøring med andre end dé fire , der i aften — for ottende gang i fjorten dage — havde drukket sig en „ Kæfer “ i hans øl , der var „ skrevet “ . Og disse fire var bøndersønner derude fra hans egn  .  .  . Og han var søn af „ Skolemesteren “ . Og på dét var kliken stiftet , øllet drukket , interessen holdt oppe — i seks lange år ! Og — han havde stadig givet øllet . De samledes altid hos ham . 
Længe havde han ansét det for en ære : han , Peter Laurits , var et „ Centrum “ . Når han sad hér på „ Hyblen “ om eftermiddagen , og de så kom buldrende ind , den ene efter den anden , indtil de til sidst var samlede alle sammen , så kunne han ofte føle sig som en søgt mand , en mand , der — ligesom sin fader — forstod at samle alle de „ gærende 

kræfter “ omkring sig , en personlighed , der dog havde evnen til at binde , forene , løfte , — for det var jo altid ham , der havde det afgørende ord i laget  .  .  . Dette lag ! — han pustede af hånlig selvironi . 
Men — det var også ham , der altid måtte give øllet . — og , når han nu i nat tænkte på disse kammerater , der nylig havde forladt ham , så ærgrede og forundrrede det ham , at han i seks år ikke havde kunnet udvide sin „ Kres “ udover disse så brave hjemstavnsfolk , to fra Strandby og to fra gumperup hede ; det var i virkeligheden hele menigheden ! De kunne jo være gode nok — sådan  . . . . Muhamed var også begyndt med et ringe auditorium . Men — men — men , — for et menneske , der ville frem , ville være kendt mand , spille en rolle  .  .  .  ? — for det var vel nok ærgerrighedens djævel , der havde besat ham . 
Der var nu hans Larsen . Han kaldte sig Larsen-strandby og blev altid fuld straks . En ubetydelighed ! — så var der Jacob og Johan . De kunne tåle alt ! Og de gik uskadte gennem den værste ild som et par hellige salamandere . Dem var det , der fra begyndelsen af havde fået ham på glatis med kvindfolk . For — af sig selv havde han vist ikke vovet sig så vidt  . . . . Jo—o , 'gu’ ha’de han så !  . . . . Og nu , — nu var det rent 

forbandet ! — de to var medicinere . Og det er de værste . I grunden var både Jacob og Johan et par letsindige undermålere , der ikke stilede højere end til at få en mådelig eksamen og komme „ på landevejen ud , slå ihjel . “ — så var der endelig jensen-------- 
nej ! Dette førte ikke til noget . 
Han skruede den osende lampe lidt ned . Så kastede han sig på sengen . 
Men et øjeblik efter sprang han op igen : alt løb rundt for ham . Han syntes , at også han selv svingede og gyngede som et skib i krap sø . Så slemt havde det aldrig været før ! 
Han satte sig atter ved vinduet , lagde hovedet på sine arme og stirrede ud . For-årsnattens kølige luft gjorde ham godt . 
Han tænkte på sine gamle forældre og på alle disse mennesker derhjemme på landet . Han var familiens stolthed , dens fornemme håb . Ak ! Ak ! Ak !  .  .  . Han vidste det . I begyndelsen , da han havde fået artium med første karakter og filosofikum med glans , havde han følt sig meget beæret ved familiens og omgivelsernes store forventninger om hans kariere . Men senere , da han havde opdaget , at tteologien kedede ham , da han havde erfaret , at de tteologiske professorer uden undtagelse aldeles ikke kunne regnes til „ Videnskabsmændene “ , „ fordi Theo 

logi slet ikke var nogen videnskab “ , — senere havde han bekymret sig grumme lidt om sine studeringer , og det begyndte at pine ham , at han var familiens og egnens håb . Han , der i begyndelsen uden vaklen greb og hyldede „ Professor Sørensens livsanskuelse “ , der virkelig i flere årgange var meget anset blandt de tteologiske studerende , havde nu i adskillige år klaret sig uden noget bestemt formuleret „ Livssyn “ . Siden han havde fået „ Ug “ til filosofikum , havde hans kammerater anset ham for en meget dyb tænker . Når han , alt mens øllet gled ned , holdt enetale om „ Væren som sådan “ , forholdet mellem tro og viden , og om den „ individuelle morals berettigelse “ , så lyttede kammeraterne i halvtavs beundring . Og , når den fortræffelige Peter Laurits omsider var færdig , mumlede Jensen altid mellem ølslurkene med sin dybe , grødede stemme : „ Du hører hjemme i det filosofiske fakultet , — d . v . s . : du kommer til — at løse professor Sørensen af ! “  .  .  . Han kunne mase dem ! både Jensen og professoren ! — 
vist var han „ en tænker ! “ Det var just dérfor , at tteologien aldeles ikke interesserede ham . Var religion og tro kanske en forstands-sag ? Kunne noget fornuftigt menneske undre sig over , at så mange mennesker nuomstunder var vantro tvivlere , når 

man så og hørte disse uniforme præster stå og væve kirkevadmel i det uendelige på grundlag af den mest åndløse , inkonse-kvente fortolkning ? — også han , Peter Laurits , var på tvivlens veje ; — det var siden han tabte tilliden til tteologien og professor Sørensens livsanskuelse : da var han dreven om på den bi’ede strøm mellem de andre vragstumper af synkende og helt forliste skuder . Da kom dette forbandede øldrikkeri og fruentimmerhistorierne  .  .  . Sådan går det , når én mister sin barnetro . Og —- det var tteologi og professorer , der havde fralistet ham hans ! 
Han var en smule rørt over sig selv , noget af en martyr ! Men på samme tid klang selvironiens strænge , de „ underspundne “ , langt inde i hans sjæls fele . Han var så vist ikke kommen på sin rette plads , da han i ungdommelig kritikløshed kastede sig i det tteologiske fakultets dødvande , — han , en født frisvømmer ! Nu var han snart fire og tyve år gammel , og der var lange udsigter til at få den afsluttende eksamen . Ganske vist havde han i flere år næsten intet bestilt af dét én retfærdig , tteologisk student må bestille . Gud bedre dét ! Men det var da hverken evner eller energi , der manglede ham  .  .  . Evner ! Havde han ikke taget sin artium bedre og på kortere tid , end de 

fleste andre ? Var det måske ikke en sandhed , at nu var det den uforfinede landbostand , landets kærne , dén , der hidtil havde reddet sig for „ Overcivilisationen “ og dens degenererende indflydelse , dén var det , der gemte de nye og store håb om åndslivets vækst i vort land , — vort stakkels lille , forkuede land . — 
Peter Laurits stirrede ud over hustagene , mens han mindedes alle slige „ Vækkelsens ord “ , som han så ofte for længst havde hørt udtalt derhjemme , „ hvor det politiske og åndelige livs bølger gik så højt “ , — ganske anderledes højt end hér i hovedstaden trods alle dens arrogante modforsikringer ! Og , mens han stirrede frem for sig og tænkte på det „ stakkels , lille , forkuede land “ , således som det fremtrén af de hjemlige folke- og festtaleres farverige skildringer , fyldtes hans hjerte af en pludselig , medynkblandet kærlighed til fædrelandet og dette folk , der endnu lå vanrøgtet og biende på den rette frigørelse . Det var , som steg ølrusen ham atter til hovedet , — han følte en varm , puslende strømning over sin ryg og helt op i hårrødderne . Han var rørt . 
Han selv var jo en folkets søn . Han selv gik jo og biede efter en messias , efter en gerning , der var værd at tage op for en 

mand — med hans evner , hans oplysning og magt over mængden . 
Thi — han følte i nat , at han havde en særegen evne til at komme „ Folket “ i tale . Han havde jo erfaret det , da han for tre år siden talte ved festen i nakkebjerg skov . Dér var næsten to hundrede mennesker forsamlede ! Og de lyttede med åbne munde , i åndeløs stilhed , på hans ord . Da han havde talt ud , lød som en storm af bifald gennem skoven . Og hans fader græd af begejstring og glæde — — — han følte , at han havde en mission ! Han fornemmede det hin dag ved festen , og han fornemmede det på ny i denne nat , da han var så ualmindelig beruset . Og hans øjne blev fugtige af bevægelse . 
Han løftede hovedet . Han støttede hagen i sine hænder og stirrede længe ud over tagene , ud i månestriben . Tanker og billeder kom og gik . De blinkede gennem hans bevidsthed , de jog hinanden — som blinkene dérunde på stranden , — uden at lade sig fastholde og adskille . 
Han så sin fader så levende for sig . Snart stod han i skolen og vejledte børnene i tabel og lærebog , medens han røg på sin „ Merskummer “ ; han var den værdige pædagog . Snart sad han i sognefoged Peder Rasmussens dagligstue og spillede l’hombre med bedstemændene 

ved en toddy ; han var den joviale selskabsmand . Og i kordøren stod han , — med de små , fede hænder foldede om hjærtekulen og et ansigt som en indviet væders , — og takkede forsynet , fordi det havde oplyst os så grundigt . Peter Laurits holdt ikke så meget af ham således . Men , da han så sin fader stå med blottet hoved på festpladsens talerstol , hørte ham slynge de skarpe , velformede ord med overbevisningens myndighed og selvtillidens djærvhed ud over den lyttende mængde , så følte han glæde i sit hjerte ; faderen var en født „ Folketaler “ , han havde en stor magt over mængden , — langt større magt end præsten . 
— — ’gu var den gamle et begavet menneske ! Og han kunne have bragt det vidt , om bare , — om bare han havde været et dannet menneske . Vel havde han „ Hjærtets dannelse “ . Men — gud ved , om det forslår nuomstunder ? — Peter Laurits havde mange fejl , men — hovmodig var han ikke ! Han måtte dog indrømme , at denne „ Seminarist-dannelse “ , den var kun halvhed . — — den gamle — stod stille og holdt fast ; bestandig samme standpunkt , samme talemåder , samme tanker  .  .  . Han forstod , at servere den samme ret på flere forskellige måder . Og hans publikum — var kanske lidt for kritikløst . 

den ene dag står der på spisesedlen : „ stegt lever “ ; dén nydes med grådighed . Den næste ruller den gamle leverstykkerne sammen om en dusk persille og stikker et lille dannebrogsflag i hver Klump . „ Se , så ! Nu er det s’gu stegte l ær ker “ ! siger han . Og folk tror ham og æder med endnu større lyst ! — — åh , hvor der er meget at gøre derude i folket ! — det stakkels uvidende , taknemlige folk ! — 
Peter Laurits følte det banke i sine tindinger , og hans tunge klæbede , tør og hed , ved ganen . Det var ikke første gang , han havde siddet således og drømt om fremtiden . Men i denne nat følte han en varm og voldsom ærgærrighed i sit blod . Han måtte ud ! bort fra byen , fra denne fedtede hybel , hvor kammeraterne kom og drak hans øl og vrøvlede , — hvor Lucretia kunne finde ham og overrende ham med sine fjanterier til alle døgnets tider , — han havde jo i sin tid været dum nok , til at give hende en „ egen nøgle “ . Han var led og ked af studiet , af kammeraterne — Jensen iberegnet , — af byen og professorerne ! Disse gamle parykblokke , med deres systemer og doktriner ! — nej ! han fornemmede nu , at han havde en mission ! Guds død ! han ville bryde ud af dette bur , ville — følge kaldet ! — 

„ Politiker eller missionspræst ? — eller begge dele ? — det er noget med perspektiv i ! “ 
Han hørte disse ord i sine øren . Ordene var Jensens . Han mindedes dem med pludselig tydelighed fra aftnens diskussion . De lød nu atter og atter for ham med Jensens grødede , spottende stemme : 
„ Politiker eller indremissionær ! — det er no’et med perspektiv i ! “ 
Først rydde bulen ! — brænde'skibe !------------ bort med hans Larsen , Jacob , Johan og — hele denne Rudel af dumme bukke ! — Lucretia ? ! — Lucretia ? — han måtte ofre sin kærlighed , til hende . Han havde nu omsider fået nok af dem alle , af dén „ Kærlighed “ og dét „ Venskab “ ! Hans veje var ikke deres veje : i denne ensomme nattetime var de adskilte . Han , Peter Laurits , følte i denne stund , at nu stod de alle sammen på en livets korsvej . Han lettede på hatten og vandrede afsted , — ensom , stor og stærk , — opfyldt af „ Kaldet “ . Han ville vandre — ud i folket , til det store , brede lag , ville lære det at kende , hjælpe det fremad , ofre sig for dets — — hellige sag . — ( han stirrede hér med en lænket martyrs mørke patos ud i natten ) . — de andre , — de blev , der de var . Og de lo hånligt efter ham . 

„ Den , der ler sidst , ler bedst , “ mumlede Peter Laurits . 
Og han pustede . Lampen ud , vaklede over gulvet og kastede sig påklædt i den uredte seng ; — uklar og med en berusets selvtillid sov han ind . 

„ Nå , dengsemand ! Har du nu igen været på Bimpel ? “ 
Peter Laurits åbnede de tunge øjelåg . Foran ham stod Lucretia og lo . 
„ Hvad vil du her ? — så tidlig på morgenstunden “ , svarede han og strakte sig ligegyldig . 
„ Så tidlig ! “ gentog hun og slog med nakken . „ Det må jeg nok sige ! Klokken er bare lige akkurat — elleve ! “ 
Hun greb med godmodig latter hans hånd og forsøgte , at hale ham op fra lejet : 
„ Åh—h ! Du lærde mand ! Let nu på dig , og lad os drikke kaffe sammen . “ 
Peter Laurits stod på gulvet på sine hosesokker . Han tænkte først på , at gøre sig vred , følge parolen fra i nat , kaste denne pige på døren . Men — han var i hosesokker ; og han magtede ikke , at optræde med aplomb . Desuden — Lucretia så helt godt ud i dag : det askeblonde hår var nykrøllet i panden og ellers pænt glattet . Den store , 

bredskyggede , opkrammede hat klædte hende . Hun havde et friskt , kønt ansigt . En livsglad , godlidende ungdom solede sig på disse lange , mørke , urolige øjenvipper , der gyngede over et par grå , letsindige øjne . Hendes træk var regelmæssige . Munden lille og energisk , med friske , buttede læber . 
Og , mens Peter Laurits stod på sine hosesokker og var rådvild , skønnede han tydeligere end nogensinde , at Lucretia var en smuk pige , — hverken fræk eller uordentlig i tøjet . Og — hun havde været ham en trofast veninde i nøden . 
„ Hvorfor står du sådan og stirrer på mig ? “ udbrød hun endelig . „ Vil du ikke vaske dig ? Imens skal jeg lave kaffen . Men — nu må du skynde dig , for jeg skal være på fabrikken igen kl . 1 . “ 
Han stak fødderne i et par morgensko , kastede frakken og gav sig i tavshed i lag med toilettet . 
Imidlertid bragte hun vandet i kog på petroleumsbrænderen , og satte det tarvelige morgenmåltid på bordet ved vinduet , som havde stået åbent hele natten . 
Og , da Peter Laurits omsider kom og tog plads lige overfor Lucretia , havde hun allerede smurt hans mad og lavet kaffen . Hun havde kastet hat og overstykke . Og , mens sol og frisk luft strømmede ind til de to unge men 

nesker , nød de med god appetit både grovbrød og rundstykker . 
Lucretia pludrede uafbrudt , som hun plejede . Det lød i hans øren omtrent som spurvenes kvidren der udenfor . Men Peter Laurits sad tavs og gumlede . 
„ Ved du , hvad jeg synes ? “ afbrød hun endelig sig selv og skubbede , pludselig alvorlig , tallerkenen fra sig . 
„ Nej — h , jeg véd ikke “ . 
„ Jeg synes , du er så underlig sær i dag , Peter Laurits . Du er da ikke syg ? eller — vred på mig ? “ 
„ Nej , “ svarede han . „ Jeg er ikke syg . Og ikke vred - på dig .  “ 
„ Hvad er der da ? “ 
Han sad en tid lang tavs og stirrede ud over de solbeskinnede Tage . Så sagde han langsomt : 
„ Jeg har taget en beslutning i nat , Lucretia . Jeg rejser fra byen . Jeg gider ikke hænge længere i dette spindelvæv , — — sagde e fluen , da edderkoppen havde bidt den og smidt den ud . “ 
„ Hvad ! rejse ? — men — vil du da ikke tage din embedseksamen ? “ 
— „ Hør , sig mig , Lucretia : kan du tænke dig mig som præst ! Som præst i folkekirken mener jeg ; som en ganske almindelig , ordineret præst , der præker efter 

opskrift over dagens tekst i en eller anden lille , muggen sognekirke i en eller anden afkrog af landet ? “ 
— „ Hmh — jah ; — du kunne jo omvende dig først ? “ sagde hun med ubevidst naivetet . „ Men — det er da din spøg , Peter Laurits ? “ tilføjede hun med usikker stemme . 
Han så forskende på hende . Hun havde tårer i øjnene , og hendes hånd havde sluppet rundstykket og var sunken ned i skødet . 
„ Nej , “ svarede han mørk . „ Jeg vil bort herfra . Og — du har ikke magt til at holde mig tilbage . “ 
Det var , som om der gled en sort sky for solen . Den lette , lyse stemning var borte , og de to bordfæller fornemmede en stor og anelsesfuld uhygge . 
Peter Laurits havde rejst sig og gik urolig op og ned ad gulvet . Lucretia sad først med bortvendt ansigt og stirrede i tavshed ud over tagene . Men pludselig bøjede hun sig forover , stemmede panden mod bordpladen og brast i gråd . 
„ Hvad er der nu ! “ 
Han standsede foran hende med de uvilkårligt knyttede hænder begravede i sidelommerne . 
„ Hvad er dét for en komedie , Lucretia ! ? “ Hun svarede ikke . Hun gemte sit ansigt 

og græd . Han så ærgerlig og ængstelig på denne unge skikkelse , denne hårfagre nakke , der skælvede af sindsbevægelse . Han havde aldrig sét denne pige græde før . Og han hadede sådanne optrin . 
„ Hvad fejler du ? — nu skal du svare mig , Lucretia ! “ — han lagde sin store , brune hånd varsomt på hendes skulder . Men hans stemme var hård . 
„ Hvad skal der blive af mig ! Hvad skal der dog blive af mig ! “ jamrede hun stille . „ Hvad skal jeg gøre , når du går fra mig ! — og mor , som ingenting kan mere ; — når jeg nu “ ------------ 
— — „ Du må da være så fornuftig og erfaren en pige , at du ikke kan føle dig skuffet , fordi jeg ikke — ikke ligefrem bliver hængende ved dig , “ afbrød han hende i en barsk tone . „ Du har jo haft adskillige kærester , før mig ; du har jo selv fortalt om dem . “ 
„ Ja , ja , ja ! — jeg har kendt flere , som har holdt af mig . Det véd du jo godt . Men — ingen var som du . Ingen havde — så kønne ord . Ingen — forstod at holde-af som du . Jeg syntes , det var alvor denne gang , — og — så — er det alligevel — bare leg ! Åh , Peter Laurits , du bryder dig ikke om mig ! Havde du endda talt til mig på samme måde som de andre ! Men — én må tro 

på dig , på alt , hvad du siger . Og—jeg troede ; —husk på : jeg var kun sytten år , da vi mødtes . De andre — de talte kun muntre , letsindige ord . Men du ! — jeg kan ikke sige det , som jeg tænker det  .  .  . Og nu går du , — og nu — nu tror jeg nok , — at det er galt fat med mig . “ 
Hun tav . Og han tav . Han stod ganske stille . Han var bleg , og hans pande svedte . Det klædte ikke hans kødfulde , let fregnede ansigt . Ind gennem det åbne vindue lød byens larm som en dæmpet , forvirret brusen . Men højt og skingert klang sand-sælgerens hvislende brøl fra den dybe baggård : „ S—s—sand ! — s ;—s—sand ! “ 
Og , mens han stod således , fløj minder og billeder fra det sidste år , Lucretias år , gennem hans hjerne . Med ubevidst Iver jog hans sjæl som en grisk , sultende høg efter et eller andet bytte : et tegn på , at hun løj for ham nu , da det kneb , et bevis på uærlighed , på den brutale liderlighed , som han kendte ret vel både fra by og fra land . 
Men Peter Laurits var ærlig nok til at indrømme , at denne jagt gav et slet udbytte . Han mindedes intet ondt og fået ord , ingen hæslig handling , der kunne undskylde ham , om han brutalt svigtede dette menneske . Hun var fattig og livslysten , men ernærede dog sin gamle moder . Hun var letsindig og lidt 

beregnende , men hun havde sikkert været en trofast veninde i sit forhold til ham , — der magtede , at bruge sin forstand . Hendes unge hjerte var nok bedre end hans . Og — nu sad hun , der næsten altid lo , hun sad og hulkede i fortvivlelse , mens han stod dér og raisonnerede — i faveur af Peter Laurits Nielsen & fremtid . 
Han gik tavs hen ad gulvet , hen til dørstolpen , hvor „ Barberspejlet “ hang , plettet og medtagent . Dér stod han stille og stirrede ind i spejlet . 
„ Jeg kunne — spytte dig i dit ansigt , Peter Laurits ! “ snerrede han dæmpet mellem tænderne , drejede sig på hælen og gik tilbage til pigen , der sad og græd . 
„ Lucretia ! “ sagde han med mild og varm stemme , og satte sig på hug ved héndes fødder . „ Lille Lucretia ! rejs dit hoved og sé på mig . Ser jeg kanske ud som en „ Hasenfuss “ , en slet kammerat , en slyngel og idiot ? “ 
Hun lod sig ikke nøde . Hun løftede hovedet . Hun slog armene om hans Hals , stærk og låden som en ung tyrs . Hun kastede sig til hans bryst og svor alle kærligheds og afgudsdyrkelses eder . 
Og han løftede hende op på sine stærke arme : 
„ Stakkels , lille , kære tøs ! Vær ikke 

bedrøvet ! Græd ikke : jeg må bort , men jeg skal ikke glemme dig . Vær ikke ræd . Jeg holder jo af dig , og alt vil igen blive godt for dig . “ 
Mens han talte således , bar han hende bort til lejet , der endnu stod dér , i kammerets baggrund , uredt og mærket af hans tunge krop . Han var angergiven , bevæget , vred på sig selv , trodsig mod „ Skæbnen “ , — kæk og rådvild på én gang . 
Men pludselig fo’r hun sammen , frigjorde sig for hans favntag , sprang efter hat og overstykke : 
„ Se ! se ! — klokken er næsten ét ! — nu skulle jeg være ved arbejdet ! — åh , tænk dig , om de kastede mig ud dér ! “ — 
i næste nu var hun ude af døren , i Spring ned ad trapperne . 
Tilbage stod Peter Laurits Nielsen . 
„ Noget — med perspektiv i , “ tænkte han . Og han satte sig tungt på klædekassen og stirrede ned for sig med de store , grove hænder begravede i det tykke , vildsomme hår . 

„ Hvad vil du da hér hjemme ! ? “ spurgte faderen og så forskende på sin søn , mens hans fingre uroligt trommede på bordpladen . — „ Nu har vi siddet hér og puget , — og spist lever og indmad , for at holde dig til studeringerne , til du kunne tage  din eksamen og komme i vej . „ Petum “ har jeg røget , — i ti år , min rare dreng ! — og alt det bedste i køkken og kælder har vi sendt dig . Og — så — på én gang — kommer du anstigende og siger :- jeg gider ikke mere ! ikke tage  den , — ikke bestille noget  .  .  . Det forekommer mig dog , — — — ja , hvad har du dértil at sige ? “ — 
Peter Laurits , som sad i familiesofaens venstre hjørne , der var „ Moderens “ , mens faderen altid konserverede sit hjørne , det højre , svarede ikke . Han bare dampede en smule stærkere af sin lange pibe og så med et forskeragtigt blik ud i luften . Men moderen , der stilfærdig og fåmælt , gik til og 

fra med kaffe og varme boller , hun sagde med varsomt , prøvende tonefald : 
„ Tror du ikke , mand , at Peter Laurits er træt af rejsen ? og — kanske Peter Laurits helst vil tænke sig om angående de dele . “ — så var hun igen ude af døren . 
— — „ Altid — på hosesokker ! “ mumlede skolemesteren ærgerlig . — „ Hva’ fa’en er det din mening , søn , at udrette hér i dette land uden eksamen ? “ spurgte han dæmpet og sendte Peter Laurits et langt , tungsindigt sideblik . „ Hva’ fa’en er dog din mening ? “ 
Peter Laurits svarede ikke . Han sad og stirrede ud i den lavloftede stue , ud ad vinduet på den modsatte væg , ud over Marken , hvor den høje , gulnende rug langsomt svajede i luftningen , så langt øjet kunne nå . Og langt ude i synskresen mødtes den gule , ensformige mark med den blegblå , ensformige høsthimmel . Der var ganske stille i stuen . Peter Laurits hørte den lille , blinde hund , der nød sin høje alderdom på de kullede rester af et grævlingeskind henne under sybordet , — den hørte han børste sig for lopperne , taktfast og akkurat . Han syntes , det var en stor larm . Han tyggede på pibespidsen , vred sig en smule , og sagde så omsider : 
„ Jeg vil ikke blive præst . Og jeg kan ikke blive det . Jeg hader tteologien ! Og jeg 

bliver aldrig orthodox . Jeg vil bort fra byen , — ud at virke ;----------du kan være vis på : jeg skal nok finde min arbejdsplads . “ 
— „ Du er s’gu’ da vel ikke bleven fritænker ? ! “ — 
faderen fjernede kærnespidsen fra de tykke , fugtige læber og stirrede ræd på sin søn . — og han tilføjede nervøst , trøstende sig selv : 
„ Der er så mange tteologer , der har deres anfægtelser , deres krise . Men , når de først har tage et eksamen og fået kald , så------ så klarer det op “ — — 
sønnen rejste sig uvillig og tavs . Han satte piben fra sig og gik over gulvet , til vinduet mod Marken . Dér stod han stille . 
„ Far “ , sagde han med en stemme , der skurrede af undertrykt bevægelse , „ jeg holder ikke af dé ord , du dér sagde  . . . . Lad mig i fred med religionsspørgsmål i aften . Men — kan det glæde dig — så vil jeg sige dig , at jeg hverken er bleven „ Fritænker “ eller — noget andet : jeg er ingen ting . Jeg véd ikke , hvad jeg vil blive . Jeg har blot én bestemt beslutning : jeg vil ikke være præst og ikke leve længer i byen . “ 
Hum , hum ! Hum , hum ! “ pustede den gamle mistrøstig . „ Hum , hum ! Hum , hum ! “ 
„ Ja , jeg véd godt , at det er en sorg og skuffelse for dig . Og jeg er nu mere bedrøvet over min stilling , end jeg havde tænkt , at jeg ville blive . Jeg trænger til , at tænke 

mig om , far . Hvis i ikke har noget imod det , vil jeg bede jer om , at overlade mig mit gamle værelse oppe i gavlen — blot for nogle måneder ? — — jeg synes , det er så umådelig længe siden , jeg rigtig var hjemme ; — jeg vil så tænke over mine forhold og sé , at lære tilstanden herude i befolkningen at kende . Hvem véd ! der åbner sig måske en dag for mig en vej , som jeg har trang og evne til at følge . “ 
„ Ja , ja , — ja , ja , min dreng ; du véd jo , at hos dine forældre er du hjemme og velkommen “ , svarede faderen godmodig . — „ Anna , kone ! vi må da have en toddy i aften — den stakkels dreng er kommen hjem så langvejs fra . “ 
Der var noget i den gamles måde at være på , der gjorde Peter Laurits meget blød om hjertet . 
Og , da hans moder , som aldrig udfrittede ham og dog talte og handlede , som om hun så hans sjæl ligge åben for sine store , alvorlige øjne , — en vildsom , hovmodig unghøg med udbredte , sårede vinger , — da hun snart efter kom ind med den varme drik , og satte den for „ Mændene “ , og kærligt strøg ham med hånden over hans store , rødkrøllede hår , så skælvede hans hjerte i from angst for , at bringe disse gamle skam og sorg . Og han følte sig beskæmmet . 

han havde glædet sig til , at „ komme hjem “ , håbet , at var han først hjemme , så ville hans sind finde ro og hvile , så ville han komme  .til klarhed over sig selv . Han havde følt ærlig og dyb lede ved sit liv i byen , ved sit studium , der ikke syntes ham , at åbne ham udsigt til dybere åndelig tilfredsstillelse , ikke til mandsværdig livsdåd . Han havde læst meget , — rigtignok flest af de værker , som orthodoxien forkættrede eller i hvert fald betragtede med mistænksomhed . Men , — hvad hjalp det ! 
Længe , længe havde hans sjæl ligget ligesom i dvale og suget næring til sig som et halvt-ubevidst barn ved moderbrystet . Den havde diet , diet , diet . Og så var det , at han endelig en dag pludselig slog øjnene helt op , fornemmede kraft og ungdommelig styrke i sind og * legeme , en ung sjæls ærgærrighed og oppositionslyst , en vågen trang til kamp , til førerskab , til bred , offervillig virksomhed . — så vendte han hovedstadslivet , — kammeraterne og Lucretia og tteologien , — ryggen . Som 

en trækfugl , når flyvedriften vågner ved forårstid , drog han tilbage til det sted og de omgivelser , hvori han var opfostret . Han handlede næsten instinktivt . Han havde ikke endnu gjort sig regnskab for , om det var kærlighed eller hovmodig ærgærrighed eller almindelig lyst til at dupere dér , hvor det syntes lettest , der drev ham tilbage til udgangsstedet . Han brød blot af og rejste . 
Og nu , da han en aften efter kun en uges forløb sad ved det åbne gavlvindu og tankefuld stirrede ud over de gule marker , nu syntes det ham , at „ Hjemmet “ , det var så snævert , så lille og så halvfremmed for ham . Han holdt oprigtigt af sin fader . Men just derfor var det ham pinligt , at den gamle , skikkelige dæmagogs stereotype fraser , hans godhjertede bombastik , skurrede i hans øren . Peter Laurits elskede sin moder . Hendes kærlige offervillighed , hendes uendelige nøjsomhed , og hendes sinds finhed havde stedse tvunget ham til at respektere hende på en hel anden måde end faderen . Siden han var bleven mand , havde denne respekt forvandlet sig til kærlighed , så øm og så forstående , at den i virkeligheden ligesom omsluttede alt det bedste i hans væsen . Men — han skønnede , at de år , han havde tilbragt i hovedstaden , også havde fjernet ham fra moderen . 
Fjernet ; — jo , det var netop ordet . Mens 

de gamle havde siddet her i denne mugne landsbyskole og „ spist lever og anden indmad “ til hans beneficium , havde han siddet i hovedstaden og levet og læst sig bort fra det , de håbede og ventede sig af ham : en brav præst i sløj kjole og pibekrave , i en passende god præstegård . Mens hans kære moder gik herude og hægede pietetsfuldt om „ Rosentornene “ og krusemynterne i hans barnehave , at dog slet intet skulle gå ud og „ varsle ilde “ for den lille , kære Peter Laurits , — mens hun klogelig tiggede Vorherre hver eneste aften , at han dog skulle se i nåde til hendes den godhjertede Peter Laurits , der var så køn en dreng , og derfor udsat for megen slem fristelse ved forvildede og syndige menneskers træskhed og ondskab , — så havde han , ret reflekterende og ret levelysten , taget livet , som det faldt sig . Han havde ikke gjort sig mange skrupler  .  .  . Det med Lucretia var et — et resultat . — og han smilede , sarkastisk-vemodig . 
Og mens årene var fløjet hen over hans krøllede hårtop derinde i storbyen , var de også faret hen over folkets hoveder herude . Hvor var „ Ånden “ og „ Humøret “ fra de bevægede år i slutningen af firserne ? — der var akkord og „ stiltiende overenskomst “ og „ besindige mænds eftertanke “ i stedet . Alt det hang i luften og svajede og duvede og 

tilslørede udsigten som krudtrøgen efter et løst skud på en forholdsvis stille-lummer dag . Hvor var — bevægelsen ? de rørte vande , der kunne friste en modig , ærlig fisker ? Hvor „ Perspektivet “ , — tykke Jensens perspektiv ? — 
— Peter Laurits stoppede asken fast ned i pibehovedet , strøg en tændstik og sendte store , nervøse skyer af tobaksrøg ud i den stille luft . Og , mens han fulgte disse blå skyer på deres flugt ud gennem vinduet og bort over tagskæget , hørte han tunge trin over gårdspladsen og , straks efter , en dyb , blød stemme , der spurgte efter „ Hr . Candidaten “ nede i forstuen . 
Peter Laurits følte i øjeblikket ingen lyst til at modtage en gæst . Men da kammerdøren gik op , og den store propagandist , Jens Sandbjerg , trådte ind , rejste han sig villigt med en let fornemmelse af , at man nu begyndte at vise ham opmærksomhed . 
„ Guds fted i stuen , og Vorherre Jesus hellige os og bevare os for djævelens snedige anløb ; — amen , — hr . Candidat . “ 
Jens Sandbjerg holdt Peter Laurits fast i hånden under denne lange hilsen . Og , mens han holdt fast , så han på ham med store , fromme „ Kresten-øjne “ . Så fjernede han forsigtig fra hinanden skøderne på sin lange , sorte klædesfrakke , satte sig uden videre 

på den nærmeste træstol , strøg sig over det lange , tynde fuldskæg , tørrede sveden af sin pande med sin rødblommede lommeklud , og lagde endelig sine store , brune hænder på lårene , mens han , en smule foroverbøjet , langsomt og plirende med sine vandblå øjne afsøgte det lille rum . 
Peter Laurits følte sig lidt trykket . Han bød tobak . Men gæsten røg ikke . „ Så måtte han måske opvarte med en „ Bayer “ ? Hr . Sandbjerg boede jo nu i købstaden , — havde gået en langvej . “ — tak . Men Jens Sandbjerg nød ikke spiritus — da rigtignok ikke . Et lille glas vand kanske . 
Værten tumlede ilfærdigt ned ad den smalle trappe , for at hente vand lige fra brønden . I forstuen løb han på moderen . 
„ — hvad er der ? “ spurgte hun , hviskende , i halvt ængstelig spænding . 
„ Han vil have vand , “ svarede sønnen ligeså dæmpet . Og han bøjede sig forover , tog sin moder om halsen og hviskedee i skynding i hendes øre : „ Hellig rad , mor ? — sig det rent ud !  .  . Husmand Jens Sandbjerg , som jeg en gang kendte så godt , — har krænget hammen af sig ; — hvordan Pokker er det , han teer sig ? ! “ — — 
„ Tys ! Tys ; er du gal , dreng ! “ afbrød hun ham halvt alvorlig , halvt smilende , og skubbede ham varsomt ud ad gadedøren . „ Hr . 

Sandbjerg er et uhyre alvorligt menneske , og han står i spidsen for hele denne — denne — den ene af de åndelige bevægelser , du véd , her på egnen , — så “ — — 
— — „ Han ! —han er altså generalen  .  .  .  . Gud véd , hvordan så soldaterne er beskafne ! “ 
— „ Å , Peter Laurits ! Du er da vel ikke bleven hovmodig i alle de år , du har levet — dérinde ? “ 
„ Nej , det véd gud , mor ! — siden jeg kom hjem , har jeg blot haft en fornemmelse af , at jeg var ved at skyde ham ,-------ligesom hr . Sandbjerg ! “ 
„ Å , gud , dreng ! hvor du taler ! “ 
Hun truede ad ham . Men han sprang leende over gårdspladsen , bort til brønden . Det var , som om den mægtige Jens Sandbjerg pludselig havde sat ham i godt humør . 
Da Peter Laurits kom tilbage , sad hans gæst foroverbøjet ligesom i dybe tanker og drejede langsomt tommeltotterne om hinanden . Hr . Sandbjerg drak vandet , takkede gud , der havde ladet det flyde , og Peter Laurits , der havde hentet det op . — så fremførte han omsider sit ærinde : 
han havde hørt og erfaret fra pålidelige og gode mennesker , der tilhørte „ den lille flok “ og var frelste , at skolelærerens agt-værdige søn var hjemkommen fra hoved 

staden . Ligeledes — samt item — havde han med sorg og gru erfaret om den megen lunkenhed i troen og tvivl angående guds hellige ord , såvel i det gamle som i det ny testamente , der havde indsneget sig og formørket sjælene såvel i det såkaldede tteologiske som også i det såkaldede philoso-phiske fakultet ; — i det sidste talte endog en professor — på statens regning ! — djævelens fornægtende ord ud af sin Hals og med sin Tonge , — altstill’ på statens bekostning ! — se ! alt dette havde ængstet og forarget ham bitterligen . Søvnløs havde han væltet sig på sit leje flere nætter itræk , — trods det , at dagen gik i nidkær og besværlig tjeneste for Herren . Og nu , sidste nat , havde Herren åbenbaret sig for ham i et drømmesyn . „ Jens Peter Pedersen , kaldet Sandbjerg , “ havde han sagt , „ stat op , tag dit tøj og gak til stavreby skole . Dér skal du finde en ung , uerfaren mand , Peter Laurits ved navn . Og ham skal du tilspørge : elsker du Jesus ? — forsager du djævelen og al hans gerning og alt hans væsen ? — — vil du være af mine og — forkynde ordet ved det store møde i nakkebjerg skovpavillon den 12 . Oktober 189— ? “ — 
her stoppede Jens Sandbjerg , rettede sig majestætisk i sædet og fikserede Peter Laurits med et skarpt , prøvende blik . — pause . 

„ Ja , — det er jo så grumme meget at svare på — sådan lige med ét “ — sagde Peter Laurids omsider og så rådvild ud . 
— — „ La’ os kuns begynde ved en ende , “ tilrådede hr . Sandbjerg og så medgørlig ud . 
— „ Ved hvilken ? “ 
„ Bagfra . — vil — de — tale — ordet — i guds — rette — ånd — den 12 . Oktober ? — eller — kan de — ikke — forkynde ? “ 
„ Hvilken er : guds rette ånd — efter deres mening , hr . Sandbjerg ? “ 
Lægprædikanten stirrede med en blanding af medlidenhed , forundring og forlegenhed på Peter Laurits . Så sagde han endelig : 
„ Hvor kan de , hr . Candidat , der er en lært mand , spørge mig , der er af de fattige i ånden , om sådant ? “ 
„ Ja , hør nu , hr . Sandbjerg : jeg er hverken candidat i faget eller lærd . Og de er såmænd slet ikke så fattig i ånden , som de — i deres ydmyghed — påstår . — — lad os nu tale som fornuftige mennesker om sagen ! — de ønsker , at jeg skal tale ved den nævnte lejlighed , såfremt jeg kan gøre det således , at det , jeg siger , er i overensstemmelse med deres anskuelser ? 
„ Jo—o . — de må dog ikke tro , at vi mangler talere : jeg taler , og missionær 

Jensen fra København , og kammerjunker stejnthal — har sikkert lovet--------og gård-ejer Rasmus Pedersen , — han plejer datikke at holde sig tilbage ; desforuden er der to troende præster fra nabosognene , og husmand Christen Pedersen , og lærer blad , — han er nylig bleven vakt , — og Jensen sipperup , de véd ; — item er det vor forventning , at baronen fra Kastrup vil forkynde ordet . Han er på det sidste bleven en stor forkynder for folket og rejser temmelig meget rundt . Det har sin store virkning , at sådanne mænd nu omsider også føler vækkelsen , så de tage r fat og leder folket ind på den rette vej . Ak , ja ! Både baronen og kammerjunkeren er som de Jerichos basuner . Mange herlige møder har jeg haft med disse kære venner ; — og de vil slet ikke have noget at gøre med det administrative : bare forkynde og oplyse . — ja , hr . — hr . Candidat , disse er ved denne lejlighed de Herrens tågehorn , som vil lyde for sjælene . J eg afslutter så til sidst mødet med en bøn — og en præken . —• ser de : vi har jo talere nok ! Men — det ville dog være os velkomment , om de , som juste-ment er kommen fra dette universitet derinde , — der er i flere måder et djævelens arnested , — om de uden vaklen ville høre vort råb og kald og slutte dem til os . “ 
Peter Laurits betænkte sig . Han havde 

hørt nok om den fanatiske propaganda for helligheden , om den religiøse bevægelse i almuen , om den magt , dens ledere udøvede over sjælene . Han havde på samme tid følt sig tiltalt og frastødt . Han var ærgerrig og elskede magt , — når han selv udøvede den . Han attråede , at virke , at komme i ilden , at arbejde for og med dette jævne folk , som han — trods alt — elskede højere , end han endnu anede . Men — hr . Sandbjerg og hans tale virkede for plumpt på hans temperament . 
„ Ja , hr . Sandbjerg , “ sagde han omsider , „ jeg kan jo som et nogenlunde ærligt menneske endnu ikke optræde som deres sekts proselyt “ — 
— — „ Sekt ! ? “ afbrød prædikanten ham ivrigt . „ Guds børn er da ingen sekt ! De hører jo så bestemt til folkekirken ! “ 
„ Nå , ja ! Jeg vil dog ikke kunne optræde som proselyt , før jeg nogenlunde har sat mig ind i — retningens lærdomme og virke-måde her på egnen . Jeg fornemmer først nu , hvor lidt jeg ved , og hvor fjernt jeg har levet fra forholdene herude . Tillad mig nu , først at se mig om , tænke mig om , og gøre mine iagttagelser . Hvis jeg så kan , vil jeg gerne tale ved deres møde . Men — jeg vil ikke forud binde mig , hverken i den ene eller anden retning ; heller ikke med hensyn til , hvad jeg vil sige . “ 

„ Humh “ , brummede hr . Sandbjerg . „ Vi skal nødig lægge hånden på ploven og “------- 
— „ ja , det er måske bedre , at vi slet ikke træffer nogen aftale ? “ 
— „ Nej , nej ! Kom de blot ! Det skulle gå underligt til , om gud ikke ledede dem til det bedste . “ 
Hr . Sandbjerg var temmelig forhåbnings-fuld , da han rejste sig og beredte sig til at gå ved at knappe alle knapperne i sin lange frakke — . helt op i halsen . Men aftensbordet var dækket , og han lod sig ikke nøde længe af de gæstfri gamle . 
Thi gennem forsfuedørens sprække skimtede han , midt på det veldækkede bord , et fad med de dejligste grisetæer ! — hvorfor skulle et guds barn ikke kunne nyde disse tæer ? —- en herlig guds gave , virkelig !------- 
det fik dog lange udsigter med det store efterårsmøde . 

efteråret var inde . Den høje , klare høsthimmel hvælvede sin umådelige kuppel over en jord , der lå , broget og bugnende af tung afgrøde , og biede på mejeredet . 
Højt oppe under denne blå kuppel flagrede flokke af unge , blå ringduer . De trak fra mosen til skoven og tilbage igen . Inde i udmarkerne sad Peter Laurits på en grøftevold og fulgte dem med øjnene . Han syntes , der var glæde i denne klappren af hastige , blå vinger gennem den klare luft , — glæde over dette lådne gærde med dets umådelige , brogede vegetation og dets mylder af insekter og kryb , — gammen ved livet . 
Og , som han sad dér , ensom , sugende på et blødt , ungt græsstrå , kom han til at tænke på Lucretia . Men pludselig fandt han på , at hun , pigebarnet , lignede en ringdue ! — jo , vist lignede hun en vild due , — en ung , der rastløs fløj til og fra for at bjerge føden ; — fornøjelig , på én gang nyfigen og sky for fremmede ; — med sådan en 

smuk , blødt formet Hals , og — og — — . Forgangen dag havde han overlistet og skudt én af disse blågrå fugle . Med knækket vinge svirrede den hovedkuls ned i havremarken . Hastig sprang han ind og fangede den , greb den under vingerne , løftede den op og stirrede på den , — mens hans fingre klemte livet af den . Og den ville due så i stigende angst på ham . Den ville due slog med sin slanke , skinnende Hals , med sine blodige vinger . Den gispede efter luft , skælvede ; lagde så omsider sit hoved langsomt bagover og døde . Peter Laurits stak den i jagttasken . Den var jo fed og lækker ! 
Denne due gik pludselig igen i hans sjæl : han så den atter så levende for sig , klemte dens hjerte mellem sine stærke , grove fingre , kvalte den . Han så dens angstfulde øje . Og — med lynets hast vekslede billedet : han stod igen i sit studenterkammer . Foran ham sad Lucretia med panden støttet mod bordpladen , hulkende . Nu løftede hun hovedet og så på ham ; — tvi ! at hendes øjne så sådan på ham ! — 
Peter Laurits sad længe i dybe tanker . Og , da han endelig rejste sig og vandrede videre , stod solen allerede dybt i synskresen , og , som et hav af levende guld , bredte den høje rugmark sig på begge sider af den smalle sti . Han kunne slet intet andet se , mens 

han langsomt gik fremad , end denne dybblå aftenhimmel og denne hviskende , gyldne ager . Og gennem den køle luft lød klokken fra den fjerne Strandby kirke . 
Da fornemmede Peter Laurits en stærk og ægte længsel efter pigen Lucretia . Og han fremskyndede sin gang . 
Netop på denne tid havde guds børn vundet en stor sejr ude på nakkebjerg sand . En tidlang havde forkyndelsen været frugtesløs derude mellem alle disse fattige mennesker . Men Herrens time var omsider kommen , og „ Ånden “ havde grebet hele befolkningen . 
Et mirakel havde dog været nødvendigt : Ole dåhjorts allerede halvgamle moster , som hverken lægerne eller de kloge havde kunnet kurere , havde ladet sig helbrede af lægprædikant Jens Sandbjerg ! Hun havde i mangfoldige år huset en ledagtig „ Orm “ , der , indvendig fra , gnov i hende . Hvert forår ynglede ormen , og da var moster meget dårlig . Så , når ungerne — hen ad somren — havde ædt sig mætte og „ sæt sig fast “ , blev det igen lidt bedre . Alen i høst , når den gamle orm magede sig med de unge orme , — så blev det helt uudholdeligt ! 
Denne stakkel , der iøvrigt var et stærkt og robust fruentimmer , havde da også ligget i sengen i flere år , bare for ormens skyld . 

men i foråret , da Jens Sandbjerg på en af sine vandringer havde besøgt hende , var ånden pludselig kommen over hende . Under sang og gråd sprang hun , Kirsten , ud af sin seng og væltede sig i støvet for hans fødder . Og han læste over hende og lagde bare sine hænder på hende , og — underet skete : hun var helbredet !  . 
„ Stat op ! Tag dit tøj . Gå ! “ havde han sagt . Og Kirsten stod op , kastede et grønt skørt om sig , , og løb straks over til naboen for at forkynde ordet . — da hun igen kom tilbage , var den hellige mand „ forsvunden “ . 
Jens Sandbjerg viste sig dog snart igen , smedede mens jærnet var varmt . I løbet af 8—14 dage var „ den åndelige vækkelse “ i fuld kraft derude" på sandet . I denne lille enklave observeredes i de få dage flere mirakler blandt mennesker og dyr , end man i miraklernes bedste tid så i et lignende antal år . Bevægelsen greb om sig . Flere gårdfolk i sognet blev vakte ; — stundom dog kun hustruen , eller kun sønnen , eller kun datteren ; og megen sorg og tvedragt blev da — af djævelen — udsået i familien . Kirsten dåhjorts , der var genstand for mange valfarter , endog fra fjerne egne , var bleven en stor forkynder . Vever som en reje for hun , den mangeårige sengeliggende , om mellem sine tilhørere , prækende og skænkende 

kaffe . Og der var dem , der påstod , at hun i den tid omvendte nok så mange sjæle som selve Jens Sandbjerg . 
Peter  .laurits vidste , at Johannes Johansen , Jens Sandbjergs kontrast og „ Konkurrent “ på „ Vækkelsens “ Område , denne aften imod hans sædvane ville holde møde i det nye , hurtigt improviserede „ Forsamlingshus “ på sandet : et stort , gammelt skur , der i sin tid havde gjort tjeneste som herregårdens fårefold . Langsomt vandrede han op ad markvejen gennem bakkerne . Mange små-huse lå spredte ved vej og sti . Men der var overalt som uddødt : ikke et menneske viste sig ; og om det så var de små , arrige hunde , syntes de at have forstukket sig . 
Da han havde nået den sidste bakkekam , hørte han salmesangen fra forsamlingshuset . Med tung sendrægtighed sneg tonerne sig op til ham . Der var mange , mange Vers . Men omsider sluttede sangen , og han hørte Johansen tale med høj og myndig røst til forsamlingen . Så ilede Peter Laurits med at komme ned ad bakken , ind i skuret . 
Det store , firkantede rum var fuldt af mennesker i søndagsklæder . Peter Laurits kendte dem næsten alle . De stod , sad eller lå , som det bedst kunne falde . De først ankomne havde indtaget de lange bænke af rå bræder langs bindingsværksvæggene og i 

midten af huset . De andre måtte indrette sig , som de kunne bedst . Gennem porten og de højtsiddende åbne luger faldt aftenlyset fra den blå himmel , varmt og højtideligt , ind over denne forsamling af andægtige . Alle ansigter var vendte mod taleren . 
Han stod på en forhøjning i baggrunden . Hans ansigt og bryst var fuldt belyste . Peter Laurits kendte ham' godt . Han havde stedse følt sig tiltrukken af Johannes , fordi han var en ejendommelig stille og overvejende mand , der , fåmælt og nævenyttig , var velset af alle . Han var søn af én gang velstående købmandsfolk . Forældrene havde i en år-række holdt ham . i en god skole . Så gik det tilbage for dem , og de døde uden at efterlade sig noget . Johannes måtte forlade skolen og afslutte sin undervsniing på en højskole . Så lærte han tømrerhåndværket . Han blev tidlig gift og overtog et godt husmandsbrug på sin fædreneegn . Men Johannes mistede efter to Års ægteskab sin hustru . Børn havde han ikke . Han var nu 35 år gammel og havde med stor energi tilegnet sig en social oplysning , der langt overgik det sædvanlige . 
Det var da med uvilkårlig forventning , at Peter Lavrits brat standsede ved indgangen og forskende stirrede på talerens kraftige , intelligente ansigt . Det slog ham straks , at 

denne almue-typus i slet'intet mindede om „ den store forkynder “ , Jens Sandbjerg . Der var ved hans person og tone ingen tillært „ Manér “ , intet spor af affektation , intet som helst der varslede om „ Heldøret “ . Han , Johannes Johansen , der stod deroppe med aftenlyset legende i det brunrøde fuldskæg og over de djærve , alvorlige træk , var en mand , der sagde , hvad han ville , og hvad han mente , ligetil , uden fraser og omsvøb . 
Og , mens Johannes talte , lå den lydløse stilhed over forsamlingen . Kun nu og da hørtes et suk , et snøft i bevægelse , en stille hviskende påkaldelse . I de vejrslagne , brunede ansigter , i disse opmærksomme øjne , der dvælende hang ved taleren og fulgte enhver af hans bevægelser , læste Peter Laurits kun stor og barnlig andagt . Disse mennesker slugte med et forsultent barns Iver hvert eneste ord . Det var jo én af deres egne , der talte , en af deres jævnbyrdige , en kending , der forstod dem . Sådan en ulært mand kunne da kun tale således af Vorherres nådegave . — og , når svalen nu og da med munter kvidren kom farende derudefra gennem de åbne luger og lemme og husvant svang sig op på hanebjælken , så var der ingen , der tog forargelse . Det var ikke , som når en hund gøer i kirken . Nej ! det var „ et godt varsel “ . Det var ligesom et nådigt budskab fra den 

gud , der bor oppe i den blå himmel derude , et skønne varsel om , at hans hellige børn var ham til behag . 
Det var jævne , prunkløse ord , han talte , ord , som enhver kunne forstå uden snørklede fortolkninger . Han talte over sætningen : „ Hvad et menneske sår , det skal han og høste . “ Og hans ord lød ikke som en præken , men som ordlaget i en fyndig samtale .  .  .  . „ Det stod ilde til i mange Herrens år her på sandet . For , når tiden kom , da såsæden skulle i jorden , så skulle i tigge den hos herremand og Bonde , eller tage den på Borg . I havde råd til at holde brændevinsdunken fyldt hele den mørke vinter . Men — sædekornet tænkte i ikke på , før våren , hun stod for døren og råbte i jere’ øren : nu skal i komme med de gule kærner ! — stranden er rig , og jorden giver noget for lidet . Men vi har ikke alle sind til at tage guds gaver , nåj- de ikke ligger lige for os . Det er en sandhed , at det fattige almuesbarn får en fattig skolelærdom . Men det er løgn , når i siger , at ungdommen ikke kan skaffe sig flere kundskaber , end den har : se til , hvad i lærer jeres sønner og døtre i hjemmene ! Jeg vil ikke tale- om boglig lærdom . Men , hvor mange af jer , mødre , sender ud at tjene en konfirmeret datter , der forstår at koge en ret mad , at holde en stue i orden , eller at sy sine egne 

klæder ? Og , hvor mange af jer , fædre , har lært jer søn at bøde et næt eller håndtere en spade ordentlig eller at udnytte de mange ledige timer og dage til husflid og nyttig gerning ? — derfor er i ikke komne længere her på sandet , end i er . Ungdommen duer ikke til noget ,- når den flyver fra rederne . For den har ingen interesser , og ingen drift til at lære . For den er arbejde kun slid og intet andet . Når slidet er endt , så ligger man hellere og varmer bænke , man går hellere på kroen eller fjaser tiden hen , end man tager sig noget som helst for af det , der kan gøre et menneske værdifuldere og bedre og friere . — „ Vi har intet såkorn her i befolkningen ! Vi er fattige folk , som ikke har råd til , at lære noget rigtigt . Og derfor står vi stille , og alt er , som det er . “ — jeg har lidt nok fået det svar . Men — det er ikke sandt ! Hold jer fra brændevin og slagsmål  , fra ufred og sladder , hor og løsagtighed , — og gud vil velsigne jert arbejde . 
Og som det går os med de timelige ting , sådan også med religionen . Som et menneske sår , skal han og høste . Men — vé jer , ve os alle , om gud i denne stund kom over os og krævede os til regnskab og sagde : „ Folk ! — hvor har i såt de gyldne korn , jeg gav jer ? Hvor har i lagt dem ? — jere’ sjæles marker står golde ! “ 

her afbrød Kirsten dåhjorts taleren . Hun sad i „ første parkets “ første række og havde længe vredet sig som en léversyg orm . Nu sukkede hun lydeligt : 
„ Ja , men herre gud , Johannes Johansen ! du vil dog da vel itt’ fragå , at alle vi , her på sandet , — — så nær som no’en få Van .troendes — og pér kostebinder , der en en fritænkere , — — at vi li’egodt nu er frelste og hellige ? “ 
Der opstod en svag mumlen . Nogle misbilligede Kirstens indblanding . Andre , som fandt , at Johannes ikke havde talt af den rette ånd , opmuntrede Kirsten ved dæmpede bifaldsytringer . Hun løftede da stemmen højere og udbrød i præketone : 
„ Der står skrevet — og dét er i fø’ste corintherne : „ „ Men den hellige dømmer vel alle ting ; selv derimod dømmes han af ingen .  “  “ — — og så alt dét , du siger om de timelige ting ! — „ „ Hvad nyttede det et menneske , om han vandt den hele verden 'fald han tog skade på sin sjæl ! “ “ 
„ Dét er hørt , ki’sten ! “ peb Per koste-binders livsglade stemme fra en krog i skurets baggrund . „ Dét er så særdeles godt hørt ! “ 
Men taleren lod sig ikke forknytte . Han nikkede smilende ned til den ivrige , gamle kone : 
„ Hæng du bare i , ki’sten ! det er til slet 

ingen skade . — se , hvad du siger , dét står der i bogen . Men , der står også : „ „ Hvad da , have vi — ( de hellige ) — noget forud ? Aldeles intet . “ “ Og der står også skrevet : „ „ Dersom nogen ikke har omsorg for sine egne , da har han fornægtet troen og er- værre end en vantro . — gud skal betale enhver efter hans gerninger . “ “ — og der står ydermere skrevet , ki’sten : „ „ Men dé , som søger trætte , forkynder ikke kristum rent . “ “ 
— „ Dén ka’ du’tte kvæle , din gamle eddertåse ! “ — — — det kom , så hjertelig glad , henne fra Per kostebinders krog . Men så var der rigtignok flere , der indignerede anmodede den gamle særling om at „ forlade lokalet “  ; hvilket han straks gjorde med et yderst godmodigt smil . 
Kirsten vred sig hævngnistrende i sædet . Men Johannes fortsatte sin tale , som om intet var hændet . 
Og , jo længere han talte , desto mere følte Peter Laurits sig fængslet af denne mand . Der var noget ved hans praktiske christendom , noget varmt og livskraftigt , der gav genklang i studentens eget sind . Når Johannes i ærlige , stundom drastiske ord skildrede den fattige almues åndelige og timelige sløvhed , så gav han ikke , kort og godt . „ Samfundet “ og „ Administrationen “ og „ de store “ Skylden for dette . Han vakte selvkritikken , kaldte på 

æresfølelsen , på pligtfølelsen og ansvarsfornemmelsen . Og , først , når han havde gjort dette , fulgte hvasse bemærkninger om magthavernes røgt af skole og kirke . 
Solen var for længst gået ned . Gennem skurets port forsvandt tilhørerne langsomt i tusmørket . Det var tydeligt , at denne tale havde gjort et dybt indtryk på forsamlingen . Men virkningen var ikke ensArtet . Mens nogle i varme ord udtalte deres glæde over Johannes tale og deres beundring for taleren , mente andre , at détte var ikke en tale af den Art , som passede sig for „ Guds børn “ . Man var da ikke kommen hér , for at lade sig skælde ud ! — så var Jens Sandbjerg en anderledes forkynder : han holdt sig til gudsordet , og han forstod , at tage  „ Djævlens børn “ og de helliges fjender på en ganske anden måde ! — „ Når at ånden kommer over ham , Jens Sandbjerg , “ sagde Per kostebinder , der igen var dukket frem i skaren med sit urandsagelige ræveansigt , „ når han , jæ-ens , tage er rigtig fat , så står den hvide fråde ham ud af halsen , li’som om boven på en jolle , der har hastværk ; — og øjnene står stive i ho’det på ham og skinner , akkerat som på en friskrøget sild . Se , dét er da noget , man ka’ skønne , at sådan en taler , ham sidder den rigtige ånd ingeni og — 

li’som foser til hans Tonge , så den bevejer sig som en ildTonge , — akkerat s’gu ! “ 
Disse ytringer , der udtaltes med tilsyneladende dyb alvor og betagenhed , vakte stort bifald i den lille , utilfredsstillede klynge , der mumlende havde samlet sig om Per bag nabohusets tofte . Man tilgav lettelig den pinlige opsigt , pér før havde vakt under . Foredraget : han , pér , var nu alligevel meget klogere på alle dele , end nogen skulle tro og formode . De omstående gav ham hånden til afsked og forsvandt i markerne . 
Men Per stoppede smilende asken fastere i sin snadde . Og et øjeblik efter dukkede han frem i en ny gruppe af hjemvendende , venner og beundrere af Johannes Johansen . 
„ Er du dér igen , Per ! “ udbrød hans væver leende . „ Vi troede , at du var gået hjem . Ta’ du dig bare i vare , at ki’sten ikke kommer etter dig og pløjer til ka’tøfler med sine kløer i dit kønne ansigt ! “ 
„ Ki’sten ! — hun varer sig nok , hun ! “ svarede Per bestemt . „ Hun er begribeligvis edderspændt , for det , at Johannes så aldeles tage r luven fra hendes ven , den a’en  .  .  . For Johannes , dét er netop en mand for os ! — men den skal blive gammel , der skal sé ham klappe en gammel kælling så længe på rø . . . , te’ hun springer ud af sengen og render rundt og synger messesang ! “ 

denne drøjhed vakte de flestes glade latter . Men nogle vendte sig alvorlige bort og fik travlt med , at komme hjem : „ Perskulde nu alligevel vare sig for , at spotte over de ting , som ikke sés ; der er da noget , der hedder — „ Synd mod den helligånd “ . “ 
1 ki’sten dåhjorts hytte gik det varmt til dén aften . Omgiven af en lille skare trofaste tilhængere fortsatte , hun på sin vis aftenens begivenheder . Og , skummende af hysterisk vildskab , forkættrede hun „ Johannes Johansen , hans gerning og alt hans væsen , der var af satan ! — og ikke i mindste måde vedkom guds børn ! “ 
— men langt ude , ad den smalle markvej vandrede to unge mænd fremad , uden mål og med . De tænkte ikke over , hvor de gik hen . De bare vandrede ind i den lyse , pragtfulde høstnat , studenten og Johannes . 
Og , mens de således gik — bort , bort fra alt og alle ! — åbnede den gode gud deres ærlige hjerter for hinanden . 
Da Peter Laurits i den årie morgenstund kom hjem , og , halvt afklædt , dvælede ved det åbne vindue , syntes han , at et stort og herligt livsværk lå for ham , — åbent og lyst , som de uendelige , dugsprængte marker derude i den nyfødte morgens sol . Han syntes , at nu kendte han målet , nu vidste han , hvorhen det bedste i ham skulle føre 

ham . Beåndet , som i en vision , troede han at se sit livs opgave ligge klar og tydelig for sig : han ville blive en lærer og en fører for folket , særdeles for de små , de fattige i ånden , der vel kunne have brug for en ærlig ven . 

en lystelig dag var dén dag , da „ Guds børn “ skulle have deres månedlige aftenmøde i Strandby nybyggede forsamlingshus .-allerede om formiddagen gjorde feststemningen sig gældende blandt børnene i almueskolen , der lå væg om væg med missionshuset „ Bethesda “ . Afkommet af de vantro og afkommet af'de hellige havde til hverdag ondt nok ved at dele skolebænk med hinanden . Men på dage , da gud skulle glædes ved en sammenkomst af „ frelste “ , i „ Missionsuger “ , da „ Bethesda “ genlød af lokale og indforskrevne prædikanters uhyrlige tumlen med gudsordet , — dette gudsord , som enhver tungerap bondekarl omsider havde fået frispil med ,  :— som springvandet af gåse-halsen med de tomme , forgyldte æbler , — på slige dage og tider slog ufordrageligheden for guds skyld ud i lyse , grinende luer . 
Da keg den brave , skaldede skolemester ikke i noget frikvarter forgæves ud i vindues 

spejlet , da lyttede han ikke omsonst gennem trækruden : der var altid noget , der „ morede ham “ , nogen „ Barnepsychologi “ at indhente . 
Snart var der „ Tavshed “ mellem de vantros børn , — der benævntes „ Uglerne “ , — og de hellige børn , — der intet øgenavn fik , fordi man „ ikke skal spotte med det hellige “ . Dér stod disse småpiger og smådrenge , der var „ vantro “ , fulde af uaftvættelig arvesynd , — der stod disse små „ Ugler “ , trykkede af kammeraternes spottende hovmod og rædsels-indgydende bibelcitater , og vidste knap , om de turde synke det fedtebrød , de langsommeligt havde tygget . Og dér stod „ Guds børn “ , glade og lykkelige og stærke , og nød deres overlegenhed af guds nåde . — og snart var der skændsmål og slagsmål mellem de to trosbekendelser . Selv „ Jomfru Marias ubesmittede undfangelse “ gav — endnu en gang siden Philip den ildens dage — anledning til vild blodsudgydelse fra umyndige næser . 
Skolemesteren lyttede og kiggede . 
— — „ Sikke du står og æder , pæ’ Jensens fre’rik ! “ udbrød en halvlang dreng , en bleg søn af en alt for sildigt omvendt gård-mand . „ Næj , sikke den vantro u’le han æder ! “ — 
„ Hvo’den æder du ? “ svarede den lille ugle og gjorde sig umage for , at se kampberedt ud af sit skikkelige , fregnede ansigt . 

„ Vi æder , som vi skal , “ lærte den anden . „ Vi æder maden , fordé , at gud har lagt sin velsignelse i fedtebrødet . Men du ! — du æder dig selv til doms ! det er netop dét , du gør , pæ’ Jensens fre’rik , fordé , at din far er vantro . Men min far er hellig . Å , når du en gang sidder og hyler i helvede , — så skal  vi grine ! “ —------------ 
den brave lærer spejdede videre : 
der var opløb henne ved udhusets gavl . Hvad Pokker havde de nu for ! — — 
han rejste sig og gik ud . 
Ih , du alstyrende ! — dér stod Sidse Per grovsmeds søn — en lang , køn gavtyv af en dreng — og „ talte til menigheden “ i messetone inde fra „ Huset “ — ud gennem den lukkede dørs „ Hjerte “ ! — — han måtte have klø ! — han , og så landpostens hans : hang ikke det asen ved sine skæve ben i „ Skråstangen “ — med hovedet nedad — og sang „ Responsorier ! “ 
Skomagerens Trine , en stor , stille pige i konfirmationsalderen , sad på et stød ved møddingen bag udhuset . Hun og et par veninder havde i dag trukket sig endnu mere tilbage end ellers . Thi deres forældre var „ vantro hedninge “ og „ Djævelens børn “ ; og — æblet falder ikke langt fra stammen . Det varede dog ikke længe , før nogle særlig nid 

kære , hellige drenge havde opsnuset den vantro Trine , der var meget morsom at drille , fordi hun tog sig det så nær , at høre forældrene blive skældt ud . Disse store , frelste drenge havde allerede en tid lang været „ Medlemmer af børnemissionen “ . Flere af dem kunne „ forkynde “ . Og man sagde , at både skræderens hans og fragtmandens Ludvig havde præket for deres familie og omvendt flere voksne , både kvinder og mænd . 
„ Nå , hér sidder i ! ? “ sagde skræder-hans og så karleagtigt på pigerne . 
Almindelig tavshed . 
Så til sidst kunne den lille Augusta fra sandet ikke bare sig men slog med nakken og svarede : 
„ Vi har vel lov , at være , hvor vi vil , for dig ? “ 
„ Ja—a , dét er rigtig ! Og det er da’tte for ingenting , at møddingpølen hun dra—a—ger jer ! “ 
„ Hold du din kaje , din visnæse ! “ fnøs Augusta . 
„ Nåda ! — holde kaje ?-------------hva’ tror du kanske , at Vorherre har gi’et os „ Kaje “ til , når det ikke skulle være for at bruge den til hans pris ? — „ Vide i da’tte , at de hellige skulle dømme verden ? “ “ 
Skræder-hans var allerede inde i præketonen og så ud som en hane på en mød 

ding . Da ingen turde afbryde ham , fortsatte han en stund . Men efterhånden fik hans ord et meget verdsligt anstrøg . 
„ Dér sidder nu Trine , som er så stor , at hun mestendels er giftefærdig . Se på hende , drenge ! — satan går allerede og længes efter hende . — i dag sidder hun jævnsides møddingspølen . Men i i morgen kanske kommer hun til at svemme i svovlpølen ! “ 
De hellige drenge begyndte at le . Og hans , som bar nag til Trine , fordi hun ikke ville „ sé mildt til ham “ , fortsatte med stor tungeraphed : 
„ Det ka’ blive sjov , Trine , når satan han kommer og trækker alle klæ’erne a’ dig , så alle og enhver ka’ se , hvad du er for en pringsesse , — og tage er dig i sine arme , Trine , — og gemmer sig med dig — nøre i svovlpølen “ — — — 
— — „ Nu skal du holde kæft ! “ — det var den vantro Mikkel fra sandet , der stoppede taleren . Mikkel var skolens fattigste og tungnemmeste dreng . Men han havde ét par herlige næver ! Han var „ Uglernes “ Ridder , særdeles Trines . Han havde anet uråd , da han så skrædder-hans med sit sædvanlige slæng forsvinde bag udhuset . Hurtig havde han oversét situationen : Trines blege ansigt , de hoverende og fnisende guds-børn . Og hurtig var han kampberedt . 

„ Ka’ du nu holde din kæft , dit hellige nålehus ? ! “ — 
„ Nålehuset “ kunne . Men i samme nu kaldte skoleklokken ind . Mikkel måtte skynde sig . Stærk og rap som en ilter bindehund , sprang han ind på sin fjende , greb ham i nakken og slyngede ham langt ud i møddingpølen  : 
— „ Jeg synes , du sku’ kende sæl’ , hvordan dét er , som du lover vos andre , dit skinhellige trævl ! “ 
— henimod aften kom hr . Jens Sandbjerg , landsbyens afgud for tiden , agende i den nylig omvendte sognefoged , Peter Larsens stadsvogn . Det smukke , vælige forspand fordoblede farten , da hjemmet nærmede sig . Sognefogden selv var vognstyrer . Bred og sikker på sit , hér og hisset , styrede han de muntre , blankbrune heste . I den store agestol bag ham sad hr . Sandbjerg : han holdt af , at afsondre sig : sådan agede præsten , der ganske vist var vantro , men alligevel forstod , at holde på sin værdighed . Og sådan agede distriktslægen . Han var også et djævlens barn . Men — lige meget ! — „ Man memorerer bedst , når man sidder alene “ , foregav Jens . „ Jesus sidder så usynlig hos mig . “ 
Og den brave sognefoged agede triumferende sin kostelige fragt ind i den lille 

bondeby . „ Gaden “ var allerede fuld af pyntede mennesker , mest kvinder , der nejende og ærbødigt hilsende veg for optoget . Og hr . Sandbjerg så på dem alle med „ Kresten-øjne “ , slog værdigt ud med hånden , havde et svømmende , gudindviet blik for dem alle . 
Men , ensom , ved den sandede markvej , der førte til sognefogdens gård , stod vognstyrerens unge kone . Hun var af de sikreste udvalgte . Så snart hun havde set vognen svinge ind på vejen , var hun sprungen op . Dreven af en „ indre drift “ ilede hun den hellige Broder i møde . Og , da vognen var hende ganske nær , da skete noget skønt og mærkeligt : da kastede denne bedstemands-hustru sig virkelig på "sine knæ i sandet , ganske som hun gik og stod ! 
Hestene fo’r sky til side . Sognefogden fik øjeblikkeligt nok at gøre med at holde dem . Jens Sandbjerg rejste sig med demonstrativ høflighed i vognen . Han greb fat i agestolen med den venstre hånd , bøjede sig med et underlig betagent åsyn fremover , slog . ud med den højre hånd , og mælede med høj røst : 
„ Stat op , kvinde ! — dine synder er dig forladte ! “ 
Det lykkedes ikke , at standse de to brune , før de stod i gården . Stakåndet ilede kvinden til , for at hjælpe den høje gæst af vognen . 

hr . Jens Sandbjerg var klædt , som sædvanlig ved officielle lejligheder : lang „ Diplomat “ med hvidt om Hals og håndled og en hvid lommeklud synlig i venstre , udvendige brystlomme . Hans ansigt og væsen var også som sædvanlig ved officielle lejligheder . Han var vel barberet . Han var soigneret ; havde aflagt sine „ Gigt-ørenringe “ , skilt sit , endnu fyldige hår i midten . Han talte langsomt og højtideligt , og gjorde sig megen umage for at kvæle sin bondedialekt . Hans træk var intelligente og skarpe , og han havde et forunderlig stort herredømme over sin mimik . Han kunne lade sine øjne skinne , kunne gøre dem udslukte , drømmende . Og — når han talte om djævlen og guds børns fjender — da kunne disse mærkelige øjne funkle så ildfuldt-helligt , at alle følte sig påvirkede . Han kunne rødme og blegne efter behag . Han kunne vilkårligt sætte sig selv i frådende fanatisme , og vilkårligt gøre sig til et billede af den mest himmelske ro og menneskekærlighed . 
Men , hvad der især gjorde denne mands ansigt påfaldende , var dette : at dets udtryk ikke var ensartet på begge sider af midtlinien . Dette gjaldt navnlig , når Sandbjerg var i ro og troede sig ubemærket . Betragtede man ham da fra højre side kom man til et helt andet resultat end , når man iagttog 

ham fra venstre . Alle havde erfaret dette enkelte forklarede fænomenet dérved , at den ene ansigtshalvdel var mere udviklet end den anden , højre øje lidt mindre end venstre og af en noget anden farve . Men de fleste holdt det for en Art mystisk udmærkelsestegn , hvormed en rig natur havde stemplet Jens Sandbjerg . 
Mens sognefogden hjalp karlen med at spænde fra , hjalp kvinden hr . Sandbjerg af overtøjet i forstuen . Dér gaves da først „ Broderkys i kristo “ og derefter „ Søsterkys i kristo “ , samt „ Menighedskys “ . Og endelig forsoningskys : thi , da hr . Sandbjerg sidst havde talt i forsamlingshuset , havde han „ lyst velsignelse “ , til den forkerte side , — den , hvor Maren hans Thomsens og Peter Villumsens unge enke sad ; mens han rent havde glemt at „ lyse over “ Sognefogdens kone , Line , der dog sad lige til højre for talerstolen ! 
Under disse christelige kærlighedsytringer trådte manden ind fra gården . Hr . Sandbjerg greb hans hånd , trykkede den inderligt og længe . Og , idet han stirrede på ham med sine allerdybeste „ Krestenøjne “ sagde han : 
„ Per Larsen ! Per Larsen ! Takker du nu også hver dag gud , fordi han i sin miskundhed har skænket dig en hustru som denne ? — 

så dybt troende , så ren af sjæl og sind , — så visseligen frelst ! “ 
„ Ja—a , vist er det no’et at takke for , Sandbjerg , at kvinden hun er go’ og guds-frøjti’ , “ indrømmede den brave mand forlegen ; thi han havde ondt ved at udtrykke sig om den slags ting . — „ Nu synes jeg for resten , at du ku’ gi’ en kop kaffe og en koniak , kone , foringen vi skal ned i huset . “ 
Han hængte kavajen og kørepisken på' deres plads , viste gæstfrit hr . Sandbjerg ind i „ Øverstestuen “ , og satte sig i sofaen med en fornemmelse af , at i dag „ legede vi kommefremmede “ . Hr . Sandbjerg gik op og ned ad det snehvidt skurede gulv , gned sig ofte i hænderne , kiggede ofte ud ad vinduet , og havde ofte en pinlig anelse om , at nu ville al samtale gå istå , om ikke Line snart viste sig med kaffen . 

mødet var endt . Det var forløbet som sædvanligt . Hr . Sandbjerg var hovedtaleren . Alle var enige om , at ingen kunne tage luven fra ham . Iaften havde han overgået sig selv . Han havde skummet og frådet , da ånden ret kom over ham . Med vildt stirrende øjne og med sveddryppende pande havde han skildret dé evige kvaler , som den gode gud har lovet de helliges fjender og dem , som ikke kunne tro retteligen . Men også gmd . Peder Hansen og tjenestekarl hans Hansen , Ole springforbi og fiske-lars , ki’sten då-hjorts og skrædder-mads fra bankerne m . fl . havde forkyndt og bekendt , alt eftersom ånden kom over dem . 
Ingen af alle disse talere fattede sig i korthed . Og , mens timerne led , blev luften i det lille hus siettere og siettere . De fortættede vanddampe drev i sivende strømme ned ad væggen . Og flere kvinder fik ondt — af eksaltation og dårlig luft . Under høje jesus-råb blev den lille sypige fra sandet slæbt ud . Hun havde syndet meget 

mod det sjette bud , og en stor rædsel for den evige helvedespine havde besat hende . Senere blev skomagerens kone bragt ud . Hun skreg ikke sådan op . Thi hun var ganske sikkert frelst . Hun bare kastede op . 
Peter Laurits og Johannes var begge tilstede . Men de var begge tavse . De stod jævnsides , alleryderst ved indgangen . Da den lille sypige blev slæbt ud , og hun så Johannes stå dér i døren , opløftede hun et højt råb og skreg : 
„ Åh , du Johannes ! — som er så god , — sig , at satan ikke tage r mig ! Læs over mig , Johannes ! — jeg var jo kuns fattig og klejn , da hans Jensen fristede mig — og alle de andre sidenefter . Og alle dé er bleven frelste og hellige , — de står dérinde langs ad væggen . Og de er alle sammen troende og frelste . Bare jeg skal i den evige pine ! — åh , Johannes ! læs over mig ! “  .  .  . 
Johannes gik hen til hende . Han talte stille og roligt til hende og skyndede på dém , der bar hende , at de skulle følge hende ud . Selv fulgte han efter , for at skaffe hende hjem . 
Da Peter Laurits blev ene ,  .var mødet endelig afsluttet . Folk strømmede ud . Men en del kvinder blev tøvende tilbage . Det var „ den rene , hvide kærne “ i hr . Sandbjergs menighed . Den store apostel plejede , at holde en lille extrabøn med denne faste stab . Dette 

var — uden bestemt aftale — i tidens løb blevet skik og brug . Og det var udelukkende kvinder af den sikreste , urokkeligste tro , — kun sådanne samledes , for at høre Jens Sandbjergs sidste ord , mens mændene spændte for eller nød et glas øl hos den troende høker på den modsatte side af bygaden . 
Langsomt trak mængden ud gennem indgangens dobbeltdør . Kun Peter Laurits kunne ikke få benene med sig . Jo tommere salen blev , desto større blev hans nysgerrighed . Og , da den sidste mand havde forladt huset , og det slet oplyste rum et øjeblik efter lå i menneskefattig stilhed for hans blik , da sad Peter Laurits skjult i mørket i krogen bag den fritstående knagerække , hvor endnu nogle sjaler og kåber hang og bi’ede på deres ejerinder . — 
Jens Sandbjerg gik langsomt og stille ned fra talerstolen . Hans dobbeltansigt var nu mildt-forklaret på begge sider af midtlinien . Som på et givet tegn samledes alle kvinderne om ham i et hjørne af salen ; — de kom ikke frem til ham , larmende med fødderne eller hviskende eller som de fine damer med de raslende silkekjoler : underligt glidende , sagte , tyst og stille som store , uldne natsommerfugle , var de dér , de vidste , at han ville have dem . 
Jens Sandbjerg løftede hænderne . Og se ! 

nu knælede de alle , tæt omkring ham , der ene blev stående oprejst . 
„ Lader os alle bede , elskelige venner ! “ 
Han foldede hænderne for brystet og bøjede hovedet . I dybeste stilhed lå det halvmørke rum . Kun nu og da hørte Peter Laurits et dæmpet , lidenskabeligt jesus-suk . 
Således svandt nogle minutter . 
Endelig løftede Jens Sandberg sit hoved , bøjede sig fremover med udstrakte arme . Hans øjne skinnede . Hans kinder var blussende røde . Men hans stemme lød rolig og sikker i al sin dæmpede patos : 
„ Jesus kommer ! “ 
Der gik en sagte bevægelse gennem den lille , knælende flok . 
„ Jesus er nær ! — — nu er han tæt ved os ! ! — vi kan høre ham — suse : — — nu er han over os ! ! ! — søstre , eders synder er jer forladte ! “ — — — 
da sprang kvinderne op ! Med skinnende øjne , med kattes hastige og dog næsten lydløse bevægelser , kaste de sig over den fromme Broder . De kysse hans skæggede mund , hans pande og nakke , hans store øren , der manglede „ Gigtringene “ , hans hænder og frakkesliøder . De omfavne hans asketiske lænd , hans arme , hans knæ . Hans læber dvælede på unge munde , — ekspederede de ældre . Omfavnet og omfavnende stod han 

fast i den lille skare . Men den lille skare bølgede uroligt omkring ham . 
Omsider greb hr . Sandbjerg sin hat og gav hermed tegn til opbrud . Fulgt af den lille , sikre flok , gik han med lange skridt mod udgangen . 
Dér stod Peter Laurits . Han havde fundet sit halvskjul bag knagerækken uværdigt og havde en tid stået ubemærket i skyggen ved indgangen . 
„ God aften , hr . Sandbjerg ! “ sagde han , og trådte prædikanten brat i møde . „ Må jeg siger dem megen tak for , hvad jeg har erfaret i aften ; — et meget beåndet foredrag “  .  .  . 
„ Er de hér ! “ udbrød Sandbjerg og veg uvilkårlig et skridt tilbage . Men han fattede sig straks og tilføjede : „ Den korte andagt , hér holdes efter mødet , er egentlig kun bestemt for de allernærmeste venner . Men — de skal være os særdeles velkommen , hr . Candidat “ — — 
„ Meget forbunden “ , svarede Peter Laurits med et ansigtsudtryk , der forekom hr . Sandbjerg uransageligt . Og de fulgtes ud af huset . 
De gik jævnsides , forvarende sig — som to heste , der vil „ skubbe “ hinanden , når de ængstes for fodfæstet , og som bonden derfor bespænder med pigtræer på flankerne . 

„ Deres — kone har ikke ledsaget dem herud på landet ? “ sagde Peter Laurits . 
„ Næ—j , desværre , kære ven . Min kære kone har nylig skænket mig en lille datter — igen .  . Hun har jo så særdeles meget at gøre i hjemmet . “ 
„ Jeg gratulerer ! . De har måske flere småbørn ? “ 
„ Jah . Denne hér er den ellevte . “ 
„ — ih , du forbarmende — ! “ 
„ Jah ; Herren var os stedse nådig , hans velsignelse hviler over dém , der følger ham . “ 

Peter Laurits havde været hjemme i et par uger . Dels sammen med faderen , dels — og helst — alene havde han besøgt alle gamle venner og kendinge på egnen . De var alle bønder . Kun et par lærerfamilier i nabosognene dannede en undtagelse . 
Det var jævne , brave mennesker , der med stor venlighed modtog den gamle skolemester og hans søn , der var så vel lært , og som man altid havde „ ventet sig noget af “ derpå egnen ; — hvad dette „ noget “ var , gjorde man sig ikke nærmere regnskab for . Men , når man nu genså Peter Laurits som en stærk og kraftig mandsskikkelse , — han , der havde arvet sin kønne , alvorlige moders „ gode øjne “ og sin faders evne til at vinde folks hjerter og indgyde dem tillid , — så fornemmede man , at det jo ikke kunne fejle : der måtte blive noget , noget særegent , af dette unge menneske , der , trods sin fremmedartede dannelse , var så blottet for storagtighed , så kløgtig og billedlig i talen — og dog så 

fåmælt , at „ Faderen helt tog luven fra ham “ , når de var sammen . 
Disse besøg foregik tilfods . Thi den gamle havde intet og , men kun et par køer , i sin stald . Og , når fader og søn sent om natten vandrede hjemad under den stjerneklare høsthimmel , da var den gamle meget meddelsom og snaksom efter den obligate toddy . Og sønnen lod ham snakke . 
Sønnen gik ét skridt , mens faderen med sine korte , tykke ben tog to . Sønnen sagde ét ord , mens faderen sagde hundrede . Sønnen gik med opsmøget krave og hænderne borede ned i jakkens lommer og så lige ud , mens faderen uafladelig fægtede med arm og egespir’ , drejende med hovedet , huggende med sin kæp til vejkantens stivhalsede slangebid og bynke og kongelys , ivrig , bevægelig , selvbehagelig som en hanspurv . 
„ Jeg syn’s , du er bleven så indesluttet , Peter Laurits ? “ busede den gamle pludselig løs en aften , da de fulgtes hjemad efter et besøg hos sognefogden . — „ Hva’— ? “ 
„ Hvad vil du ha’ , jeg skal — snakke om ? “ svarede sønnen en smule kølig . „ Du holder jo underholdningen fortræffeligt gående . Og jeg kan som den yngste i selskabet uden anstød høre til ;------- jeg ville jo gerne lære °g erfare noget , véd du nok . “ 

„ Nå , ja . Har du da ikke lært noget , min dreng ? Hvad har du lært ? “ 
„ Ingen ting , far . “ — det kom resolut og kort og uventet . 
„ Hva’ for no’et ! — ingen ting ? ! “ 
„ Nej--h . Intet positivt . “ 
Faderen stod pludselig stille , stødte stokken hårdt mod broplankerne over bækken , som de just passerede . Også sønnen standsede brat i gangen . De så forskende på hinanden under et øjebliks tavshed . Nede fra det spage strømleje hvislede og boblede det ganske svagt mellem stene og dueurt . 
„ Ingen ting ? ! “ — gentog den gamle demokrat omsider . 
„ Nej , “ gentog den unge . „ Jeg kan lægge sammen og trække fra , far . Da jeg sidst levede her hjemme i længere tid — for nogle år siden , — da var der — tilsyneladende — liv og røre i befolkningen . Der var politisk interesse , politisk indignation , socialt , hæderligt madstræv . Nu — nu er her dødvande , synes jeg . “ 
„ Nå , nå ; — her er s’gu dog da den — religiøse vækkelse , skulle jeg mene ! “ 
„ Ja , — den „ religiøse vækkelse “ , “ svarede Peter Laurits tankefuld . „ Befolkningens letledt-hed er stegen i en besynderlig grad , — på så kort tid ! “ 
— „ Hvad er det , du mener ? “ 

„ Jeg mener , at — at vi trods alt havde det bedre , havde mere håb , mere forventning om befolkningens fremtid dén gang , vi havde kampårene . Det var en tid , far , med mange fraser med dusin-profeter og bannerførere og mundhelte i hveranden Vrå , på hver tredje grøftevold . Men — der var dog nogle mænd imellem . Du husker riffelbevægelsen og skattenægtelsen — og alt . Det meste var chimærer , gøgl . Det var de hellige opråbs tid . Men bag opråbene stod ingen mand ; — ikke en kæft stod dér ! Man æggede folket op . Og folket troede , at nu gjaldt det liv og frihed og mad . Man ville sé ministrene hængt , herregårdene brændt ! Man nægtede , at betale skat , — og betalte den koldblodig , samt 1 kr . og 35 øre i omkostninger , når man blev pantet . Og man fornemmede , at nu havde man gjort en heltedåd . Nævn en mand , far , der stod , stolt og rank og offervillig til døden bag alt dette ! Peg på pløvdingen , om du kan , — du , som selv var med — at administrere ordet . “ 
Den gamle mumlede : „ — jeg synes , at vore mænd holdt tappert ud , — endda man ikke fik dem hængt ; — du gaber højere , søn , end “ — — — 
— Peter Laurits hørte næppe hans ord . Hans øjne skinnede , og han vedblev : „ Men — den gang lærte vi dog noget om 

folkets inderste hjertelag at kende . Der var , trods alt , i hine dage jærtegn , der varslede om , at — vel ledet — er vor almue noget værd i strenge tider . — — kan du huske , far , Rasmus Kjeldsen ude på noret ? “ 
„ Ja , ja , ja ! “ 
„ Nå . Han , der havde puget og slæbt , skilling til skilling , i et par menneskealdre , — han , der — tilsyneladende — var så nærig som en lænkekund , så snæversynet som en muldhvarp ; — — da parolen lød , at nu , nu røg den sidste staver i gærdet om dansk Bondes frihed ! så rejste han sig , — dér , på kromødet , hvor folk var mødt så fuldtalligt , at gavlmuren blev trykket ud , — han stod op , denne gamle , krogede , knortede familie-gnier , og sagde , så stille og bramfrit , at alle blev tavse : „ Hvis at landet det er i fare , og hvis at de store vil skambinde os bønder igen , så vil jeg bede dém , der „ „ står for det “ “ , at tage e , hvad jeg og så Maren vi har . Det er i alt seks tusinde kroner . Og de , der „ „ står for det “ “ , de kan komme og hente dem hvad dag og time , de vil , og jeg vil sige dette i mange vidners påhør . Men — jeg har ikke vidne behov . For jeg har aldrig brudt mit ord . “ Så gik han stille hjem , troende på den indvarslede , ærlige og rensende revolte . Men — der var ingen , der kom på dag og time og hentede hans penge . For der 

var ingen , der „ stod for det “ . — dén mand græmmede sig . Han nagedes af tvivl og såret stolthed , til han døde : han fornemmede , at dette var en kamp uden høvding . — — og kan du huske Peter og Jens Abildgård ? Hans Pedersen , der sad i fængsel så længe ? Christjan Jeppesen , som gendarmerne skød på ? — og alle de mange andre ! Fattigfolk med kvinde og børn , mænd , der i hundredevis — for deres personlige overbevisnings skyld — lod sig smide ud — af herre-* mændenes loer og lader og skove “  .  .  . 
.  .  . „ Ja , ja ; — og no’le — de blakkede — smed s’gu’ bøn der'ne ud . Ned af tagene , om de vare tækkemænd ; ned fra bordet , om de var skrædere  . . . . Der var folk , der kreperede — stolteligen ! — for det , at „ „ Recepten for deres sygdom var skreven af en højre-doktor . “ “ 
„ Det er vist ikke umuligt , far : også dén gang var befolkningen offer for en umådelig suggestion . Men — der var dog en idé , der beherskede alt . Der var dog ligesom en sangbund — en stor og mægtig — der gav genlyd , da man — med valne , letfærdige fingre — leflede løs på de strænge , der aldrig burde røres , undtagen på de dage , da der ikke kendes forskel på broderblod og på komælk ! Men nu , — hvad taler de 

om ? hvad tænker de på ? hvad er det , som sætter deres sjæl i bevægelse ? “ 
— „ Ja , men hvorfor fa’en skal du absolut ha’ al den — den bevægelse , Peter Laurits ? “ 
„ Bevægelse , afveksling , — det er liv , er livet , tænker jeg . De ledende ånder : politikkere , forfattere , poeter og andre gode hoveder påstår , at for tiden er spillet ude , der er dødvande , dekadence . Og almuen tror dem , — som patienten tror på homøo-pathens sukkerkugler for godt og ondt , denne materialiserede humbug ! Folket siger : „ Deler politisk dødvande . Hurra for dødvande ! Hurra for ferien ! Kom , lad os nu bare snorke og blunde i fred og ro . “ — men , folket får aldrig fred og ro  .  .  . Gud ske lov ! hvad skulle vi med det ! ? — folket lever i en evig trang til suggestion . Den gode gud kender sine ! Og nu har han sendt os — „ den religiøse vækkelse ! “ “ — 
— — „ Hør nu , Peter Laurits ! “ udbrød den gamle ængstet og plaget af det lange foredrag , “ Du er s’gu’ dog da vel ikke fritænker — alligevel ? “ 
„ Dét har du spurgt om én gang før . Og jeg har jo svaret dig , far . — jeg lider godt „ religiøs vækkelse “ ; — — jeg synes sommetider , at jeg kunne stifte en hel ny , religiøs retning , — en sekt , der skulle kæmpe , fægte , 

slås , — og vinde en forstandig sejr ! Jeg kunne rolig lade mit liv for en sådan sag . Men , når jeg hører alle disse brave vakte snakke en hel aften om treenighed , og tro og viden , og gud og djævlen , — når jeg ser dem glemme at fodre lænkehunden , at skumme fløden , at pløje brakmarken , fordi de , aften efter aften , skal ud at høre ki’sten fra sandet eller Jens Sandbjerg eller én eller anden hellig , omstrejfende langskæg holde deres milelange foredrag om den evige ild og fordømmelse , om guds hævn og vrede over dem , der tænker og føler anderledes end de selv , — så , siger jeg , til helvede med jer’ „ religiøse vækkelse ! “ “ —------ 
Peter Laurits havde talt sig varm . Og , da han fornemmede , at faderen stod tavs og forknyt , — at faderen , som han holdt af , og som hidtil havde knyttet alt sit håb og al sin drøm om alderdoms fred og lykke og ære til ham , at han nu stod dér , duknakket og rådvild — som et pogeskolebarns spørgsmålstegn , — ængstet og bedrøvet , stirrende ned i det blanke , rislende bækkeløb , — distanceret og skuffet , — så fortrød han næsten , at han havde talt alle disse hårde ord . Han ville i dette øjeblik give en dag af sit liv for , at skaffe den gamle håb og gammen igen . Vidste han , Peter Laurits , kanske ikke , at hvert eneste ord , han havde sagt , dét 

skulle gentages og kommenteres for hans moder , når de omsider var komne hjem , og faderen — efter sædvane — aflagde sin natlige indberetning , æskede mening , søgte resolution for mulig begåede dumheder og fejltrin  ? Den klang i hans øren , denne kendte lyd af dæmpet , fortrolig samtale , som han mindedes så vel fra drenge- og ynglingeårene , — denne summende lyd med dens „ synes du ikke “ ? og „ tænker du ikke “ ? der hviskedee under hans gavlværelses gulv , som „ manglede indskud “ , „ Stemmen i huset “ når forældrene var gået til ro , men endnu havde det allervigtigste at forhandle . 
Og , efter en lang , lang pause , lagde sønnen kærtegnende sin hånd på den gamles skulder : 
„ Far ; — du er da ikke vred for , hvad jeg har sagt ? “ — 
„ Næ—j , min dreng . — jeg står bare og sér på , — — hvor hastigt vandet rinder dernede i bækken ;  .  .  . nyt vand — hele tiden ! og dog blinker det ens og er et og det samme for én , der står på samme sted , og — gloer ned i det “  .  ,  . 
Han vendte skrån og spyttede den langt ud i bækken med tilsyneladende koldblodighed . — men hans stemme var usikker . 
— „ Far , “ gentog Peter Laurits med bankende hjerte . „ Du kan tro om mig , hvad 

du vil ; — skam skal jeg ikke gøre jer — med min gode villie . “ 
„ Dét véd jeg , min dreng . “ 
Og de gik videre . Næsten tavse , men arm i arm . 
Men , alt som de gik , — og månelyset blev stærkere og stærkere , — og en rå skreg , hæst og angstfuldt , borte i Marken , — og duggen faldt , koldere og koldere ; — alt som de gik , og hjemmets det smalle , sorte tag tegnede sig skarpere og skarpere mod den lyse nathimmel , — steg tanken om pigebarnet , Lucretia , frem i sønnens sind . 
Og , da de nåde hjemmets dør , og faderen gav hånden til godnat , så forekom det sønnen , at han ligesom havde indlogeret sig under et fremmed navn i sit eget hjem . 

en klar høstaften sad Peter Laurits på den høje lyngbakke ved Strandby mose . Han havde været på andejagt i gravene . Men ællingerne var alt for voksne og sky . Og der vankede intet skud den gang . 
Peter Laurits var lige glad for det . Bøssen havde han slængt fra sig i lyngen , og nu lå han bare og keg ud over landet og tænkte og grublede . 
Der nede i lavningen lå nakkebjerggård , stor og ensom . Ejeren , hr . v . Bulow , der for et år siden var kastet ved folkethings-valget af kammerjunker v . Steinthal , havde den gang pludselig forladt landet . Bulow var skilt fra sin hustru . Og skønt man intet ondt vidste om ham , var der dog udspredt de vildeste rygter om hans æventyrlige færd i fremmede lande , og — især — om grunden til hans afrejse . Han var en åben modstander af den fanatiske , religiøse bevægelse . Kammerjunkeren derimod havde fisket i rørte vande , og han havde fanget sit mandat på en mading 

af plump hellighed . Peter Laurits kendte ret vel både ham og btilow . Og , da han mindedes de nærmere omstændigheder ved valgagitationen og ved selve valghandlingen , kom han til at le , kort og stønnende , skønt han var ensom . 
Og dér — langt ude — skimtede han godsejer Finsens hovedbygning , smidstrup-gård , med det lange tag og de fem hvide skorstene . Finsen var Biilows ven . Han var en åben modstander af den fanatiske , religiøse bevægelse . Og , skønt ingen vidste andet end godt om denne mand , var han alligevel „ lagt for had , “ han også . Det var kommet sådan successive , ingen vidste hvorfor eller hvorledes . Men Finsen og hans datter , Anna Margrethe , var „ lagt for had “ . Thi de var vantro og Biilows venner . — — Just i går var fem troende malkepiger pludselig i fællig rendt af tjenesten . Ganske vist havde de intet at klage over i verdslig henseende . Men de havde lært på Jens Sandbjergs møder , at de troende ikke haver nogen delagtighed med de vantro . . . . . . . . . . . .derfor går ud fra dem 
og afsondrer eder , siger Herren , og rører ikke noget urent ; og jeg vil annamme eder “ . ( 2 . Cor . ) og så var de rendt . De havde „ afsondret sig “ , — hver hos sin kæreste . — — Peter Laurits lo , skønt han var ensom . Og han rev op af jorden en stor 

nævfuld lyng og kastede den langt ud over bakken ! 
---------langt borte mellem skovene så han ved den hvide landevej et lille , rødt , teglhængt hus . Det var den ny lægebolig i Strandby . Den var bygget på aktier af tredive , troende bønder , anførte af kammerjunker v . Stejnthal , — der dog ikke havde andel i det verdslige ved forehavendet . Og , da huset var færdigt , blev det averteret som en „ udmærket plads for en troende læge .  “ Ganske vist besad denne fortræffelige egn allerede en anset og duelig doktor . Men — han var Bulows og Finsens ven , og interesserede sig med vished ikke for „ den hellige vækkelse “ . Der meldte sig straks en troende læge : hr . H . P . S . Jensen , der — af hensyn til den stigende vanskelighed med orienteringen mellem de mange navnefættere — blandt kammeraterne gik under navn af „ Figaro-Jensen “ . Peter Laurits kendte nøje denne person fra studenterårene : Jensen var søn af en hæderlig kantor . Jensen havde stedse været en uhyre plump buk , men — i sin optræden udadtil — ganske kløgtig : han besad en nyttig evne til , at afpasse sig på overfladen . Han havde for et Års tid siden vundet en frisk , køn og velhavende piges tilbøjelighed ; og han længtes oprigtig efter , at kunne gifte sig med hende . Hendes moder regerede en af egnens store hoved- 

gårde . Det var et „ godt parti “ for Jensen ! Han forstod den kunst at optræde som det videnskabelig-hellige jærtegn , hvorefter publikum , — „ Folket “ ! — længe havde smægtet . Skønt han havde gjort en yderst ondartet eksamen , og skønt han , siden denne aldeles intet havde lært , tøvede han dog ikke med at abonnere på aktieselskabets tilbud , dog med det forbehold , at han , forinden sin nedsættelse , ville sætte kronen på værket ved , at „ uddanne sig til specialist i udlandet . “ Jensen satte ved dette „ trick “ de tredive aktionærers fantasi i en særdeles stor spænding . De følte sig dertil smigrede : de havde averteret deres lille , men virkelig teglhængte , sociale rottefælde til en troende læge , og de fik : — en troende „ Specialist ! “ Da hr . Jensen efter trende måneders ophold i Berlin nedsatte sig i det røde hus som specialist for Strandby og omegn i „ Næse- , øre- , svælg- , hals- og strubesygdomme , samt praktiserende læge og fødselshjælper , “ var de tredive aktiehavere ville af stolthed . Og i de første fire uger lod ikke mindre end femten af dem deres næse undersøge af den troende læge , der som specialist altid havde noget at udsætte på disse udenværker , som dog Vorherre selv i god tro ville have erklæret for passende efter omstændighederne . — Peter Laurits stirrede på det røde tag . Han genkaldte i 

sin erindring de dumme og brutale excesser , som „ Figaro-jensen “ i sin fortid havde brovtet af . Han mindedes denne persons latterlige selvtillid , hans ry blandt kammeraterne for bundløs uvidenhed . — det var da denne videnskabelige pjerrot , der var hvervet på den hellige madding . En ny suggestator for en forfængelig og kritikløs hob ! 
Og Peter Laurits satte bidsk sine hvide tænder i en lyngrod . 
Han stirrede mismodig hen for sig . — han så for sig billedet af en almue , som han forstod , og som han holdt af , — en befolkning , der i henseende til menneskelig oplysning og verdenskundskab stod lavere , end den ny skolelovs modstandere syntes at ane . Han tænkte på sin barndom , sin tidlige ungdom , på legekammeraterne og på „ Læsekam-meraterne “ ved konfirmationsundervisningen . Han hørte klinge i sine øren det sidste decenniums stereotype fraser : både „ Gud “ og „ Fanden “ var repræsenteret . Gudsbegrebet serveredes denne fattige almue fra den ene side gennem den „ lille floks “ Helvedesprædikanter . Og fra den anden side skreg socialdemokratiets propagandister , der af de hellige holdtes i kurs med faldne engle , rasende mennesker og djævleunger , — de skreg om det fattige menneskes rettigheder . Og de talte ikke særdeles meget om det stolte menneskes stærke 

pligter . — hvor de slides om sjælene , disse profeter ! •— og sjælene de har så liden selvstændighed . — — den store moderne , hvide ide , — den stærke , mørke , kunstige reaktion , — — hvorledes skulle sjælene på sandet kunne modstå nogen af disse magter ? Den , der slog først , slog bedst . Det var , som når de forskellige assuranceselskabers agenter kommer til landsbyen — cyclende , pr . Iltog , med lejevogns svedende heste : om der dog ikke endnu skulle være en skomager at forsikre ? — jo vist er der en skomager ! en bager , en smed ! Vist går de i kassen . Og , når den næste veltalende agent kommer farende , så har de „ taget standpunkt , “ og der er ikke mere noget at gøre for et forretningsmenneske . 
Vorherre véd , hvorfor pér bliver hellig , Povl en vantro socialist ? — skulle det ikke være tilfældigt ?----som , når en fjern verdensdels naturfolk bliver „ omvendte “ , om de bliver kattolske , eller protestanter , eller muhamedanere , eller hvad andet gud i sin nåde vil gøre dem til ved de værdige , hvide missionsredskaber , der tilfældigvis finder vej til dem . — „ Djævelen “ , det er tilfældigheden . Dér , hvor den sociale oplysning ikke er større end , at ånderne svaje for tilfældigheden som siv for vind , dér er satanas og den forvanskede guddommelighed i sit rette element . Slig en 

egn er som en fandens karpedam : han behøver bare at spytte på den nøgne krog og kaste ud , — og fisken bider på af godt og enfoldigt hjerte . — — hvorfor er Per bleven „ hellig “ ? hvorfor Pokker er han bleven det ! ? — idiot ! svares der , du véd da vel , at Povl har „ omvendt “ ham ! — — du gode gud ! Du , som ransager hjerter og nyrer , — du , som ikke lader dig spotte ! vredes ikke over os mennesker på sandet , og vore himmelske , honnette ambitioner ! 
„ Djævelen “ , tænkte Peter Laurits og løftede hovedet mod den dalende sol , det er tilfældigheden , uselvstændigheden . — i de tider , da regeringsmagterne var nogenlunde sikre på , at være de første ved karpedammene , i de tider var det praktisk og herligt , at støtte og pleje uselvstændigheden og autoritetstroen . I de tider var præsterne fædre — eller bødler , — almuen børn — artige eller uartige . — hvordan er det nu ? På hvilket grundlag vælger og vrager det store , brede lag sit standpunkt , sine mænd , sin messias ? — — spørg præsterne . De vil sige : vi er ikke længere almuens fædre . Og vor hjord er os ikke hengiven . Den er et bytte for tilfældige påvirkninger ; ofte for djævelens snedige anløb . — spørg sectererne . De vil sige : vort rige , som ikke er af denne verden , er jo i velsignet fremgang . Men — djævelen , 

som er „ Tidsånden “ , er en brølende løve for de umyndige sjæle . — spørg dem , der besnide de umyndige sjæle flæsket . Og de vil sige : — tiden er endnu ikke moden for en reform af almueoplysningens mål og midler . Menneskebørnene på sandet lære at læse og at skrive . De kunne den lille katekismus og historien om den tålmodige job og adskillige salmer udenad : vort land står højt i oplysning ! Men „ Tidsånden “  . . . . 
Peter Laurits grublede og grublede . Han fornemmede ikke , at aftenen blev til skumring . Han så ikke , at solen gik ned som en glødende ildkugle i glødende , spraglede farver . Han stirrede ret ned for sig , ned i den brunede jord ved hans fødder . 
En arbejdsklædt mand i træsko og med et redskab slængt over skulderen kom gående op over bakken . Men Peter Laurits hørte ikke hans tunge trin . Og , da manden standsede og med et muntert godaften lagde sin hånd på hans skulder , vågnede han som af en drøm og for sammen . 
„ Hvad ! Sidder de her og spekulerer ! “ lød johannes’ djærve stemme i hans øren . „ Det er ellers snart fyraften , synes jeg . “ 
Peter Laurits så sig om . 
„ Ja ; det er aften , ser jeg ;  . . . . og , om nogle bestemte timer , så er det morgen igen ; om nogle nye timer aften igen ; — dag og 

nat skal ikke aflade  . . . . Og , når det er blevet ved sådan i nogle få , givne år , — er vi alle tre alen under denne jord , som vi holde så meget af , — alle rådne , — profeter og apostle og disciple , hellige og vantro , spottere og fromme , socialister og royalister — alle , alle er gået ind til dén store lighed , der her ser ud som en fortvivlet utopi .  “ 
Peter Laurits rejste sig , mens han talte således , og han og Johannes var allerede på vej ned ad bakken . 
„ De tænker , at livet er kort , og derfor må vi se at få noget godt og kønt ud af det , så snart som muligt ? “ sagde Johannes . 
Peter Laurits svarede ikke . Han gik og så ned i jorden ; hurtigere og hurtigere gik han . Og Johannes gik jævnsides og så på ham med store , spørgende øjne . 
Så omsider nåde de spangen over bækken . Der standsede Peter Laurits og trak vejret dybt og så sig om . 
„ Du , — Johannes , “ sagde han , og hans stærke øjne skinnede i det fregnede ansigt , „ Du , Johannes ! — „ Salige er de fattige i ånden ! “ — det er dejlige ord i gudens mund , — frygtelige ord i menneskenes bigotte Hals . “ 

fra Lucretia til Peter Laurits Nielsen , stud , theol . 
Kære , gode Peter Laurits ! 
Du synes kanske nok , at det er underligt , at jeg skriver til dig , da du slet ikke har bedt mig om det eller har skrevet til mig . Men jeg skulle ikke have gjort det , hvis ikke det var , fordi jeg nu har ligget hjemme i fjorten dage og har været lige ved at dø , fordi det lille barn , jeg skulle have , er kommet for tidligt og er dødt og nær havde taget mig med , hvad jeg ville ønske , hvis du ikke holder af mig mere . 
Jeg er endnu så mat , at jeg ikke kan løfte en arm , og så hvid som en voksdukke , og sørgmodig . Kære Peter Laurits , jeg synes nu , at alt er lige meget . Du skal heller ikke tænke på , at rejse ind at se til mig , da det koster så mange penge , og jeg ikke tænker sådan på dig , at jeg gerne ville se dig her . Det eneste , jeg ville bede dig om , det er , at du skriver og siger mig , om jeg kan 

stole på alle de gode og stærke ord , du sagde til mig , når vi sad sammen i mørkningen , og vi syntes , at alt var så lykkeligt og kønt for os , omendogså vi var alt for fattige til det . Sig mig blot , om jeg kan ligge og tænke trygt på dine kærlige og alvorlige ord om godt og ondt , sådan som gud mener det og menneskene mener det , og alt det , du lærte mig , eller , om du alligevel ikke mente det således , at du kan overkomme , at stå ved det ? Og du skal svare mig ærligt , som du plejer . 
Kære , gode Peter Laurits . 
Din 
Lucretia . 

han sad i skumringen og læste dette brev . 
Han læste det atter og atter . Han læste linierne og mellem linierne . Hans brunede ansigt udtrykte afvekslende følelser . Snart var det rørelse . Snart hengivenhed . Snart en vis tilfredshed : han indså , at han havde udøvet en stor åndelig magt over denne smukke , letsindige pige . Og — dette med barnet — — — 
han rettede sig . 
Barnet ? — hvis han i aften havde erfaret , at han var bleven fader , hvorledes ville han da have „ taget “ dette ? Ville han have handlet efter sine „ gode og stærke ord “ og rolig vedkendt sig paterniteten , eller ville han have lusket sig fra det på trods af de docerede anskuelser ? 
Han ransagede sig selv ærligt . Men omsider opklaredes hans ansigt . „ Man kan også være for skeptisk lige overfor sig selv , “ 

tænkte han . „ Visselig ville jeg have handlet som en honnet mand . “ Desuden — havde han glemt Lucretia  ? — å , nej ! Hun stod for ham netop kærere og kønnere under hans ensomhed på landet end nogen tid forhen . Han vidste , at hun holdt af ham . Og han havde ofte følt , at hun var bleven ham kærere end nogen anden . — 
hans øjne fyldtes med tårer . „ Herre gud , hvad skal jeg fattige djævel gøre med dette pigebarn ! “ sukkede det gennem hver fibre i hans krop . — — „ Nu ligger hun vel der og sulter — sammen med sin gamle , værkbrudne moder — oppe på denne fattige , før så renholdte kvist i baghuset  .  .  . Bare hun ikke sulter ! — guds død , om de nu ligger deroppe 'og sulter , — mens han , — vennen med de „ stærke ord “ , — går her og mæsker sig ! “ 
Han for op . Dette , at sulte , stod for hans sunde natur som noget af det værste , der kunne times et menneske . Han følte det varme blod gløde i sine kinder ved den tanke , at dette flittige barn og denne aldrende moder måtte lide den bitre nød . Før han havde besindet sig , havde han revet op døren til loftsrummet og ilede ned ad den smalle trappe . 
I køkkenet traf han sin moder . Hun stod nynnende og rørte i sin gryde . 

„ Men ! — hvor du kommer akavet , Peter Laurits ! Og hvordan er det dog , du ser ud ? “ 
„ Dér oppe hænger hele to sider flæsk og fire store skinker , mor , “ sagde sønnen og keg undersøgende op i den sodede skorsten  .  . 
„ Ja ; — hvad så ? “ 
Han tog hende om halsen og tvang hende varsomt til at se op , hvor herlighederne hang , garnerede med store , fede pølser . 
„ Se engang , mo'r ! — man kan se gennem den sorte skorstenspibe lige ind i den mørkeblå aftenhimmel  .  .  . Og , — når du bliver ved at kigge , — så vil du se selve sanøt Peder med nøglerne sidde deroppe i lyset , og du vil høre den brave gubbes stemme : „ „ Binder ikke eders hu til det timelige ! Ophober ikke guld eller kostelige fedevarer til de dage , der er jer uvisse . Men deler med de sultne . Min gode madam Nielsen ! Skær en sinke ned og lad din arme djævel af en søn skikke den til — til en ven , der lider ilde ! “ “ 
„ Men , dreng dog ! hvad er det for en komedie ! Hvad tror du , din fa'r vil sige , når han kommer , som han plejer , og står — og glaner op til flæsket — og tæller og regner ud , hvor længe det kan vare , — og der så mangler en hel skinke ! — og — hvad er det for en ven , som skal have dén ? “ 

Peter Laurits tav . Men omsider sagde han alvorlig : 
„ Giv mig skinken , mor . Jeg skal skaffe jer en anden i stedet — så snart , jeg kan . “ 
Liun fæstede sine store , klare øjne ængsteligt forskende på hans ansigt . Så steg hun op og skar skinken ned . 
Men hun frittede ham ikke oftere . 

fra Peter Laurits til Lucretia . 
Kære , lille Lucretia ! 
Jeg har tænkt på dig hver eneste dag , siden jeg rejste herud . Jeg har ofte set dig så levende for mig både ved dag og ved nat . Også har jeg grundet over vort forhold , — om det var ondt eller godt — og meget andet . Stundom længes jeg således efter dig , at jeg har svært ved , at blive hér . Og , hvis du vil have det , kommer jeg og plejer dig . Jeg er vis på , at moder vil låne mig penge , hvis jeg beder hende , og hvis hun har nogle . 
Andet kan jeg ikke ikke svare dig på dit brev , Lucretia . Du og moder er de mennesker , jeg holder mest af . 
Jeg befinder mig ellers herude , som en pudel mellem et spil kegler . Det er en Jammer og skade , at sé , hvorledes den „ store , åndelige bevægelse “ tager sig ud på nært hold . Selvbestaltede profeter og apostle har snart gjort hovedet kruset på størsteparten 

af vor hæderlige , men kritikløse almue . Folk sér syner ved højlys dag . „ Vorherre åbenbarer sig “ for en mængde stakkels djævle , — især for de allerelendigste og for de mest durkdrevne . Han kommer og spiser gule ærter med Sidse langfingers og Kresten dragon ! Og han lægger en femogtyveøre — hør blot : en femogtyveøre ! — i vinduskarmen hos Jens skomager og Jakob væver og mange andre . Det hele er ikke til at beskrive i korthed . 
Men i korthed kan jeg sige dig : jeg har forandret mig en del , mens jeg har levet her . Jeg var et letsindigt , ærgærrigt asen , da jeg rejste fra bylivet . Efter hvad jeg hér har sét omkring mig , er jeg bleven noget mere alvorlig . „ Præst “ for denne „ store , åndelige vækkelse “ bliver jeg ikke ; '— om ikke af andre grunde , så fordi alle „ Pladser “ allerede synes besatte : lægprædikanter og adelige kavallerer står hver ved sin ende af almuens undrende og helvedrædde skare og slider i sjælene . En forhenværende hestehandler , der pludselig optræder i bæverskindspels på „ Prækestol “ og offentlig vrider sig i hysterisk bøn og påkal-delse og besværgelse af satanas , — han „ hielper ! “ som Henrik Smitt siger om alle urterne i sin gamle lægebog . Og „ de fine “ , de virker også umådelig på den almindelige suggestion ! Og så alle disse ustandselige prækemaskiner af folkets brede lag . — — 

for , jeg skal sige dig : det er især de allerbedst stillede og de allerværst stillede , som det rabler for . Gårdmandsklassen bevarer dog i reglen den sunde fornuft . Men , — når deler ild i begge ender af en lunte , så må gud sé i nåde også til mellemstykket ! 
Altså : jeg er skuffet . Her findes intet „ Embede “ for mig . Og jeg er — tænk dig , Lucretia ! — jeg er indigneret over , hvad hér foregår . Men jeg er alligevel lykkeligere nu , end nogentid før . Thi jeg fornemmer , at jeg elsker al denne almue i al dens forvirrede nød . Jeg føler somme tider , at jeg kunne lade mig myrde for dens skyld , om dét kunne åbne dens øjne og klare begreberne . 
Og i al denne forargelige hurlumhej er der hændt mig det mærkelige , at jeg er begyndt at blive „ religiøs “ ! Mens egnens helligste bodsprædikanter vandrer om i sort frakke og hvid halsklud og uddeler syndsforladelse og broderkys til de trængende , mens børn kævles på legepladsen om jomfru Marias ubesmittede undfangelse , og mens forkættrelsen og fordømmelsessygen raser i dette lille samfund , — har jeg fået en brændende attrå efter , at hævde og slås for dét gudsbegreb , som disse fanatikere synes mig at kvæle og at vanære  .  .  .  . Du forstår mig knap , kære Lucretia ; — jeg , som hidtil var en løs og lunken tviv 

ler , jeg er nu beredt til , at slå et ærligt slag for dét , der for mig synes „ Guddommeligt “ . 
Og ,' når nogen ville komme og spørge , hvad det da er , jeg anser for „ guddommeligt ? “ — så ville jeg bede ham bie efter svaret en stund endnu og blot sige ; „ Ikke , hvad i , der i egen indbildning er de rette skriftkloge , — ikke , hvad i lære . “ 
Kære Lucretia ! du er ung og god og er så herlig skabt . Du vil snart blive rask ; vær vis på det ! — jeg ved ikke , hvordan det vil gå mig . Men jeg vil ikke glemme dig og altid holde af dig . Derfor er jeg angst for , at du skal lide nød , og , hvis du sulter , skal du sige mig det . Jeg er stærk som en Bjørn , en bavian , en okse ! og kunne vel tjene til føden for to ,' hvis jég tog til byen og arbejdede med næverne . — foreløbig sender jeg dig en skinke . Dén har jeg lånt hos min moder . 
Din Peter Laurits . 

lægprædikant , hr . Jens Peter Pedersen , kaldet Sandbjerg , havde „ ved sit ordentlige og nøjsomme levned , ved troende menneskers godhed , og ved guds uendelige nåde “ i løbet af få år samlet så meget mammon , at han kunne købe tvende huse i købstaden . 
Det største af disse lejede han ud . Det var oprindelig beregnet til at rumme fire „ Partier “ . Men hr . Sandbjerg , der — som husvært — stedse førte i sin mund det ord : „ Låner gerne hus “ , lavede så mange skillevægge og nye døre , at huset — uden anstød for sædeligheden — kunne optage otte arbejderfamilier . På denne måde „ imødekom hr . Sandbjerg småkårsfolkenes store trang til passende , billige og dog gode lejligheder . “ Og han indkasserede med ubønhørlig „ Akkuratesse “ en overmåde rigelig husleje for disse kummerlig små rum , der i arbejderkvarteret benævnedes : „ Set . Jens Peders rottefælder . “ 
Det mindre , men udvendig pynteligere hus 

beboede hr . Sandbjerg med sin talrige familie . Dets navn , „ Saron “ , stod med store bogstaver over indgangen . 
En sildig eftermiddag sad Karen , Sandbjergs hustru , og skiftede ble på sit ellevte barn . På en stol ved siden af hende stod en kop med „ Tvebakmad “ ; thi hun var svag og træt , og moderbrystet havde allerede i mange år hængt , så slunkent og grimt som en stodders skindpung , under det smudsige kjoleliv . 
Rundt om i den lille stues kroge , i sengene , under bordet , sad og lå småbørn med blege ansigter og smudsige klæder . Nogle græd . Andre lo , — kort og hæst , med forsigtige , ængstelige miner . Der var en stor uorden overalt . ' sengene var ganske uredte . Gulvet flød med papirstumper og andet tilfældigt legetøj . På bord og stol lå henslængt skorper af fedtebrød og skorper af ost , som ingen kunne tygge . 
På trappen og ude i forstuen kom og gik flere børn . De fleste var drenge , — små , blege , fåmælte drenge med bibelske navne og underlige , forsigtige lader . De lignede alle hinanden . Og , når nogen så en af dem , kunne han i øjeblikket sige , hvordan alle de andre så ud . Men han kunne næste dag ikke mindes barnets ansigt ; thi dets træk syntes ligesom udviskede : de „ sagde “ ingen 

ting . — ak , disse barneansigter ! — der dog rister os hjemmets hemmeligste runer . 
Men den ældste af alle disse børn , pigen Susanne , lignede sin moder , således som hun havde været , da hun endnu var ung og endnu ikke frelst ved hr . Sandbjerg af djævlens kløer . Hun lignede fra begyndelsen af de andre . Men , da hun blev fjorten år , tog hun næsten pludselig en sådan fart i legemlig og åndelig udvikling , at hun snart syntes helt fremmedartet i flokken . 
Og , da hun fyldte femten år , så forældrene til deres forundring , at én af flokken var en køn , nævenyttig pige med et mærkværdig godt humør og en meget selvstændig karakter . Hun var moderens største støtte og glæde . 
„ Hvorledes kan Susanne , som er vort barn , dog være bleven således ? “ tænkte madam Sandbjerg lidt og ofte , når hun hørte datteren synge — virkelig synge ! — under sit evindelige arbejde inde og ude . Og hun kom da til det resultat , at Susanne som den førstefødte måtte have arvet alt dét , som hun selv , hendes moder , så underlig hurtigt havde mistet allerede i det første år af sit ægteskab . 
Og faderen spekulerede . Han syntes , at Susanne var som en fremmed fugl iblandt dem . Han måtte indrømme , at hun var 

nyttig og uundværlig i hjemmet . Men han led hende ikke . Hun viste ham ingen hengivenhed . Hun gjorde sin pligt og mere endnu ; men hun skyede ham , og han følte det . Hun blev tavs , når han kom . Og hun sang , når han var gået . I reglen var hun lydig og eftergivende . Men , siden hun var bleven voksen , var det flere gange hændet , at hun med stor bestemthed havde taget parti for moderen , når han , Jens Sandbjerg , havde været særlig brutal lige overfor sin hustru , der var så mat og selvfornægtende , at al modstand lå hende fjern . 
Hr . Sandbjerg , der — under sin gudsfrygts maske — var en stor hustyran , havde flere gange dekreteret straffe og uddelt lussinger — både til moder og datter  .  .  . „ Djævlen har besat jer ! Jeg skal drive ham ud ; “ og så slog han , under vrededirrende påkaldelser . 
Under sådanne scener blussede Susannes uvilje mod faderen op til had . Og det blev hadet til ham og kærligheden til moderen , der fremdeles holdt hende til hjemmet , som hun så ofte havde tænkt på , at forlade for stedse . 
Tavs med sin sorg og sin skamfølelse gik hun efter sådanne optrin til sit arbejde . Men efter et par dages forløb løftede hun igen med ungdommens lykkelige elasticitet sit kønne hoved : „ Hvad kunne det nytte , om hun tabte humøret ligesom moderen ? Dette 

hér kunne jo ikke vare evigt , — hvis Vorherre da ellers var så rar , som de påstod . Det var også synd for moderen og de små , at hun surmulede , — — og , når hun på lørdag i mørkningen mødtes med Gert , træhandlerens søn , så — skulle han ikke have noget at undre sig over  .  .  .  . “ 
Med tårer i sin brune øjne — mest ved tanken om Gert , som var så god og alvorlig og køn i sit fine , nye tøj med grøn kravat med guldnål , og som „ bare skulle vide , hvor ondt de havde det “ , — tog hun så fat på en sang af de mere tilladte , „ åndelige “ . Men snart gled pigebarnet over i en gladere toneart , en lystigere Melodi , et mere verdsligt ordelag . Og , mens hun sang , fløj hendes flittige hænder fra syssel til syssel . 
„ Åh , gud ske lov ! “ sukkede moderen i sit bur . „ Gud ske lov , børn ! Nu synger da Susanne igen — alligevel . Den kære Susanne ! “ 
„ Så ! “ knurrede hr . Sandbjerg . Han sad som oftest og regnede i sit hyggelige „ Lønkammer “ , husets eneste velmonterede og vægprydede stue . „ Så ! nu tager tøsen fat , hvor hun slap . Djævlen står i de forbandede viser ! — sandelig ! dette ævle er faldet langt fra stammen . “ 
Men han lod hende i reglen synge i fred . 

thi han skønnede , at det fremmede arbejdet . Og en tjenestepige var dyr at holde . 
— så var det da denne sildige eftermiddag , da moderen sad og skiftede ble og Susanne trallede i køkkenet og børneflokken legede „ Englene på Jacobs stige “ op og ned ad trappen . Alt gik i den vante skure og i fred . I sagtmodig fred svøbte moderen sit lille , visne barn . Det havde sådanne store , udstående øren , sådanne stakkels , tynde ben , sådan en umådelig tyk bug , at hun altid bad gud velsigne det , når hun rigtig så på det . For selv vidste hun ikke sit levende råd for det . Og Sandbjerg hadede at søge lægen , og kurerede ved håndspå-læggelse og signen . 
Hun havde just lagt barnet i vuggen og grebet sytøjet , da døren til forstuen blev reven op og alle småbørnene hastigt strømmede ind . 
„ Nu kommer han ! “ varslede en af de ældste , Jacob . „ Nu kommer far’r ! “ 
„ Han er lige ved at komme hjem ! “ secon-derede et kor af forsigtige , halvdæmpede stemmer . 
„ Tys , børn ! “ sagde moderen . „ Sæt jer nu stille hen . Du , Johannes , tag du din tavle . Og — Peder og Marcus og Andreas — i kan læse i bogen . I andre kan sætte jer dér — og lege . Men du , Jacob , må skynde dig ud til Susanne i køkkenet og sige 

hende , at nu skulle hun ikke synge så højt mere . “ 
Der lagde sig i et nu ligesom en kold , klam tåge over stemningen i det lille hus . Alle lyd var dæmpede . De fleste stemmer tav . Og ind i dette øde trådte hr . Sandbjerg med myndig mine og en velbehagelig følelse af , at nu var han hjemme ; nu var han dér , hvor han ret kunne være sig selv , — herre i sit hus , som han var . 
Han gik lige ind i „ Lønkamret “ . Men på vejen forbi køkkendøren nikkede han til Susanne : „ Vil du så gi’e mig min mad ! “ 
Hr . Sandbjerg spiste ensomt , som han plejede . Da dette var besørget , tallerknen tom , og klukflasken et par små , honnette snapse lettere , kastede han sig i den gode lænestol ved vinduet , tændte sin pibe , og stirrede tankefuld ud i aftenskumringen . 
Der lå tæt tåge over arbejderkvarterets små huse og opkørte veje . Og gennem tågen skinnede — hist og her — et gult lygtelys . Sandbjerg var i slet lune . Han havde længe næret en stærk tilbøjelighed for sognefoged , Per Larsens kone . Hun var så køn , — skabt ret i guds billede ! Og så særdeles troende . Længe havde det været mellem dem som mellem  .en kærbroder og en kærsøster . Men — en stor ild tændtes til sidst i hans sjæl . Han havde først tænkt , at det 

var en hellig ild . Men , nu var han bleven klog af , at den var af denne skrøbelige verden . Han havde da også bedt gud beskytte ham mod djævelens snedige anløb . Thi ilde var han stedt i denne svare anfægtelse og prøvelse . — endnu havde gud dog ikke bønhørt ham ; åh nej  .  .  . 
Han rettede sig i sædet . — der står skrevet : „ Derfor slutte vi , at mennesket bliver retfærdiggjort ved troen , uden lovens gerninger . “ Men — ingen skulle komme og fortælle , at j . Sandbjerg ikke var en troende ! Kanske var det bestemt , at den magt , der drog ham til Line , at den , — at Lines magt — skulle — for ham , — være som et trappetrin — opad og fremad til — — til — erkendelse . Dette var ordet ! 
Hmh ! — han dampede distrait på pibetøjet , stirrede ud i gydens mørke . Bag ham lå stuen , gråt i gråt . To Stuer fra ham glammede det med barneskrig og afmægtigtræt „ Vis-vis-vis “ og dé lyd , der knytter sig til mange børns færd . — herre gud ! Herre gud ! — — og , langt der nede fra gyden , stirrede de gule lygtelys på ham ; — de begyndte virkelig at stirre ! Det var som lå der , dér ude i mørket , en uhyrlig , uvan kat , — bred , bred over panden ! — gloende på ham med store , onde øjne . Det var , som om denne onde skikkelse smidigt krummede sin 

ryg , som om dette tågebilled vred sig i gemytlig miaven , og listede sig bugtende fremad , kæmpemæssig , djævlefortrolig , — en mager og slunken , men umådelig proletar-kat , der kom til ham , vidnet og guds redskab på jorden , Jens Peter Pedersen , kaldet Sandbjerg , at han dog skulle klo den i nakken en eneste gang med sin hellige hånd — før den kastede sig over ham og sønderrev ham ! — — 
så kom et vindstød farende og fejede tågen bort . Og gøglebilledet blev til tvende snottede , ensomme gadelygter , der stod og osede i deres sure sump . Hr . Sandbjerg trak vejret dybt , stoppede asken ned i sit pibehoved og kaldte højt på Susanne , at hun straks skulle komme og tænde lampen . 
Da nu lampen var tændt , gardinerne rullede ned , fandt han sig atter hyggelig til mode , sikker i lænestolen . — han havde just i eftermiddag gjort et angreb — syndigt ? eller ikke syndigt ? — på Lines ægteskabelige dyd . Han var skuffet . Søster Line havde altid tilstedet ham meget ; men — nu skønnede han , at hun hørte til dem , der lagde hånden på ploven og så sig omhyggeligt tilbage ? Hvad var han , Per Larsen , mod ham , Jens Sandbjerg ? En tyk , indskrænket Bonde mod en mand med den højeste oplysning , det største navn ! Høh ! — denne bredbagede mandags 

mand , der — alligevel — ingenlunde ! — kunne lyksaliggøre Line ! 
Han fnøs , så asken fnuggede op af pibehovedet . — Lines dyd ! — Lines dyd  ?------------- når de vogter og gærder sådan om sig , — som Line i dag dérude i fårehuset , — så — så er det bare dyden , der står bag gærdet og akkorderer og beregner — og ryster af angst for sin svaghed . — kvindfolk ! — åh , herre jeh’ ! — éns indvendig alle sammen ! li’som grisene oppe i Sivertsens svineslagteri ! Men — Line , hun vil bare være særegen . — — hvad kærer Line sig om Per Larsen ! ? — men alligevel er der komedie : „ Per er skikkelig . Per er stræbsom . Per er tro ; “ — det takker fanden Per for ! Det nødd kan sagtens være tro , såsom ingen spurveunge i landet kunne have nogen fornøjelse af at friste det kødhoved utro ! 
Men — hvis nu Per var utro ? Hvis han var utro ? — hvis bare han var — en lille smule — utro ! 
Han satte piben fra sig , foldede hænderne og stirrede tankefuld ind i lampelyset . — pludselig opklaredes hans ansigt . 
Hæ ! når man rigtig så efter , blev det nok så som så med Per Larsens dyd og troskab . Havde han kanske ikke set ham på sidste markedsdag „ holde jav “ med den kønne jomfru i Ludvigsens beværtning ! Kors , 

hvor Per var glad af øl og kaffeponser i han var rigtignok på sokkerne , han ! Han svedte — af bare drik og liderlighed ! — så det store flæskeansigt ligefrem drev af væde . Og sikke han trådte i gulvet ! — og gned Hulda op og ned ad sidebenene med knoerne — li’som på en harpe ! — og lo til , så det klukkede ! — og , da hun rendte fra ham op ad loftstrappen , så var han straks efter hende dér også ! Det varede over en halv time , før han viste sig . Og , skønt han kom ind igen fra gaden , var det nemt at gætte , hvordan h an var kørende . Sådan brasede han næsten hver gang , han var alene i byen med svin . Og — sådan én skulle gå for at være tro mod Line ! — — 
han lagde sig tilbage i lænestolen og grundede . Var det nu rigtigt , at tilstede denne person , der havde en meget svag tro , — at tilstede ham , at vandre — ved Lines side — i „ Livsløgn “ til halsen ? Var det egentlig rigtigt ? — mon det ikke var næsten hans , j . Sandbjergs , pligt , at komme sandheden til hjælp i denne sag , — ligesom i så mange andre sager ? 
Han selv ? Hans egne affærer ? — — vi er alle mennesker — — mer’ eller mindre . Nogle har magten . Andre ligger under og er glade ved dét . Himlens bestemmelse er forskellig med os — som løven er forskellig 

fra fåret . Guds veje er uransagelige . Hvor mangen from sjæl Havde han ikke hvervet for den himmelske kærlighed gennem den — den jordiske ! — Havde kanske han , j . Sandbjerg , nogentid vakt forargelse og givet slet eksempel ? — sådan som Per Larsen og de mange , mange andre , — der , bare af kødeligt begær , tog , hvad der blev budt dem — med runde hænder , — og som ikke Havde tanke for , at vejen til sjælenes frelse ofte gik gennem — gennem anfægtelsens torne og tidsler . Havde han nogentid vakt forargelse ? Tyst og stille , fortrolig og stedse pegende mod det høje , — således var han ligesom gledet gennem sine forhold , — dem himlen alene skulle dømme om . Der står skrevet : „ Men den åndelige dømmer vel alle ting , selv derimod dømmes han af ingen . “ — han dømmes af ingen . 
Knebent kunne Per Larsen kaldes „ åndelig “ , — endsige da virkelig hellig . Han gjorde bugen til sin gud og tragtede efter de jordiske ting . Line så rent galt på ham ! Visselig vandrede han i livsløgnen . Men — sandheden skulle frem ! 
— hr . Sandbjerg rejste sig og lagde skrive-materialier frem på bordet i lampelyset . Så åbnede han besluttet døren til den kolde , mørke , næsten umøblerede dagligstue og råbte : 

„ Karen ! — mutter ! “ 
Det rungede som i en kælderhvælving . Men mutter , som allerede sov i det næste værelse , hørte det ikke . Hun var , som hun kaldte det , „ bukket under “ . Med sytøjet i sine hænder var hun falden i søvn sammen med børnene . Hun lå tværs over en af sengene i sin fedtede kjole af blomstret gardintøj . Hendes hår var uredt . Hendes mund stod vidt åben . Og , da Sandbjerg , efter at have kaldt flere gange forgæves fra sin dør , trådte ind og bøjede sig over hende , slog det ham , at hun så ud som et lig , et gammelt og grimt , med rynket Hals og ganske fordærvede tænder . Og uvilkårlig tænkte han på Line . 
— han greb hende i armen og ruskede i hende : 
„ Mutter ! — er du døv ! “ 
Da for hun op med en række små , uartikulerede lyd , og satte sig forvirret overrende . Og hendes fingre fløj automatisk løs på sytøjet . 
„ Ligger du dér og sover ! Klokken kan da ikke være ti endnu . Og jeg står hér og råber ud i været , — li’som ravn på vilden hede ! “ Hans stemme klang af bebrejdelse og martyrium . Og hustruen rejste sig , ængstelig for , hvad der vel ville komme , og strøg håret fra panden . 
„ Hvad vil du mig , Sandbjerg ? “ 

„ Kom ! “ svarede han kort og gik tilbage til „ Lønkamret “ . Hun fulgte søvndrukken efter . 
„ Sæt dig der i stolen , mutter . Og skriv så , hvad jeg nu skal diktere dig . — det er bare et „ Kresten-brev “ , som jeg kommer til at skikke sognefogdens kone , du véd , at hun måske kunne få øjnene op for Per Larsens syndige levned og lede ham ing på den rette vej . — nå — skriv så ! “ 
Han standsede i sin urolige gang op og ned ad den lille stues gulv og stirrede i vred forundring på hustruen : hun havde endnu ikke taget pennen eller lagt papiret tilrette . 
Hun var nu lysvågen . Bleg og sky så hun op på hans ansigt : 
„ Å , gud , Sandbjerg !' skal jeg nu igen til dét ! — og så — sognefogdens ! som har vist os så megen godhed . Tænk dog på , at Line , hun var den eneste , der kom og besøgte mig i foråret , da jeg var så syg og du næsten aldrig var hjemme ;  .  . og Larsen , som altid kører for dig og huser og bespiser dig “ — 
„ Hør , lad det nu være nok med dén skvalder ! “ afbrød han hende og stampede vrede-dirrende i gulvet . „ Hvad forstand har du på forretningsspørgsmål ! Lad du mig om dét — og skriv , som jeg siger dig . “ 
„ Åh , Sandbjerg ! Lkunde du dog ikke skrive dét — det „ Krestenbrev “ selv ? “ 

„ Nå , sådan ! — du kan da vel tænke , at hvermand på denne egn af landet kender m i n håndskrift ; din er der ingen kendskab til . For du skriver jo aldrig til nogen hér ; det manglede bare , at jeg skulle se dig ved skrivemappen — li’som en anden nådigfrue ! “ 
— „ Gud hjælpe mig , Sandbjerg , “ sukkede hun . 
„ Ja . Dét var et godt ønske , dét . Du trænger vel nok til Vorherres nådige bistand , li’som alle andre ; — særdeles Per Larsen . Og du , mutter , skulle da være den sidste til at svigte din mand i hans kamp mod det onde hér på egnen  . . . . Sådan et „ Krestenbrev “ , — ingen véd , hvorfra det kommer , ingen véd , fra hvem , — dét gi’er det skrevne ord magt over folk . Og , vé dem , når der ingen magt er over dem ! — derfor er det en god og from handling , at udsende sådanne breve , som du jo flere gange før har fået nåde til at forfatte — efter min diktat . Dé folk , der modtager dem , de fornemmer , at der li’som er et øje , der hviler på al deres færd , — et stort , hemmeligt , usynligt øje , — sådan et himmeløje , forstår du  . . .  . Hvad ! — tuder du ! Nåh , — det er sådan , vi skal have det ! “ 
„ Lad mig slippe — denne ene gang ! — jeg kan ikke holde det ud — for Lines skyld — og for hans egen skyld . De har altid været gode mennesker mod os , Sandbjerg ! “ 

han drejede sig på hælen . Han fnøs af hånlig vrede . Og , mens hustruen grædende krøb sammen i stolen , for han som en rasende frem og tilbage i stuen . 
Han var ikke vant til modstand . Han havde ikke ventet dette . Hvorledes gik det til , at hun , som dog efterhånden var bleven en from og lydig hustru , turde vove , at trodse ham i en sådan sag — et kristeligt-admini-strativt anliggende ? Og , hvis han gav efter i denne sag , hvorledes skulle det så gå for fremtiden ? — men  :— Jens Sandbjerg var ikke den mand , der gav efter , når han var på sine enemærker ! 
Han ilede ud på gangen , åbnede døren til køkkenet og så ind . Lyset var slukket . Susanne måtte være gået i seng . Han gik op ad bagtrappen , åbnede forsigtig døren til hendes Kammer . Også dér var mørkt , og han hørte , at hun trak vejret dybt , som om hun sov trygt . 
I næste øjeblik stod han atter foran den lille , sammensunkne skikkelse , der endnu sad og biede i hans behagelige lænestol . Han lagde papiret for hende , dyppede pennen og tvang hende den i hånden : 
„ Skriv nu ! “ 
Hun rørte sig ikke af pletten . Der var meget stille i stuen . De to menneskers hjerter bankede med dumpe , næsten hørlige slag . 

„ Skriv ! “ gentog han med sammenpressede læber . „ Skriv ! “ — og han trådte hende ganske nær og løftede sin hånd . 
Da løftede hun for første gang hovedet og så forskende på ham . 
„ Jens Peter ; “ sagde hun blot , med næppe hørlig stemme . — 
det klang i hans øren som anklage , som protest . Han fornemmede det , som hang hun om hans Hals i sine magre arme ! stirrende bønligt på ham med sine forvildede øjne , hviskende sin stædige trods med denne hæslige , tandløse mund ! klamrende sig fast til ham som den tunge , smudsige hæmsko til det rullende hjul , der kender sit mål og sin bredtbanede vej ! Aldrig før havde hun været således ! 
Da blev det tåget for hans øjne . Med en bevægelse som rystede han noget af sig , bøjede han sig brat over hende . I vild harm greb han hende i håret , overvældede hende med næveslag — — — 
med en dæmpet , fortvivlet klagelyd tumlede hun om på gulvet . Hun skreg ikke . Hun skreg ikke højt og skingert , hvinede ikke , som kvinder pleje , når de inderligst af alt ønsker , at nabo og genbo , vægter og konstabel , skal høre deres nød og komme dem til hjælp og hævne dem . Nej ; hun bare peb , ganske svagt — som en stor , stor tudse piber , når onde drenge langsomt slider lem 

merne af den . — hun sad på gulvet og rokkede med /ansigtet skjult i sine hænder . For hvert slag skælvede og peb hun , stille og håbløst , som dén , hvem gud for stedse har forladt — — — 
da fløj pludselig døren til det mørke naboværelse op . Susannes unge , stærke skikkelse stod på .tærsklen i det blotte linned . Med blege kinder og tindrende øjne tøvede hun et sekund . I næste øjeblik sprang hun , smidig som en kat , ind på faderen , slyngede bagfra armene så fast om hans Hals , som om hun ville kvæle ham , og tvang ham i knæ . 
Han fægtede og tumlede . Men hun slap ikke taget . Stramt — som rebet om den hængtes Hals — lå hendes arm over hans strube . Han kæmpede fortvivlet for at frigøre sig . Men hun holdt fast . Sikker på sin plads — som iglen , der først én gang har suget sig fast på oksens snude — tumlede hun rundt med sit offer . Og først , da han , halvkvalt , mente , at nu kæmpede han for livet , først da slap hun taget . 
Jens Sandbjerg rejste sig , en afmagt nær . Han var hvid i sit ansigt , og der stod fråde om hans mund . Susanne bøjede sig over moderen , som endnu lå halvt sandsesløs på gulvet , hjalp 'hende op og ledte hende til hendes seng . Så gik hun tilbage til sin f ader . 

han havde atter fået farve på kinderne . Skælvende af lidenskab stod han nu midt på gulvet , uvis om , hvad han skulle gøre , forfærdet over det uventede og ubegribelige , der var sket . 
Se ! dér , lige overfor ham , stod hun , hans egen datter , som han hidtil havde ansét for et umyndigt barn , — hun , fjenden i hans hus ! hun , som lagde hånd på sin egen fader ! hun , der ville blive ham en ny „ Hæmsko “ , en hård nød at knække , pinden til hans ligkiste ! — — deres øjne mødtes . Og de så længe på hinanden . 
Så rettede han sig pludselig i sin fulde højde , løftede sin hånd og udbrød med patos : 
„ Gå ! gå ! — djævlen har besat dig ! Forbandet være dén , som øver vold mod sin egen fader ! — vig fra mig , satana ! “ 
Hun svarede : 
„ Jeg hader dig ! — du kan sige alt , hvad du vil , velsigne mig , forbande mig , ganske som du lyster : det gør mig hverken fra eller til . Thi jeg hader dig . Du hat-ingen magt over mig mere ! — prøv endnu en gang at mishandle , og — jeg skal kradse dine øjne ud ! — tag dig i agt : jeg kender dig , og — jeg er stærkere end du . “------------ 
Susanne gik til moderens seng . Hun sov allerede med det opsvulmede ansigt begravet i hovedpuden . 

da brast pigebarnet i voldsom gråd . Skælvende over hele sin krop af sindsbevægelse låsede hun begge stuens døre indvendig fra og lagde sig på sin faders seng . 
Hun fornemmede , at nu var hun bleven en voksen kvinde . Og hun græd endnu vildere end før . 
Da timer var gledne og alt var blevet roligt omkring hende , da lå hun endnu og stirrede frem i mørket med tørre øjne og feberhede kinder . Hun tænkte og tænkte . Men hun kunne ikke finde rede i noget . Hvordan kunne hun , der havde haft det så ilde i dette hus , der ene var hendes faders , hvorledes kunne hun få mod og kræfter til at handle , som hun nu havde gjort ? Hun fortrød ikke . Fortryde ! — og hendes fingre og tæer kral-lede sig uvilkårligt om sengetøjet ; —- fortryde ! — — gud ved , hvordan det gik til , at der overhovedet var liv i hende endnu ? at hendes hjerte «  ofte var glad ? Hendes tunge syngende ? — gud véd , gud ved ! — — 
og pigebarnet stirrede søvnløs og glødende op i loftet , hvor en lysning fra gadelygten flakkede urolig om på den sodede flade , alt mens blæsten derude sled i den frønnede lygtepæl og viftede flammen hid og did . Hun grublede og grublede . Men , det var som om alt løb rundt for hende , som om hendes tanker og forestillinger var „ spejte “ , ligesom 

fiskernes garn , — når de kom i land dernede bag haverne — og Gert og hun hjalp------ 
Gert ! — — hun grublede ikke længere . Ak , Gert ! Gert ! — havde hun ikke haft Gert ! 
Skælvende af sindsbevægelse kastede hun sig på lejet , borede sit ansigt ned i puden og bad den gode gud beskytte Gert og bevare Gert og sørge for , at de aldrig nogensinde måtte blive adskilte — her eller hisset ! 
Og under disse fromme bønner — disse ubevidste suk til al ung elskovs guddom , lukkedes hendes øjne i en slummer med mange sære drømme . 
Dog — bag alle disse urolige , ængstende drømmebilleder stod stedse Gerts karleagtige skikkelse , herlig at skue ! med gylden nål i grøn kravat , med brede , støtte gestus , og slet dulgt ømhed i de grå , alvorlige knøseøjne . 

der skete mange mirakler , viste sig mange jærtegn , i dette efterår . „ Bevægelsen “ var endnu ung ; og den optog manges interesse . Da det dog måtte tydes som en særlig nådegave , at kunne , gøre mirakler , var der adskillige , der forsøgte sig . Og adskillige opnåede mærkelige resultater . 
Jens Sandbjerg arbejdede med stor energi på at forberede det store efterårsmøde , det største og vigtigste , der endnu var holdt . Han færdedes stadig i befolkningen , ransagede menneskene på sandet , deres hjerter og nyrer . Han var som en riibezahl , der kommer ved juletide med gode og slemme gaver og spørger efter artige og uartige børn . Sandbjerg havde kun to „ Belønninger “ i sin pose : himmeriges rige og helvedes evige pine . De lå i hans sæk og klapprede helt tæt op ad hinanden , disse „ Belønninger “ . Og , når han , under megen larm med ord , sluttelig halede genstanden frem , så følte han sig nådigt forlenet med en stor og herlig magt . Og 

skønt han var villig til selv at bekende , at han var en synder for gud , — li’som alle andre skrøbelige mennesker , — ’ så stod det ham dog til hverdag så gladelig klart , at han var frelst ved sin store tro — alligevel og fuldkommen , og havde en herlig mission at udføre som guds redskab hér på jorden . 
Men mange syndige menneskers sind er stejlt som en klippe og hårdt som denne . Mange er blinde i al deres hovmod og selvtillid . Og de vil ikke åbne deres øjne og øren , før undergerning og særsyn tvinger dem . Dérfor måtte Jens Sandbjerg lidt og ofte vise dem guds magt ved underet . 
Han havde næppe kureret Kirsten dåhjorts , før en række andre lignende mirakler skete under hans hænder . Lamme og halte , blinde og døve , kom til ham . Og han lagde hænderne på dem under bøn og påkaldelse , strøg dem og gned dem . Og mange gode mennesker , der forgæves havde søgt doktoren , fornemmede pludselig , at nu var de helbredte . De gik ud i landet , lovpriste gud og Jens Sandbjerg , og sagde : „ Lægen i det teglhængte hus dérude duer alligevel ikke . Enten forstår han ikke tingene . Eller — kanske han ikke er rigtig troende ? “ 
Jens Sandbjerg blev i kort tid navnkundig , ikke alene i Strandby og nakkebjerg , men i selve staden og — „ helt ud til sokke 

løse ! “ Hovedmængden af hans klienter var troende kvinder . Og de allerfleste lod sig helbrede eller'bedre . Stort var hr . Sandbjergs ry . En æventyrlig glorie lagde sig om hans navn og person ; han bar den med alvor og værdighed . Han havde pludselig helbredet en stum , en stakkels nervesvag kvinde , der ikke havde kunnet sige andet end „ Ka-ka-ka “ og „ Mæ-mæ-mæk “ i to år ; — hun gik bort , syngende ! en salme , som j . Sandbjerg selv havde digtet . Han havde rettet ryggen — „ næsten ganske “ —på en lille , gammel , pukkelrygget kone , „ læst en knæskal i lave “ , kureret en „ rigtig “ Kræftknude — bare ved at trykke på den og læse over den , til en lang , hvid , levende „ Kræftorm “ kom farende ud ! — og gjort en mængde andre mirakelkure . Han var så god : aldrig forlangte han penge for sin umag . „ Jeg er kun guds benådede redskab på jorden . Han vil lønne mig , “ sagde Jens Sandbjerg ; og så gav man ham godvilligt , hvad man vel kunne overkomme . Thi , — som man sagde , — „ hans kone og børn skal  da leve a’ ham . “ 
Specialisten , dr . Jensen , ærgrede sig . Da han var „ Kærbroder “ med hr . Sandbjerg , turde han ikke lade ham tiltale for kvaksalveri , skønt hans klienter pludselig syntes at blæse hans videnskabelighed en lang march og i hobetal udvandrede til Jens Sandbjerg , der 

kunne kurere uden mikstur og pulvere , hvilket var en stor besparelse . Snart så den troende doktor i sin konsultationstid blot et par benbrud og , nu og da , et menneske med en kassabel tand , — alt andet havnede hos Sandbjerg og dem , der — i en fart — havde afluret ham kunsten : der var ki’sten dåhjorts og Maren klemhærke , Rasmus røgmand og Per kostebinder , der „ altid var med , når det kneb “ , Johan Skræder og selv gårdejer Christensen — og mange andre ! Der var en strygen , gniden og læsen over hele egnen , så blomstrende , at apotekeren , der ikke var troende , fortvivlet vred sine hænder og bandede stygt . 
— — „ Kære ven , Sandbjerg , “ sagde doktoren en aften , da han havde indbudt profeten på sorte pølser , „ kære ven ! Deres uegennyttige virksomhed på det sidste interesserer mig virkelig i høj grad . Også jeg anvender selvfølgelig strygninger — og alt det andet — i dertil egnede tilfælde . Det er fortræffeligt ! Men — så vidunderlige kure som en del af deres , kan jeg desværre ikke rose mig af . — — er det virkelig sandt , at de har rettet en ældre pukkel ? “ 
„ Jo—o . Jeg har fået nåde til dét . Puklen rettede sig kendeligt under håndspålæg-gelsen . — det var en meget slem , gammel pukkel , rigtig „ Skæver-syge “ . “ 

„ Virkelig ! — hvor det glæder mig for patienten ! — — værs’go’ ; dér står sukkeret . — — men , — hvad jeg ville sige , — ville de have noget imod , hr . Sandbjerg , at jeg henviser til dem et par patienter , der vil komme til mig i morgen ? Den ene skal have et par kindtænder brækket ud . Den anden går med et gammelt brok , så stort som et hestehoved . Kunne man , mener jeg , — — en lille snaps , kære ven ? — — kunne de — ved deres mettode få nåde til , at fjerne de tænder uden de sædvanlige , smertefulde besværligheder og kurere det brok , ville det være af den mest vidtrækkende interesse og betydning for hele videnskaben . Og , — når den pukkel måtte gi’e sig , så — — synes de ikke , kære ? “ 
Sandbjerg skævede lynsnart , stjålent til sin vært . Dér var intet at observere . Jensen var vist god nok . Og Sandbjerg gumlede en smule forceret på sin pølse . Han gav sig gode stunder og ledte imens efter „ Ordet “ . 
Endelig lagde han pølseskindet sindigt fra sig , slikkede fingeren , og sagde med vægt og alvor : 
„ Min kære , unge ven , — man skal ikke friste gud . “ 
— „ Han tror s’gu , jeg er en to’sk ! “ lo doktoren indvendig . „ Han er alligevel ikke nær så durkdreven , som jeg havde tænkt . “ 

det havde rusket og regnet tre dage itræk . Peter Laurits sad i sit gavlkammer og læste . Det var religionernes og moralens historie , der optog hans interesse i så høj grad , at han ganske glemte både spise- og sengetid . Letourneaus store værk havde virket ganske betagende på hans tanke og fantasi . Han mindedes nu klart , at han for nogle år siden , da et bind af denne forfatters „ Moralens historie “ mærkværdig nok var blevet oversat på dansk , havde læst en længere anmeldelse af den i et net , conser-vativt blad . Anmelderen , en lærd uni-ve'rsitetsmand , havde ikke levnet forfatteren ære for mange styvere . Bogen fik i den orthodoxe menighed stemplet „ umoralsk , athei-stisk og tarvelig .  “ Og — alle hæderlige borgere „ gav den en god dag “ uden at kende andet om den end anmeldelsen . 
Der var løbet meget vand i havet siden . Men intollerancen og fordømmelsessystemet havde fejret så mange og store triumfer i 

dansk åndslivs historie , at disse to magter ingenlunde var knækkede . Tværtimod ! — skønt systemets oprigtige tilhængere var blevne færre og færre , var deres selvsikkerhed stedse vokset . Dette synes en modsigelse . Men — hos os volder sligt slet ingen forundring . 
På den tredje dags eftermiddag lagde Peter Laurits det sidste bind fra sig . Træt satte han sig ved vindueskarmen , og med hovedet hvilende' i sine hænder stirrede han ud i aftenens slud og tåge . 
„ „ Sprede lys over landet “ “ , tænkte han , „ „ løfte i flok “ “ — og alt det andet , der synges om og råbes hurra for ,-------du gode gud ! Man snakker om sligt , som om dét var den letteste sag af verden . Folk samler sig , beredte til at „ sprede lys “ og „ løfte “ . De snapper skæppen fra deres lys , kradser op i tanden : „ Kom nu an , i tampe ! som skal oplyses og løftes — helst i flok , hvilket er dæmokratisk , — og lad jer betjene ! “ — og de hiver og haler i den sovende mand , den fattige i ånden , — lands almue . Hver haler i sit lem . Og hver tror , at han har tag på det rigtige sted , hiver i den rigtige retning , efter den rigtige mettode , — Petersens , Spencers , Mortensens , og hvad de alle hedder . Og hvermand tror , at han gør umådelig stor gavn , at han opfylder en 

mission , at han er en kaldet , en benådet . — „ Lys over lande ! “ — guds død ! sikken os af selvtilfredse tællepråse ;  . . . . og så — langt bag ude — en fast stok af brave , kyndige , forstående mænd , der ikke kan komme frem i stimlen , fordi der ikke står os nok af dem ; — — én kunne stinke — kunne dufte sig frem til en „ Førerstilling “ nuomstunder , da der ingen høvdinge af guds nåde findes ! 
„ Du ! — du er jo selv draget ud for at finde dig en mark for din hovmodige ærgærrighed ! “ klang det i hans øren . Det virkede på ham som et piskesmæld på hesten . Han rettede sig rødmende i sædet . — „ Ja , — sådan omtrent drog jeg ud . Men , — ved alt , der er mig helligt og dyrebart ! — således går jeg ikke herfra ! Jeg er — „  omvendt . “  “ 
Han sprang op . 1 flere dage hang han over bøgerne . I flere døgn havde han ligesom færdedes i en anden og lysere verden . Nu følte han virkeligheden omkring sig og i sig . Den sænkede sig over ham , grå og jordslagen , som en stor , uhyggelig fattig-fugl , der spærrede for ham med gnavent hvæs og brede , grimede vinger . 
Han syntes , der blev så trangt i stuen . Op med vinduerne ! — og den kolde , gustne aftentåge rullede sin lydløse bølge ind mod 

hans ansigt . Vinden bar til oppe fra folkene på sandet . Han vejrede med opspilede næsebor den svovlede tørverøg fra hytterne dér-ude og lugten af tangbunkerne , der lå og rådnede langt borte på den flade strand . 
Så rev han huen fra knagen og ilede ud . 
„ Hvor skal du hen så raskt , min dreng ? “ spurgte faderen ; han kom just over gårds-pladsen med sin staldlygte i hånden . 
.„ Jeg skal ud til Johannes Johansen . Godnat ! “ 
„ God nat . — det er ellers en lang tur på denne tid af døgnet og i dette mørke “ , tilføjede han mumlende for sig selv . 
Men , da han kom ind i stuen , sagde han efter lang tids eftertanke : 
„ Humh ; — du , kone , — — hvad mener du ? “ 
Og hustruen , som , trods hans hidtidige tavshed , var ganske klar over , hvad han tænkte på , og hvad han mente , — hun svarede stilfærdig , mens hun lå og pustede til kakkelovnsilden i den modsatte ende af den mørke stue : 
„ Peter Laurits er et godt menneske . — han klarer sig nok . “ 
Dog , — ingen af de to gamle følte sig trygge . — gud måtte vide , hvad Peter Laurits ' egentlig gik og grublede over ? Ja , — gud måtte vide det . 

„ Du , kone ! “ — udbrød skolemesteren en time efter i en tone , som om de havde samtalet hele tiden og ikke siddet tavse , hver med sit , og lyttet til nattevindens og regnens triste conkert dérude , “ — du , kone : Peter Laurits tage er sagerne så forbistret alvorligt , — alt for grangiveligt  .  .  .  . Gud give , han endda havde sin attestats i ryggen ! “ 
„ Åh — hvad “ , trøstede hun som sædvanlig , „ den eksamen kan han såmænd sagtens få , — hvis han vil have den . Og , vil han det ikke , så klarer han sig nok desforuden . Han er jo både ung og stærk og vel begavet ; — og har jo intet „ Påhæng “ , . — som man så smukt udtrykker sig . “ 
Der blev en lang , trang pause . Ægtemanden sugede drabeligt på pibespidsen . Tobaksrøgen trak som en tæt , tung sky hen under bjælkeloftet . Hustruen måtte omsider vifte sig med sytøjet for at få luft . Dette fænomen varslede altid om en „ indre uro “ . Stemningen i den lave stue syntes ligesom truet af en hemmelig , skjult bombe . 
Omsider eksploderede projektilet . Og , ud af skyen , lød pludselig skolemesterens allerdybest stemte alvorsrøst som en gude-røst fra en brændende tornebusk : 
„ Kone ! — hvem har spist skinken ? “------------------ 

imidlertid sad Peter Laurits vel bænket hos Johannes . De to mænd var i ivrig samtale . Thi det var næsten en uge siden , de havde været sammen . Og i de sidste dage var der , imod . Sædvane , hændet Johannes noget nyt . 
Gæsten havde just med opmærksomhed gennemlæst nogle breve , som Johannes kort efter hans ankomst hentede frem af skatoliet . Nu kastede han dem pludselig på bordet , lænede sig bagover , og brast i den mest fornøjelige latter . 
— „ Synes du nu egentlig , at dette er så udelukkende morsomt ? “ spurgte Johannes roligt og lagde sin store hånd på papirerne . „ Disse hemmelige „  „ Kresten-breve “  “ har jeg sét før . Men , de har aldrig været så ondartede . Du og jeg kan måske tage os sligt ret let . Men — i mange hjem gør de den allerstørste fortræd : vi Almuesfolk få kun alt for let vor ledagtige mistænksomhed vækket . Når en hellig pige gennem et anonymt 

„ Krestenbrev “ , i Jesu navn o . s . v . underrettes om , at hendes ikke-hellige kæreste „ vælter sig i liderlige fruentimmers favn , nårsom-helst satan udkommanderer ham “ , — som skrevet står dér , i brevet til den stakkels sypige , — så er Stines fred forbi ! Og , når sognefogdens kone ved et „ Hi mm el -brev “ bliver proppet med løgn om sin skikkelige Per , så er det en ulykke for dem begge to . For — Line er ikke utilgængelig for den slags skrivelser . Men , når én eller anden slyngel glæder sig ved , at sende mig et anonymt brev som dette hér , ja så har du lov til at le . “ 
Peter Laurits svarede : 
„ Det er ikke handlingen , der morer mig , Johannes . Men stilen . Denne blanding af „ Cankellistil “ og „ Himmelstil “ er s’gu’ aldeles uimodståelig ! — og så disse forsikringer om , at brevskriveren handler „ efter guds nådige befaling og åbenbare villie “ , — dé er også gode ! — men , sørgeligt er det , om befolkningens kulturelle standpunkt virkelig skulle være således , at man lader sig skræmme og forstyrre af slige plumpe nederdrægtigheder .  “ 
„ Det kulturelle standpunkt ; hmh —jah ! “ — Johannes sad en stund med bøjet hoved og i sine egne tanker . Der var så stille i den lille , ordentlige stue , at man kunne høre kedlen 

på kakkelovnshullet synge med højstemt fårekyllingestemme . Så rettede han sig og sagde : 
„ Du kender vel nu snart — vort kulturelle standpunkt ? “ 
Peter Laurits turde ikke svare ham bestemt hérpå . 
„ 1 virkeligheden er det et underligt billede , vor almue for tiden frembyder , — og overklasserne med dem ! De påstår — de „ sagkyndige “ , at den danske almue er én af de mest oplyste i verden . Thi , siger de , så og så mange procent kan „ læse og skrive “ . Det er vel derfor , at vi ikke har fået vort skolevæsen reformeret på tidssvarende måde : vi er oplyste — nok . Vi har nok af suitefødte almuelærere og lærerinder . Og , hvis nogen har lyst og råd til at sondre sig fra den store , brede hob , så — så har vi jo folkehøjskolerne , — dem gud beskytte !--------når man forlanger af en hest , at den , dag ud , dag ind , skal drage et stort læs , så giver man den mere havre at æde end ellers . Men — ser du ! — de nye tider , de nye tanker , den sociale bevægelse , alt dét er et stort læs for vort menige folks „ kulturelle standpunkt “ at trække og bære ; og den „ Havre “ , det fik under arbejdet , dén er så omtrent den samme , som der blev ydet den i det sidste århundrede . Den trøst : i kan jo 

læse og skrive ! — den er falsk og mager . Thi „ Oplysning “ , det er ikke „ Skrivning og læsning “ , „ ikke addition og reguladetri “ . Det er , snarere end alt andet : tilegnelse af livsværdier , verdens- og menneskekundskab , og — derigennem — af personlig selvstændighed . Du véd selv , Peter Laurits , hvordan tiden går i almueskolen . Det er 1 del confession og 2 dele elementær , verdslig lærdom . Og — når vi „ går op at læse “ , „ går til præsten “ , så er det bar religion . Og , når de få af de mange går til højskolerne , så er det bare for nogle få måneder . Når de kommer hjem , kan de sige , at de har været dér ; — og dét glemmer de heller ikke . Senere skal der stræves og slæbes . Man gifter sig og avler børn og bliver — i reglen — fattig . Der skal en stor kraft til , for en fattig og hæderlig mand , om han skal kunne holde sig socialt fri i ordets hæderligste , stolteste betydning . Men — han må have ganske særegne evner og kræfter , om han skal kunne holde sig åndelig fri . Dette kan de allerfærreste af os . Og — resultatet er , som vi sér det . Den sociale bevægelse kommer ligesom bag på os , — som julen på kællingen ; og reaktionen , den pietistiske bevægelse , dén skaber tilstande , den kalder frem af mørket et folkelivsbillede , som i kulturel henseende hører hjemme i middel 

alderen  .  .  . Den „ sociale bevægelse “ , — den er vor tids Napoleon Cæsar . Den optræder på torvet , opruller sin fane , taler dét ord , der er stærkest , fordi det forudsætter en så uhyre magt , — fordi det forudsætter en høj , social kultur , — fordi det apellerer — bevidst eller ubevidst — til den stoltes stolthed og den sløves træskhed . Og mængden , Europa rundt , råber sit „ Cæsar leve ! “ Tidt og ofte lod den sig decimere for sin ny messias . De faldt , disse fattige blusemænd , som Napoleons garde med dens : „ Kejseren leve ! “ Og der er dét stærke ved denne sociale Cæsar over masserne , at — han vil aldrig kunne fængsles på et sct .-helena . Men det nye , sociale evangelium , der fødtes i de store fabrikslande og kulturcentra , — hvordan tror du , at dét kunne modtages hér ? — af almue og overklasse ? — hvorledes blev der propaganderet herude på sandet ? — hvorledes blev propagandaen forstået ?------------den „ sociale bevægelse “ har hér , blandt folkene på sandet , hidtil skabt megen og ufornøden ufred og forvoldt , at bønder og herremænd — med rette — har kastet på døren et par af de dummeste vrøvlehoveder blandt deres folk . Og så har den givet reaktionen vind i sejlene ! og dét er det værste og bittreste . „ Det røde spøgelse “ er taget til indtægt af „ det sorte spøgelse “  .  .  . Du sér jo , hvordan her ser ud ! I stedet for 

fremgang , selverkendelse , frisk luft , — er her åndelig tilbagegang , selvopgivelse ; — djævlefrygt i stedet for forstandig , social gudsfrygt , — og så denne luft , der tillader falske profeter , religiøse probenreutere og krakilere at trives som svampe i en møgkasse ! — ja , Peter Laurits ! det er ikke nemt for ærlig mand , at være knyttet med hjerte og hjerne til dette samfund . “ 
Han var sprunget op under denne lange enetale . Han var ophidset . Peter Laurits havde aldrig sét ham således ; og han sad , stille og mere og mere alvorlig , og lod sin ven tale ud . 
„ Det — det er vel en overgangstid , denne , “ sagde Peter Laurits omsider . 
„ Det er bare en overgang , — sagde ræven . De trak bælgen a’ ham “ , svarede Johannes . „ Hvad mener du med en overgangstid ? — der skal forudsætninger også til at lave overgangstider . Men , når et folk som vort , over- og underklasser , i snart en menneskealder har stået og vippet og svajet og gøglet på den smalle , trange spange , der fører fra gabmundet uselvstændighed til fast og klog selvbevidsthed , til pligtfølelse og kritik , — så kan vi ikke tale om overgangstid , og vi kan ikke trøste os med dén . Vi er , tænker jeg , en livskraftig og endnu levedygtig nation . Men — det er løgn , dét om vor høje kultur 

og oplysning ! Det er honning og mundgodt for arbejdsbier , der er skidt vant . Vi ser galt på vore kvalifikationer , galt på os selv og galt på overklasserne . Vi har for mange illusioner angående vort eget værd ; og snart det eneste , den såkaldte „ moderne tid “ hidtil har udviklet i vort fjerdestands-samfund her på sandet , det er en stigning i arbejdsløn og så „ honnette ambitioner “ . Alt er , tykkes det mig , blevet så forbandet udvendig . Der snakkes og prales om vor store værdi og betydning . Der pyntes op med flitter og der tages eksempel af dé medborgere , der som regel står os så uforstående fjernt , at vi slet ikke kender hinanden . Men vor gennemsnitlige værdi er snarere mindre end større end forhen : vi er hverken bleven dygtigere eller klogere eller mere pligtopfyldende . Vi forlanger mere for vort arbejde ; og vi får det . Det er godt , dét . Men vi selv og vort arbejde er hverken bedre eller skønnere end forhen ; og man bliver ikke stort rigere eller gladere for det . Thi dén moderne magt , der hedder „ Agitation “ , den har hastværk og arbejder med dé brikker , der i øjeblikket findes på brædtet , og med dé midler , der gør stærkest indtryk . Man kaprer sjælene uden at fritte om , hvorvidt de er værd at have . Den „ religiøse bevægelse “ hér har uvilkårligt læmpet sig så ivrigt efter vort kulturelle standpunkt , at den er bleven 

en plump karikatur af christendom . Og den „ sociale bevægelse “ , der for os har alt kulturelt fremskridt i sig , den har hidtil været så lidt kræsen i valget af sine agitationsmidler , at folkene på sandet foreløbig betragter den med alt for lidt sund forståelse . “ 
„ Rom blev ikke bygget på én dag “ , sagde Peter Laurits . 
„ Nej . Men — rom blev dog færdig en gang “ , svarede Johannes . „ Men for vor fjerdestand hér ligger arbejdet så temmelig stille . Det tykkes mig næsten , at det er gået tilbage .  “ 
„ Det er hårde ord . “ 
„ Nej , Peter Laurits ! det er sande ord . Stilstand er i denne sag tilbagegang . Og det er ikke for mig håbløse ord . Thi den dybe' erkendelse af , hvad vi mangler , er dog en drivkraft for os . Derfor har jeg mod og håb om bedre tider . Overalt i landet sidder der mænd med mod og håb , et stille , næsten hemmeligt broderskab , der arbejder støt og tålmodigt , hver mand i sin lille Kres . Vi danner ingen „ Forening “ , vi holder ikke fane eller emblem . Men — vi er på vor post og har øjne og øren med os . Vi er ikke lønnede agitatorer . Og ikke redskaber i nogens hånd . Vi er confessionsløse religiøse , christelige socialdemokrater . Vi er frie mænd og agitere hverken ved smiger 

eller ved gyldne løfter eller ved at udså bitterhed og had . Vivil : selvkritik . Gennem den håber vi alt , hvad vi har at håbe for fremtiden . “ 
Der opstod nu en lang pause . Johannes gik langsomt op og ned i stuen . Peter Laurits sad og stirrede ind i lampelyset i dybe tanker . — så sagde han endelig med lav stemme : 
„ Selvkritik , Johannes , — det er en frugt , der sent modnes , en efterårsfrugt , — hård og bitter for de fleste  . . . . Og , når denne frugt en dag modnes og blæser ned — ned i hovedet på os , så at vi vågner til klarhed og ser os rigtig om , så — så først gælder det om , at kaste masken og leve livet som dén , og som dét , man er . Der skal mod til , Johannes . “ 
„ Er „ „ man “ “ da så fut en skabning ? “ udbrød Johannes med et lyst smil og standsede sin gang foran sin gæst . 
„ Man er kanske ikke værre end de fleste andre . Men — man er en fremmed fugl iblandt jer alle , hér og dér . Musvåge mellem krager ; — det er en led skæbne . “ 
„ Åh , Peter Laurits ! Forholdene og tilstandene hér hjemme har avlet adskillige „ „ fremmede fugle “ “ i alle samfundsklasser , mange flere end nogen aner . Vi trænger just til ugler og høge mellem denne sorte , 

ensformige sky af selvtilfredse krager ;------------ herpå giver jeg dig min hånd . “ 
De to mænd gav hinanden håndslag . De talte længe sammen om , hvorledes de i vinterens løb ville søge at vække befolkningens interesse for andels-foretagender og fællesdrift . Flere af egnens bedste mænd var allerede vundne for sagen . Og der var håb om , at grundstenen til det første store mejeri ville kunne lægges allerede i foråret . 
Peter Laurits følte en stor glæde fylde og varme sit hjerte . Han syntes , at den lave stue udvidede sig . Der blev så højt til loftet , langt til væggen . Aldrig forhen havde han kendt et tillidsfuldt og inderligt venskab , som dét , han nærede for Johannes . 
Og senere , da samtalen gled ind i et mere hverdagsligt spor , glemte Johannes ikke sine værtspligter . I en fart fik han brygget et glas punch . Og , mens vennerne smøgede deres aftenpibe , fortalte de hinanden alt , hvad der i fortiden var hændet dem af godt og ondt . 
Også om sin veninde , Lucretia , berettede Peter Laurits . Og , alt mens han talte , steg en stor længsel efter at sé hende frem i hans sind . Den gjorde hans stemme mild og melodisk . Og Johannes tænkte på sin hustru , som han havde elsket , og han sagde , at hendes sind havde været så frejdigt og 

kærligt , hendes ansigt så kønt og klogt , at det altid ligesom blev lyst omkring ham , når han mindedes hende . 
Da Peter Laurits denne nat kom hjem , tændte han lampen og skrev til Lucretia : kære pige ! 
Jeg har i denne nat — og mange andre dage og nætter — prøvet og ransaget mig selv , om den glæde , hvormed jeg mindes dig , er så god og fin , at jeg fattige og ringe mand tør tolke den for dig . 
Jeg tør det nu . I al denne underlige tid , da min tanke flagrede hjemløs og fredløs om , som en fremmed , forundret fugl på sine urolige vinger , — i al denne tid var mindet om dig det eneste endemål , hvor jeg syntes , at der var hvile , ro og ærlig gammen . 
Kære lucretial jeg vil nu bede dig om , at love mig , at blive min hustru . Hvis du samtykker , da vil en ny tid begynde for os begge . 
Svar mig snarest . 
InituPinit==din deruPder==P . heruPher==l . 
P . t . Hvorfor har jeg dog ikke hørt fra dig så længe ? — du er da rask nu ? — og din gamle moder ? hvordan går det hende ? 

der var allerede i nogle uger forekommet en del tilfælde af difteritis rundt om i landet . De fleste af disse var lette , og de angrebne var hidtil slupne med livet . I denne mere godartede periode fejrede dr . Jensen såvel som også hr . Sandbjerg og hans mere fremragende tilhængere store triumfer . Medens lægen under megen ostentation „ tog kegler “ på „ et nyt , fra udlandet indforskrevet , fortrinligt specificum , “ opnåede „ den lille flok “ ligeså herlige resultater ved „ hellig hånd-pålæggelse .  “ 
Men i dagene efter Peter laurits’ besøg hos Johannes tog sygdommen rivende fart . Tilfældene blev ondartede . Og pesten fløj fra hjem til hjem , båren af besøgende og begunstiget af de gudelige møder , der just nu blev talrigere og talrigere . 
I mange , fattige hjem ude på sandet lå småbørnene forgiftede . Kæmpende for at få luft , lå de der og stirrede med store angstfulde øjne efter hjælp . Nogle var så små , at de intet kunne sige . Men andre påkaldte 

gud og forlangte selv , at „ Sandbjerg skulle komme og læse over dem “ ; eller de skreg , at de „ ville nøjes med Kirsten dåhjorts eller Rasmus Skræder , bare de kom straks — i Jesu navn . “ 
Sådanne „ hellige børn “ blev straks føjede . Hyppigst i nattens mulm og mørke , når kvælningsanfaldene var værst , måtte faderen eller moderen afsted efter en eller anden af de hellige venner , der „ havde magt over sygdommen “ . Og de mere søgte — som Jens Sandbjerg — begyndte snart at blive trætte af de mange sygebesøg , især da disse nu så ofte viste sig at være forgæves . 
Sandbjerg opstillede da den lære , at „ i difteritis og andre epidemiske sygdomme , der angreb mange , der måtte også mange samles og bede med den syge . “ Som følge heraf samledes folk fra de nærmeste huse hos de smittede og døende til helligt møde med bøn , påkaldelse og bekendelse ; og hr . Sandbjerg , der boede langt borte , fik mere ro . Kun sjældent fik man nåde til at holde barnet i live . I reglen var det guds villie , at barnet skulle kvæles . Men desto mere mirakuløse var da også de enkelte helbredelser . Man „ måtte dog ingenlunde sørge og klage , fordi Vorherre tog de små børn til sig : de hørte jo ham til . Tværtimod ! man  .skulde glæde sig og lovsynge Herren gladeligen 

som hellige mennesker . Thi man måtte dog være vis på , at alle de børn , som selv havde råbt til gud om hjælp , nu var salige .  “ 
Med hensyn til de børn , der døde under dr . Jensens verdslige behandling , var man derimod mindre tryg . I det hele var doktorens aktier faldne en del på det sidste : Jens Sandbjerg havde taget afstand fra ham og endogså ymtet om , at han næppe var så stærk i troen , som man antog . En formående aktionær i lægeboligen havde — officielt ! — „ tabt al tillid til dén specialist-doktor , “ fordi denne trods tre måneders dyr kur ikke kunne hjælpe ham af med hans frygtelig røde næse . At lægen kurerede en del af de syge , det var ikke mere , end man kunne forlange . Men der døde alligevel så mange for ham også , at man knap kunne antage , at han havde gud med sig . Doktoren på sin side påstod , at folkene på sandet søgte lægehjælp alt for sent ; mange syge var så godt som døde , forinden han fik dem under behandling . 
De få og små offentlige sygehuse blev under denne udbredte og giftige sot hastig belagte . De blev overfyldte . Og de dygtige læger , som administrerede dem , skønnede med sorg , at mange milde tilfælde forandredes til svære , så snart de syge blev indlagte . Derfor skrev sygehusenes læger til deres kaldsfæller rundt 

om i landet og tilrådede dem , at de skulle undlade , at indlægge flere af deres klienter end højst fornødent . Hellere måtte de behandle og operere dem i hjemmene . Thi intet sted kunne luften være mere pestbefængt end på sygehusene . 
Da befolkningen tilmed så , at lig efter lig trillede ud i landet gennem sygehusenes port , at mange forældre mistede alt , hvad de ejede af småbørn , i løbet af få dage , og at en stor Jammer kom ligesom susende på efterårets grå , flossede vinger og sænkede sig som en forsulten høg over menneskenes varme , angstfuldt bankende hjerter , — så var der mange iblandt , der syntes , at det gav luft og Lise , når de kom sammen med sorrigfulde venner og vædede ganen med et eller andet stærkt og bandede læger og videnskab af oprigtigt hjerte . 
Ude på sandet og de omliggende kommuner var det hurtigt forbi med tålmodigheden . Thi dér rasede soten over måde . Mange fattige mennesker , der vidste , at mange børn er en guds gave , at kvinderne havde deres besvær med at føde og amme dem , mændene deres med senere at fodre dem , og at de havde slidt ærligt , for at holde liv og helsen i dem alle , — mange af disse begyndte at knurre og stampe mod bråden . 
De hellige af et godt hjerte var de eneste , 

der ydmygt bøjede deres hoveder for guds villie . Skønt — det holdt stundom hårdt . Maren Jens Hansens , der nys havde mistet sit . fjerde og sidste barn , blev ved at sidde og rokke og synge „ glade salmer “ , rokke og synge , længe efter , at barnet var begravet . Maren Jens Hansens var fyrretyve år . Og den fjerde lå ved hendes bryst , da den blev grå i ansigtet og kvaltes . Maren og hendes bryst var kun magre og slunkne . Men guds rige velsignelse havde dog været over det lidet hun orkede og ejede , og den fjerde var så herligt og klogt et barn , så fed og fornøjelig ! Hun havde fægtet tappert alle tider . Og nu — lige med ét-------------da hun var fyrretyve år , — nu tog Vorherre i himlen og kvalte dem alle sammen . 
Og Maren sang glade salmer og rokkede og græd og grinede „ imellem hinanden “ . Jens Sandbjerg , som forgæves havde læst over den sidste , havde forklaret hende , hvor glædeligt det var , at den lille var „ kommen op til sine søskende “ , samt , at en hellig skulle fryde sig ved den yndest , som gud viste hende , ved at forløse i en ung alder de uskyldige børn fra denne verdens fristelser . „ Derfor “ , sagde drengene på sandet , „ grinede Maren , mens hun sang ; og vandet rendte alligevel ud a’ øjnene på hende . Hun så ud , som hun var kolret ! “ — til sidst måtte de age hende til galehuset . 

der var flere andre , „ hvis tro ikke duede så meget , at den kunne modstå satans fristelser “ i denne dødens tid . Et par fik „ Grædesyge “ . Og et par andre måtte den gamle distriktslæge sende samme vej som Maren . For distriktslægen havde i den senere tid blandet sig svært meget i tingene ude på doktor Jensens egn . 
Doktor Jensen stod just i begreb med at gifte sig . Hans forlovede var både køn og forstandig . Hun havde i flere år været sygeplejerske på de store hospitaler i hovedstaden , fordi hun havde lyst til at påtage sig alvorligt arbejde . I den sidste tid havde hun boet en halv mil fra sin kæreste , hos sin moder , en fin og rig , gammel dame , der med megen dygtighed styrede familiens store landejendom efter sin mands død . Da nu epidemien kom , gjorde datteren , Cordelia , hvad hun formåede , for at bringe den fattige del af befolkningen hjælp og pleje . Hun var fra sin barndom af kendt og afholdt af alle . 
En sildig aften sad frøken Cordelias moder og ventede på sin datter . Aftensbordet havde allerede stået dækket i et par timer , og the-kedlen var gået af kog . Udenfor var det et Herrens vejr med regn og rusk og mørke . Moderen ventede og ventede . Hun var ikke nervøst anlagt . Men , jo længere Cordelia 

udeblev ; desto ængsteligere blev hun . Og til sidst var hun næsten vis på , at der måtte være tilstødt hendes datter noget ondt , — hun , der ellers altid var så hensynsfuld og præcis . 
Endelig lød de store hundes halsen ude fra borggården  . . . . Således , ganske således havde de halset dén aften , da de kørte hendes mand hjem fra hans sidste jagttur , såret ' af det ulykkelige skud , der blev hans bane  .  .  . Hun var bleg , og hendes hjerte bankede stærkt . Men hun rejste sig , rank og sikker , og gik ud i forstuen . Thi ponny-vognens kendte rumlen skrattede allerede gennem porthvælvingen . — 
„ Gud være lovet , barn ! — hvor bliver du dog af ? “ 
„ Jeg kommer ude fra sandet , moder . Ammens dreng — du véd , Jens Husars og Janes barn , blev syg i går . Han kan ikke få luft ; — han er allerede ganske elendig . Jane er fortvivlet  . . . . Den store , dejlige dreng ! “ — 
Cordelia var bleg som en kalket væg . Hun havde ladet entrédøren stå åben efter sig . Udenfor i regnen holdt vognen . Den blev ved at holde . 
„ Men skil dig dog af med tøjet , barn ! Og — .vognen ? “ — 

datteren lukkede døren . Så sagde hun med dæmpet stemme : 
„ Jeg må afsted igen , moder . I eftermiddag har Jensen været hos drengen . Han har „ skrevet nogen mikstur til ham “ og iøvrigt ladet ham ligge . Overalt går det sådan : de ligger — med omslag og penslinger , som folkene ikke kan udføre , og mikstur , — denne forbandede mikstur ! — og kvæles . Ikke én eneste operation har han forsøgt ! han , der kalder sig „ Specialist i strubesygdomme “ ! Denne dreng er fjorten år gammel . Jensen er tilkaldt i god tid . Hvorfor gør han intet energisk skridt for at redde ham ? Jeg véd det : alle andre duelige læger ville her operere . Og nu han , — specialisten ! Hvorfor lader han drengen ligge ? “ 
Der blev en’ lang , pinlig pause . Regnen trommede på ruderne , og udenfor skrabede hesten utålmodig i stenbroen . Så fæstede den gamle sine kloge øjne forskende på datterens blege ansigt og sågde med rolig stemme : 
„ Spørg ham selv , Cordelia . “ 
„ Ja , det er just dét , jeg vil . — jeg må tale med ham endnu i nat , straks . Gå i seng , moder . I morgen vil vi tale sammen . “ 
I næste øjeblik var hun på vognen . Forundret og gnaven styrede knøsen på tjener 

sædet igen det lille køretøj i susende fart ud over de mørke veje . 
Doktor Jensen havde just „ L’hombre-klubben “ hos sig den nat ; den gik på omgang . Men doktorens aften var ubetinget den bedste i hele ugen . 
Med slet dulgt ærgrelse stod dyrlægen og skolemesteren fra nabokommunen og købmanden i forstuen og halede overfrakkerne på sig . Inde i consultationsstuen , to Stuer fra forstuen , sad Cordelia alene og ventede . Jensen ledsagede gæsterne ud . Han var nervøs og ilde berørt af sin kærestes natlige besøg . Hvad ville hun egentlig ? — blande sig i hans affairer ;----vigtighed ; — outreret væsen ; — og så netop i aften , da disse skikkelige stødere sad her ! 
Han tumlede urolig , for at få de svære kroppe puttet i det våde overtøj , gjorde sig megen umage for , at tage let og naturligt på situationen , og bød cigar alt for ofte . Ellers var der udbredt en forlegen , gnaven tavshed over kammeraterne . 
„ Åh — fa’en ! “ gryntede dyrlægen bare og gjorde kort Hals bag det store , strikkede Halstørklæde , der var viklet mange gange om hans tyreHals . — „ Åh — fa’en ! “ 

„ I alle stillinger — uforudsete ! ,omstændigheder — åja , sågu’ , — Jensen “ , hviskedee skolemesteren . 
„ Natu—u—rligvis , hr .  » Læge , — naturligvis ! Forretningen — immeran forretningen ; — — den er jo så særdeles all rightig — for ethvert menneske med commélfot “ , sagde købmanden anstrengt . Han var ny i kresen . 
Lægen lukkede med lettet' hjerte gangdøren efter sine venner : han skønnede , at Cordelia havde noget alvorligt at sige ham . Hun havde sagt , at hun kom , for at hente ham ud til en syg ; men — der måtte være noget andet . Og nu var han fri for tilhørere . 
„ Nu , Cordelia , nu er jeg ganske til din tjeneste . “ 
Han kastede sig i sin flugtstol og tændte med tilkæmpet værdighed en cigar . 
„ Det er ikke mig , der beder dig om en tjeneste , Harald . Vognen holder derude , for at køre dig ud på sandet , — som jeg jo straks sagde dig . Det er så elendigt med Janes dreng .  “ 
„ Hmh . — jeg skal naturligvis straks være parat . Men — hvad mener du egentlig , , at man skal kunne udrette ved et lægebesøg nu — på denne tid af døgnet ? “ 
„ Operere drengen “ , svarede hun roligt . 
„ Operere , operere ! — — hør , sig mig , Cordelia : er det dig , der bør stille mig mine indikationer i et sådant tilfælde ? “ 

der blev en dyb stilhed . Så sagde hun : „ Hvorfor har du ikke opereret ham allerede ? — hvorfor gør du det aldrig ? “ 
„ Hvilken tak , tror du , man ville få for dét — herude ? Kommer sådan et barn sig , så er dét mirakel hastig glemt . Dør det , — og det gør de fleste i denne epidemi , — ja , så er det mig , der har „ „ skåret halsen over på det og slået det ihjel . “ “ Jeg skal gerne køre med dig . Men operere , dét gør jeg absolut ikke ! “ 
„ Jeg har hidtil ikke truffet nogen hæderlig læge , der har akkorderet i vanskelige tilfælde om publikums tak eller ugunst , “ svarede Cordelia . — „ Jeg ved meget godt , at en operation hér er det eneste redningsmiddel . Vil du ikke operere barnet , så er det jo ganske overflødigt , at du tager derud .--------jeg skal hjælpe dig , Harald ; jeg har mange , mange gange hjulpet lægerne ved en sådan lejlighed . “ 
„ Jeg gør det ikke . “ 
Der blev atter en lang , tung pause . Cordelia var bleg . Hun sad og stirrede på ham . Han dampede meget stærkt af cigaren og vippede med de korslagte ben . Endelig rejste hun sig og sagde : 
„ Harald ! svar mig ærligt har du nogensinde prøvet , at gøre denne almindelige operation , som det kan blive enhver praktisk 

læges pligt , at gøre uden tøven og uden hjælp ? Kan du gøre den ? Og , hvis svaret er „ Nej “ , hvorfor beder du da ikke en anden om at gøre den for dine patienter ? Og — hvorfor averterer du da publikum om , at du er specialist , at du besidder en ganske særlig indsigt og behændighed i strubesygdommenes behandling ?----------jeg blev din forlovede og indvilligede i , senere at bo hos dig hérude , fordi jeg troede på , at du , i kraft af dit gode hjerte , ville blive en samvittighedsfuld læge , og fordi jeg syntes , at der just hér i denne talrige , fattige og lidet oplyste befolkning måtte blive noget betydeligt og glædeligt at udrette . Men — “ 
— „ Se dog fornuftigt på sagerne , Cordelia ! “ afbrød han og rejste sig rødmende . „ Ganske vist hår jeg hidtil ikke gjort denne fatale operation . Men , når der en gang tilbyder sig en god chance , Cordelia , så vil jeg naturligvis gøre den  .  .  . Bede en collega om at gøre den for mig , — dét ville jo være en net falliterklæring ! “  . . . . 
. . . „ Og dérfor skal drengen dø , uden at du eller nogen anden gør for ham det eneste , der kan gøres ! — sig mig nu oprigtigt , Harald : er alt dét , du nu har sagt , er det nu også din inderste , alvorligste opfattelse af din stilling som læge hér i denne afkrog ? “ 

han skønnede , at hans svar ville blive afgørende for hans fremtidsplaner . Kold og rolig stod hun dér , med hånden støttet mod bordpladen og så på ham med disse underlige , blågrå øjne , — disse øjne , der kunne være så herlige — og nu var så hånske . Hun havde aldrig forhen sét således på ham . 
Og , da han et øjeblik forsøgte at besvare hendes blik , syntes han , at hele hans person på en gang ligesom faldt i staver for hendes fødder ; og hun , Cordelia , som han i sit inderste elskede højere end han hidtil havde vidst , hun veg uvilkårlig et skridt tilbage . Og han fornemmede det , som sparkede hun til disse staver med sin fod . 
Men i samme nu jog en sydende strøm af trods og vrede gennem hans blod : dér stod hun , denne rige barmhjærtige med sin halve viden og holdt dom over ham ! Som om hun ikke vidste bedre end nogen , hvorledes han havde fægtet og slidt og lidt afsavn , blot for at nå så vidt , som han var nået . Lad være , at det ikke var langt . Indrømmet , at han i fortiden havde været både doven og letlevende . Men , siden han havde lært hende at kende , havde han sat al sin energi ind på at skaffe sig en position , — fattig , som han var . Han havde i dette sidste par forlovelses-år levet som en munk — næsten . Havde gjort gæld til sin studierejse . 

Havde logret som en hund for denne frygtelige egns formående idioter . Alt for hendes skyld ! — og nu kom hun og sparkede til ham og det hele ! — med denne ganske lille fod , — som han en gang , halvt beruset , Havde kysset ! — 
„ Cordelia ! “ svarede han endelig , „ jeg mener , hvad jeg siger . Jeg lader mig ikke kommandere . Ingen kan fordre af mig , at jeg — på det ganske uvisse — skal stille mig i brechen for denne dreng . Han dør . Lad ham dø i fred . “ — 
„ Så vil jeg sige dig , Harald , at da jeg gav dig mit løfte , da troede jeg , det var en hæderlig læge , der modtog det . Nu sér jeg , at modtageren var en ganske ufri kræmmer . Og nu tager jeg mit løfte tilbage . “ — 
hun ilede over gulvet , greb i dørlåsen og var allerede nået gennem naboværelset , hvor stearinlysene endnu brændte på et spillebord , bedækket af kort , Jettons , toddyslatter og cigaraske . 
Da følte hun hans hånd om sin arm , hans ånde på sin kind . Hun søgte at slide sig løs . Men han holdt hende fast . Bleg af harm og lidenskab hviskedee han i hendes øre : 
„ Cordelia ! — Cordelia ! — én , som har kysset din fod ! — — Cordelia ! — meget stolte Cordelia ! — én , som har holdt dit skæl 

vende legeme i sine arme , — kan du huske’ — smykket din hvide Hals med Kys “ — — han talte spottende-theatralsk . Men han var angst . 
Hun stod pludselig stille og så på ham med store , rolige øjne : 
„ Ja vel . Det er sandhed . — du har den triumf , at du fik mig til at klæde min sjæl og mit legeme som til en lykkelig fest . Jeg har den lykke at kunne — ryste dig af mig , mens det endnu er god tid  . . . . Slip mig nu ! “ 
— „  Cordelia !  “ 
„ Slip mig ! — eller “ — — 
han tumlede tilbage , da hun med sin stærke arm pludselig rev døren op og ilede ud i entréen . Han greb uvilkårlig for sig . Spillebordets lysestager dansede klirrende overrende , og der blev mørkt i stuen . 
I næste øjeblik hørte han ponyens rappe hovslag og vognhjulenes knasen over den skærvebelagte landevej , der fører til købstaden . 
Han vågnede , pludselig , som dén , der vækkes med et piskeslag . Harmfuld , fortrædelig og beskæmmet kastede han sig i dén lænestol , som Cordelia nys havde forladt . Han bøjede sig forover med hovedet i sine hænder , genkaldte i sin erindring alt , hvad der var sket i nat . Og det varede ikke længe , før beskæmmelsen var enerådende i hans sind . Han følte nu , for første gang i sit liv , at han 

var bunden med stærke og dog så fine bånd til dette ene menneske , som nu havde vendt ham ryggen , — „ rystet ham af sig . “ Han skønnede nu , at han i sandhed elskede dette eneste menneske . Og han havde stedse agtet hende , hendes klare forstand , hendes fornemme ærlighed , hendes varme og rene hjerte  .  . 
Han fornemmede , hvorledes en ung , for ham ny følelse i dette øjeblik skabtes i ham : selv-kritiken . Som den pludseligt fallerede købmand sad han og stirrede ned i sin personligheds tomme kasse .  . „ Tom , “ — det er et fælt ord . Det fulgtes i hælene af spørgsmålet „ hvorfor ? “ — og , mens han ledte og ledte efter svar , dansede den nyfødte selvkritik som et kådt , ubarmhjærtigt drengebarn omkring ham , slog ham kammeratlig-ublu med sin piskesnært , skreg ham hårde ord i hans øren . 
„ Du er — „ „ opdaget “ ! “ som lægerne kalder det , når en skryder en gang imellem afslører sig for publikum . „ Du er opdaget , “ gentog han ved sig selv atter og atter . „ Jeg sér det selv' nu : der er ingenting i kassen med alle de tillidindgydende etiketter . — — det var dog mest for Cordelias skyld — alt dette . Og nu er hun gået sin vej . Hun havde ret : jeg er et udueligt asen ! — at jeg kunne fornærme hende — af den årsag 

og på denne måde ! Å , jeg store , store æsel og idiot ! “ 
Han sprang op og vandrede urolig frem og tilbage i stuen . Fra naboværelset trængte lugten af punch og gammel tobaksrøg ind til ham . Det blev ham pludselig ækelt , og han rullede gardinet op og åbnede vinduet . 
Udenfor drev regn og rusk gennem mørket . Han hældede sig langt ud over karmen og lod de våde dråber piske sin Hals og nakke . 
„ Nu er hun snart i byen , “ tænkte han . „ Hun helmer ikke , før hun har fået en mand — ja , en mand — med sig , én , der tør binde an med denne operation . Og — drengen bliver opereret , kommer sig eller dør ; lige meget : jeg siger farvel til specialist Jensen i det lille , røde hus . — — og til Cordelia .  “ — — 
han blev stående længe således . Aldrig forhen havde han været i en sådan stemning . Tusinde gange klang hendes navn i hans øren . Tusinde gange mindedes han hendes kloge , fine ansigt , hendes tillidsfulde livsglæde , hendes offervillige handlinger . Omsider kunne han ikke udholde det længere . Han måtte sé hende endnu en gang , han måtte tale et sidste ord med hende endnu i nat , bede hende tilgive . 
Bevæget og i hast slukkede han lampen , kastede et regnslag over skuldrene og ilede ud . 

over opblødte stier og marker nåde han en time efter ammens hus . Han sneg sig ubemærket gennem den lille have bag hytten og keg gennem ruden . 
Der var håb og tilfredshed i alle ansigter derinde . På en seng i stuens baggrund lå Janes dreng med sølvrør i halsen . Han åndede frit og let . Rødmen var vendt tilbage på hans kinder , og hans ansigt udtrykte den taknemligste glæde . Lægen var i færd med at tage afsked . Han stod i livlig samtale med Cordelia . Og hendes ansigt var meget lykkeligt trods hendes påfaldende bleghed . 
Nu sagde lægen godnat . Jane græd af taknemlighed . 
„ Ja , d e bliver jo her i nat , frøken , “ sagde doktoren og trykkede Cordelias hånd . „ Tangen dér og det øvrige kan de beholde herude , så længe det er fornødent . — godnat . Tak for deres udmærkede hjælp . Og — jeg beder dem bringe deres unge forlovede min bedste hilsen . Sig ham , at jeg ville ønske , at han kunne have været tilstede her i nat . Det er en meget vanskelig position , han har hérude , — slet ikke nemt for en ung , uprøvet læge , at falde ned i en befolkning som denne under en så alvorlig epidemi ! Men — han er deres kæreste : han har sikkert de bedste betingelser for sin fremtid som læge . Godnat ! “ 

Cordelia fulgte ham ud til vognen . Konen holdt vagt hos sin dreng . Dr . Jensen hastede frem omkring huset . Og næppe var køretøjet nogle hundrede alen borte i mørket , før han var ved døren . 
Cordelia stod endnu på tærsklen og indåndede den friske luft i dybe drag . Han kunne se hendes ansigt i lysningen fra vinduesruderne . 
„ Cordelia ! “ kaldte han med dæmpet stemme . „ Cordelia , “ gentog han bedende . 
Hun for sammen . Men hun fattede sig hurtigt . 
„ Jeg kommer , for at bede dig tilgive , og for at sige dig farvel , “ hviskedee han . 
„ Farvel , “ svarede hun , koldt og tonløst . 
„ Giv mig din hånd , Cordelia . “ 
„ Nej ; — jeg magter det ikke . “ 
Hun løftede klinkefaldet og gik forsigtig ind i stuen . Thi drengen var allerede faldet i søvn . 
Han ilede bort . Hele natten flakkede han om uden mål og med . Og , da han ved daggry stod ved døren til sit eget hus , stirrede han som en fremmed på dørpladen med den lovende inskription . Han ringede på natklokken , skønt han havde nøglen i sin lomme . Og , da der ingen fandtes derinde , der kunne lukke op , og han omsider havde hjulpet sig selv og atter genså disse kolde , halvtomme 

Stuer med deres fattige møbler og smagløse prydelser , så fornemmede han — for første gang i sit unge , letsindige liv , en streng , nagende ensomhed sænke sig over ham og alt , hvad hans var . 
Påklædt kastede han sig på sengen . 
„ Hun — magtede det ikke ! — magtede det ikke ! “ klang det atter og atter gennem hver fiber af hans krop . 
Men til sidst kunne han ikke udholde det længere . Han begravede sit ansigt i hovedpuden sg brast i voldsom hulken . 

der havde i den sidste tid hvilet en tung og trykket stemning over sognefoged Peter Larsens og hans hustru , Lines , hjem og forhold . Per følte , at luften i de lave Stuer ligesom blev tykkere og gråere for hver dag , der gik . Han skønnede , at Line havde mistet humøret , at hun var bleven mager og indesluttet . Når han spurgte hende , hvad der var i vejen , svarede hun blot : „ Ingen ting . “ — 
„ Nå , “ tænkte han , „ Kvindfolk har jo deres egenheder ! “ Og han gjorde , hvad han kunne , for at „ sætte kurasje i Line ! “ Han spændte plagene for fjervognen og inviterede hende med både til mølle og til byen . Han købte hende dejligt tøj til en ny kjole . Han ville læse op for hende om aftenen af avisen . 
Men — hun ville ikke køre ud . Tøjet værdigede hun knap et blik . Og om aftenen sad hun helt fortabt i skyggen henne ved kakkelovnen , han ved bordet under flængelampen med sin Avis , som han ikke gad læse . Han syntes , at der var ligesom et sort , gabende 

svælg imellem dem . Det var forbi med den gamle hygge og glæde i hjemmet . De havde dog haft det godt sammen i mange Herrens år ; men nu var det forbi . 
Per sørgede mere over dette , end nogen anede . Han gik og grublede og grublede over , hvad der dog kunne være i vejen med Line . Han tog nu langt ivrigere del i markarbejdet end forhen . Og , når han langsommelig gik fremad bag ploven med sænket hoved og blikket lænket til den sorte , skridende plovfure , så var det , som om hans tanker arbejdede i takt med hestenes rolige hovslag i den fugtige muld . Så vandrede den bedrøvede plovmand som en hypnotiseret op og ned ad bakkerne , mens det samme spørgsmål gentog sig taktfast og ensformigt i hans sind : „ Hvad fejler hun ? . — hvad fejler hun ? “ 
Men somme tider stødte det blanke plov-jærn mod en sten , så gnisterne føg i Monet , eller ploven veg bort fra sin bane , eller hestene standsede pludselig deres møjsommelige gang , fordi ingen tilråbte dem , ingen mindede dem med mund eller tømme . 
Når det var således , så kom også plovmanden ud af takten . Han ligesom vågnede til fuld besindelse . Og det hændte , at han græd hede tårer , mens han bøjede sig for at løfte op denne tunge sten med dens svovldunstende skramme . Og det hændte , at 

han i pludselig harm svor en streng ed , mens han med sine kæmpekræfter stemmede ploven i dens rette kurs : „ Han , Per , ville be’ fanden splitte ham , om han ikke skulle bukke begge ender sammen på den eller dem , der havde forhekset Line for ham , — 'fald han bare fik nys om , hvem det var ! For hun var forhekset ! det var netop dét , hun var . “ — men denne fortolkning gjorde ham hverken klogere eller gladere . 
Også småbørnene følte , at deres moder var forandret . Hun legede og tumlede ikke med dem under afklædningen som sædvanlig . Hun havde mistet lysten og evnen til at dele deres gammen . 
„ Hvorfor er dine hænder så langsomme , mor ? “ spurgte de studsende . „ Hvorfor er din stemme så sagte ? “ — „ Hvorfor græder du ikke , når dine øjne ser sådan ud ? “ 
En sildig aftenstund sad de i stuen , som sædvanlig , Per og Line . Folkene var for længst gåde i seng . Og gennem den åbne dør til naboværelset lød børnenes rolige åndedræt . Per sad ved bordet , bøjet over „ Folke-faklen “ . Line sad i skyggen ved ovnen i den modsatte ende af stuen . Det „ sorte , gabende svælg “ var imellem dem . Per tænkte på dét , mens han på skrømt studerede bladet og 

lyttede til , hvordan efterårsnattens ledagtige rusk og regn piskede mod ruderne . 
Da for den otteårige dreng , Jens , pludselig op i søvne . Med skingre , ubevidste skrig rejste han sig overrende i sengen . Og , da moderen et øjeblik efter stod hos ham , stirrede han på hende med ville , angstfulde øjne , greb irem for sig med sine små hænder og skreg igen . 
Per var bleven bleg , og en stor uhygge greb ham . Hvad var dét ! ? — kunne et barn klage sig således ? — aldrig havde han hørt noget sådant , — hverken menneske eller dyr skreg således . 
Han rejste sig , tændte lyset i den store messingstage på kommoden , og gik ind i sovekamret . Dér sad Line med barnet på skødet . Jens var nu vågen . Han græd og rystede af angst : „ Mor var så bedrøvet , at hun ville gå ud og dø , “ havde han drømt . „ Hun ville gå bort fra far og dem alle sammen — og gå ud i Marken og dø — ligesom sypigen ude på sandet  . . . Og Sandbjerg havde stået udenfor — og kigget ind ad vinduet og stirret — li’som den olme tyr , der stampede Niels røgter ihjæl ,----------- og trykket næsen ud på ruden til en forfærdelig stor Skive , — og revet sig i det lange , sorte skæg ! — han havde tydelig sét Sandbjerg stå derude i haven ! “--------------------- 

„ Så , så , så , min dreng ! “ vissede og trøstede moderen , bleg som et lig . „ Hvor kan du dog drømme sådan nogen snak , — en fornuftig dreng , som du er ! Sandbjerger jo en god mand , — meget , meget bedre end alle vi andre ! Hvad skulle han stå dérude for , — ved nattetide , i sådan et vejr ! Det er kun tyve , der ikke tør søge indenfor . Men hér er jo ingen tyve . “ 
Uvilkårlig lagde hendes hånd sig om hans kind og mund , og hun trykkede hans ansigt ligesom kærtegnende til sit bryst . 
Drengen tav da også , og hun beredte sig på at bære ham til sengs igen . Men da satte han sig pludselig overrende på hendes skød . Hans smukke , opvakte ansigt strålede af lys-vågen interesse og vigtig meddelsomhed . 
„ Ja , men , mor ! “ udbrød han ivrigt , „ dén nat , da far var i staden sidst , dén nat var han da dérude i haven ! Og det var måneskin , og jeg var helt vågen , da du stod op og talte med ham . — er han så ikke en tyv ? “ 
— der lød et dumpt fald ; det var Per , der tabte den tunge messingstage på gulvet . Lyset lå og osede mod gulvplanken . 
„ Du skulle tage  det lys op , før det slukkes , mand , “ sagde Line med pludselig , tilkæmpet ro . 
Han bøjede sig automatisk og tog det op . 
— „ Og kan du så huske , min dreng , hvad mor sagde til hr . Sandbjerg — den 

nat ? “ spurgte hun barnet , idet hun rejste sig og bar ham til sengen . „ Er du så stor , at du kan huske dét ? “ 
„ Ja , dét kan du da nok vide ! For du sagde jo — voldsomt højt : „ „ Min mand er ikke hjemme . Godnat , Sandbjerg ; og — hils deres kone ; “ “ — — 
Per rettede sig med lyset i hånd . Det var , som om han voksede , som om en nyfødt luftart indvendig fra pustede ham op og gjorde ham lettere og dog bredere . Line takkede himlen og lånte sin mand et langt martyrblik . Men — så fortsatte drengen henne fra himmelsengen i triumferende hast : 
„ — — og så , så lukkede du ganske langsomt vinduet , mor , og dukkede hovedet og hviskedee ud i det samme : „ „ Kom igen om en time : børnene sover ikke endnu . “ “ — der kan du selv sé , at jeg er så stor ! “ 
„ Sludder , dreng ! “ skreg Line pludselig med skinger stemme . „ Sludder og snak , du to’vlige barn ! “ råbte hun i hysterisk vrede . I trodsigt overmod strøg hun af sig i et nu angeren , ruelsen og angsten , der så længe havde pint hende : den store Jens Sandbjergs veninde skyldte ikke at aflægge regnskab for denne ægtemand , der ikke holdt sig for god for en trappetøs ! Hun arbejdede sig op , rettede sin ryg , hun , der vel vidste , hvad hun var værd ! 1 tilkæmpet majestæt skred hun — som 

en ballon , der svajer let i linerne — bort over gulvet til nabostuen . 
Men , da hun gik forbi Per , fornemmede hun pludselig hans stærke næve om sin nakke ! Tavs og bleg holdt han hendes hoved frem i lampelyset . Han holdt hendes hoved så nemt , som havde det været afhugget . 
Og hun glemte at bruge sin tunge . Hun bare pressede øjenlåg og læber sammen , gjorde sit ansigt ondt og fult . Og hendes mund spyttede og frådede . 
Og han stirrede ind i dette ansigt , som han ikke kendte , tavs , forfærdet og forundret som barnet stirrer ind i et nyt æventyrs rædsler . 

efteråret skred fremad , gråt i gråt , langsomt . — det store , hellige massemøde , til hvilket „ Gud så længe havde glædet sig “ , dét måtte opsættes , fordi guds børn fik ondt i' halsen .  .’ . „ Enhver er sig selv nærmest ; man skal ikke spille halløj med den hygiejniske videnskab ! “ sagde dyrlægen . Også han var dog en troende mand . Han tumlede med sjælens mysterier og trosbekendelsens maksimer med samme færdighed , som „ Rotte-kaptajnen “ med sine grå og snehvide rotter , når han behændig genner dem op og ned ad skibsmodellens takkelage . 
Efteråret skred fremad , gråt i gråt , langsomt . •— under den tunge himmels æskelåg levede og stredes menneskene på sandet ligesom med halv kraft . Men døden var stærk . Gusten og askegrå i sit ansigt , luskede den onde sot fremdeles rundt mellem gårde og hytter . Hyppigst i den mørke nat listede den sig på sit bytte . Den lagde 

til lervæg og klinkefalds-dør sit lurende , lyttende øre . 
Og dér , hvor et barns hjerte bankede højest og sundest , dér , hvor et lille barn sov lunest og tryggest i den ømmeste moders arm , dér , tyktes den , var der dog endnu noget at udrette . 
Og den grå sot strakte og rakte sig som fritten i et rottehul , gjorde sig lille og smuttede ind — og blev stor ! Greb usynlig sit varme offer i struben og kvalte det . 
Tilsidst blev menneskene vante til døden . Thi de kan vænne sig til alt vilkår , ligesom svinene til alt ædeligt . Mange af dem , der skreg og hylede højest af smerte fra begyndelsen , dé bare peb og klynkede så småt , da de efterhånden blev vante til at ofre til soten . „ Den gode guds finger “ havde slået så længe på den samme stræng i menneskenes bryst , at den omsider og endelig blev flosset og klangløs . Vant til dette fortsatte , grumme apeggio-spil , sløvedes sindene . Da de' hellige mirakkelmageres visitter efter kort tids forløb ophørte , tænkte man ikke dybere hérover . Og da der i stedet dukkede op en lille , udholdende og frygtløs trop af lægfolk og læger , mennesker , der sikkert ikke hørte til „ Guds-børnene “ , men som trofast og uden snak var til hjælp og støtte overalt , hvor det 

trængtes , — ja , så reflekterede man heller ikke videre over dét : menneskene'var trætte . 
Jo , det var en sær tid , dette efterår . Og vejret var så umådelig tungt og gråt . Død og begravelse , hastigt forrådnende legemer og sorte kister , obligate trøsteord og langsommeligt afsnøvlede ligsalmer over store og små grave , der sivede af leret vand — alt dette var man blevet så vant til , at man til sidst fandt , at det hørte til ugens og dagens orden og program . — og , når folkene på sandet så frøken Cordelia eller degnens Peter Laurits eller godsejer Finsens datter , Anna Margrethe , eller Jens btilow fra nakkebjerg-gård — og flere andre , når folkene så et af disse mennesker pludselig træde ind i stuen med den hjælp , der trængtes mest , så var der ingen , der undrede sig eller udbrød i rørte taksigelser eller fandt sig beæret eller besværet af besøget eller hjælpen . Thi dét hørte nu også til „ Dagens orden “ ligesom al elendigheden . 
I mange Herrens år var der ikke indtruffet så mange „ Begivenheder “ blandt disse mennesker som i dette efterår . Men et dødsfald , en begravelse , der før ville have fremkaldt stimmel og stim i gyden , hviskende samtaler i tofte og bryggers , vidtløftige drøftelser og et stort opsving i kaffe-konsumptionen , dét affødte nu lidet eller intet af alt dette . 

menneskene på sandet var efterhånden blevne biasserte  . . . . Og , da den lille sypige en morgen blev funden , stående på hovedet i en mosegravs mudder , så blev hun vasket , synet og begravet i en fart , og der var ingen , der længe gad dvæle ved dén sag . Og , da det rygtedes , at den ulykkelige havde været frugtsommelig og i et efterladt brev havde udlagt den helligånd som fader , så sagde folkene på sandet , at „ hun var da gået ad helvede til . “ Det var det hele . Alene Per koste-binder gav sig tid til at tilføje : 
„ Ja , det er reelt og klart ! Jens Sandbjerg har da også spået dét for længe siden . Og han kendte hinner ! Men — han ku’n’te få drevet djævlen rejti’ ud a’ hinne . “ 
Men somme dage drev en kåd , ligeglad blæst de grå skyer bort fra himlen . Og solen kom frem i det blå og keg med sit levende smil på den halvdøde jord . Den skinnede og varmede , dræbte sygdoms og sots Kim . 
Så kom menneskene frem . Nogle med blege ansigter og på vaklende ben . Andre med forgrædte øjne . Alle med alvorlige miner . Og de skyggede med hånd og med hætte for solen , — mænd , børn og kvinder . Thi deres øjne var ikke vante til dens lys : 
„ Se ! — solen ! “ lød det på mark og fra hytte . „ Nej , se dog ! — solen ! “ 

men , næppe havde de vænnet sig til lyset , næppe havde de prist dét og takket gud fromt , fordi han dog en gang igen lod sit glade øje skinne , — så nejede solen sig knibsk og gik ned i sorte , urolige skyer . Og nat og slud og mørke begyndte forfra . 
Undertiden fulgte dog en lystelig solnedgang og en lys nat efter den lyse dag . Da samledes ungdommen bag toft og ved stakhave . Og , når de så , hvordan hvide og sort-gullige skyer i hast jog forbi den store , pragtfulde måne , højt oppe under en himmel så underlig dybblå , at ingen kunne sige dens rigtige farve , så stemtes nogles sind til andagt , andres til lyst og glæde . Men alles til kærlighed . Og nogle piger sang hellige salmer , mens en vens arm lagde sig fast om deres liv . Og andre piger sang mere verdslige viser , mens en vens arm smøg sig varmt om deres skulder og Hals . Og nogle piger og karle gik afsides og bare hviskedee . Disse var de andægtigste og from meste blandt de andægtige og fromme . Og det tykkes dem , at himlens lys var tændt for dém , at gud så i nåde til dem . 
I en sådan nat gik Peter Laurits hjemad fra et møde hos Jens Bulow på nakkebjerg-gård . Hver uge afholdt den stilfærdige „ Forening mod epidemien “ et møde . Snart 

samledes medlemmerne hos godsejer Finsen , snart hos Bulow , snart i præstegården . 
Peter Laurits , som med Iver og med den offervilligste alvor havde kastet sig ind i denne forenings aktive tjeneste , var hurtig bleven afholdt og respekteret i selskabet . Man savnede ham , når han udeblev . Vel havde han kendt alle disse mennesker fra sine drengeår . De havde aldrig vist ham andet end velvilje . Men — bekendtsabet havde været „ på afstand “ . Der havde været et gabende svælg mellem ham og dem . Han , den fattige , ukultIverede søn af egnens hæderlige , men naive dæmagog , stod på den ene side af svælget og betragtede med hemmelig betagethed og beundring disse „ lykkelige mennesker “ hinsides , deres naturlige utvungenhed og takt , deres brede velstand og godgørenhed , udslagne af deres gamle , solide dannelse . Han ville kun ønske , at han hørte hjemme også ovre hos dem ! Men hans fader , som stod ved hans side og i sit hjerte ønskede med sønnen , han anlagde sit demokratiske menneskekender-ansigt og sagde : „ Det er fremmede folk , min dreng . Når vi spiser kirsebær med „ de fine “ , spytter de os til sidst stenene i øjnene . Man skal ikke mingelere sig med dem , før man har lært , at værge for sig uden at bruge knippel og hornbækkerpisk .  “ 
Nu , da Peter Laurits — omsider og tilfæl 

digt — var sprunget over „ Svælget “ , over-raskedes han ved , at føle sig hjemlig og fuldkommen tryg i selskabet . Det var dog særlig de to venner , Finsen og Jens Biilow , og deres hjem , der glædede ham . Stærke interesser , ægte dannelse og disse menneskers varme og fordomsfri sind gjorde en aften i deres selskab til en fest . Den smukke og særegne stemning , der hvilede over disse gamle huse , øgedes yderligere ved damernes ynde , ved . deres kloge tale og musikalske talent . 
Da Peter - Laurits i denne klare nat vandrede hjemad , følte han sig meget lykkelig . Da han gik ud , var han opfyldt af mørke tanker og tvivl om fremtiden . Nu syntes han , at stærke -kræfter atter rørte sig i ham , at hans ungdom og energi nok skulle bryde ham en mandsværdig vej gennem livet . Han hørte endnu i sine øren Finsens befriende latter , Anna Margrethes skønne spil og Jens btilows frimodige og vittige tale . Uvilkårlig kom han til at tænke på „ Hjemstavns-vennerne “ og deres „ Diskussioner “ på hans studenterkammer i København , på hine forelæsningstimer i dén bygning , hvis symbol ejer en ørn , der „ skuer mod det himmelske lys “ , — på den ungdom , der , i de skumle efterårsdage , flokkedes i disse læresale i forventning om , at finde selve livets guld 

korn i det hølæs af tteologisk lærdom , der daglig væltedes ud over deres hoveder med samme ro og sikkerhed , som dén , hvormed røgteren fodrer sit kvæg : — „ Æd nu ! Mæsk jer , mens vi endnu har råd til kærnefoder ! “ 
Kærnefoder ! — — han syntes , at dette ord atter og atter gentog sig i hans øren , mens hans vandrede hjemad . „ Kærnefoder ! “ drønede det salvelsesfuldt ud fra den lille landsbykirkes mugne hvælvinger . „ Kærnefoder ! “ drævede Jens Sandbjergs folkelige røst fra det ny missionshus . „ Kærnefoder ! “ pustede den lille , lave almueskole ved siden af det hellige hus ; og det klang anstrengt-til-lidsfuldt , asthmatisk-irriteret . — han lo , kort og uvilkårlig . Hans latter lød som en hingsteplags overmodige Prust , før den gladelig slynger sine baghove op i den blå luft . Og han rystede sit store , krøllede hoved , sprang behændig over et gammelt stengærde , og skød genvej tværs over markerne . 
Han sprang ! — stundom stod han et øjeblik stille , så undrende ud over de rimfrosne marker , op i den prægtige nathimmel , hvor marmorhvide skyer fløj ilsomt afsted , skønt der dog var så tyst og stille på jorden . 
Han sprang ! — han kunne sagtens , han ! Han var stærk og sund , og dé mennesker , han holdt af , de holdt af ham igen . Og han spillede ikke komedie : han var dén , han gav 

sig ud for at være . Menneskene måtte krænge hans sjæl , læse hans inderste tanker , om de havde lyst , — også dét med Lucretia måtte de gerne vide ! For han kendte intet lyssky ondt i sig mere . Han ville leve , — nyttig og virksom og kæmpende for det menige folks sag , for sikker og bevidst fremgang , for — for „ Lys over landet “ — — 
frasen slog ham . Den kom ligesom påtværs i hans tankeflugt . Han bøjede hovedet og gik langsomt videre . — — „ Kærnefoder — for folket ! “ hviskedee det pludselig i hans øren . Det kom indvendig fra , næsten spottende , fra en uransaget krog i hans sjæl , med tyst , alvorlig kulde . Og der fulgte efter en række af store , tunge spørgsmål . De kom , disse ord : „ hvad ? “ „ hvorledes ? “ „ hvornår ? “ — de kom og stillede sig op for hans tanke som forsultne , halvnøgne arbejdere med grove næver og besk alvor i deres ansigter . Og Peter Laurits standsede atter . Længe stod han stille og grundende og stirrede ned for sig . 
Men omsider løftede han hovedet . „ Når frasernes og de falske profeters 'tid er forbi , selvkritikken vågnet , — så kommer den lyse tid ! “ tænkte han . „ Den , der giver sig selv , får vel være med i arbejdet , — om han da ellers er noget værd . “ 
Nu så han hjemmet løfte sit stråtag langt ude i bakkerne . Og han fordoblede 

sine skridt : i dag måtte der dog vist være kommet brev fra Lucretia ! I mange uger havde han slet intet hørt fra hende . Hun havde for længe siden fået hans sidste , vigtige brev . Og han var vis på , at hun ville svare hurtigt , næsten vis på , hvad hun ville svare . 
Jo nærmere han kom sine forældres hus , desto stærkere blev hans længsel efter denne pige , om hvem hans tanke og fantasi så længe havde kreset . Adskillelsen havde lært ham , at hun var ham langt kærere , end han forhen havde anet . Hendes unge skønhed , hendes umiddelbare hengivenhed og hendes uegennyttige bravhed havde slynget en glorie om hendes skikkelse , således som han mindedes hende under sit frivillige eksil . — med bankende hjerte åbnede han forstuedøren og steg op ad den smalle loftstrappe , forsigtig for ikke at vække forældrene . 
Nu stod han i sit gavlkammer . Rigtig ! På bordet ved vinduet lå et brev og lyste i måneskinnet . I et nu var det i hans hånd . Skælvende af sindsbevægelse brød han det og holdt det op i det klare månelys — — . 
Det var hans egen skrift ! 
Han greb konvolutten , vendte og drejede den , og læste på bagsiden : „ Retourneres . Adressatens bopæl ubekendt . “ 
Opfyldt af angst og sær uhygge kastede 

han sig på sengen . Men han kunne ikke sove : „ I morgen rejser jeg og finder hende ! — og finder hende , — finder hende igen , “ klang det i hans sind , bestandig og uafladelig , angstfuldt som en skinger skibsklokkes klemten gennem den grå tykning . 
Og nedenunder i dobbeltsengen lå fader og moder ligeså vågne som deres søn . Brevet , der kom tilbage , brevet med denne påfaldende adresse — på en dame — en pige — — et fruentimmer højt oppe på en kvist i et baghus — , ude i dét kvarter , — havde givet anledning til uendelige drøftelser . Til sidst vekslede ægteparret med lange , søvnløse mellemrum ganske de samme ord , atter og atter : 
„ Sover du nu , kone ? “ spurgte han dæmpet og væltede sig på lejet . 
„ Nej , “ svarede hun i samme tonefald . 
— „ Fruentimmerhistorie — altså — naturligvis ! — hvad sagde jeg — dén gang — med skinken — —  “ 
„ Åh , luk nu dine øjne og sov . — Peter Laurits er et godt menneske . “ 
„ Høh ! — godt menneske ! godt menneske ! “ brummede han så under dynen . — „ Det er s’gu ’nte sådan — med disse — go’e mennesker  !  “ 

længe før daggry stod Peter Laurits op . Han kunne ikke holde det ud længere . Han måtte afsted . 
Han ordnede i hast sin påklædning og skrev et par linier på en seddel til forældrene . Thi det var ham umuligt at sige dem farvel : faderen ville udspørge ham , dét var han vis på . Og hvad skulle han vel svare ? Han kunne ikke tale med nogen nu . Han ville blot afsted ! 
Peter Laurits stod allerede i døren ud til loftet . Da huskede han pludselig , at han måtte have penge med sig . Han gik tilbage i kammeret og åbnede skuffen , hvor han plejede at gemme sin portemonai . Den var gammel og slunken og dens indhold var så fattigt , at der ikke kunne blive råd til en jernbanebillet . 
„ Jeg kan pantsætte mit ur i byen , “ tænkte han , slukkede atter lyset og gik stille ned ad trappen . 
Det var klart frostvejr . Vejen var fast og 

ren med sprødis i hjulsporene . Månen var gået ned , men på den høje , dybblå himmel funklede endnu alle nattens stjerner . Med velbehag indåndede han den rene , kølige luft , og med hastige skridt vandrede han bort over de stille marker . 
Han gik og gik . Solen stod op , smilende og prægtig , over rimfrossent land og en blå , spejlblank strand . Men hans uro voksede med dagens lys . Det havde været hans agt , at vandre hele den lange vej . Nen ved middagstid , da han nåde en jærnbanestation , kunne han ikke udholde sin ængstelige længsel længere . I kroen solgte han sit ur til en fremmed Pranger , og kort efter fløj han med toget mod hovedstaden . 
Det var sent på aftenen , da Peter Laurits nåde byen . En tæt , gusten tåge havde afløst dagens klare vejr . Den lagde sig som en dæmper om stadens lys , om dens larm af mennesker , vogne og dyr . Man anede myldret , uroen , ilfærdigheden , mere end man så dem . Og Peter Laurits , der så længe havde åndet landets  luft , set over vide marker , glædet sig ved store linier og naturens skiftende farverigdom , — han , landboen , tyktes , at „ den store stad “ var liden som ingensinde før , sørgmodig i al sin anstrengelse som aldrig før . 
Og uvilkårlig stod han stille på den sja 

skede gade , spilede op sine næsebor , åndede uvillig . Thi han fornemmede byens tunge åndepust i sit ansigt . Og det syntes ham , at dens åndepust stank som ingensinde før . 
Det kom ham for , som stod han i denne stund og stirrede ned i en umådelig stor , dyb og skummel brønd , hvor sære , matte øjne mødte hans , hvor tunge , giftige tåger bølgede op og ned , frem og tilbage . Han stirrede og stirrede . Træt og dog ophidset , følte han blodet suse i sine øren . Det skreg og peb dernede i tågen med kæmpende rotters ledagtige stemmer . Og — dybt nede fra , ak , så dybt nede fra ! — lød én menneske- , røst , — pigebarnet Lucretias ! Den lød sørgmodig , dæmpet , som en bølges sagte suk . Han lyttede anspændt ; hans sanser var skærpede som en hallucinerets : hvad var dét ! — hvad havde hun at sige ham ? — men han hørte intet eneste ord . Kun et suk . — — 
han fo’r sammen og rev sig løs . Mere løbende end gående nåde han snart efter dét hus , hvor pigen og hendes moder forhen havde boet . 
Gadedøren var endnu åben . Langsomt og med skælvende hjerte steg han op ad den mørke , snevre trappe . Da han stod ved den kendte dør , læste han ved lyset af en tændstik et fremmed navn på det opklæbede kort . 

han ringede , og en gammel , fortrædelig gråskæg viste sig omsider i dørsprækken : 
— „ Enkemadam sander ? — og datter ? — — hvad fanden kommer de mig ved — på denne tid af døgnet ! højstærede . “ Han løftede sin lille håndlampe , skævede til „ Sikkerhedskæden “ og fikserede Peter Laurits . 
„ Jeg har rejst langt , for at søge dem , og beder dem undskylde . Madam sander og hendes datter har boet hér i flere år “  .  .  .  . 
.  .  . „ Meget muligt , højstærede . Meget muligt . De var borte , da jeg flyttede ind . Jeg kan ikke hjælpe dem . “ 
Peter Laurits ringede på alle dørklokkerne hele baghuset igennem . Ingen vidste , hvad der var blevet af enken og hendes datter . Han erfarede kun , at den gamle for flere uger siden blev båret ned og flyttet bort i en lukket vogn . Ingen vidste hvorhen . Måske til hospitalet . Måske var hun død dér . Datteren flyttede samtidig . 
Han var nær ved at opgive sin søgen for denne aften , da han pludselig fik øje på det oplyste gardin i den lille kælderbeværtning . Han gik ind og gentog sit spørgsmål ved disken . 
„ Sander ? Enkemadam sander ? “ svarede værten . „ Ja , vel har hun boet hér — og den unge frøken . Men , hvor de er flyttet hen , ja , 

dét er der vist ingen hér , der véd . — kanske politiet kunne “ — — 
„ Frk . Sander ? “ udbrød en høj , ung , langstøv-letmand . der sad og drak ved et af småbordene , med en låden kabuds på hovedet og en rød halsklud ; „ Frk . Sander , “ gentog han eftertænksomt med sin dybe , rustne stemme og trak sine lange ben op under rørstolen , „ hun — hm — jah , hun blev jo svagelig og kun’te klare den længere , — og mandfolket , de sagde e , hun ha’de , han var rendt fra hende . Hun ha’de endda sin gamle mor at føde , og den gamle skal nok have kendt bedre dage , som man siger . “ 
Der blev en lang pause . — Peter Laurits syntes , at alt løb rundt for ham , — den godmodige vært og hans disk med klukflasker og krus , syltede agurker og knapost , de få gæster dér henne i skyggen langs væggen , og den grønne papegøje i sit bur på konsollen . Og papegøjen skreg , hæst og stygt : „ Op mæ’ brikkerne ! — op mæ’ brikkerne ! “ 
„ Hvor er hun henne ? “ mumlede han endelig , besværligt som en beruset . 
„ Hvor hun er henne , herre ! — hun er s’gu gået i brokkassen ! — hvor fa’en sku’ hun ellers være ? — når ikke vi ka’ ar bede længere , så går vi , fan’e’eme’ ! i brokkassen ! Det er netop dét , vi gør , — både mandfolk å så fruentimmere . “ 

„ Jah . Dét er hørt , “ mumlede det ud fra krogene . Og tunge støvler skurede uroligt mod gulvsandet . — „ Det er hørt , hånibal . “ 
Smigret og ansporet af denne tilslutning , tog Hannibal ordet igen : 
„ Herren sku’ sætte sig ner og tage  sig en genstand med vos andre ? For jeg ka’ godt se , at Herren trænger til det og er en tilrejsendes . Og vi ka’ dog ikke — i aften , li’e på stedet , — forandre verdens gang , sådan som den er for vos . Arbedere : så længe vi ka’ håndlange kapitalen , så er vi go’e nok . Men , når ' vi er b’e’en for klejne til at stå imod , se — så ka’ vi gå på ladegården eller — som nu med et fruentimmer “------------ 
— „ Hvor er hun henne ? “ afbrød Peter Laurits ham . • han støttede sig ved bordet . Og den kolde sved drev over hans pande . „ Vil de sige mig , hvor hun boer ? “ 
— „ Er det den unge — eller kanske den gamle , Herren mener ? “ spurgte Hannibal og slængte sig forover med et stygt smil . 
Der lød ved denne morsomhed en dæmpet latter rundt om fra . 
„ Nå , ja , “ vedblev spasmageren godmodigt uden at oppebie svaret , „ der er no’en , der siger , at jomfruen conditionerer hos madam Krebs nere på vandkunsten . Men — det kan jo gerne være , at det er løgn . “ 
Peter Laurits var i næste øjeblik ude på 

gaden . Han mere løb end gik . Blodet hamrede i hans tindinger : „ Det er løgn ! det er løgn ! — løgn ! “ 
Det var nu sen nat . En del af gadelygterne var slukkede . Han kendte af erfaring intet til de berygtede huse . Og , når hans kammerater havde berettet om livet og menneskene dér , havde deres belæring altid fyldt ham med ærlig rædsel . Nu fo’r han afsted , blind og døv for alle fornuftslutninger : han ville have vished , straks , i nat ! — og han løb som en forfulgt forbryder gennem de halvmørke , tågede gader . 
Nu og da gled en enlig , kvindelig skikkelse ham i møde på fortovet : „ Go’ aften , herre ! “ — „ Søde ven ! “ 
Da standsede han brat . Stirrede et sekund ind i disse blege ansigter , forskende i vild angst — — 
og , når han løb videre , så slængte en kvækkende stemme hæslige skældsord efter ham , og tyksålede sko klapprede videre , bort gennem tåge og gadeslam , taktfast , som skøgen træder ved nattetid . Men stundom fulgte det onde ord ham , hang som en sum-mende , vredagtig hveps ved hans øren , borede sin giftige bråd i hans kød ! Og han bøjede sin brede ryg og løb , som den , der piskes afsted , — ynglingen , der må søge sin pige i Skøgegade . Han vendte sig ikke oftere , stand 

sede ikke mere . Thi ydmygelsens furier var bag ham , efter ham , over ham ! Og de hvén i hans øren ! svang deres broget flettede svøbe , så hans sjæl vred sig som den fattige bindehund , der fugtles i sin lænke . — 
„ Så småt ! Så småt ! “ brummede natbetjenten , da Peter Laurits i farten løb mod ham . „ Hvorhen gælder rejsen ? “ 
— „ Madam Krebs , “ svarede han med tilkæmpet ro . „ Jeg beder dem vise mig , hvor hun bor .  “ 
„ Krebs ! — i sådan en fart ! Hun render såmænd ikke fra dem , “ sagde betjenten godmodig efter at have iagttaget hans ansigt ved lygtelyset . „ Hun bor dér , på den anden side af gaden , — i baghuset til den gamle hytte dér ! “ 
Gadedøren til dette meget gamle hus er aldrig aflåset . Den er lav og smal , men massiv . Rester af ruineret snitværk og tungt beslag findes her og der på karm og fylding . Den dør er aldrig låset , hverken dag eller nat . En behøver bare at støtte sig en smule træt op ad den , så glider den op på vid gab , mens en gammel , rusten mekanisme gnider og skurer og piber — et eller andet sted inde i den mørke gang — som en forelsket rotte . 
Når denne tunge dør ved nattetid „ går “ , så løfter værtinden i baghuset sit uhyre fedtansigt ganske let fra puden . Ansigtet 

letter sig af mange , mange Års vane , uvilkårligt . Og de små , fede , affladede øren lytter af vane : „ Er det én til baghuset ? — træ’er han i stenbro og trappe som en herre — eller kun som et mandfolk — eller kanske endosse som en sjover ? “ 
Peter Laurits famlede sig frem gennem den snævre , mørke gang gennem forhuset og snublede ud i en lukket gård , snæver og dyb og mørk som en brønd . Han stod stille og så sig om . Bag et rødt gardin højt oppe brændte endnu et dæmpet lys . Nu blev det stærkere , — det var madam Krebs , der skruede sin håndlampe op : hun kunne ikke fortolke disse fremmede fodslag dernede . Anspændt lyttende , rejste hun sig overrende på sofaen , hvor hun påklædt plejede at tilbringe den største del af natten . 
Han gik efter lyset , famlede sig op ad en gammel , knagende bagtrappe med trin , der skrånede af slid , og et rækværk , der syntes ham at svede kold sved i den underlige , fugtige luft . 
En dør åbnedes på klem på anden sal , og madam Krebs viste sig i sprækken med den lille lampe løftet i sin hånd . Peter Laurits trådte uvilkårlig et trappetrin tilbage med den ene fod . Thi den ulykkelige , overfedede kvinde syntes ham monstrøs og uhyggelig . Han stirrede et øjeblik på hende og 

glemte at tale . Og hun lukkede sin dør helt op og stod nu dér i fuld figur i det røde lys . — det hændte stundom senere i hans liv , at han i drømme så denne skikkelse for sig . Han vågnede da , bedækket af uhyggens og den hemmelighedsfulde rædsels kolde sved . Thi dette gamle , uhyrlige fruentimmer viste sig for ham i de mest barokke skikkelser : snart var hun en umådelig , rød gople med det frygteligt hærgede ansigt , den indsunkne næse , den store , laskede mund , tegnet på den langsomt bævrende Skive , — denne gennemsigtige klokke , der hang over hans hoved og mimrede og pulserede og langede ud efter ham med tykke , vortede fangearme !  .  .  . Og snart så han hende ovenfra . „ Madam Krebs “ var da 'ikke andet end et uhyrligt kar med varme , dampende indvolde . Men , alt som han under mystisk tvang stirrede ned i dette kar , kom der liv i dets indhold . Som hæslige monstra væltede modbydelige organer og fede lemmer sig mellem hinanden . Men til sidst blev det hele til ét , umådelig stort , forfærdende ansigt ! Øjnene var næsten begravede i fedt ; men de stak dog . Næsen var næsten ganske borte ; men den beherskede dog sit land . De brede , blårøde læber hang ned , stive som en maskes ; men de talte dog . Og de sagde altid det samme som i nat : 
„ Smukke , unge mand ! — smukke , unge 

mand , — det er første dør til venstre . Hun er lige kommen hjem — og er alene . “ 
„ Hvor — hvor kunne du ! “ sukkede det ud fra halvmørket i værelsets baggrund . Dér sad Peter Laurits med det store' , krøllede hoved støttet i sine hænder . — „ Hvor kunne du ! “ 
Lucretia tav . Hun sad ganske stille på den lave , „ Mekka “-betrukne sofa i den modsatte ende af stuen . En lille messing-bordlampe med stor , rosenrød silkeskærm stod på bordet så tæt ved hende , at hun kunne hvile sin sortklædte arm på bordtæppet i dens lys . 
Hun tav . Men hendes hvide , spinkle fingre bevægede sig med små , nervøse trækninger i lampelyset . Han kunne ikke se hendes ansigt , som skjultes af lampeskærmen . Men han kunne tydeligt høre hendes fingres sagte bevægelser , — og så en dump snøften fra kamret , hinsides den tynde væg , hvor madam Krebs nu beroliget tog fat på sin morgentur . 
Der var ganske stille i stuen . Udenfor piskede en regnbyge mod ruderne , og en arrig vind sled i noget , der peb . 
„ Hvor kunne du skrive til mig , som du skrev , da du var syg , — og så — flytte hér hen ? “ sagde han endelig og løftede hovedet . 

„ Ville du hellere have fundet mig — og min mor — på ladegården ? “ svarede hun nu , og der gik et lile ryk gennem hendes arm . „ Så længe jeg var sengeliggende , kunne vi leve : de kom og så til os , — dine gamle venner , dr . Jensen og de andre . De var så gode imod os , som de magtede . Men , da jeg kom op , Havde jeg ingen kræfter til at arbejde . Jeg kunne ikke .  . Det var forbi med fabrikken . Efterhånden blev de borte — kammeraterne . Tigge kunne jeg ikke ; — jeg prøvede jo på det . — ladegården ? — ladegården ! — Havde jeg endda ikke haft min mor ! — — ville du se din mor på ladegården ? eller — hjælpe dig og hende , som du kunne ? — jeg stjæler jo ikke “  .  .  . 
.  .  . „ Å , hvor kunne du dog ! “ stønnede det ud fra halvmørket . „ Hvorfor skrev du ikke forinden ! “ 
‘ „ Peter Laurits , “ sagde pigen og rejste sig overrende , „ Du rejste fra mig , da jeg hårdest trængte til dig — — dig ville jeg sidst af alle trygle . Du vidste jo , hvor usselt det var for os . Du er jo fattig som jeg selv , og “ — 
— — „ Du lyver ! “ afbrød han hende pludselig og rettede sig ligesom hun . „ Du skulle ikke gøre mig værre end jeg er . Du véd — inderst i dit hjerte véd du , — at hellere havde jeg arbejdet som havnesjover , indtil du kunne klare dig selv , end jeg havde søgt dig her ! “ 

der blev atter stille . Lucretia bøjede hovedet . Udenfor peb og klynkede blæsten om det gamle hus . 
„ Du siger det først nu , “ mumlede hun . „ Nu — nu kommer du — og er vred , — og siger det . Du og alle — de sige så meget . Til sidst tror man bare på sig selv — knap dét . — — du skulle prøve , at sulte . Å , Peter Laurits ! vær ikke vred på mig ! — du skulle prøve at sulte ! Og at blive eksamineret og vejet , antaget eller vraget af barmhjertigheden ; og blive ved at sulte . For , da jeg var syg og skulle dø , da var det ingen sag : jeg spiste jo næsten ingenting ; og ingen gad fritte mig — om mit levned og dét , — før de gav mig . De tænkte jo , at jeg nok snart var færdig . Men siden , da jeg begyndte at komme mig — og altid var sulten — og så forfærdelig mat , så kunne jeg ikke længere . — — du skulle prøve , at gå fra sted til sted , gade op og gade ned , og bede om arbejde , — og så sulte , halvsuite , og sulte igen , — og ingenting at kunne få , ingenting at kunne overkomme . Mor , som altid er så tålmodig og fornøjet , hun skønnede omsider , at nu var det snart ude med os . Og , da én en dag havde trøstet hende med ladegården , så tabte hun humøret . Om natten , når hun troede , at ingen kunne sé og høre hende , så lå hun og græd og peb — — det var li’som en lille hunde 

hvalp ; hun er jo så gammel nu . Og så frøs hun i sengen . — næste dag , — næste dag gik jeg på gaden , Peter Laurits . En fremmed mand , som jeg aldrig før har sét , han hjalp os . Han gav os mad og penge nok til en tid . Han var stor og køn — som du , og sagde kun gode og milde ord “ — — 
— — „ Og til gengæld gav du ham “ — 
„ Ja . Til gengæld ! “ svarede hun uden tøven . „ Jeg levede op igen , Peter Laurits . Badet og mæt og velklædt gik jeg igen gennem byen med denne glade og gavmilde mand . Og gaderne var lyse igen . Jeg hørte igen munter musik , og vi gik ind i de store fine sale , hvor mange , glade mennesker kommer . Å , Peter Laurits ! vær ikke vred på mig . Du skulle prøve , at være død , — helt , helt død ; og så , at leve op igen ! — du skulle bare prøve det ! — — og hjemme lå mor og havde det så lunt og godt  . . . Nu har jeg lejet et værelse til hende hér i nærheden . Der er så pænt , — bedre end her . Jeg besøger hende hver dag ; — — i eftermiddag sad hun og skinnede i sin nye , hvide kappe og med den bedste the foran sig ! og skøre , varme hveder , som hun holder så meget af ! “ — — 
der fo’r et vindstød mod vinduet . Forhænget bølgede . Lampen satte en ildtunge op gennem glasset . 

— „ Gud , sikkent vejr ! “ sagde pigen og gyste . For der var nu blevet koldt i stuen . 
Men Peter Laurits sagde ingenting . Han hørte , hvordan nattestormen greb det gamle , berømte hus i bringe og strube og ruskede det ! — dette gamle hus , der gennem mangfoldige år havde stået fast som selve kirken . Han hørte , hvordan nattestormen i al sin kåde friskhed jog en stærk arm ind hist , en finger her , sled og slæbte , filede og bare pillede ganske småt ved alle dé ting , der tie i de stille dages Sollys , men lever op til uhygge i mørke nætters slud . Og stormkrogen skurede , tagsten løftede sig og lod stumper af gammel fyldekalk rasle ned i tagrenden . Ukendte genstande filede og gnavede mod hinanden ; underligt . 
Han bøjede lyttende sit hoved . Og hans trætte , forpinte hjerne foregøglede ham billedet af denne gamle , udlevede moder , — hun , der sad og „ skinnede “ og drak den fine the og gumlede på de knasende hveder , som den unge , leveværdige datter „ skaffede “ . Han syntes , at han kunne høre disse tandløse kæber male og gumle og skure i deres tørre hængsler . Og til sidst sagde han , dumpt og uvilkårligt : 
„ Lucretia ! Bor din mor hér , tæt ved ? “ „ Knabrostræde , “ svarede hun . „ Hun véd 

intet om dette hér . Hun takker hver dag gud for min ny , gode condition .  “ 
Der blev atter en pause . Han fornemmede pludselig , at han frøs og at han var træt . Han havde jo hverken spist eller drukket hele døgnet ; ikke sovet heller . En umådelig tung sørgmodighed rugede over ham . Før havde bitre tanker , gru og Jammer , pisket hans sjæl med svøber og skorpioner . Nu var han træt . Pigens næsten besindige ord havde ligesom gydt olie over hans sinds krappe , voldsomme søer . Han var blot så dødelig træt . 
Og han genkaldte i sin erindring alt , hvad han fra fortiden vidste om hende , alt , hvad han havde tænkt og drømt om hende i de sidste bevægede måneder . Men facit drev tårerne frem'i hans" øjne . 
Han ville gå . Hvad havde han at gøre hér ? Var han en kunne kanske ? 
Endnu havde han ikke holdt hendes hånd i sin , ikke rørt ved hende . Næppe havde han turdet se hende i hendes angst . Han var næsten angst for dét . Nu rejste han sig brat og bød godnat . 
Også hun sprang op , rank og fin og smuk i sin tætsluttende , mørke dragt . 
„ Går du ? “ sagde hun og hendes øjne søgte hans . „ Du sér ud , som om du var syg . — Peter Laurits , er du vred på mig ? “ 
— deres hænder mødtes . Lynsnart havde 

hans øjne læst og tydet hendes ansigts træk . Og han syntes , at noget fult nyt fandt han ikke dér . Intet ondt . Intet frækt . Endnu intet ! Hun var ung og smuk som før . Men hendes skønhed var præget med underlig fremmede , skarpe og alvorlige linier . Og hun var meget bleg . — da syntes han , at hans hjerte snørede sig sammen . 
Og Peter Laurits Nielsen kastede sig pludselig på sine knæ . Han gemte sit store , spekulative hoved i folderne på hendes så nye , sorte kjole . Han følte sig som en forbryder , en meddelagtig i denne godlidende piges forlis . Og , mens hun , betaget og forundret , søgte at berolige ham , — mens Lucretia , — ligesom i de gamle , lyse , fattige dage , — strøg hans krøllede hår , kaldte ham ved de ømmeste navne , brød han ud i en hulken og gråd , så voldsom , at hun til sidst ikke vidste sit levende råd . 
„ Men , hvad er der dog ? — hvad er der dog ? Stakkels , stakkels dreng ? “ sukkede og sang hun . 
„ Spørg mig ikke om det ! Tænk ikke mere på det ! — slip mig og lad mig gå ! “ snøftede han i hendes skød . — 
men pigen Lucretia , som aldrig havde kunnet tåle , at se nogen lide ilde i sin nærhed , hun bøjede sig ned og kyssede , ømt og 

stille , hans stærke nakke , hans kind og hans hænder . 
Hun stillede ham med gode og milde ord , som moderen stiller sit barn . Og , da han omsider blev rolig , og hun havde fået ham til at lægge sig på denne sofa med det „ Mekka “-betræk , drog hun hans sko af , hentede sine tæpper fra nabokamret , og bredte dem omhyggeligt over ham . 
Før hun forlod ham , var han falden i en tung , dyb søvn . Stille løftede hun lampen og så længe og forskende på hans ansigt . 
„ Stakkels dreng , “ tænkte pigen Lucretia . „ Du ligner ikke de andre . “ 
Næste morgen , før hun stod op , var Peter Laurits borte . Da græd hun længe over ham . Thi hun forstod , at' han havde elsket hende . 
Hun så ham aldrig mere . 

det var en stor skuffelse for Jens Sandbjerg , da sundhedskommissionen i anledning af epidemien forbød afholdelsen af offentlige møder . Nu havde han med megen møje og ihærdighed forberedt sjælene til det store , hellige efterårsmøde , af hvilket han og alle Herrens venner havde lovet sig så stor fremgang for den gode sag . Og — så kom denne epidemi og dette forbud ! Tiden gik . Og det blev for koldt til , at man kunne holde forsamling under åben himmel , således som det var fornødent , thi det nye , hellige hus kunne umuligt rumme den store skare af troende , der sikkert ville komme tilstede . 
Hr . Sandbjerg var meget misfornøjet med autoriteternes forsigtighed . Og , da han en dag mødte den gamle distriktslæge på vejen , standsede han ham og bad om hans opmærksomhed for en velovervejet bemærkning . 
„ Hr . Distriktslæge , “ sagde Jens Sandbjerg med vægt og dyb alvor , „ jeg sér , at guds sande menighed fremdeles bliver hindret i , at 

samles til bøn og påkaldelse . Men det forekommer rigtignok os troende mennesker , at er der nogen tid , der særdeles er skikket til yd-mig bønfaldelse og lovprisning , så er det da denne tid , da Herren i sin uransagelige nåde og visdom har slavet sine børn med denne farlige sot . Gud rammer nok dén , han 'vil , lige meget , om vi spærrer folk inde eller ej ! Og det vil dog næppe formilde Herrens vrede , at vor gerning i hans tjeneste ligger brak eller hæmmes .  .— hvor længe skal dog dette vare , hr . Distriktslæge ?" 
„ Til epidemien er endt , højstærede hr . Sandbjerg , “ svarede den gamle kort . 
„ Hm , hm ! Hm , hm ! “ brummede apostlen . „ Det er ikke godt , at stampe mod bråden . Mange mennesker deler min mening , og det vækker særdeles “ — — 
— „ Nå , ja ; jeg véd nok , hvad de vil sige , højstærede , “ afbrød lægen ham utålmodig . „ Men — de kommer virkelig til at bøje dem for den , dem beskikkede øvrighed “ 
— — „ ja , naturligvis ! “ afbrød hr . Sandbjerg bittert . „ Og imens vi hellige sådan står — og bøjer os , — så sender djævelen sine drabantere ustraffede omkring i befolkningen  : se , der er nu socialdemokraterne , der vil opstille én af deres til rigsdagsvalget , — 

ham , denne Jens Eriksen , en meget slet og vantro person “ — — 
— „ Jens Eriksen ! Han er s’gu’ en af de allerbedste af jer alle sammen ! “ udbrød lægen med overbevisning , „ en intelligent og stræbsom mand er han , der véd , hvad  han vil , — ovenikøbet total-mand , skønt der er så meget liv og så kraftig en hjerne i ham , — at han kunne drikke syv lægprædikanter under bordet uden at generes ! Han er heller ikke så dum , at han skulle holde vælgermøder nu : han er lovlydig . “ 
„ Hm-jah . De socialister , de holder jo ganske vist ikke forsamling for tiden . Men , hr . Distriktslæge , de går omkring — de går om og lusker og hverver folk for djævelens hær og regimente “ — — 
— „ Lusker ? Lusker ? — jeg synes dog ellers , de er højrøstede nok , hr . Sandbjerg . Og — dette med „ „ Djævelens hær “ “ ! — jeg er en gammel mand , højstærede , og med mig løber man ikke så let . Men — jeg er svært bange for , at Vorherre vil fornøje sig over sine socialdemokrater adskillige årgange efter , at han har optaget den sidste sjæl af sine „ „ sande venners “ “ Flok i de — dertil indrettede boliger . — kør nu ! “ 
Sandbjergs hånd slap sit tag i vognfadingen . 
„ Farvel ! “ lo lægen . 

„ Gud Herren skal dømme os imellem ! “ snerrede hr . Sandbjerg . Men han tænkte : „ Hvis dette menneske sad til halsen i sydende svovl , — ikke ville jeg læske hans ugudelige Tonge . Men sla’ ham i hans ansigt ! “ 
— „ Disse „ „ Guds børn “ “ vil alligevel til sidst gøre deres gavn i landskabet , “ tænkte lægen , mens hans rullede bort over den plørede landevej . „ Til sidst må kritikken vågne — for måske aldrig mere at falde helt i søvn igen . Så vil Sandbjerg og con-sorter få sig et let martyrium og glide over i privatlivet . Menneskene vil blive klogere og friere . Deres gud vil blive større og ædlere . Og statistiken vil vise en kendelig nedgang med hensyn til selvmord blandt de gravide pigebørn . — herre gud ! “ 

„ Det kan ikke nytte at præke ! — ikke i længden . Dén , der vinder ved ord , han taber let ved ny og andre ord . “ 
Peter Laurits stirrede ud gennem den næppe optøede rude . Han så ud som en syg og forgræmmet mand . 
Johannes lå på sine knæ på gulvet foran kakkelovnen og pustede til ilden . Han var nylig kommen hjem til sit hus . Dér sad vennen og ventede på ham . 
„ Jeg synes heller ikke , at nogen af os to har været slemme til at præke “ , svarede Johannes omsider i en tone , der skulle være munter . 
Peter Laurits kradsede i tavshed hullet i den lille rudes islag større . Alt imens så han ud over det flade , snespættede landskab , der bredte sig så langt øjet kunne nå under den lave , skumle aftenhimmel . En barsk vind peb gennem vinduets sprækker og det jordføg videnom med støv og snavset sne . 

„ Du har vist frosset ? “ vedblev Johannes . „ Hvorlænge har du dog siddet hér ? “ 
Men vennen lod ikke til at have hørt disse spørgsmål . 
„ „ Mennesket lever ikke af brød alene , “ “ sagde han pludselig . „ Mon dén menneskeven , der har fundet disse ord , ikke har lagt eftertrykket på dette „ alene , “ — mon han ikke i hint øjeblik har tænkt : først brødet . Så alt dét , der forskeller mennesket fra et planteædende dyr . Mon ikke ? “ 
„ Jeg har tænkt dét . Vi fortolker vist skriften ganske på samme måde . Og , når der står i en anden forbindelse : „ „ Søger først guds rige , “ “ så knyttes dog dertil løftet om brødet . “ 
Der blev atter stille i den lille stue . Blæsten sled i tag og dør , jord og frossent snesjap piskede mod ruderne . Og udenfor dalede den tidlige nat hastigt , hastigt over jorden som ravnen over sit ådsel . 
„ Den gang , — da jeg var ung , “ mumlede Peter Laurits , „ fornemmede jeg ikke så stærkt , at jeg var fattig : jeg sultede jo ikke . Nu , da jeg voldelig har sagt farvel til ungdoms-årene og hvad der fulgte med dém , nu skønner jeg , at fattigdom , når den dybest føles , er menneskets største forbandelse , — større end sygdom , der fører til død , stor som vanære og had og misundelse , når de 

æder sig ind i vor pande som et kainsmærke ! — — jeg er selv en mærket mand . Stir kun på mig , Johannes ! — en vellært køter , der søger og finder sin hun på møddingen  ! — én , der kommer til auktionen som gavflaben med de tomme lommer og gør laveste bud efter hammerslaget . “ — — 
han sprang pludselig op og gik urolig frem og tilbage på gulvet . Johannes „ stirrede “ virkelig på ham . Han havde aldrig sét ham således . 
„ Sæt dig nu rolig ned , Peter Laurits , “ sagde han endelig med ængstelig besindighed . „ Sæt dig nu og sig , hvad der fejler dig . “ 
Og vennen satte sig . Johannes skulle kende ham ! Han forbandede sig selv : han havde handlet ilde mod Lucretia . Havde svigtet hende , da det kneb mest for hende . Havde ladet hende i stikken . Han var medskyldig i pigens undergang . Men — han var fattig . Og „ det var jo gjort til et pengeanliggende , dette — med Lucretias kærlighed “  ! — 
„ Fruentimmer — sådan i almindelighed “ , trøstede Johannes dæmpet “ , fruentimmer er nu én gang no’et “ — — 
men Peter Laurits afbrød ham brat : 
„ Du skal tie med dét ! “ sagde han med rynkede bryn . „ Lucretia var bedre end de fleste , langt bedre end jeg selv !--------åh , 

Johannes ! Du kender det ikke , du véd ikke , hvad det vil sige ! Tænk på din hustru . Tænk , om du stod hjælpeløs og så hende drukne i skarnpølen , — og du kaldte på hende , tiggede og bad , og hun vendte et fremmed ansigt imod dig , — åh , et nyt , fremmed ansigt , hvidt og forunderligt , — der blev ved at følge dig , dag og nat , blev ved at hviske kolde , forstandige ord i dine øren , — og det så var dig , dig selv ! der havde forhekset disse træk , forødt denne ungdom ! — forbandet ! Forbandet ! Forbandet ! “ — — — 
han var et billede af ung , bitter Jammer . Han vred sine hænder og slog sig med knyt-næven mod sin brede pande . Harm og anger og dyb , afmægtig menneskesorgs veklage skar med hans bitre og ville ord gennem det lille rums ellers så ukrænkelige stilhed . Og , da han til sidst fortvivlet gemte sit hoved i sine hænder , stod Johannes ganske rådvild bøjet over ham og klappede ham beroligende med sin store hånd på ryggen — en bred , men umådelig slidt sommerfrakkeryg , der rystede i vånde . 
„ Herre gud dog , Peter Laurits ! Herre gud dog ! Jeg tænkte jo nok , det var galt fat med dig . — Lucretia , pigen , kunne jo have varet dig ad , — før alt dét kom . Hun kunne dog “-------- 
— „ Det nytter ikke , “ klagede Peter Laurits . 

„ Jeg rejste fra hende og var tavs så længe , at hun måtte tro , at jeg havde svigtet hende . Jeg rørte ikke en finger for hendes skyld . Og hun — hun havde hellere revet ud sin tunge , end hun havde bedt mig om hjælp og deltagelse ! — jeg har meget at afsone , Johannes . “ 
„ Jeg er også vis på , at du vil få i din magt , at skaffe meget brød til folkene hér og gøre mange mennesker både bedre og lykkelige “ , trøstede Johannes tillidsfuldt . — „ Kom , hér skal jeg vise dig tegningen til det store , ny andelsmejeri . Jeg har netop talt med godsejerne Finsen og Biilow og en del af bønderne om sagen . Går alt vel , lægger vi snart grunden ! “ 
De to mænd stod snart efter bøjede over grundrisset i interesseret samtale . Peter Laurits havde , før sin københavnsrejse , hvervet mange interessenter både blandt bønderne og hus-mændene . Men han havde glemt listen hjemme . Desuden havde han nyt at melde om sit „ Folkebibliotek “ , en institution , til hvilken han alene var fader , — og så om ordningen af eksporten til England af æg og flæsk . Breve fra konsulenter og engelske handelshuse , tegninger og overslag , bedækkede snart det lille bord . Peter Laurits’ blege ansigt opklaredes under arbejdet med alle 

disse papirer . Ingen af vennerne talte mere om sorgen over Lucretia . 
Men dén var baggrunden for Peter laurits’ færd i den kommende tid . Med utrættelig , rastløs energi arbejdede han på fuldbyrdelsen af dé planer , han og Johannes havde lagt under deres sammenkomster i det lille hus . Alt , hvad han ejede af tid og kræfter , af overtalelseskunst og diplomatisk Sans , af erhvervet sagkundskab og af fremstillingsevne , — alt , hvad der udgjorde hans personlighed , var hans indsats i kampen for , at skaffe folkene på sandet mere brød og derigennem kækkere vækst og udvikling . 
Han blev roligere , klarere i sit syn på menneskene og på sig selv . Men kan kunne intet glemme  . 
Stundom for han med en klagelyd op af søvnen : så var det bare , fordi han havde hørt Lucretias fodtrin på et fortov ! Hendes fodtrin var før så lette og glade . Hendes fodtrin klang nu i hans øren taktfast-bankende — som skøgens kno på ruden . Han lyttede og lyttede . Og , når han blev helt vågen , lagde han sig igen og stønnede ganske dæmpet . — 
men i kammeret under hans gulv lå de gamle vågne og ængstelige . 
„ Nu klagede Peter Laurits sig igen ! “ hviskedee faderen . 

„ Ja “ , svarede hustruen . „ Men , du skulle ikke fritte ham . “ 
Der blev nu en lang pause . Og den ene troede , at den anden sov . 
Så mumlede manden pludselig : 
„ Å , gud give dog , at den dreng var kommen til landvæsnet ! For hvad fa’en skal dette hér dog blive til ? “ 

foråret var kommet . 
Det kom — langt borte fra — blidt og glad som en god engel med søndenvinds Sus under stærke , hvidblå vinger . Fulgt af muntre trækfugles hærskare , — af kækkende knorregås , sagte pippende sangfugl , langbenede vadere med underlige lyd gennem sært skabte næb , — fulgt af iltre svaler og allandsens fortumlede finker og pibere og verlinge , Susede foråret bort over landene . 
Og , da toget en årie morgenstund nåde folkenes land på sandet , nakkebjerg og Strandby — og alt dét , så sænkede forårets gode engel sine vinger og dalede smilende ned over den ulykkelige egn . 
Da sol steg op over de hældende skrænter dér , langt ude ved nakkebjerg knude og de „ syv søstre “ , så skinnede den så almægtigt frem i morgenens disede stilhed , at alt levende gav sig til at føle gammen ved livet . Og , da solen stod som en vældigt-jublende guddoms strålende øje ude i øster over galge 

bakken og Strandby rev og Sidse Per langfingers hytte , så var det vitterligt , at nu indvarsledes en god , ny tid , en lystid , der snart skulle forjage sygdom og sot og den lange , ranglede død , der blåkold og blodsugende som en igle , havde „ redet “ Menneskenes børn , så de flæbede og hujede op mod den lave , grå vinterhimmel . 
Det fattige folk på sandet gned sig i øjnene og keg ud i den årie , syngende morgen . Dé småbørn , som døden havde levnet , tumlede ilfærdigt frem af hytterne , ud i solskinnet . Og de små hunde fulgte efter ; bjæffende op i vejret jog de i legende Spring efter bankernes lærker og finker . Der var på én gang kommet liv og håb over alt dét , der kan glæde sig . Denne gang var det sikkert , at foråret var kommet ! 
Lyset og den huldsalige varme fyldte rummet . Folkets ansigt , der i den strenge tid til sidst var ligesom stivnet , dét tøede snarligt op , smeltede som en voxmaske . Intet væsen er skabt blot til onde tider  .  .  . En bille , der ængstes , trækker sine talrige ben til sig og lader som om den var død : angriberen kan spare sig den ulejlighed , at knuse dén . Det er besørget ! Og , da sot og død og denne usselige vinter kom over folkene på sandet , så anlagde hvert menneske —• sig selv uafvidende — dén maske , der 

syntes ham , at være den hensigtsmæssigste , når talen var om , at forsone en vred Vorherre  ; thi der var fremavlet i den sidste tid , bevidst og halvt ubevidst , en stor frygt for dén gud , der herskede over „ Svovlpølen “ og „ den evige ildslue “ . Disse maske-ansigter var som de uartige børns , når den myndige og pryglesyge lærer pludselig står iblandt dem . Men , da „ Læreren “ stod der så længe og slog så hårdt , stivnede trækkene i disse ængstelige , alvorlige ansigter i underlig ensartethed . 
Men nu , nu kom da endelig og omsider foråret , fattigmands forløser og forsoner , hans gode tid ! 
Der lugtede på stranden af nytjærede både . Mændene „ dichtede “ og bødede og søgte ud efter’ fisk . ‘ og oppe i bakkerne kom kvinderne frem med spaden på husenes små kartoffelstykker . I begyndelsen gik det en smule mat med gravningen ; for læggene var ligesom lidt „ vinterslatne “ . Men snart jog det blanke spadeblad hastigt og dybt gennem sandjorden , drevet af tapre , nyklampede træsko . Jo , nu levede man op igen ! Nu var der arbejde nok at få , varme og solskin og noget at tjene ! 
Vist var livsglæden og sorgløsheden i færd med at smykke folkenes sindelag , bringe blodet til at rinde varmt og hastigt gennem deres hjerter , opfriske deres kinder 

og øjne ; — — når mændene ved daggry hejsede de fattige sejl , — storsejl , fok og klyver , — og , med snadden i mundvigen , styrede udefter gennem små , krappe , stål-grå søer , så syntes dé , at verden , livet , lå helt åbent for dem : når de bare gad , så kunne de magelig sejle langs alle kyster , — verden rundt ! — — og udenfor én af hytterne oppe i sandbakkerne , dér stod en halv-voxen tøs med et rent , blåt tørklæde om det guldgule hår . Hun så efter jollerne med de gråhvide sejl , efter bådene , der ilede ud over den krusede , stålgrå bugt . Hun så langt bort over den fattige jord , der i dag syntes så rig . Hun så op i den urolige himmel , hvor blåt og hvidt og gråt vekslede i solskinnet . Og , lykkelig ved tanken om det rigelige måltid af frisk , nyfanget fisk , som faderen ved aftenstid ville hjemføre , lykkelig over forårets sol og varme og farver , foldede hun sine små , snavsede hænder over bæltestedet , nejede i sandet , således som hun havde lært det i syskolen , og , snappende som en glad fisk i varme , kyssede hun — på én gang kådt og troende — ud i den milde luft , — alt til ære for og tak til den gode gud , dette almægtige mandfolk deroppe , bag det hele , han , der lavede forår og gammen og narrede små-torsken til at bide på maddingen . 

— den „ store , åndelige bevægelse “ havde ligget en tid i dvale . Men nu , da vejret og føret og madstederne kendeligt bedredes , da guds vrede syntes , at være foreløbig formildet og folkene på sandet begyndte , at føle sig trygge ved deres fattige livs herligheder , — nu viste guds redskaber , lønnede vandreprædikanter og frelsermænd , sig atter i revieret . Dé overbeviste , der stod gud nærmest , så atter syner og jærtegn . Og ki’sten dåhjorts den gamle orm væltede sig i brynde mellem sine egne , nyfødte , uskyldige unger ! Der kom forårsfornemmelser og virkelyst over alt levende , mennesker og dyr . 
Der var ikke tabt så lidt for „ Guds børn “ i denne fæle vinter . Sektens åbenlyse modstandere — folk som Jens Bulow og godsejer Finsen med deres damer , frkn . Cordelia og hendes moder , præsten , der „ var en stille vantroende “ , og Johannes Johansen , — alle disse og flere med dem havde , dem selv uafvidende , „ gjort proselytter “ blandt den betrængte befolkning . Afsét fra Johannes Johansen , der var sig sin opgave i almuen bevidst , havde ingen af medlemmerne af „ Foreningen i anledning af epidemien “ tænkt noget øjeblik på , at „ hverve sjæle “ eller „ åbne øjne “ eller „ omstemme sindene “ . Men — ikke desto mindre „ havde djævlen været årvågen i den lange tid , da de offentlige , hellige møder var 

indstillede . “ Flere sjæle var „ fangede ved gunst og gave i satans rædsomme snare “ . Nu gjaldt det om , atter at føre de fristede , vaklende sjæle tilbage fra denne verdens tillokkelser — frk . Cordelias uldtrøjer og Anna Margrethes børnetøj , Jens Biilows sædekorn og Finsens læggekartofler , foreningens ugentlige pengehjælp og al den øvrige „ Satans lokkemad . “ 
Der var dog mange mennesker , der med oprigtig glæde genså hr . Sandbjerg og de andre støtter for guds rige på jorden . Mange brave mænd og kvinder , der havde fundet en ny , stor glæde og vækkelse i overbevisningen om , at være frelste og hellige , havde længe følt længsel efter , atter at kunne samles med Herrens sendebud til bøn og forkyndelse . I ydmyg fromhed havde de bøjet deres hoveder under de slag , Herren havde tildelt dem i den strenge vintertid ; thi , hvem gud elsker , den tugter han . De havde troligt støttet hinanden med bøn og påkaldelse og , — når det kneb , — endog med lidt sulemad og andet til livets ophold . Men , det var dog en festdag , dén , da de atter så de mest benådede af vennerne iblandt dem , atter kunne samles om disse forkyndere . Og , skønt nogle syntes så overmåde godt om glarmester Rasmus Jensen , andre om baronen fra Kastrup , atter andre 

om hestehandler Frederiksen , — han forkyndte i bæverskindspels og havde i vinter anlagt blå briller , — så var og blev dog Jens Sandbjerg dét vidne , man yndede og beundrede mest . Jens Sandbjerg var den største . Ham havde gud sendt . Og satan hadede ham : der mumledes onde ord rundt om i krogene om dette vidne . Allehånde løgne havde djævelens børn i deres ondskab sat i omløb til hans fortræd , — stene ham ville de ! — om de turde , ligesom jøderne stenede den hellige stephanus . 
Som den kloge karuds , der først dukker op af dammens mudder med spænstig tunge og legende finne , når solen lunker vandet , således dukkede hr . Sandbjerg i dette herlige forår med fornyede kræfter op i sin menighed . 
Han havde oplevet sin strengeste vinter : skuffelse og tilbagegang på hele linien . I hjemmet havde han „ næret og opfødt en slange “ , hans egen datter . Hun havde kastet masken , vist sit rette ansigt . „ Satans ville magt “ regerede og besatte hende , — hans eget kød og blod . Ganske vist , hun passede fremdeles , hvad hun skulle , og i tavshed gjorde hun to kvinders arbejde . Men — alligevel vidste han , at hun var fjenden i hans hus , der ikke kunne undvære hende . — og udenfor hjemmet så det også broget 

ud : vinteren havde bragt meget frafald . „ Foreningen mod epidemien “ havde „ købt mange sjæle “ . Johannes Johansen og student Nielsen havde åbenlyst sluttet sig til den . De havde haft svært travlt på det sidste , dé to . De var voksede . Og deres fælles- og andels-indretninger havde taget stor fart . Men — søger først guds rige og hans retfærdighed ----- . Og doktor Jensen , som dog 
havde været et guds barn , da de tingede med ham , han — havde rigtignok forandret sig meget på det sidste . Socialisterne havde fået fast greb i folkene ude på sandet og i nabokommunernes landarbejdere ; — man sagde , at både studenten og Johannes Johansen støttede dem , og at selv godsejerne , btilow og Finsen , ikke modarbejdede dem . Endelig vidste han godt , at skjulte fjender udbredte onde rygter om ham , — som om han nogensinde havde glemt at tale guds-ordet — i tide og utide — selv til dé sjæle , han ad en — en omvej — havde måttet føre til omvendelse i 
men Jens Sandbjerg var ikke dén , der tabte modet . Han kendte sin magt over sjælene på sandet , kendte sin betydning , var sikker på sin mission . Han var guds nidkære tjener her på jorden . Ved hans , Jens Sandbjergs , åndelige myndighed havde dette , forhen så vantro folk omvendt sig og 

rejst Herren et tempel både i Strandby og i gumperup !--------fremmest var dog de rigtige småkårsfolk og dé af de „ Fornemme “ , der havde modtaget frelsen ; — bønderne holdt sig alt for meget tilbage , på nær de ganske få , der straks blev hellige ; men — de andre kom nok med ! 
De kom nok med , når det store massemødes ånd greb dem ! Når han , Jens Sandbjerg , på denne , så længe ventede festdag , tog ordet , da ville gud selv tale med hans tunge . Thi — havde han end endnu et menneskes skrøbeligheder — så var han dog en stærk arbejder i Herrens vingård , en kraft , som arbejdsherren ikke ville forstøde , — en trofast og ydmyg tjener , som villig bekendte sine synder for Herrens åsyn , og , frelst ved Jesu blod , rejste sig , helliget og lutret , efter bekendelsen . 
Der var hellig gammen , en mands stærke ærgærrighed , over Jens Sandbjerg , da han en dag i de lyse forårsdages raske blæst standsede sin vandring over de høje bakker og med sit skarpe øje mønstrende afsøgte „ sit “ Land . 
Han talte de hellige hjem , holdt mandtal over deres beboere . Der var mange , mange . Husene og hytterne var dog den sande læres bedste jordbund ! Gårdene var i påfaldende mindretal , — og disse bønder var ikke helt 

at stole på . Flere var allerede faldne fra menigheden . I denne vinter , — djævelens vinter ! — havde al deres interesse samlet sig om andelsdrift og svineslagteri og — gud bedre det ! — folkebibliottek og foredragsforening — alt sammen af denne verden ; og bag det alt sammen stod han , Johannes Johansen , denne rødskæggede vindhas i satans armé og compagni ! — og så denne student Nielsen , og godsejer btilow , og Finsen og deres slæng---------også han , derude bag krattet , sognefogden , var en frafalden : han agede rundt til Johansens møder ; og på vejen hjem drak han i kroen med hvemsomhelst — både småprangere og omløbere og altslags — og han kom mestendels fuld hjem om natten — om natten — til Line —--------- 
et vindstød for op over bakkekammen . Glad suste det i mandens lange vinter-skæg , lettede hans hat , så han måtte holde på den med hænderne . Og en lærke steg op i den glade blæst . Den steg , tæt ved ham . På dirrende vinger løftede den sig syngende , højt , højt op mod den urolige himmel . Men Sandbjerg så og hørte intet . Automatisk holdt han på sin hat , mens han stirrede ud over landet . Det var forbi med hans gammen . Nu stod han dér på højen , som hærføreren , forinden slaget må begynde , står på det højeste sted i terrainet og lægger sin slagplan . 

jens- Sandbjerg var hverken kryster eller helt . Omstændighederne kunne gøre ham til både det ene og det andet . Men det faldt ham pludselig ind , at han som fører havde vovet sig ret langt frem , og at han , når alt kom til alt , savnede underofficerer , som han kunne stole på ; — menige var der altid nok af ! — — og kvinderne , fruentimmerne ! — han kunne ikke klage , de var så umådelig troende . Men farlige — for den store sag , det store endemål , han havde s^t sig . De har kun én eneste interesse : mændene . Alle folkeslags overgud er et mandfolk . Det er i sin orden , dét . Men — selv en overgud skulle have ondt for , at lave sig en rigtig solid , værnende og afværgende hær af dém !-------mutter , derhjemme ? — åh , herre gud dog også ! — Jensine , der drønede sig ? og Maren ? og mætte ? og — Line , og alle de andre ? — altid er der noget , så akavet ved dem ! I dag leer de . I morgen græder de . Iovermorgen skrifter de dereses synder og tuder efter syndsforladelse ; og — li’som de får dén , — så er de der igen ! ! Nej—h , fruentimmerne kunne brilllant bruges — sådan til en stor sags mere unterfundige grundlæggelse og udbredelse . Men — — — 
han rettede sig og gik langsomt ad den smalle sti , der førte ned over bakkens stejle , sandede flanke . Og , alt mens hans fødder 

trådte mere og mere taktfast og tilforladeligt i bakkesandet , klang i hans sind ligesom strofer af en gammel , gammel vise . Det lød som omkvæd , som tillidsfuldt nynnende refrains af gamle , opmuntrende og trøstende viser og slagsange . Det klang forsonende og oplivende i hans hjerte i takt med hans tunge , mandige fodslag : „ De store kæmper for Herren havde ofte ondt ved — at holde sig kvinderne fra livet . Historien viser det — immeran ! — den hellige Antonius — .— den vise Salomo — kong David — alle de gamle jøder , guds udvalgte folk ! holdt medhustruer — og i vore dage ? Visselig kommer forargelsen , visselig . Men sent , — meget sent undertiden — hos de allerstørste af himlens redskaber blandt menneskene . “ 
Jens Sandbjerg gik fremad ad den smalle , stejle sti gennem bøndermarkerne . Dér kom en mand imod ham — i fattig frakke og slet raget . Allerede på langt hold havde Sandbjerg kendt ham : det var Peter Laurits , studenten . Stien var trang , mødet ikke nemt at undgå . 
Og Peter Laurits kom drivende , ligeglad og akavet , i sine egne tanker . Han havde forandret sig stærkt i den sidste tid . Mager var han . Og så brun i huden og skægget , at — som Johannes Johansen påstod — „ én måtte være opfindsomt anlagt , om han skulle 

kunne genkende — i alt det skæg og krøl-hår ! — dén Peter Laurits , der kom på landet sidste eftersommer . “ 
De to mænd mødtes . Sandbjerg hilste — som i efteråret . Men studentens hånd vår kold , skønt Sandbjerg så på ham med „ Krestenøjne “ . 
„ Nå , de er da hér — hos os — endnu ! “ sagde apostlen og så glad ud . 
„ Ja , endnu , — som de sér , “ svarede Peter laurrits . Hans ansigt var som en lukket bog . 
„ Nu kommer der også en velsignet tid for os herude på landet , “ vedblev Sandbjerg . 
„ Ja . — for nogle af os . “ 
— „ Hvorledes mener de , hr . Student ? “ 
„ Det er 'ganske lige til : de træer , der gik ud i vinter , dem kan stær fløjte for og lærke synge for , så længe de vil , — de bli’er dog aldrig mere til træer igen for dét . “ 
„ Gud Herrens magt er stor . Hans miskundhed rækker så overmåde — uendelig langt — væk “ — — 
— „ Og — æ-bæ-bollemælk , højstærede ! “ — Peter Laurits knyttede uvilkårligt næverne , og hans ansigt fik et hårdt og vredagtigt udtryk , mens han udtalte de tåbelige ord . Jens Sandbjerg veg overrasket og ængstelig et par skridt tilbage . 

„ Men , herre gud ! hvad mener de dog , unge mand ? ! “ udbrød han . 
— „ „ Unge mand “ ? gentog studenten . „ „ Unge mand “ ; — hvorfor ikke : „ smukke , unge mand , “ som skøgerne siger på gaden , — de véd . Vi to er vist omtrent lige „ unge “ : jeg har i vinter været med til at gøre en brav og tapper pige til et fruentimmer ; — og de--------- ? Har de kanske ligget på den lade side ? Ha ! “ 
„ Jeg ? ! “ udbrød Sandbjerg blegnende , men med rynkede bryn . •— „ Jeg — og de ? ! “ , vedblev han , dirrende af sindsbevægelse . „ Flyt dem nu og lad mig komme frem . Vi to har nok ikke stort tilfælles mere  .  .  . Flyt dem ! Det er vel ikke deres hensigt , at overfalde en fredelig og sagesløs vejfarende ? “ 
Men Peter Laurits stod , bred og truende , og spærrede den smalle sti . Hans læber skælvede . Hans hænder knyttede sig i frakkens sidelommer , så knoerne blev hvide . 
— „ Ikke stort tilfælles ? Ikke stort tilfælles  !  “ gentog han mere og mere ubehersket . „ Dét er netop det forbandede , at vi har alt for meget tilfælles : de er et skade-menneske — ligesom jeg . En ærgærrig hund , — ligesom jeg har været det . De er en almue-fordærver , — akkurat dét , jeg selv aspirerede bl at blive . De bilder dem ind , at de er noget — af guds eller fandens nåde eller 

ugunst , — lige meget ! — som om ikke jeg har bildt mig ind akkurat noget lignende ! ------- nej , stå stille , de ! — hvis de rører dem ud af pletten , kaster jeg dem på hovedet i grusgraven dér ! ved den levende gud ! jeg kunne kvæle dem , — sådan ligner de mig — rundt om i deres forbandede sjæls kroge ! “ 
Jens Sandbjerg målte sin fjende . Han kom til det resultat , at det var ikke værd , at gøre sig til martyr for dette kraftige , unge menneske , der syntes så ganske forrykt . Og han stod stille og stirrede på ham , som katten ville stirre på en mus , så kæmpemæssig , at det ikke var tilrådeligt , at binde an med dén , var den end kun en mus . — omsider sagde han : 
„ Deres veje , hr . Student ,' kender jeg ikke ; og de er mig nu ligegyldige . Mine veje kender gud Herren , han , der ransager hjerter og nyrer , og han skal dømme “ — — 
— — „ Ha ! ha ! ha ! “ lo Peter Laurits løssluppent , og blodet vendte tilbage til hans kinder . „ Åh , du forbarmende ! Hvilken storgud i universet ville ulejlige sig videre med så modbydelig en indmad ! — forresten er det jo netop dérfor ganske hensigtsmæssigt , at vi henviser til „ Vorherre “ . Men — det er desto kedeligere , når menneskene nu og da ligesom kommer ham i forkøbet og besørger ransagelsen selv . Det er ligesom 

en lynch-justits : de bryder ind i interieuret , gør de , de gæve borgere , og krænger rævebælgen , så at kødsiden vender udad . Og kødsiden , — véd vi to , — er en fortvivlet grinagtig side at blive takseret efter ! “ 
„ Nu tillader de kanske , at jeg passerer ? “ sagde Jens Sandbjerg . 
„ Ja , værs’god ! Nu er vejen fri . — raskt vejr , ikke sandt ? Herligt vejr til en fodvandring ! — også jeg er ude , at lufte løvehuden . — farvel , højstærede hr . Sandbjerg ! — — det er sandt ! Når de kommer ned til deres ven , sognefogden , — jeg formoder , at turen er til ham , — så pas på bindehunden ! Bryd dem ikke det mindste om , hvad jeg før sagde : det var bare sådan en stemning , sér de , og fernissen er slidt af mig i vinter . Vi kan ikke holde lige godt , vi to . Men — bindehunden , bindehunden dérnede i sognefogedgården , dén skulle de endelig være lidt forsigtig med ! “ 
Sandbjerg , som allerede var kommen nogle favne bort , standsede uvilkårligt og vendte sig igen mod denne plageånd , der så besynderlig pludselig havde åbenbare ! si ! Fjendskab  : 
„ Per Larsen er en frafalden , “ sagde han med iilkæmpet værdighed . „ Jeg kommer ikke dér . Og bindehunden “ — 
— — „ Ja , ja , ja ! Bindehunden — — 

hvis de nu alligevel føler kald til , at sé indenfor — Line er jo aldeles frelst ! — så pas på , bedste Broder : Per Larsens gård har i vinter fået en ny bindehund , der ikke kender forskel på helligt og vanhelligt kød . Forvar endelig deres sundhed og helsen . Hunden har vokset sig meget stærk og edderspændt siden efteråret . Og , hvis nogen går den i bedene , er den i stand til alt . — det var bare dét . Farvel ! farvel ! “ 
De to mænd , der så hastigt havde lært , at hade hinanden , gik hver sin vej . 
Hr . Sandbjerg glemte , at tælle flere frelste hjem . En ukendt følelse af utryghed havde grebet ham . Dette vantro menneske så jo ud , som om han kunne myrde ham , Herrens tjener , — der havde kendt hans hæderlige forældre i så mange år . Sandbjerg havde dog fra først af håbet noget af denne unge mand , og — hvad var der blevet af ham ! Pludselig åbenbarede han sig som den argeste af alle fjender , overfusede ham — ganske vist — og gud ske lov — på ensomt sted , uden vidner , men så aldeles respektløs ! — og hvad var alt dét , han havde sagt ? Den student kunne vist få nok at gøre med , at feje for sin egen dør , vigtigmager , som han var ! Desuden — hvad kunne han og konsorter vide om en Sandbjergs private affairer ? Gud alene kendte sit vidnes veje og hans 

midler . Gud alene skulle dømme hans færd blandt de vantro mennesker . 
Peter Laurits fortsatte beroliget sin vandring . Dette sammenstød var kommet pludselig , ligesom ved en inspiration . Men — det var længe forberedt . Og nu , bagefter , følte han sig lettet og tilfreds . Han styrede sin gan'g ud mod Johannes Johansens hus , fløjtende og nynnende . 
Da Peter Laurits passerede den lille doktorbolig , så han en vogn uden forspand holde i gården . Den var belæsset med lægens tarvelige indbo . Og foran gadedøren stod dr . Jensen med snadden i mundvigen og arbejdede ivrigt med en skruetrækker , for at få løsnet navnepladen fra dørkarmen . Peter Laurits havde stundom truffet Jensen hos egnens familier . Jensen havde forandret sig meget i den korte tid , der var gået , siden hans forlovelse blev hævet . Han havde åbent brudt med Sandbjerg og de hellige . Og Peter Laurits havde fattet godhed for ham . 
„ Hvad ! vil de rejse , doktor ! “ udbrød han og gav ham hånden . 
„ Ja , som de sér . Jeg er netop i lag med at udføre min sidste villie : her er læge-skiltet , — „ H . P . S . Jensen — læge . “ Vil de have det ? — nå , ikke ; — lad det gå i frøerne ! “ — han tog det i sin hånd , så 

ledes som drengene tager „ Smutstenen “ . Og med behændighed slyngede han den hvide porcellænsplade ud i kæret , hinsides landevejen . Dér sprang den lystigt frem i vandskorpen . Blinkende i aftensolen smuttede- den tværvs over det lille vand og havnede med et plask på den modsatte bred . 
Lægen lo forceret . „ Ikke en gang dette forbandede mudderhul gider eje ens navneplade  ! — der ligger den ovre i solet og griner ad én — — dét skilt med specialisten , de husker , vandrede allerede heden en nat i efteråret , — en meget skøn nat , var det . Dét gik dog ikke igen . “ 
„ Druknede de også det ? “ 
„ Ja . I lokumet . “ — 
Jensen stoppede asken fast i pibehovedet . Hans fingre arbejdede med små , nervøse bevægelser , og hans øjne var skjult under lågene . 
„ De skulle ikke sé så bittert på dem selv og på deres stilling , “ sagde Peter Laurits omsider . „ Tag nu godt varsel af pladen dérovre ! Den ville ikke drukne med deres lægenavn ; — sé , hvor den skinner ! — — hvorfor har de ikke talt om , at de ville rejse fra egnen ? De har i den sidste tid vundet adskillige gode mænds venskab her , — både btilow og Finsen og mange andre vil blive forundrede , når “ — — 

— — „ Jeg vil håbe , at dé mennesker , der hér vil mindes mig uden malice , — at dé har været visse på , at jeg ville gå min vej , så hurtig jeg blot kunne . Men , det er ikke altid muligt , at handle , som man helst ville . De hellige aktionairer måtte jo have deres husleje nøjagtig udbetalt . “ 
Lægen løftede øjnene og så forskende på Peter Laurits . Så vedblev han alvorlig : 
„ Jeg har — heldigvis — ikke lagt penge op hér . Skramlet dér , på vognen , tilhører deherrer aktiehavere : de har været så menneskekærlige , at „ „ tage  varer for pengene “ “ , som det hedder . Når jeg nu stikker nøglen i hullet dér og går til stationen med mine jordiske ejendele i denne håndsæk og vender dette forbandede hul ryggen , — så har jeg min gladeste dag i lange , lange tider ! Og — folkene på sandet har én suggestator mindre .  “ 
Han tvang den lille , rustne nøgle ind i dens hul , drejede den omkring , og gemte den så over dørkarmen . 
„ Er de virkelig så glad ved at forlade denne egn så akavet ? “ mumlede Peter Laurits ; han tænkte på sig selv og sin egen stilling . 
„ Ja , de kan tro det ! “ svarede han . „ For at kunne klare sig blandt disse mennesker , må man enten være dygtig og ærlig og gennemdannet 

eller en umådelig stor og råcharlatan . Jeg er , forstår de , ingen af delene fuldt ud ; — især ikke det første . Derfor har jeg fundet stillingen utålelig : jeg har — af forholdsvis ærligt hjerte — proberet på , at snyde mig selv og alle disse ulykkelige , der „ ved satans ville magt “ , som Jens Sandbjerg udtrykker sig i godt selskab , blev „ kastet i mine kløer “ . Men — det lykkedes mig ikke . Jeg har fået et andet syn på lægestillingen , end dét , jeg mødte med hér . Og et andet syn på menneskene , som jeg både holder af og foragter . Jeg har i vinter lært , at føle ansvar . Det faldt mig for tungt , dét ; alt for tungt — efter omstændighederne . Nu har jeg kastet åget . fra mig , brændt mine skibe ! Og nu er jeg glad som en laks ! Aldeles som vore andre store mænd , poeter og pengematadorer , der i deres ungdom „ ankommer til hovedstaden “ med fem rigsbankdaler og to flækkesild i inderlommen — ganske i samme tilstand vil jeg i morgen gensé København ! “ — han lo . 
„ Og så ? Og så ? “ 
„ Så begynder jeg forfra . Og ingen engel eller djævel skal få mig dreven ud i praksis for det første . “ 
Han kastede sin meget lette vadsæk over skuldrene og gik . Peter Laurits fulgte ham på vej . 

de talte modne mænds tale , mens de vandrede hen ad den hvide landevej . Og , da de skiltes , trykkede de hinanden i hænderne . Thi de havde fundet meget behag i hinandens selskab . 

omsider og endelig oprandt da „ det store mødes “ .dag . Guds sande børn havde i from forventning biet på denne dag , der så længe var omtalt og attrået . Og mange gode mennesker havde natten forud knap fået søvn i øjnene , så spændte var de på alt dét , de skulle få at sé og høre . 
Sol stod op i stærke , glade farver . Stille og varm kuplede den blå himmel sig over folkene på sandet , der i den årie morgen ilede med at sé efter vejrliget og tage varsel for dagen . 
I Jens Sandbjergs hus var man på benene allerede ved gry . Hustruen sad i sit nattøj og med bare fødder og gned pletterne af sin mands stadstøj . Hans hvide halsklud skulle frem i dag . Dén skulle gnides med franskbrød ! Der var meget at gøre ved alt det dejlige tøj . Men børnene sov jo endnu , så der var da tid til , at få det gjort så pænt som muligt . Sandbjerg sad i sit eget lønkammer og gjorde stort toilette foran 

barberspejlet : han ragede sig omhyggelig , tog „ Gigt-ørenringene “ ud af sine øreflipper , klippede et langt , christeligt gammelmands-hår af hist og her , vaskede og friserede sig og puttede ren vat i ørerne . Og , mens han efter evne forbedrede og studerede sit ansigt i spejlet , arbejdede hans fantasi med de store og for fremtiden så vigtige begivenheder , som denne hans mærkedag måtte bringe ham : 
nidkær og utrættelig havde han virket for den gode sag . Ingen ville kunne nægte dét . 
Og , havde han end — som alle andre fremragende mænd — både fjender og misundere , så var dog sikkert nok vennerne og brødrene i flertal i dag , og han havde årsag til at vente sig ret en skøn og herlig triumfe-dag — i Herrens navn — tilforladelig . Amen ! 
Modstanderne af „ den store , åndelige bevægelse “ så vel som også de ligegyldige , eklektikerne og de , der aldrig i alevighed kunne „ oprinke sig “ til at tage fast standpunkt i noget anliggende , det være sig jordisk eller himmelsk , — en uhyre , kompakt masse af slu-forsigtig hæderlighed ! — alle disse var også tidligt oppe . Og , da mødetiden stundede til , blev de hvide veje sorte af vogne og vejfarende . 
Da den store time kom hin eftermiddag i maj ved to-tiden , skønnede man , at det 

var godt , at man havde besluttet at samles under åben himmel . Thi , om ikke gud ville gøre et mirakel og ved sit bud omskabe det ny forsamlingshus til et uhyre tempel , ville dette hus være blevet sprængt af menneskemængden . 
Den kommer talrigt , denne mængde , alle vegne fra , — kørende , gående , humpende , — når der er én død , og hans klæder og bohave skal sælges ; når én af os andre skal halshugges , eller kagstryges , eller æreskændes for fronten . Men , når der , nu og da , med passende mellemrum , proklameres en ny gud , eller et opvakt hoved har sat et nyt ansigt på det gamle gudsbegreb , — så vokser mængden til en hel hær ! — ganske som når en konge skal guillotioneres . 
De hvide veje blev sorte af vogne og vejfarende . Ad de smalle stier gled en mørk menneskeslange fremad over bakkekammene , ned i det flade land , mellem bølgende rugmarker . Fåmælt og højtideligt , som til en god , gammel vens begravelse , skred folket fra sandet fremad , unge gamle og børn . — ja , hvad skulle man vel gøre med småbør-nene ? Man kunne dog ikke lade dem ligge hjemme og kavte efter patte og flaske , mens moderen , hun gik til hellig forsamling ? Det var jo hørt før på bankerne , at de ledagtige rotter var komne frem i række og geled og havde ædt af de små , hjælpeløse pattebørns 

kød , mens forældrene sad og kom-fremmede bare sådan et lille stykke milsvej inde i landet hos en god ven . Ganske vist var sligt ikke sket , efter at „ Christendommen var kommen til sandet “ , så børnene havde været djævelens børn , da rotterne gnov dem . Men — alligevel ! Børnene måtte med : dém hørte jo guds-riget til . 
Der var da børn på arm og børn i trillevogn , børn ved skørt og ved hånd . Og genstridige og ulydige børn , som rendte af sig selv — bus-bas — over stok og sten , og som altid var med og endda forrest , hvor der var noget at sé og at høre , — når en gris skulle stikkes , en sivbunke af brændes , en fest åbnes , en præst eller politikus præke under åben himmel , fra en offersten eller — kanske endda med blå briller ! — fra en „ Kæmpehøj “ . Disse uartige børn fyldte ikke på stien : dé sprang altid udenfor banet vej ,'trådte i rugmark og ung kløver , lo op i den blå luft . Sammenbøjede som pindsvin lod de sig rulle ned ad bakkeskråningerne , så sandet føg efter dem og deres bukser blev skamferede . De skød genvej overalt , „ soppede “ gennem bækkene , og „ sprang buk “ over de anstændigste stakitværker . Men den gode gud holdt stedse sin hånd over dém og skænkede dem mange herlige glæder allerede her i det timelige . 
Og fra købstaden , de store gårde og 

nabosognene kom rullende vogn efter vogn . De færreste var troende —- i „ Livsaligheds forstand “ . De fleste drog ud som til en skovtur . Og en stor mængde kom blot for at se og høre , hvor galt det kunne gå . 
Der blev stor forvirring på festpladsen udenfor det ny missionshus . Thi de ledende havde dog ikke tænkt , at så meget folk ville strømme til . Vælige heste prustede og sparkede i jordsmonet , der længe havde tørstet efter regn ; og der rejste sig megen støv . Hopper opløftede deres hæslige skrig , — snart hist , snart her , — og stirrede sansedrukne og forvildede ud i luften . Friere af dyrene slog imod sædvane til „ Tøjet “ , så det buldrede i fadingen 1 og folk måtte skynde sig at springe af vognen , så at kusken kunne slippe bort fra pladsen og få spændt fra . Gårdenes stalde og de tomme lader blev da snart fyldt med heste , og det varede en tidlang , før der kom ro over forsamlingen . 
Det var ingen markedsskare , der hér var forsamlet . Man fornemmede det straks . Der lød kun en dump , jævn mumlen fra denne søndagsklædte mængde . Guds sande børn gik med salmebog i hånd eller baglomme , hilste hjertelig ! på kendinge og venner , havde et mildt ord og et kresten-blik for enhver , der fortjente det . 
Men , også de vantro gik usædvanlig stille 

omkring på pladsen : de ville dog ikke forarge nogen ved højrøstet tale eller glade verdens-ord . 
Kun de ledende syntes at være lidet imponerede af situationen . De bevægede sig med overlegen sikkerhed i den store mængde . Særlig bemærket og beundret var baronen fra Kastrup . Denne brave og joviale mand var på færde overalt . Hans behagelige og frimodige røst , hans glade latter , klang atter og atter gennem folkets mumlen : 
„ Åh ! se , dér har vi jo Christen Madsen ! — er du da endelig også bleven frelst ! “ — håndslag og „ Krestenøjne “ . 
„ Ja-a . Man måtte jo te’ed , hr . Baron . “ 
„ Å , skidt med baronen ! Vorherre gør jo ingen forskel på folk , så vi “ — — — 
— — „ Sådan taler sosjelisterne også , “ mumlede Christen Madsen lunt . 
„ Ja , men de mener ikke noget med det , Christen ! — — nej , se ! dér er jo Per koste-binder fra sandet . Vorherre fik da til sidst tag i dig med ? “ — djærvt håndslag og glædesøjne . 
„ Ja , vel , deres højærværdighed , “ sagde Per resolut og rettede sig strunk i mindet om sin fjerne , men langvarige soldatertid . „ Vorherre fik slavet mig hårdt i vinter : det er „ „ Jegten “  “ ; — her i den venstre Aksel . “ 
„ Ja . Men er du frelst ? Frelst , Per ? “ lo 

baronen godmodig . „ Når kom det ? — jeg blev frelst den 6te maj i fjor , eftermiddag klokken vi over seks ; — man kan altid angive tiden , da den store glæde kom . Når følte du kaldet og råbet og glæden , Per ? “ „ Ja , vel ! Deres højærværdighed —• med megen agtelse , “ svarede Per kostebinder med et ansigt så uudgrundeligt som en olden-borres . „ Ja , vel ! forstår sig : alt dét , deres højædelhed justement opregnede , kom sådan suksumsive , ved lejligheder , — nu i vinter . “ — 
— „ Gud véd , om han alligevel nogensinde har sét Jesus ? “ spurgte baronen dæmpet og knipsede asken af sin cigar ; han havde allerede forladt Per og henvendt sig til Jens Sandbjerg , der svedende standsede og tørrede sin pande med en rødblommet lommeklud . 
„ Han , Per kostebinder ! “ udbrød Sandbjerg indigneret . „ Nej-h , hr . Baron , han er det værste helvedes barn på hele sandet ! Johannes Johansens svorne medhjælp og satans sendebud i folket ! “ — — 
— „ Av ! “ afbrød baronen ham , vendte sig uforstyrret nynnende på hælen og ilede videre i skaren . 
„ Sådan han nu altid skal rende og tage e kegler ! “ snerrede Jens Sandbjerg efter ham mellem tænderne . 
Den store mødeplads var højtliggende . Folket , som stod oppe ved det ny missionshus 

kunne sé milevidt ud over landet — ud over et stykke Danmark , smilende lunt i forårets bløde pragt , et stykke fædreneland , så lykkeligt skabt af gud , at et dusin vekslende agrarministre ikke i deres yderste nidkærhed ville kunne afmagre det helt . Dér lå nakkebjerg skov , dér de „ syv søstres “ lyngklædte rygge . Dér keg nakkebjerggårds „ Fruefløj “ op over bøgene . Og Finsens brede gods med de store Enge , med det blanke åløb og „ Gammelmosen “ , strakte sig i Vester langt , langt ud — helt ud til stranden , der , blå og skinnende , hegnede landskabet . 
Det ny missionshus , som forhen havde forekommet folket stort og lyst og herligt , dét syntes på denne forårsdag med dens høje himmel og klare luft trangt og lille . Folk benyttede det til garderobe . Og , uden at føle andagt , færdedes brede bønder derinde med huen på hovedet ; de spyttede alvorsfuldt-ligegyldigt på gulvet , tændte pibe , skiftede skrå . Og konerne holdt deres småbørn frem , i tugt og ære , i den lille sidestue , der rummede fire spyttebakker med sand — for generalforsamlinger — samt flere knagerækker . 
Ikke langt fra det hellige hus lå et stort spise-telt . En troende gæstgiver fra staden havde sejret ved licitationen over beværtningsforretningen . Han stod , bred og rød , i det endnu mennesketomme telts dør og nikkede 

med passende alvorsfuldhed til de talrige , forbigående bekendte . 
Så var der i øst en gammel bondegårds langstrakte udhus . Det begrænsede pladsen fjernest fra talerstolen , der var rejst på det højeste sted . Og i syd strakte sig et ældgammelt stengærde og , bag dét , præstegårdens ligeså gamle have . Men alleryderst i syd lå præstens fårehus , en gammel Rønne , overgroet med humle og andre slyngere . Det var tomt og øde . Og det lå og fRønnede i skyggen &f en overstadig lystig rigdom af hyld og syren , tjørn og Jasmin og mangfoldige andre buske og træer , som ingen kendte ; hvorfor man kaldte det hele „ Præstens krat “ . 
Jens Sandbjerg ventede med længsel på , at mødet skulle blive åbnet . Smidig som en ål havde han boret sig på kryds og tværs de mangfoldige gange gennem forsamlingen . Han havde holdt revu over vennelog fjender , opsnappet brudstykker af samtaler , studeret „ Terrainet “ . — dér stod Johannes Johansen og Peter Laurits i dyb samtale ; — og btilow og Finsen „ med deres fruentimmere , , var der også . Lærer Nielsen med kone var der ; — han var i hvidt halsbind og så spændt ud . 
Nu steg Jens Sandbjerg et par trin op ad trappen til talerstolen : derfra kunne han over-sé hele forsamlingen . Det var dog alligevel 

en styrtende mængde mennesker ! Men — der var rigtignok mange vantro imellem . Nå , det var jo dém , der trængte mest til den hellige ånds lys . — han løftede sig på tæerne og strakte Hals . Han havde hidtil forgæves søgt efter ét bestemt menneske : Line . Det var længe siden , han havde mødt Line , — ret et herligt møde ! Men siden efter havde hun bedt ham om , at „ være snedig som en slange “ og at indstille sine „ Kresten-besøg “ på gården . Thi Per Larsen — det store blodmenneske ! — havde helt forandret sig : han talte-aldrig et ord til Line og gik omkring derhjemme li’som et dødkolret nød . Men , når han kom til staden , og dér var han jo både tidlig og silde , — så var han flyvekolret ! Så smed han om sig med penge , og råbte op , og var morsom . Så drak han , så det rislede , — både „ Sorte “ og virkelig portvin ! — og støjede og reger’de og spottede med det hellige . — — — liggende-fuld kunne det kæmpemenneske jo ikke blive . Når alle de andre sviregaster lå under bordet , så stod han op , på én gang li’så rolig som et tærskeværk , når de har sluppet dampen ud , og betalte det hele og kørte hjem , — og dét så de dejlige heste stod i ét hvidt , rystende skum ! Men , inden de andre var bleven helt beskænkede , var det rent forfærdeligt for et krestenmenneske at høre og se på hani ! — 

som nu forgangen aften i marts , da han tog gæstgiverens Hulda og vendte op og ned på hende , så hun lignede den værste danserinde , — og satte hende , li’som en visk ! helt op på den varme kakkelovnstromle ! — og dét syn's de var morsomt , — Hulda med ! hun havde da for været en sædelig pige ; men Per havde helt spoleret hende . — og om natten var han aldrig i sovekamret . Snart lå han i gæstekamret . Snart på loft og i lade . Og sådan et menneske havde én gang været troende !  .sådan et mandfolk skulle Line finde sig i at have ! Ikke , at han kom hende for nær , — men hun skulle da ha’ ham drivende i huset ; — Line ! 
Mens alle , disse tanker og billeder fo’r gennem hans hjerne , spejdede hans skarpe øjne i alle retninger . Hvis dette ene menneske udeblev , ville ånden vige fra ham . Han følte det ! Han var som det golde ris og den udtørrede busk , om denne ene i dag skulle savnes mellem de mange . Han erkendte det : han var som besat af en dæmon ! Han var „ gal efter “ Line ! Men — denne kvinde , havde netop hun ikke støtte og trøst behov ? og hvem ville kaste den første sten på ham , Jens Sandbjerg ? — 
hans øjne skinnede og hans tunge blev tør , mens han i underlig angst og spænding søgte og søgte . Snart måtte talernes lange 

række begynde . De ledende forsamlede sig allerede om talerstolen . Og endnu havde han ikke fundet hende . 
Da — i sidste øjeblik — så han hende i mængden ganske nær ved talerstolen . Hun var ene . Hun var pyntet og talte muntert med sine kendinge . Lidt mager var hun bleven siden sidst ; men det klædte hende så herligt . — å , Line ! Line ! 
Han steg fortumlet ned og gav plads for baronen fra Kastrup , der skulle „ byde velkommen og indlede “ . I næste øjeblik gled' han i stimlen tæt forbi Line . Deres øjne og hænder mødtes et stjålent sekund , han hviskedee et par ord i hendes øre , alt mens mængden pressede sig sammen mod talerstolen , hvor baronen allerede stod med blottet hoved og biede efter ørenlyd . Og i næste øjeblik var han atter på sin plads blandt de udvalgte på den lille tribune . 
— der lød salmesang ud i den stille , lumre eftermiddag . Tungt og højtideligt gled de tunge , uglade Vers , et efter et , i lang , lang række , hen over forsamlingens hoveder . Nu og da skreg et lille barn hist og hér . Nu og da forvildede en høj , skinger stemme sig , ivrig og streng , adskillige takter forud for alle de andre . Og nu og da brødes harmonien af en hoppes gejle hvin nede fra engen . Men den alvorsfulde sang besejrede ved sin 

længde alle mindre udholdende lyd . Og , da den omsider forstummede , hvilede en dump , halvt ængstelig , halvt forventningsfuld ro over mængden , der så Jens Sandbjerg langsomt bestige talerstolen . 
Han var bleg som et lig , da han omsider stod déroppe , hvor han så længe havde drømt sig . Han var bleg , da han så ud over denne uventet store forsamling . Thi han vidste , at mangen hemmelig eller åbenlys fjende ville veje ham selv og hans ord . Han anede , at denne dag ville være afgørende for ham . Lynsnart havde hans skarpe øje efterforsket dette virvar af menneskelige ansigter , der alle var vendt imod ham . De fleste vidnede enten om andagt eller sløvhed eller fanatisme . Men , få favne fra- tribunen , stod Peter Laurits i hviskende samtale med Johannes Johansen og godsejer Biilow . Disse tre mænd var spottere , skønnede han , spottere og fjender . Og Finsens store , brunrødt-krøllede hoved dernede , dette åbne ansigt med de stærke , bevægelige træk , der ikke kunne lyve , — dette hoved og dette ansigt ville heller ikke blive venligere eller medgørligere ved hans tale . Mange mennesker gik og ville gå i disse mænds fodspor . Men — Herren ville ikke svigte sin tjener ! 
Han vendte sit ansigt imod himlen , foldede sine hænder over brystet , krampagtigt , 

så det knagede i fingerleddene , og i næste nu strømmede ordene fra hans læber . 
Han talte om „ Satans forskellige forklædninger “ . Den store djævel var klog og listig nok , når han ville forlokke menneskenes sjæle : tidt og ofte optrådte han i skikkelse af et såkaldt „ nyttigt menneske “ , der ville gavne samfundet ved gennemførelsen af nye — altid verdslige ! — arbejder . Snart skulle der stiftes én , snart en anden forening . Men satan stod bagved dem alle sammen ! Thi intet af alt dét bragte os et hanefjed nærmere til det ene , søde , attråværdige mål : den korsfæstede , blødende Jesus ! Og lidt og ofte trak djævelen i præstekjole , og der sprang — skruptåser ! af præstens Hals i stedet for guds rene , uforfalskede ord . — — 
Jens Sandbjerg arbejdede sig nu hurtigt op til en højde , han endnu aldrig forhen havde nået . Uden at nævne navne på mennesker , . Institutioner eller social-politiske retninger , omtalte han dem således , at enhver kunne sé katten i sækken . Og dérpå kastede han , frådende og med den kolde sved perlende på panden , de helliges — „ o : guds og Jesu og den hellig-ånds fjender “ — på hovedet i den evigt-sydende og glødende svovlpøl ! Andelsforetagender , folkebibliottek , oplysningsarbejde , — socialister , grundtvigianere , højkirkelige , — alt og alle gik hovedkuls i pølen og den evige 

lue . Tilbage blev den lille , i sandhed troende flok , guds frelste , hellige børn , der vel kunne komme til , — gladeligen , — at prøve martyriet for den gode sag , men som evindelige : ! ville være samfundenes salt og sejrrige gå ud af alle trængsler . Thi satan i alle sine forklædninger havde slet ingen magt over guds sande børn ! Den hellige kan tage fejl af guds bud , han kan snuble og falde og synde . Men satan har endda ingen magt over ham ! Thi så snart guds barn bekender sin synd og afbeder den , har han forladelsen ved Jesu hellige , dyrebare , varme blod ! — salige de hellige guds børn : satan og døden har intet herredømme over dém 1 dén , der tror , skal blive salig . Dén , der ikke tror , skal evindeligen fortabes- i den . evige ild og pine . De vantros årer og nerver er veje , hvorpå den evige pines fødder skal trampe ! Hver en nervetråd i deres krop er en skrigende stræng , hvorpå satan til evig tid skal file med sine kløer ! ! — en musik fuld af helvedes unævneligste kvaler ! Men de hellige skal fra deres himmel beskue de fordømtes pinsler . Da skal salighedens fryd overvælde dem ! Frelste ved lammets røde blod skal dé skue de vantros uudsigelige elendighed ! 
Derfor omvender eder ! Omvend , omvend eder ! Alle i , guds børns fjender ! I , drankere og skørlevnere og horkarle ! I lunkne i 

troen ! omvender eder , mens Herrens dag er inde ! Se , øksen ligger ved træets rod ! Dét træ , der ikke bærer hellig frugt , skal omhugges og kastes i ilden . Jesu fjender og vore fjender skal visseligen flamme på bålet i helvedes inderste mørke ! — omvender eder ! — gå til Jesus ! — følg mig til Jesus ! — følg os ! Følg os ! 
Hans stemme , der havde lydt skinger og næsten skrigende ud over mængdens hoveder , blev ved slutningen af hans tale mere og mere dæmpet . Og hans sidste ord : „ gå til , Jesus ! “ hviskedee han atter og atter hen for sig , med lavere og lavere stemme . Til sidst bøjede han udmattet sit hoved . Hans hænder sank slappe ned . Og under dødsstilhed i den store forsamling steg han langsomt ned fra talerstolen . 
De ledende flokkedes om ham . Med dybe alvorsminer trykkede de hans hænder , der var svedte og klamme som en kold rødspættehale . Og Jens Sandbjerg modtog med ydmyge ord denne hyldest : han fornemmede , at han havde klaret sig fortræffeligt ; men „ Æren var guds i det høje . “ 
Der fo’r et pludseligt vindstød hen over forsamlingen , og menneskene ligesom vågnede til besindelse efter Sandbjergs voldsomme og langvarige tale . De frelste søgte hinanden og isolerede sig i små hobe . Uvilkårligt måtte de sky alle disse andre , som var „ viede 

til satans rædsomme magt . “ Og mange af de vantro så stjålent og med spirende ængstelse på hinanden : det var li’egodt farligt , at tænke 'sig , at det kunne gå én sådan , som han , Jens Sandbjerg , nyssens havde fortalt , — bare for dét , at én ikke var med på den ny religion . Adskillige trak sig langsomt og uvilkårligt bort fra talerstolen og hen mod spiseteltet : det var som om noget trykkede dem for mavestedet , og — en lille , afbidt dram — i al velanstændighed , forstår sig , — når én har stået i arbejdet siden kl . 5 om morgenen , — og så hér , — og de lærte præker så længe og så sø-ø-rgeligt — — — 
og , mens en ny , ingenlunde vever salme løftede sig op mod denne uransagelige himmel , der begyndte , at gemme sig bag små , mørke , utålmodigt flyvende skyer , — mens en ny bodsprædikant , skrædermester r . P . Jensen fra København , talte med besk alvor over „ Skøgen på de syv høje “ , — så samledes efterhånden , én for én , en stadig voksende hob af vantroende i den troende gæstgiver , Hansens , telt . Det var , som om en magnet drog dem : i begyndelsen gled de langsomt , „ snej-ende sig “ , gennem sværmen ; men i nærheden af teltet tog de fart og smuttede ind med et jovialt-højtideligt nik til Hansen , der stod i døråbningen og begyndte at sé mere og mere jordisk ud . 

ved enden af det lange bord af uhøvlede bræder sad sognefogden og drak . Han var kommen lidt for sent til mødet , som han i embeds medfør skulle overvære . Så snart han havde sét Jens Sandbjergs forvredne ansigt på talerstolen , var han gået ind i teltet . Dér havde han siddet ganske alene ved en flaske „ Fin portvin — h . P . Søllegård “ , indtil de vantroende kom ind . 
Indtil da , havde hans kæmpemæssige overkrop i tilsyneladende ro hvilet med albuerne mod bordpladen . Tavs og ubevægelig sad han dér og stirrede hen for sig . Hans træk var blevne skarpe , og han var næsten mager . Hans rødbrune skæg krøllede sig , uplejet og vildsomt , om det solbrændte ansigt . Kun nu og da langede hans uhyre hånd ud efter glasset med den mørkerøde væske , eller han løftede et øjeblik hovedet og spejdede og lyttede udefter . Ellers hang han over bordpladen , stille og ubevægelig , som et stort , sygt havdyr , der er strandet på en sten . 
Men , da de vantro kendinge begyndte at fylde teltet , rejste han sig med et ryk , og gjorde med stigende venlighed plads for bordenden . Langsomt og højtideligt bænkede mændene sig , — de to anseligste ved siden af pér , de andre på sidebænkene som de vat-venner til . Inden ret længe kom øllet og kaffeknægtene på bordet , og samtalen be 

gyndte i en forsigtig og dæmpet tone : man ville jo ugerne forstyrre forsamlingen derude om talerstolen , hvor skræderen nu „ stod og strakte Hals og skreg op om djævlen og denne hér’ meget store skøje , som folk her på egnen li’egodt slet ingen interesse ha’de for . “ Længere kom kritikken ikke . 
Derimod udspandt sig en interesseret forhandling om de ny andelsforetagender på egnen , — stadig noget afdæmpet . Thi gæstgiver Hansen , som fremdeles bevarede den rette tro i teltets døråbning , vendte nu og da sit glatragede åsyn mod sine letsindige medskabninger — dog gode kunder — og averterede med en forunderlig fed , indviet stemme : „ Ja , nu taler baronen igen ! “ — „ Nu er det lærer blad , . der skal til det ! “ — „ Nu forkynder gårdejer Rasmus Pedersen . Han skal nylig være bleven vakt . “ 
Men Per , der allerede , da teltet fyldtes , havde drukket meget , syntes i aften at være i særlig lystig stemning . Før nogen anede , hvordan det gik til , havde han fået Hulda , der var fulgt med teltet som skafferske , til at plante tre store puncheboller på bordet . Ganske vist gik der en forlegen gysen gennem selskabets temPerament , da den „ lille , afbidte dram “ pludselig — ligesom ved „ Satans rædsomme magt “ •— voksede til en hel bolle punch i urette tid ! Men — når sogne 

foged , Peder Larsen , der af alle var anset folen pæn og kontant mand , og som selv hørte til de troende — i alt fald forhen , — når han bød på et glas , så var det ikke sådan at sige nej . Man vidste da , hvad der sømmede sig . Og man kendte da måde . Tak få dén , som byder . . . . . . . . . 
„ Nu , — nu går Jens Sandbjerg værkelig på stolen igen ! “ meldte gæstgiveren fra teltdøren . 
Der opstod en uvilkårlig pause i samtalen . Men så var det , at Per pludselig rejste sig og sagde disse formastelige ord : 
„ Du kan gerne spare dig ulejligheden , Hansen , med at melde — hérind til os , hvikken én af dé avekatte dérude , der spiller kammerat med Vorherre . For du ka’ trygt svære på , at 'fald det nuomstunder gik rigtig til med dé dele , så sendte Vorherre , katten rive mig ! lige på minuten en hvalfisk op fra stranden , sådan én , der ku’ gabe over alle profeterne dérude på en gang , li’som over Jonas !----------sandbjerg , han ku’ komme til at ligge akerat li’som en skrå , s’gu’ ! lige langsad tandkydet-------- men hvalfisken ville , fa’en æ’me ! spy dén kammerat ud , li’så såre den ha’de smagt på ham ! — akerat li’som med Jonas ; — han ha’de nu en særdeles forbandet smag , — li’som mesten dels de allerfleste profeter ; — 

de bli’er spyet ud , siger jeg , Hansen ! spy—et — ud , Hansen ! “ 
Nogle lo . Andre , der kendte Per nøjere , tav stille og så betænkelige ned i glasset : de vidste , at han var ikke så overstadig , som han forestillede sig . Han var hverken fuld eller gal . Der var bare noget , ligesom en harm , der i det sidste halvår havde stået og „ forrentet sig “ i hans sind ; — Pokker vidste , hvordan han havde fat på det hele ! 
Men Hansen lod , som om han intet andet hørte end den ny forkynder , tækkemand Nielsen ,- der , efter tur , havde ordet fra talerstolen , samt teltlærredets skvappende larm i den kække blæst , der pludselig havde afløst eftermiddagens lummerhede . 
Per så sig hastig om i kresen . Han sonderede terrainet . Og han syntes tilfreds med resultatet . Han fornemmede , at han , i alt fald i øjeblikket , beherskede stemningen ; og skønt han endnu var ædru , tiltog han sig dén ret til at „ sige sin oprigtige mening “ , dér stiltiende var indrømmet børn , gale og berusede . 
„ Du , Mads Iver fra Strandby , dernede ! “ råbte han med et . sært smil ; „ skal vi hilse på hinanden ? — — du var alligevel lige ved at få apostel-feberen i vinter , du kan ikke nægte det , du gamle rad ! Men — sér i ! — så var det , at profeten for Strandby 

og omliggende , hestehandleren , fik pudset Mads med den skimlede hoppe . Dén blev solgt i „ Guds navn “ . Men — dodkolret var hun , fa’næ’eme ! alligevel . — jeg siger : de tampe , der trasakker vos med deres djævle-vrevl og svovlpøl og alt dét , de kan glæde sig over , at Vorherre er — endnu meget mer’ langmodig , end man påstår nuomstunder . For var han ikke dét , så ha’de han , fan’æ’me ! javet sit varmeste lyn — li’som et kastespyd ! — gennem nakken på - på visse procenter af de allerhelligste af de hellige her i Strandby og på sandet og omegn . — skål , Mads Iver 1  “ 
De to mænd drak med hinanden . Og mange lo , stadig noget forbeholdent , som lejlighed og sted syntes dem at byde . Andre syntes , at Per , han gik for vidt : der var jo dog så mange flinke mennesker mellem de frelste . Hver ha’de da lov og ret , at tænke , som han kunne , om dé dele ; — der var jo religionsfrihed hér i landet , og Per havde selv sine fejler og — var en — en forandret mand , sådan ; så — alligevel — desuagtet — — 
— — der for et orkanagtigt vindstød hen over landet . Det kom langt borte fra , fra et ensomt sted , hvor guden endnu råder . Kådt og glubskt fløj det over bjærge og have og 

sletter . Det spændte med sin flyvende , fejende magt fra himmel og til jord , som fenrisulvens stønnende flab ! Sorte skylag drev det foran sine prustende , højt løftede næsebor . Og , da det på sin flugt nåde Danmark , så sled dets skarpe tunge og tand i vigs og fjords kælne vande , så der stod skumsprøjt og lystigt gny om det lille , gudfrygtige land . 
Og , da stormen nåde pladsen for det store , hellige møde , hvor den ottende , aldeles frelste prædikant netop stod på talerstolen og vidnede — i diplomatfrakke og hvid halsklud og- med kæber som en hantigers — for askesens herlighed , — så blev den vild og ubændig ! Kåd som en gadedreng , der ikke en gang ejer en livsanskuelse , hvirvlede den op vindtørret tang og sand , støv og stakhavers rådnende halmstumper . Og , mens folkene ængstede og undredede sig , vaklende spredtes og atter trængte sig sammen med fornyet Iver om denne talerstol , der nu i fire timer havde været et hypnotiserende centrum for deres bevidsthed , jog stormstødet hvinende og susende gennem de tætte rækker af festligt klædte mennesker , bort over landsbyens Tage og den nære kirkegårds sandede gravhøje . Det blaffrede , hvirvlede og peb gennem Hansens telt . Glas faldt klirrende på bord og gulvgrus , og Hulda , der havde god grund til at 

tro på , at fanden kunne blive los , hun slog hænderne sammen og hvinede . 
Folkene i teltet blev urolige . Der var uhygge i luften . Det bragede så underligt i stænger og sammenføjninger , og udenfor skjulte en sort sky aftenens blå himmel . Udenfor stod mængden endnu i stum , trippende uro og lyttede til talerens vældige røst . Men når han spærrede op sine kæber og , vildt stirrende mod den mørke himmel , brølede guds og satans navne , så de sejrende skar gennem blæsten og ramte hvermands øren , — så tænkte de fromme troende på selve guds røst fra den flammende tornebusk . Og de stod atter som naglede fast til jorden . . Småbørn begyndte at græde , og nede fra engen lød hestenes urolige vrinsken og prusten . Men der faldt ingen regn , og kun nogle få vantro gjorde mine til , at forlade mødet . 
Per blev siddende for bordenden , bred og tungerap som før . Men , der var kommet noget sært adspredt over ham . Han så med uvilje , at mange forlod bænkene og søgte ud eller vandrede i urolig samtale om på gulvet . Og , da Jens Sandbjergs ansigt pludselig keg ind i teltet , steg blodet ham til ansigtet . Han rejste sig brat og gik ud . 
Der var næsten mørkt på festpladsen . Thi store , sorte skylag drev stadig over forårsaftenens 

himmel . Den kolde blæst hvislede i Pers store skæg , da han stod bag teltet , spejdende og barsk , og stirrede ud over Marken .--------der var en mand , der gik sin vej , dernede . En , der havde fået nok af det . — Pers skarpe øjne fulgte skikkelsen . Det var Jens Sandbjerg ! Han luskede af ! — endnu før mødet var sluttet ? — det var sært , dét . Kanske havde han bare ærinde i præstegården , — og kom tilbage igen . Nu , — nu sprang den satan over gærdet ind i „ Præstens krat “ — — 
— — „ Jeg sku’ hilse dig fra konen , Per Larsen , og sige , at nu var hun gået hjem — og — for hun var li’egodt bange for vejret . “ Det var smedens lille dreng , der pludselig efter megen . Søgen var „ rendt på “ Per , og som nu , forpustet og tungerap , aflagde sin raport . 
Per for uvilkårlig sammen . Men han svarede med tilsyneladende stor ligegyldighed : 
„ Nå . Det er godt , min dreng . — hun er kanske nylig gået ? “ 
„ Ja , — du ka’ se hende endnu déroppe på stien ! “ 
Sognefogden så ganske rigtig en kvindeskikkelse , der nok kunne ligne Line , vandre bort over bakken udenfor landsbyen . — „ De tage er hver sin kurs , “ tænkte han . „ Men — alligevel “ — — 

og den store , letberusede mand knyttede næverne . Han borede sig gennem mængden , der virkelig endnu holdt ud ved talerstolen , hvor manden med kæberne var afløst af en anden mand , der talte milde og fromme ord om Vorherre og synderne . 
Men Per hørte og så intet omkring sig . Dreven af et hemmeligt instinkt forlod han pladsen : iaften ville han have vished om „ Lines veje “ . Og han forsvandt i tusmørket . 
Finsens og Biilows damer var hurtigt blevne trætte , og , da aftenen kom med blæst og mørke , kørte de hjem . De to godsejere forblev standhaftigt på pladsen . Med stigende undren så de den ene taler afløse den anden i ivrig og ret ensformig uendelighed . De så , hvorledes den godsindede mængde time efter time blev hængende om talerstolen som en bisværm om en honningkage . Der var i situationen noget , som syntes dem fremmed og uhyggeligt . Og , ganske uvilkårligt sluttede de sig til Peter Laurits og Johannes Johansen . 
Men disse to venner var i aften påfaldende fåmælte . De stirrede med ængstelig og harmfuld alvor , time efter time , ind i denne store forsamlings brede , betagne ansigt . Og , — alt mens Jens Sandbjerg afløstes , og baronen og lærer Jensen og skrædermesteren 

afløstes , og manden med tigerkæberne afløstes , og den anden mand med de kærligt-milde ord afløstes , alt mens den stille , lumre eftermiddag afløstes af den mørke aften med dens urolige blæst og dens truende himmel , — blev det dem klarere end nogentid forhen , at skulle der komme en lysere og menneskeværdigere tid for folkene på sandet , en foryngelsens og fremskridtets tid , så måtte deres gudsbegreb blive et andet , end dét , for hvilket der i aften gjordes propaganda . 
„ Nu har dette møde varet snart i fire , stive timer , “ sagde Finsen og så på sit ur . „ Og endnu har vi ikke hørt ret mange ord , der ikke var sandbjergske . “ 
„ Ja , det er en skam og skade , dette , “ mente Johannes og stirrede rådvild ned for sig . „ Den megen præken må jo holde op snart ; folk kan ikke døje at stå her stort længere , og vejret —-------du , Peter Laurits ! — vejret er som skabt til fremavl af helvedes- og fordømmelsestanker . Når månen står op , vil mange brave menneskers sjæle være fangede for lange tider eller for bestandig i alt dette edderkoppespind “ — 
— „ Edderkoppespind ? “ mumlede Peter Laurits barsk . „ Edderkoppespind , snoet og tvundet — med „ Kattetrins lyd “ og mænds hovmodige villie og kvindfolks angst og drift og uro , 

— dét gi’er stærke bånd ! om end ikke bjørnesener .  “ 
„ Det er synd mod almuen , at dette møde skal ende , uden at et eneste borgerligt gam-mensord har lydt fra det skafot af en talerstol , dér ! “ udbrød Biilow . 
„ Ordet bliver ikke givet uforsigtigt til alle- og -enhver , “ bemærkede Johannes . „ Der er sørget for , at tonen kan holdes til enden . Og — så snakker de om „  „  prækestolens hellige ukrænkelighed “ “ ; og mængden , den tror , at stilladset , dér , er en prækestol og ; at opposition er en vanhelligelse og gudsbespottelse ! — — det er alt sammen brillant forberedt !  “ 
I samme øjeblik lød baronens glade stemme ud over pladsen : 
„ Ja , nu vil vi slutte mødet med salme nr . 721 i de ny bøger . Og så vil vi takke gud for denne herlige fest og for hver eneste sjæl , der frelst vender hjem “ — — — 
vinden snappede resten af hans korte tale . Sangen begyndte . Når déns sidste Vers var båret bort af blæsten , så var alt forbi , udsæden var lagt , og folket ville gå hver til sit og lade udsæden gro — til næste gang . 
Peter Laurits stod en tid lang og grublede . Han bed sig i læben og flyttede sig urolig . Han kom , mens de sang , uvilkårlig 

længere og længere bort fra sine venner . Som en magnet med mystisk kraft drog talerstolen ham nærmere og nærmere . 
Og sé ! Da det sidste Vers begyndte , stod Peter Laurits Nielsen , skolelærerens søn , ham , om hvem der i de sidste måneder var berettet så meget modstridende , — han stod deroppe i den viftende tranlygtes lys . Alle kendte ham , og faderen før ham — en hel , lang , menneskealder . 
Og salmens sidste Vers fik pludselig fart og klang . Alt , mens mængden sang , trængte den sig nærmere og nærmere til talerstolen : man ville høre , hvad denne unge mand havde at sige . Vel var folk trætte . Men , — når de tænkte på alt dét , de i vinter og vår , havde hørt  .om og sét til denne unge mand , og , når de nu skimtede hans store , alvorlige hoved deroppe i halvmørket , dette hoved , der skulle være så umådelig godt , og som endda ikke var helligt endnu , — så var det bestemt , at de ville høre , just hvad han — sådan akavet nok , i utide — kunne ha\æ at sige . 
„ Mødet er sluttet , højstærede ! Det er forbi ! “ lød det dæmpet og ængsteligt fra lederne . Og baronen kom selv op på talerstolen og „ gjorde forestillinger “ . Men Peter Laurits blev , hvor han var . Og næppe var 

sangen endt , før hans stærke , malmfulde stemme nåde alle øren : 
„ Ingen har haft bud efter mig : jeg står ukaldet hér , og jeg skal sige så få ord , at jeg tør bede jer høre på mig , — er jeg end en uren synder for gud og mennesker , en tolder , der véd , at han har himmel og jords tilgivelse behov . 
I har hørt megen og ensartet tale . Dé folk iblandt jer , hvis sind er blidest og hvis øje er blindest , de vil nu vende glade hjem i troen på , at dét gudebillede , der her er oprullet for dem , er den store guds , — himmels og jords sjæl ! De vil tro på , at de i dag har gjort sig behagelige for denne gud . Og de vil holde sig for frommere og bedre end de andre , der ikke er „ frelste “ ved denne tro . 
Hvorledes sér da dette gudebillede ud , hvorledes denne alverdens herre , hvis profeter er — hr . Jens Sandbjerg og — alle de andre af denne dags ledende mænd ? — mon han , der , foruden dette forvittrende sandskorn af en jord , holder millioner af verdener i sin næve , mon han lader sig lokke til mildhed eller til grumhed af disse selvgjorte profeters frådende påkaldelser , hundske bønner , kammeratlige tiltale ? — er han er dresseret tiger , der på menneskekravlets intime henstilling , farer løs så de vaklende og søgende sjæle 

og knuser dem med velbehag i sit helvedes-gab ? — spørg hr . Jens Sandbjerg ! — eller er han en god-kammerat , der går omkring og „ åbenbarer sig “ for Sidse på sandet i dag og for Per og Povl i morgen , — der lægger femogty ve-ører og brystsukker i hellige huses vindueskarme — som en nyopfunden ole-luk-øje ! — marefletter pigebørns lokker , kyser fruentimmer , gi’er mandfolk held i hestehandel , agerer medicin gennem gudelige probenreuteres håndspålæggelse  ? ! — spørg hr . Jens Sandbjerg , i , der i aften er frelste ! Spørg ham ! 
Gå hjem og læg jer , folk ! — og , når i vågner i morgen , så vågn , som en brav Karl vågner efter en rus . Efter en knagende , dundrende , forbandet rus , under hvilken han har taget gudens navn forfængeligt i sin syndige Hals , drevet naturstridig spøg med det største ! Riv ud jert Askeblonde hår , — som denne rørelse ingensinde vil få jer til at bestrø med en sund sjælekvides Aske ! Riv jer da i skægget og sværg , at i aldrig mere i livet vil forme den store guds billede i jert eget ! — hvem er „ hellig “ her ! Du — eller jeg ? I , som har samlet folket hér , og holdt det op med stjernetyder-snak , — i , som giver menigmand anvisning på en bank , der ikke agter jer’ veksel , — i , som har sat den store guddom i system og katekismus , — som dyretæmmeren sætter sin løve i bur — og 

la’er den springe over ridepisk — og apportere — og „ hoppe skade “ på kammando ! mens al pøbel undrer sig ? — — eller jeg , som intet véd og intet erkender , mens jeg slæber mig over sandet på min syndige bug , — men med løftet hoved ! — som en slange , der sér sin fjende ? Hvem er hellig her  ? Hvem tør formaste sig til , at sige : sé , jeg går bort fra dette møde med guddommens stempel på min pande ? — som de gode præmiedyr går hjem fra dyreskuet med prisens tegn på deres horn . 
Jeg siger jer : vogt jer for gudens tal- , rige , selvbestaltede profeter ! Thi guden kender dem ikke alle . Han , som er verdnernes mystik , stolte mænds sidste tilflugt , — når deres hud er garvet i livets løben-spidsrod ; — han , som taler med verdenshavets brølende tunge , — med den grå sangfugls liflige sang , — gennem orkanens rystende råb , — gennem døende børns underlige øjesyn ;----- han har ikke behov for beskyttende og fortolkende skriftkloge ! Han la’er sig ikke sætte i system og orthodoxi ! Og hans selvbestaltede apostle — „ „ her i sognet med omliggende ! “ “ — dé , er som mankelusen , der dratter ned fra stænget i hestens mane , sigende : se , godtfolk ! Hesten og jeg — vi to trækker det tunge , tunge læs ! “ 
— — der var blevet så stille på pladsen , at hvert eneste ord blev hørt overalt . Men 

nu løftede sig , hist og her , en vredagtig og forarget røst : 
„ Kast ham ned fra talerstolen ! Han bespotter gud ! “ 
„ Grib ham og hold ham fast ! Han er Jesu fjende ! “ 
„ Ned med ham ! Han spotter — et anerkendt trossamfund . “ 
Og Per kostebinder fra sandet trængte sig frem og løftede truende sin næve , og råbte med høj og sælsom røst : 
„ Træk ham bare for kultusmanisteren ! Træk ham for kultusmanisteren ! Kultusmanisteren , han er guds største redskab — og sværd — og nøgle — og Dirk hér på jorden iblandt vos andre . Kirkemanisteren skal sla’ ham nør , — straks ! li’som en okse ! “ 
Men Peter Laurits kendte den sære , gamle soldat . Han så spotten og et grebet sind knistre bag hans påtagne tåbelighed og hans latterlige komediantspil . Og han nikkede med et roligt smil til den gamle . 
Trængslen om talerstolen blev tættere og tættere , råbet højere og højere . Nogle skreg på sognefoged og politi , andre på gudsbespottelse og lovens strengeste straf . Men mange råbte , at de ville høre , hvad Peter Laurits havde at sige ; han skulle tale i fred , ligesom de andre . 
Rådvilde og ængstelige over denne uventede 

krænkelse af det hellige mødes fred , stak de ledende hovederne sammen : dette menneske måtte straks  .fjernes ! — én måtte straks gå op og hente ham ned ! — én ; hvem ? — baronen havde — mundlig — gjort , hvad han kunne . — hr . Rasmussen ? — han ville ikke besmitte sine hænder ved at berøre sådan en person ! — Skræder Hansen ? — „ var for klejn “ . — hr . Lærer blad ? — jo , han kunne gerne hente ham ned , hvis hestehandleren ville hjælpe ham , og hvis Jens Sandbjerg — — — hvor var Jens Sandbjerg ? ! — hvor — hvor Pokker ! var dog det menneske henne ? nu , li’som det kneb , at holde folk i tømme  . . . . 
Og mængden bølgede i vild uro , mens den kolde blæst peb hen over dens hoveder . Højere og højere lød råbet op til Peter Laurits , der stod med blottet hoved og bi’ede på ro : „ Tal ! Tal , du kun frit ud ! “ — „ Hold kæft , folk ! og lad dén mand sige , hvad han tænker ! “ — „ Lad ham tale i fred , li’som de andre ! “ — Per kostebinder , der følte sig som en fisk i vandet , løftede atter og atter sin skingrende gammelmandsrøst over larmen : „ Smid ham ned ! — når Jens Sandbjerg og skræderen sla’r sig sammen , så lover jeg for , at djævlen får , hvad djævlens er ! — op med Jens Sandbjerg ! Jens Sandbjerg er guds barn og kære jæ—ens hér 

på jorden ! Han sla’es med satan — im-meran , akerat s’gu’ , li’som kong géork med dragen ! — — op med Sandbjerg ! Han skal sla’ ham !  “ 
Men udenfor den sorte , sammenstimlende skare stod Peter laurits’ forældre halvt skjulte bag et træ . De to gamle havde gået hele eftermiddagen tæt op ad hinanden , som dyr på Marken , når der er uhygge i luften og de aner uråd . Tavse og indesluttede havde de hørt de vekslende taleres mørke ord om djævel og synd og død og evig ildslue . De havde mærket , at mange mennesker blev overvældede af den store myndighed og den frådende fanatisme , hvormed den ny lære blev fremsat . Og de havde med ængstelig forventning i afstand iagttaget sønnens ansigt , der i de sidste måneder havde forandret sig så underligt , — var det end godt og ærligt endnu . Nu var faderen bleg af rådløs spænding . Og moderens øjne stirrede tårefyldte , i sky beundring , frem mod talerstolen , hvor sønnens buskede hoved endnu viste sig i lygtens lys . 
Lærer blad og hestehandleren steg imidlertid besluttede op ad talerstolens trappe . Ved dens fod samledes resten af de ledende mænd —- undtagen Jens Sandbjerg , som ingen kunne finde . 
De to udsendinge havde nøje overlagt 

deres slagplan : de ville forsøge at tage deres kontrapart med det gode , og , hvis dét mislykkedes , ville hestehandleren tage ham i benene og — „ ganske lindt “ — hale ham ned . Blad ville så først „ skyde efter “ , og dérpå selv tage ordet og berolige folk med et christeligt , hurtigt , afsluttende ord . 
Og hestehandleren , der endnu dunkelt mindedes dén tid , da han „ havde været med “ , spændte sin buxerem tre huller ind , lod et par kødfulde fingre glide udvidende langs halslinningen , og stod så kampberedt , men endnu from , foran Peter Laurits , flankeret af hr . Blad . 
„ De kan ikke få lov at tale mere , hr . — , “ sagde hestehandleren i en uvilkårlig høflig tone . „ Det kan ikke tilstedes . “ 
„ Jeg taler jo heller ikke , højstærede . “ 
— „ Hvad — hvad gør de da ? ! “ 
„ Står og trækker frisk luft , kære . — det sér stærkt ud til vejrforandring ; — synes de ikke , hr . Blad ? De skal sé : om et øjeblik har vi regn . — en af deherrer skulle vel ikke tilfældig være i besiddelse af en skrå ? “ 
„ En skrå ? En skrå ! “ gentog hestehandleren godmodig og jog uvilkårlig en pegefinger i vestelommen . „ Du , blad ! — han vil have en skrå “ — — 
i dette øjeblik bar blæsten et langt , skingert 

hyl ind over festpladsen . Alle hørte det . Og alle stod lyttende stille . 
Per kostebinder brød straks stilheden og råbte : 
„ Nu er satan sluppen løs , endda vi har manet og kværket og døllet ham hele aftnin-gen ! — rend , folk ! rend ! “ 
Men folket rendte ikke . Det stod som lamslået og lyttede . 
Og ud i den mørke aften fløj skrig efter skrig , — høje , hæse , underlige skrig , som af uhyre og onde natfugle , der forfærdede flakser op og af blæsten drives langt bort fra deres fattige reder med de varme æg . Ud i den skumle aften fløj ubændige , halvkvalte skrig — og en vredagtig mands brølende eder . Larmen kom langt nede fra , — fra præstens forladte fårehus — fra „ Præstens krat “ — og så , nærmere og nærmere , fra selve festpladsen  . . . . 
„ Dér kommer fanden med Jens Sandbjerg ! “ udbrød Peter Laurits og pegede ud i halvmørket . „ Lad os nu gå ned og hjælpe ham . “ 
Hestehandleren og hr . Blad , de ledende og de mest behjertede af mængden var allerede på vej . Men de var ikke kommen langt , før et sælsomt syn åbenbaredes for dem : 
i stormskridt , hen over grønsværet , nærmede sig sognefogdens kæmpeskikkelse . Frygteligt bandende skred han fremad . 1 den 

ene næve slæbte han Jens Sandbjerg ved hans frakkekrave . Med den anden svang han sin egespire . Den susede som en dragonsabel gennem luften og faldt taktfast , atter og atter , på det . ulykkelige offers ryg og bag og hoved  : 
„ Der står skrevet “ — ( svup ! svup ! ) — „ Du skal la’e være “ — ( svup ! ) — „ at 'drive hor , din satan ! “ — ( svup ! svup ! svup ! ) . — „ Item og ligeledes : “ — ( svup ! svup ! ) — „ Du skal la’e være “ — ( svup ! ) — „ dit skinhellige ræveansigt af et paternosterbånd ! “ — ( svup ! svup ! svup ! ) — „ at begære din næstes kone “ ( svup ! ) „ din harebenede o .xe ! “ — ( svup ! svup ! ) — „ dit vindøjede asen ! “ — — — 
ligbleg , mere død end levende , hang Jens Sandbjerg i den rasende mands hånd som en slatten frakke på sin knag . I begyndelsen skreg han om hjælp til gud og mennesker , råbte „ Mord ! “ og hvinede . Men snart blev han ganske tavs . Og da folk kom til , og Per slyngede sit hjælpeløse offer i armene på de ledende , da var Jens Sandbjerg besvimet , og han lå som aflivet på grønsværet . 
Og mænds og kvinders røster hævede sig over mængdens forfærdede mumlen og råb : 
„ Han har slået ham ihjæl ! “ — „ Han er myrdet ! “ — „ Så fik han da endelig dén martyrkrone , han så længe har sukket efter !  “ 

mange kvinder trængte sig ivrigt frem , bøjede sig med blege , fanatiske ansigter over det formentlige lig , løsnede dets klæder , aftørrede dets pande og ansigt , foldede dets hænder over brystet . Og nogle begyndte , hjertegrebne , at istemme den vante dødssalme .’ 
men mændene omringede Per . Bleg og med den kolde sved Perlende på sin pande , stod han ganske rolig , støttet til sin stok . Rusen og raseriet var pludselig vegne for hans sædvanlige besindige selvbeherskelse : han havde betalt en gammel regning . Dér lå kvitteringen . Nu fik de gøre ved ham , hvad de ville . 
„ Morder ! “ hvæsede hestehandleren og knyttede næven op mod Pers ansigt . — „ Og du er sognefoged ! Rettens og lovens håndhæver her på pladsen ! “ 
„ Politiassistenten kommer straks ! “ råbte et menneske udenfor kresen . 
„ Ja , vel ! I har overtaget ! “ udbrød Per og blodet farvede atter hans ansigt . „ Men --jeg er da ikke hængt endnu !  .  . Se til den pjalt , dér ! som de nu ligger og messer over , han klarer sig nok — og begynder forfra ! Han spiller altid komedie : han ligger-død , som en dresseret hund , bare . Og , når det passer ham , så springer han op , og begynder at bjæffe og labbe mælk igen “ — — 
de skønnede , at vreden på ny tog Per . 

og de gjorde kresen om ham en smule videre . Kun baronen blev stående , hvor han stod . Der var noget i Pers væsen , der vakte hans medlidende interesse . 
„ Hør nu , Per Larsen , “ sagde han i en halvt fortrolig , halvt bebrejdende tone , „ sig mig dog : hvorfor har de dog slået denne gode Broder ihjel ? “ 
— „ Ihjel ? “ gentog Per . „ Der er såmænd ingen fare for ham ! Den slags folk er mere sejlivede end som så  .  .  . De kan jo sé , at han trækker vejret — og gloer — og begynder at harke ! Se kun til ! Nu rejser den snog hovedet igen ! “ 
Og virkelig ! Under kvindernes deltagende udråb , rejste Sandbjerg sig overrende , vendte øjnene mod himlen , greb sig til hovedet , mumlede et „ Herre Jesus ! “ og sank atter bagover . Så tog kvinderne fat på salme og bøn med fornyet kraft . — men Per bed tænderne sammen , så det knagede . 
„ Hvorfor har de dog gjort denne uchri-stelige handling ? “ vovede baronen at gentage . 
„ De behøver ikke at fritte mig . For jeg har selv bestemt at sige det — højt og tydeligt . så alle folk kan høre det . “ — han løftede stemmen , så alle forstummede og lyttede . 
„ Dén mand , der ligger dér , han , der så længe har præket omvendelse og moral for os bønder , — ham greb jeg , midt under jert hel 

lige møde , i hor — på fersk gerning — i præstens fåreskur ! “ —-------- 
kvinderne løftede atter deres stemmer og sang — højt , højt og fromt . 
— — „ Dét er da ikke — kriminelt ! — ikke kriminelt , kære , “ stammede baronen dæmpet og lagde beroligende sin hånd på bondens arm . — men Per hørte og så intet . Han stirrede lige ud for sig og vedblev : 
— „ Så tog jeg ham i kraven og prøvede , om jeg kunne høvle djævlen ud af ham ! — han har selv lært os tingene . Men — fanden beskytter sine ! Og Jens Sandbjerg vil aldrig blive af med sin djævel “ — — 
kvinderne sang så det hvislede — 
— — „ I gør klogt i at kviddre , fruentimmer  ! — dét gør soen også , når vi kommer og klør hende på halssulet med kniven . Men i kan alligevel ikke dølle dette : tag jer i agt , folk , for profeterne og de skriftkloge ! Tag jer i agt ! De er li’som hussvampen , der kommer hemmeligt og æder i mørket , fra neden af , i gulvbrædderne ; men ovenpå sér det ud — med fernis og strøsand — som ellers , — der er bare stank i luften ! Og så en dag — som bedst vi går — så stikker vi benene igennem ; og så er det hele rådent ! — se , nu er jeg færdig . Nu kan i gøre med mig , hvad i vil . “ 
Han havde løftet sin stærke stemme , så 

at alle havde hørt ham . Mens han talte , var „ Assistenten “ nået ned til stedet ; hans ansigt rødmede under guldtredsen som en ejdammer-ost med et par fugtige „ Tårehuller “ , og han var ikke helt sikker i mælet . Peter Laurits og Johannes vekslede nogle ord med ham . Så bad Peter Laurits sognefogden om at forlade pladsen . Og de fire mænd gik langsomt bort . 
Samtidig lykkedes det gode mennesker , at få Jens Sandbjerg på benene . Sangen var forstummet . Og , mens snehvide skyer jog for en glad blæst over den nu månelyse himmel , bevægede menneskemængden sig op over bakken som et tungtvraltende , mumlende , natligt utyske , sort og bølgende . 
Men , alt som heste og vogne kom frem , blev der mere lyd og liv over forsamlingen . Der hørtes latter og løssluppen tale midt i skaren af alvorlige og tavse mennesker , der af oprigtigt hjerte bad til gud , at Jens Sandbjerg dog måtte vise sig at være en martyr og uskyldig . 
Udenfor gæstgiverens telt stod Finsen og btilow i livlig samtale med Peter Laurits og Johannes . De var alle beredte til at tage bort , og Finsen havde just indbudt dem til at tilbringe resten af aftenen i hans hjem . 
Da lød på ny skingre råb og mange syngende stemmer nede fra præstens krat . 

men råbene var en flok kåde drenges triumfråb , sangen en lattermild opsang . 
Mængden rettede sig og spidsede øren : hvad var der nu igen på færde ? 
Og se ! — nede fra fårehuset bevægede sig et lille regimente af langbenede knøse og drenge i stormmarch op ad bakken . Forrest sprang to trommeslagere med kasseroller og to bækkenslagere med kasserollelåg . Så kom „ Fanen “ , en stor , snehvid fane , der underligt posede sig ud i modvinden , knyttet med bændler og bånd til de to , overstadige fanebæreres kæppe . Endelig var der en bagtrup , der ' besørgede „ Fanemarchen “ — en evindelig gentagelse af de samme kåde , til lejligheden improviserede strofer , afbrudt af skingrende lattersalver . 
„ Så ! “ udbrød Finsen fornøjet , „ dér kommer s’gu’ ungdommen med latteren og med fredsbanneret ! “ 
Og ungdommen defilerede forbi i strunk march , — — tsching ! da , da ! — tsching ! — én , to ! én , to ! — højre , venstre ! — hurrah ! — og den kåde modvind fyldte „ Banneret “ . Det var som en ballon med to korte ben — en uhyre bag på to tykke lårstumper i kønt , hvidt linned — — 
„ Ih , du forbarmende ! “ råbte Finsen , rystende af latter , „ kommer den ugudelige yngel ikke dér med et par fruentimmerbuxer ! 

— — vil 1 skruppe af , i djævleunger ! Skal i rende hér og forarge brave mennesker — og gi’e et slet eksempel ! “ — — 
— — „ Det er bare hittegods , hr . Finsen ! “ råbte fanebærerne tilbage , „ bare hittegods , — der skal afleveres retteligen og efterlyses ! “ — tsching ! tsching ! da-da-ra ! — „ De hang nede i tjørnehækken om præstens krat , — udmærket tøj ! — vi har allerede spurgt flere af damerne , om det er deres . Men — der er ingen , der vil have bukserne ! “------tsching ! da , dal — tsching ! da , da ! — „ Hurra—ah ! “ 
Larm og lyd af mennesker , heste og vogne ilede afsted over veje og stier og forsvandt i den lyse nat . Blæsten havde lagt sig . Oppe i bakkerne drog kongevejen sig som et bredt , hvidt bånd langt bort i månelyset . Den slyngede sig med sit rolige , uendelige perspektiv af tavse , forårsstævnede popler som et pryde-ligt smykke om landets blødtformede nakke . 
Henad den hvide vej , der i denne nat syntes at føre lige ind i himlen , flakkede en ganske ensom , mørk skikkelse . Den gik ikke : urolig og ustadig som et møl flakkede den hid og did med nervøs hast . Eller den stod stille i lang tid , for så pludselig at haste fremad igen . 
Det var Line , pérs kone . Hun turde ikke 

gå hjem . For hun havde intet hjem mere . Hun turde ikke gå ud . For alle vidste dét . Selv dé , der havde handlet ganske som hun , dé ville lukke deres huses dør hårdt i for hende . Thi omkring hende var ingen løndom længere , og de andre ville kæmpe , som hun selv havde kæmpet , for at bevare løndommen , — denne alkove i kvindernes sind , dette allerhemmeligste , som så mangen én ikke kan undvære , om hun da skal leve livet . 
Hun satte sig på en stendynge , sprang op , ilede fremad , satte sig igen . Hun slog sit skørt op om sit hoved , gemte sit ansigt folden lyse nat . Det var , som om alt gled bort under hende . Hun stirrede ind i et uhyre dybt mørke . Men nu og da flimrede det for hendes øjne , og kendte billeder viste sig lynsnart for hende : snart var det Per , hendes husbond , der rejste sig fra sit nattekvarter i høladen . Han var så kæmpestor og rød . Han stank af brændevin , og der hang avner i hans uredte hår og skæg . Og snart var det småbørnene , der vågnede og skreg , fordi deres faders seng stod så gabende tom i den sene nat . — Sandbjerg var det , Sandbjerg i al hans magtfylde ! Sandbjerg talende de hellige ord til folket , — sangbjerg i sort diplomatfrakke og med præste-hvid halsklud ; — og Sandbjerg ved deres hemmelige møder , der dog begyndte og endte med et bibelsted ; 

— Sandbjerg på talerstolen ved det store mode , og Sandbjerg i præstens krat — — nu var det Per igen ! Han så ud som et vildt dyr . Og forfærdelig stærk  . . . . At Sandbjerg , — som var så klejn , — kunne bære sig så dumt ad i nej , nu var alt forbi ! alt spoleret ! — gud sé i nåde til hende !--------- å , om Per dog også havde gennet Sandbjerg væk i tide ! Per , som skulle være sin hustrus beskytter og værge , han havde jo rent slået hånden af hende og ladet hende gå lige i fordærvelsen . Han burde dog have haft en bedre forstand . Men han var bare ond ! Når hun tænkte på , hvordan han så ud , da han kom og tog Sandbjerg i nakken , så var hun vis på , at vendte hun hjem , eller fandt han hende her , — så slog han hende ihjæl ! 
Ved denne tanke fo’r hun op igen , blottede atter sit ansigt og ilede videre . En mil hvid vej , en hel mil poppelperspektiv , var gledet under hende , forbi hende . Og pludselig så hun de små huse i købstadens arbejderkvarter rejse sig omkring hende . 
Uvilkårlig drejede hun ned gennem en lang , sandet gyde . Ved Sandbjergs hus standsede hun . Dér brændte lys endnu . 
Besluttet ringede hun på dørklokken . 
Langt om længe lød bare fødders slæbende trin i forstuen , og madam Sandbjerg viste sig i døren . Hendes blege , søvndrukne an 

sigt stirrede sløvt-forvirret ud i morgengryet . Og , da hun havde kendt det andet blege og forstyrrede ansigt dérude , så bøjede hun blot næsten umærkeligt sit hoved lidt dybere ned mod sit bryst med den snavsede sirtses-nat-trøje og mumlede : 
„ Nå , er det dem , Line . — han vil kanske sla’ dem også ? “ 
Og Line skyndte sig at smutte ind . Hastigt fløj løgnen fra hendes læber : Per var skinsyg , var gal , var fuld ! Skinnet kunne kanske være imod hende . Men — mdm . Sandbjerg og alle , som kendte hende , kunne da nok forstå , at en kone i hendes stilling , — der allerede så længe havde været frelst--------- Per var aldeles gal ! Hun vidste ikke , hvor hun skulle  .få tag over hovedet , — bare komme i seng — — — 
hér afbrødes hendes tales strøm af Sandbjergs skarpeste og mest indignerede røst : 
„ Mutter ! — mutter ! “ råbte han inde fra sovekamret , hvor han lå med sit indbundne hoved og sine omslag på lemmerne . „ Mut-ter ! “ 
„ Å , gud dog også , Line ! Nu har vi vækket ham ! “ sukkede hans hustru og skyndte sig ind . 
Og gennem de åbne døre trængte hr . Sandbjergs tale klart og tydeligt ud til Line , der rystende af træthed blev stående i forstuen . Han sagde : 

„ Er du galen , kælling ! — er du da så ædende tov’li’ , at du ikke kan skønne , at Line , hun kan ikke være hér ! — véd du da ikke , at jeg ligger hér , halvt ihjælsla—a—gen af dette fruentimmers fortabte mand ? Véd du kanske ikke , at dét gale og fordrukne menneske beskylder mig for hor med hans kvinde ? — men han har ingen vidner , har han ikke , pér ! Og , hvad han er ene om at se i sin rasenhed , dét skal ingen dømme nogen efter . Ta’e Line ind hér ? ! — dét var det rette vand på de vantros mølle ! Gud vil beskytte Line , for hun er en from kvinde . Men — ud med hende ! og det lidt gesvindt , du ! — afsted med hende ! Man skal ikke række løgnen og forargelsens tale hånden . — — nå , da ! forstår du ikke ? — herut med hende ! — eller jeg skal probere “----— 
Line slap sit tag i dørlåsen . Det sortnede for hendes øjne . Forvildet og dødtræt tumlede hun bort over gårdspladsens dybe gruslag , ud i den disede forårsmorgen . 
Da Sandbjergs hustru kom tilbage i forstuen , var Line allerede langt borte i bymarken . 
„ Hun — klarer sig nok ! “ trøstede Sandbjerg ud fra sin barske sky af bindstykker og omslag . „ Hun klarer sig nok , mutter ! Hende vil Vorherre sikkerligen hjælpe og bevare . Amen ! “ 

skærsommer skred fremad over landet med sine lange dage og sine lyse nætter . Ud over bønderhavernes gamle , mossede stengærder hang syrengrenes lillafarvede klaser , guldregn og den blomsterhvide æblegren . Grøftevoldene , der 'drog det brede skel mellem Pers og Povls , lagde en alen til deres vækst . De sendte tilvejrs i den lune , diset-blå luft underfulde græsstrå med fine , dunbløde kvaste , rødtskinnende tjæreblomst , blå og gule og hvide blomster , dem hver egns børn giver et nyt navn . 
Og , når den milde luftning fløj hen over landet , mættede den sig med blomstervrimlens berusende Duft , bar den bort over høje , bølgende kornmarker — langt ud over stranden , så rejefangersken . standsede sin gang over det hvide sand , rettede sin mødige ryg og spilede næseborene op . ( 
alle dyr iførte sig deres skønneste skrud . Og så gik de ud og magede sig . Døgnet rundt klang glade menneskers tilfredse stemmer , deres muntre råb , hestes vrinsken , fuglenes kvidder og sang , insekternes travle summen . I utrolig hast var spiren lagt til en ny generation , unger fødte , æg lagte og udrugede . Det pibbede og peb under tagskæg , fra hule træer , fra huller i gamle stendiger , fra mark og fra mose , fra hæk og fra krat . Og ude i stranden over „ Mågeøen “ 

løftede sig nu og da op mod den blå himmel en hvid , bølgende sky af opskræmte , rugende f ugle . 
Da så en dag alle disse guds undere af drift og fremavl , af moderkærlighed og fader-stolthed , var fuldbyrdede , jorden opfyldt , naturens fadebur fyldt med ung , lækker føde , — så begyndte hvert kreatur at plyndre det rige madskab til opholdelse for sig og sine . 
Skaden satte sig på stærkassen , pikkede på låget og gav lyd som en stæremoder . Og , når de grådige unger efter sædvane strakte deres grimme gab op mod hullet , — vips ! op med dem ! bort i et skadenæb , — til føde for en skadeunge . Ræven åd fasanens unger ; fasanen pikkede de herligste larver og de fedeste madiker med de mest lovende udsigter . Men en skøn dag bed gravhunden ræveungerne ihjæl . 
Ude langs den lune skrænt sejler den frygtelige guldsmed på sine store , skinnende vinger , grum som en flyvende torpedojager , alle småflyveres skræk . Dens kindbakker er rædsomme : de knuser i et nu den bedste flues brystkasse ! 
Men den frygtelige guldsmed går en dag i tornskaden  ; eller den kommer for nær til vandet og snappes af en skalle , — der går i gedden , — der går i mennesket . 
— „ Det hele er bare én roterende æde 

bevægelse ! “ udbrød Peter Laurits leende . Han var kommen i følge med Johannes for at sige farvel til vennerne på nakkebjerg og Smidstrup . Finsen havde indbudt hele „ Foreningen mod epidemien “ til sig . Og selskabet var nu samlet i verandaen efter aftensmåltidet . 
„ Og , når „ „ Bevægelsen “ “ kommer til menneskene , så er det civilisationens store opgave , at regulere den , “ bemærkede Biilow . „ Og dét er svært , — siger verdenshistorien . “ 
„ Høh ! “ udbrød Finsen fra sin kurvestol . „ Verdenshistorien , dén — den er guds mistillidsvotum til menneskene . “ 
„ Hvis en engel steg ned på jorden , “ sagde Peter Laurits alvorlig , „ hvis sådan én — en uberørt , himmelsk florvinge — gjorde os den ære , at søge kendskab til os gennem verdenshistorien , så ville denne engel straks bestige sin sky igen . Thi historien , den ér — ret beset — menneskehedens uimodsigeligste skandskrift og pamflet . Bengalens tiger og Danmarks lækat har den ikke blodigere .  “ 
Der blev en pause . Anna Margrethe og Cordelia skænkede gul vin i glassene . Gamle lærer Nielsen , som var indbudt for sønnens skyld , snød sin næse med en allarm som et brutalt-advarende tågehorns . 
„ — død og pine , Nielsen ! “ udbrød Finsen 

jovialt . „ Det var da fanden til optakt ! — nu har de ordet . “ 
Gamle Nielsen betænkte sig lidt . Så sagde han : 
„ Verdenshistorien , mener jeg , er nationernes . Peter laurits’engel vil forhåbentlig være mest Per s o n al-historiker . Og så vil han blive på jorden ; for — der er mange gode mennesker til endnu — “ 
— „ Du , far , er et af de bedste , “ sagde sønnen med varme . „ Jeg tror alligevel , at de gode bevægelser , „ Sagerne “ , i reglen er meget mere værd end dé personer , der søger at bære dem frem . Det brede lag har alt for stort hang til person-dyrkelse . Folket elsker profeter og eneboere , asketer og bannerbærere . Folket vil sé en sag , en ide , en religion , i inkarnation . Den vil have en guldkalv at danse om i ørkenen , en „ Repræsentant “ for dit og dat at bukke for . Og , mens det danser om og bukker for og tilbeder sit afgudsbillede , glemmer det guden : det glemmer politikkens ide for politikkeren , den store , skønne , socialdemokratiske ide for saft-og kærne-agitatoren fra hjemstavn , Christus for — hr . Jens Sandbjerg , — gud bedre dét ! “ 
— „ Du , btilow ! “ udbrød Finsen og dampede stærkt af piben , “ det vil efterhånden blive et Pokkers besvær og ansvar at sidde på flæsket , som man siger . “ 

„ Ja . Når student Nielsens „ „ roterende ædebevægelse “ “ en gang bliver „ „ reguleret “ “ , så vil der være ædt så mange af os , at der ikke bliver stort mere tilbage at rotere efter . “ 
„ Åh “ , sagde Johannes Johansen smilende , „ der vil vel altid være mening i tingene . Skallerne vil aldrig æder gedderne . Og gedderne vil aldrig æde mennesket . “ 
Der udspandt sig nu en samtale . Damerne tog livligt del i denne . Og den blev i hast ganske således , som slige samtaler i almindelighed blive i dameselskab . 
Så rejste Finsen sig . Han gjorde tegn til Peter Laurits og Johannes . Og de tre fulgtes ad ud i haven , der bredte sig i den lyse nat med . sine duftende buskadser og vide plainer . 
„ Hvad vil de nu ? “ spurgte Finsen pludselig og standsede sin gang . „ Hvad vil i nu , de , student Nielsen , og de , Johansen ? “ 
Der blev en pause . Peter Laurits og Johannes så på hinanden . 
Så sagde Peter Laurits : 
„ Jeg vil nu rejse til byen igen og — hurtigst muligt — tage min bandsatte eksamen : det vil fornøje min gamle . Og jeg skønnet-nu , at mig vil det fremtidig ikke skade . Hvis Jens Sandbjerg og konsorter havde været 

kandidater i kundskaben om gud , ville de have været endnu farligere , end de er . “ 
„ Og så ? “ spurgte Finsen . 
„ Ja , så får man søge at bøde på og at afsone den skade , som man har gjort i sin ungdom , ved at leve som en mand i sin manddom . Johannes og jeg vil mødes igen . Vi vil arbejde sammen . “ 
„ På hvad ? “ 
„ Vi vil søge , at skaffe „ „ Folkene på sandet “ “ først brød , så oplysning til selvkritik . Og så et gudsbegreb , der ikke kan spottes .  “ 
„ Det er store ord . “ 
„ Ja . — store ord . “ 
De tre mænd fortsatte deres gang . Så standsede Finsen atter . 
„ Jeg tror , mine herrer , at vi kender hinanden . Biilow og jeg har ofte talt om dem og om deres færd og fremtid . Vi er begge store egoister . Men vi håber , at de alligevel regner os for venner . Vi har da tænkt , at det måske kunne betale sig — betale sig for os , — for alle parter , — om vi kunne for-må dem , Johansen , og deres ven , student Nielsen , til at foretage en længere studierejse i Tyskland , Belgien , Frankrig , og — især — England . Vi mener nemlig , at det ville have været sundt og godt , om dette lille lands foregangsmænd , oftere end tilfældet ér , havde 

haft lejlighed til , ved selvstudium at lære at kende og at bedømme sociale vilkår og resultaterne af de sociale fremskridtsbevægelser i de store kulturstater . “ 
Peter Laurits og Johannes så tavse og overraskede på hinanden . — så sagde Peter Laurits  : 
„ Vi kan kun takke dem og hr . Bulow . Men , hvad mig angår , så må jeg bede om mindst et Års henstand . Jeg mangler , har jeg længe mærket , mangen anden bondestudents glade imponerethed af sig selv og sine kundskaber . Tværtimod : hvis det menige folk bare vidste , hvor dybt uvidende en almindelig , dansk kandidat er — og i kraft af sin intellektuelle opdragelse må være , — så ville det menige folk miste den sidste halvdel af sin respekt for den „ klassiske “ Dannelse . — jeg takker dem af mit hele hjerte . “ 
„ Ja , “ sagde Johannes , „ når Peter Laurits ikke takserer sine kundskaber højere , hvad skal så jeg sige ? — i et år vil jeg dog kunne få lært noget af sprogene — og — og — og så — — tak , hr . Finsen ! — vi skal ikke rejse forgæves . “ 
„ Så er dét en aftale ! Næste år ved denne tid afgår cand , theologiæ Nielsen og cand , dæmagogiæ Johansen til udlandene . Rejsen varer et år . Og Bulow og jeg har 

æren af at afholde udgifterne . “ Finsen smilede fornøjet og tilføjede polisk : 
„  — men sagen skal pinedød være en hemmelighed ! For , hvis noget renlivet , borgerligt menneske ville komme og sige , at et par forstandige , danske godsejere befordrede et par af vore mest lovende dæmokrater på en faglig uddannelsesrejse , så ville dette menneske utvivlsomt få det svar : dét er løgn , farlil ! om ellers der er løgn til i dette land ! “ — 


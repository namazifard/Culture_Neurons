
forord . 
I den mindeværdige vinter 1870—71 opholdt 
jeg mig i Berlin og har i politisk interesserede 
krese kunnet følge stemninger og tilstande under 
hele krigen , ved paris’ kapitulation og de bevægede 
dage , da Berlin blev fra Preussens til rigets 
hovedstad . For de i denne bogs første del skildrede 
interiørers og sociale anskuelsers overensstemmelse 
med virkeligheden kan jeg desuden på grundlag 
af breve og skriftlige optegnelser fra den tid gå 
i borgen . Hvad de om bogens hovedperson 
grupperede mænd udtaler og mener om krigen og 
dens følger vil sagtens forekomme læserne så 
fremmed og næsten uforeneligt med den gængse 
opfattelse af stemningen i Tyskland på den tid , 
at jeg har ment det ikke at være overflødigt 
på forhånd at neddysse mulige tvivl med den 
forsikring , at således taltes og tænktes der virkelig 
i visse berlinerkrese dengang . 
11 . Marts 1894 . 
Forf . 



i . 
Ud fra et hus i køpnickerstrasze korn nogle 
unge piger med kollegiehefter og tegnemapper 
under armen . Det var elever fra øverste klasse 
i Berlins tegneskole , hvor de havde haft aftenkursus 
i perspektivlære . 
Udenfor porten blev de stående , ivrig snakkende : 
de havde fået alt for meget for , det var 
umuligt at lære alt det — og så kunne man ikke 
følge med , så hurtigt han dikterede . En slog et 
hefte op og viste under gaslygten , hvilken skrift 
det var blevet — og så manglede hun det halve . 
» Gråszlich — scheuszlich — zu arg . « 
Et vindstød drev pludselig den løse sne fra de 
mandshøje dynger langs fortovene lige i ansigtet 
på dem , så de fik adjektiverne forkert i halsen 
og måtte gøre omkring med ryggen mod gaden . 
» Pfui — schauderhaftes wetter ! «  så lo de 
og rystede sneen fra kåber og hatte , trak slørene 

tættere for ansigtet , puttede hænderne dybere i 
mufferne . Man måtte hjem , det var silde , han 
holdt dem alt for længe . Men endnu pludrede de 
videre om ferien , der begyndte i morgen , om julefornøjelserne , 
der stod for døren . Ach , ballerne 
var ingen ting nu , alle var i krigen . Den havde 
en Broder , den en fætter , den en  » Schatz «  med i 
Felten . Ach Gott , ach Gott — den krig ! Men 
nu stod tropperne jo ved Paris , og der spiste de , 
Gott sej dank , allerede rotter , så måtte det 
vel snart have ende . Ved en idéassociation begyndte 
en at fortælle om en æske dejlig lubeckermarcipan , 
hun havde fået sendt , og så var de nær komne 
op at nappes om , hvad der var bedst : lubeckereller 
anden marcipan . Lubeck fik overtaget , og 
så sagde de farvel : adieu fræulein Tietz — adieu 
fræulein Schulze , fræulein Meyer — adieu , adieu ! 
I det samme kom endnu en ung dame gennem 
porten og hilste kort i forbigående :  » Adieu , 
fræuleins ! « 
De gengældte hilsenen , et par af dem stak 
fnisende hovederne sammen , og en råbte næsvist 
med sødladen spot i stemmen : adieu , liebes fræulein 
dænemark — auf wiedersehen ! 
Så for hun og et par andre op over snedyngen 
og forsvandt i mørket på den anden side , 
mens den unge dame , rolig og uden tilsyneladende 

at ænse tilråbet , drejede af til venstre og fortsatte 
sin vej alene . 
Det var en dansk pige , Terese kærulf , der denne 
vinter under krigen mellem Frankrig og Tyskland 
opholdt sig i Berlin for at fuldende sin uddannelse 
ved tegneskolen . 
Hun var tre og tyve år , så godt ud , 
brunet , med svært , purret hår over en ganske klog 
pande , trækkene friske og kække . Munden , rød og 
fuld med en lidt kort afskåren overlæbe , så man 
så de stærke , hvide tænder , havde et sødt smil , 
der kom let . Øjnene var varme — de missede lidt . 
Vinterkåben sluttede engt om den lille ranke 
skikkelses fulde bryst og runde taille . Hun trådte 
let og sikkert på ret små fødder . 
Hun var træt af den anstrengte passen jpå i 
timen og den forcerede skriven . Skønt det 
fremmede sprog ikke længere lagde hende hindringer 
i vejen , når hun talte , voldte det hende endnu 
nogen vanskelighed at nedskrive lærerens flydende 
og ordrige foredrag . Det løb om i hendes hjerne , 
hvad hun ikke havde fået med , og hun samlede 
og ordnede i tankerne hovedindholdet . 
Trods den bidende kulde følte hun endnu 
heden af gasblusset i klasseværelset lige over sit 
hoved . Det sugede lig en svamp blodet til 
hjærnen . Hun lettede uvilkårlig på baretten , hvis 

pelskant klemte om panden , og løsnede baschliken , 
mens hun rask gik fremad i den frosne sne , der 
skreg og gled ud under hendes fødder , som var det 
salt , hun trådte i . 
Hun var ærgerlig til mode . Al denne teori 
plagede hende , især disse geometriske formler og 
beviser . Løse opgaven tegnet på papiret var som 
fod i hose , men forme beviset i ord — brrrrrrr ! 
Dumt også , at pigebørn hjemme ikke fik lidt af 
den hjærnegymnastik . Hun var kommen ganske 
rå til det , derfor kneb det . 
Og så denne udråbte director , hun lige kom 
fra !  » Famøs , gøttlich , geistreich «  — og gud véd , hvad 
mere . Ja , han var såmænd meget flink , men 
forståelsen druknede i al hans vidtløftige veltalenhed , 
og bad man ham en gang om en ganske 
nøgtern forklaring på et eller andet vanskeligt problem , 
fik man ikke én . men syv og tyve — og 
var lige nær . 
For resten var han morsom at snakke med , 
skønt preusser lige ud i fingerspidserne , franzosenfresser 
og erobrer til det yderste . Nå , intet under , 
at disse tyskere var stolte af deres armé , deres konge , 
deres Bismarck . Hvor dumt , at hun lod sig drille af 
hans udfald mod Frankrig og af hans foragt for 
det franske folk . Det morede ham , at hun blev 
hidsig , sagde ham imod — og hun kunne ikke lade 

være . Hver gang de her pralede af en ny sejr , 
følte hun det som en ydmygelse , der ramte hende 
personlig — og hvorfor egentlig ? Hvad kom det 
hende ved ? Ja — de franske sympatier lå nu en 
gang i blodet . Til gengæld nærede han en overvættes 
beundring for  » das schøne dænemark «  . Jo tak ! 
De små biderhvasse øjne , der gjorde de underligste 
volter over og under brillerne , lyste ordentlig af 
griskhed , når han udbredte sig om Københavns 
udmærkede beliggenhed som flådestation , folkets 
intelligens , de danske soldaters tapperhed og udholdenhed , 
 » bei dibbel , fræulein . «  jo—o , sørgelig 
ihukommelse . Hans tykke , røde læber og 
hvide tænder skinnede ganske diabolisk , som var 
de parate til at tage det hele i en mundfuld . 
Måske var det for bekvemt at kunne sluge denne 
bid , at hans sorte helskæg var raget af i en 
rundkreds omkring munden , som var det gjort efter 
en passer . 
Pigebørnene sagde rigtignok noget andet :  » zum 
bequemen kussen «  havde hun hørt dem hviske , og 
hun havde adskillige af dem mistænkt for nok at 
have lyst til den bekvemmelighed . 
Han var pebersvend og — noget kælen af sig , 
havde hun mærket . Å , disse pjankede , uopdragne 
pigebørn med deres skinsyge — at de ikke 
kunne unde hende den smule velvilje og opmærksomhed , 

lærerne og da især director viste hende , 
den fremmede , ensomme , fordi hun havde flere 
kundskaber end de , mere dannelse og — nå , vel 
også var den mest talentfulde på afdelingen 
og måske — da kom smilet — ganske pæn at se 
på .  » Auf wiedersehen , liebes fræulein dænemark ! « 
Jo , hun havde godt kendt stemmen , der 
skulle efterlignes . 
Det var director , der kaldte hende sådan , 
fordi han ikke kunne huske hendes fremmedklingende 
efternavn . Lærerne brugte tilnavnet som en slags 
spøgefuld høflighed , eleverne vrængede det efter i 
alle mulige tonearter . 
Nå , meinetwegen ! 
Herregud , hvor den vej var lang ! I aften fik 
det slet ingen ende . 
Gaden strakte sig ret fremad i et uendeligt 
perspektiv . Hun gik som i bunden af en dyb grøft . 
På den ene side husrækken , højt tårnende sig op 
i den mørke , snetykke luft , og på den anden side 
den smudsige snevold , der voksede højere dag for 
dag under det idelige snefald og dannede en fortløbende 
barrikade langs fortovene , gade op og 
gade ned . 
Den på grund af krigen mandsfattige by 
havde ingen arbejdsstyrke stor nok til at skaffe 
disse vældige snemasser af vejen . Hvert hus 

fejede nødtørftigt for sin dør , og dyngerne fik lov 
at vokse . 
Lygtepælene holdt med møje hovederne i 
vejret . Under hver enkelt lygte sivede fra de dårligt 
pudsede glas en mat lysstrøm ned over begge 
sider af volden . Mellemrummene gabede i sort 
mørke . 
Mørkt og øde var der i denne fra byens centrum 
fjærntliggende del . Næsten uden anden lyd 
end de bredsporede hjuls knirken i den dybe sne 
asede fire heste nu og da en tungt belæsset vogn 
gennem gaden . De få fodgængere gled forbi 
hverandre som på uld , og fra den sorte himmel 
begyndte atter den fintdelte sne at drysse ned som 
sand i den stille frostluft . 
Hun gik bestandig lige fremad , trods mørket 
og ensomheden uden ængstelse . Den fordel havde 
krigen , at damer kunne færdes alene på gaderne 
med nogenlunde tryghed om aftenen . Når de 
herrer militære af over- og underklasserne var 
hjemme derimod — hm ! 
Intet havde heller mødt hende på alle hendes 
vandringer de lange , lange veje den hele vinter . 
Ikke en gang et ubehageligt eventyr havde hun 
oplevet — det , så lidt som noget andet — intet . 
Ensomt , trykkende ensomt følte hun det i 
denne store by , hvor hun forekom sig selv som 

den eneste fremmede , uden bekendte , venner eller 
tilhold noget steds , og det skulle vare — å , fire , 
em måneder endnu i 
herregud , hvor fattig også hele denne udenlandsfærd 
var bleven . Da hun hjemme tog beslutningen 
om at rejse ud som det første skridt 
ad vejen til selvstændighed , hvor havde det da 
ikke klinget , dette : til udlandet ! Men da var 
rejsens mål Paris . Den vej spærrede krigen . 
For hende , hjemmefødningen , der næppe endnu 
havde stukket næsen udenfor Københavns volde , var 
det som at se ind i noget nyt , stort , oplevelsesrigt . 
Og gud , hvor hun trængte til at opleve 
noget , lige meget hvad , blot noget . 
Hu ! denne stive kedsommelige by , hun gik i , 
hvor gade krydsede gade med fortvivlet regelmæssighed : 
 » gerade aus , quer um die ecke rechts , 
gerade aus quer um die ecke links «  , sådan lød det 
altid , når hun i begyndelsen spurgte om vej . 
Endeløs var denne by , hvor hun følte sig som 
lukket inde af mursten , aldrig udenfor mursten , 
bestandig omgiven af mursten . Gå , så langt man 
ville , aldrig slap husrækken . Nåde man en 
kanal , førte en bro over floden , bestandig tog nye 
husrækker fat . Selv omkring thiergarten spændte 
pragtbygningerne deres stenarme . En murstenskolos 
uden sjæl i de stive , store træk , forekom den 

hende , denne sejrens by , hvor sejrsbudskaberne 
dryssede ned som med sneen og skreges ud af 
løbedrengenes skingrende råb :  » Depeche , depeche , 
neuer sig , neuer sig ! «  — næppe ænset mere af 
den sejrsblaserte befolkning . Mens jærnbanetogene 
med fanger og sårede , sårede og fanger , ustandselig 
rullede gennem gaderne , og husene pyntede sig 
med sort-hvide faner — å , det var trist , trist ! 
Mon det var hjemveen , der atter knugede hende 
om hjertet ? Den børnesygdom , hun havde stridt 
med lige siden — hun lo næsten spottende af sig 
selv — siden dampskibet , der bragte hende over , 
kom udenfor Trekroner . Ærgerlig satte hun foden 
hårdt i , gled ud og var lige ved at falde : kællingen , 
sentimentalitet ! Hun havde jo intet hjem 
at længes efter , ingen ting , ikke det mindste — 
mere ! En heftig , brændende smerte for igennem 
hende ved erindringen om , hvad hun havde mistet . 
Det flimrede for øjnene af tårer , der ville frem . 
Hun følte et øjebliks fristelse til at give efter 
overfor smerten , der som en ond klo greb om 
hendes hjærterødder , hælde hovedet mod muren og 
hulke ud al sin sorg og det bitre savn af det , der 
var borte — det lune hjem hos den gamle mormoder , 
mosteren , der fra hendes spædeste år havde 
været hende , den moderløse , moder , søster , veninde . 
Slag i slag var de døde , hjemmet opløst . 

hvad gik der . dog af hende i aften ? Der 
var jo ingen grund mere end ellers til — alt 
det var årgammelt . Hun havde jo ellers evne 
til  » at ryste af sig «  . Mørkt bag og lyst for 
og så lige på , var hendes valgsprog eller plejede 
at være det . Måske var det ferien , der virkede 
allerede . Den havde hun længe gruet for med dens 
o o 
lange , ørkesløse dage , med tid til at tænke  .og 
huske . 
Hidtil var arbejdsiveren over hende som en 
hidsig feber , alle åndsevner anspændte til det 
yderste for at vinde med . Nu hørte spændingen 
op som ved et pludseligt klip , og hun følte sig 
slap , viljeløs , givet alle minder , alle længsler og 
savn i vold . 
Men hun ville ikke give efter — nej , vist 
ikke i det var ikke værre nu , end det havde 
været og ville blive ved at være . Hun havde 
brug for sine kræfter til andet end at spilde dem i 
tårer . 
Hun fik snart tag i sig selv , tvang tankerne 
til at sysle med andre og lysere emner — og 
mærkede så med ét , at hun var sulten , skrupsulten ! 
Aha ! Det var nok egentlig grunden til , at 
hun følte sig så modløs og forknyt i aften . Og 
så fablede man om sjælens uafhængighed af 
legemets krav , jo vist . Kød og ånd hørte nok 

pænt sammen som stof og kraft og lod sig ikke 
skille ad . 
Nej , nu huskede hun , at hun ikke havde fået 
tid til at indtage sit sædvanlige extramåltid i caféen , 
når hun skulle på den lange tur . Ti 
pensionatsmiddagen , den halve tallerken suppevand 
og det lille stykke kogte eller stegte kød , så sejt , 
at man måtte skære det til hakkemad , før det lod 
sig bearbejde med tænderne , kunne umuligt række 
til for hende . Hvordan disse udenlandske unge pigers 
maver var indrettede , begreb hun ikke . De fordøjede 
glat væk som appendiks til middagen hver 
en desserttallerken topfuld af lageagurker og pilkartofler 
— ingen af dem klagede over sult . Mens 
hun — alle hendes lommepenge gik til extramåltider . 

gud ved , om de levnede lidt  » Abschnitt «  til 
hende i aften ? Sådan et stykke skinkebrød , et 
rigtig stort stykke , å , hvor det skulle smage . 
Aftensbordet var det mindst knebne af pensionatskosten . 

så , der var endelig frankfurterbahnhof og 
omnibussen , der skulle køre hende omtrent en 
times vej til potsdammerthor . Derfra havde hun 
ikke langt hjem . Men desværre ikke den rigtige 
omnibus . Den var lige kørt , den næste gik først 
om tyve minutter , fik hun at vide af konduktøren 

så hellere køre kun en del af vejen og 
komme af sted straks . 
Så indholdsløst havde opholdet i verdensbyen 
været , at disse omnibusture , hun foretog et par 
gange om ugen , forekom hende som en slags adspredelse . 

hun kom dog ved dem i berøring med mennesker , 
og i alt fald den del af de indfødte , som kørte 
i omnibus , lignede ikke deres by . De var godlidende , 
gemytlige , åbenmundede . Mere end en 
gang havde hun fået ret pudsige indblik i preussisk 
tankesæt og levevilkår gennem sådan en 
omnibuspassiar med en snaksom berliner eller 
berlinerinde . Det var dog altid et kig ind i en 
fremmed verden , som ellers var lukket . 
Med nogen skuffelse fandt hun i aften 
omnibussen tom . Passiaren kom bedst i gang 
under ventetiden , mens vognen holdt stille . Men 
der sad alligevel en helt oppe i det inderste hjørne , 
en preussisk soldat i fuld oppakning . Sammensunken , 
ludende forover støttede han sig mod geværet 
mellem knæene , som havde han ondt ved at 
holde sig oprejst . Under den korte kasketskygge 
så hun det nederste af et plumpt ansigt med 
smudsiggult , filtret hår og skæg . 
— var han såret ? spurgte hun konduktøren 
fra sin plads ved vogndøren . 

— nej , syg . 
— hvordan kom han da her , alene — ? 
Konduktøren trak på skuldrene : formodentlig 
en efternøler — kommen nu med toget syd fra , 
armer Kerl ! 
Hun hørte kuskens råb til hestene , vognen 
satte sig i gang med et ryk , og de kørte . 
Rask gik det , selv nu i det tunge sneføre , med 
de fire stærke , bredhovede heste for . Det var noget 
andet end de københavnske omnibushestes dovne 
luntetrav . Ak ja , dette rare kongens København , 
hun kom fra . Aldrig fandt hun , mens hun var 
der , sin fødeby videre yndig — snæver , lille , 
købstadagtig . Men hvor nemt man smuttede 
udenfor , blot gaden igennem , hvor hun boede , så 
lå volden der , og der oppe fra kunne øjet strejfe 
frit ud over haver , marker , helt ud i landet . 
Eller Langelinje — sundets grålige flade , hvor 
vandet nu vinterdage slog med kold og ligesom 
hårdere klang mod de glatte , grønlige stene . 
Og pludselig huskede hun udsigten fra et af glughullerne 
i frelsers kirketårn , hvorfra byen bliver 
som en lille klat af røde Tage mellem grønne 
marker og blinkende vand , og luften smager salt 
og frisk — ak ja , vandet , det var nok mest savnet 
af det , der gjorde hende hjemsyg . 

bump , bump ! Vognen skumplede , så ruderne 
klirrede , og hun nær var hoppet ned af sædet . Og 
så sad de fast . Konduktøren bandede , kusken 
råbte . Ned måtte de begge to og hjælpe hjulet 
over snedyngen under mere banden og råben . 
Der kunne snart ikke køres i de mindre befærdede 
gader , hvor hverken kost eller sneplov nogensinde 
gjorde ryddeligt . Så — nu gik det igen ! 
Hun skottede til soldaten . Han havde stønnet , 
da vognen stødte , og sad nu lænet mod vinduet 
med hovedet langt bagover tornystret mod den 
isdækkede rude . Han så fæl ud , syg og udaset , 
stakkel ! 
Underkæven hang slapt ned , så munden 
gabede med tørre , sprukne læber over små , sorte 
tandstumper , øjnene var lukkede , ansigtshuden 
dækket som med en skorpe af smuds og blå 
pletter af indslået krudt . Nu og da skuttede han 
sin tunge skikkelse , som om han frøs . 
Hu , koldt var det også ! Hun svøbte kåben 
tættere om knæene , stak fødderne dybt ned i 
halmen på vognens bund . Ned ad ryggen gled 
det som is fra den kolde rude — blot ikke hans 
nakke frøs fast i iskrystallerne på vinduet derhenne ? 
Hun havde lyst til at stikke ham sin 
muffe under hovedet , men betænkte sig — dette 
filtrede hår så ud til at kunne gemme allehånde . 

en kvalmende lugt af smuds , våde klæder og et 
sygt menneskes dårlige ånde drog forbi hende af 
og til . Hun turde til sidst ikke trække vejret og 
holdt muffen for munden . 
Hun var glad , da vognen endelig standsede , 
og hun skulle ud . 
Det var i en af smågaderne omkring dohnhofsplatz , 
hvor omnibussen drejede ind i en ny 
rute . 
Hun kunne næsten ikke føle fødderne , der var 
som hårde træklodser at træde på , og hun 
måtte stampe liv i dem , før hun kunne bruge 
dem  » als bewegungsmittel «  , tænkte hun og lo ad 
den højtidelige tyske omskrivning . 
Men lidt efter at hun var kommen i gang , 
hørte hun det sjokke bag ved sig med lange , ujævne 
trin . Hun var inde mellem nogle gader , der i en 
zigzaglinje førte til en af byens hovedårer , leipzigerstrasze . 
Så stor byen end var og så fuld af 
mennesker , var færdslen kun stærk i de store 
gader , i sidegaderne dødt som i en provinsby . 
Sjok , sjok — og så pustede det tungt og 
besværligt , lige i hælene på hende . Hun hastede , 
men skridtene fulgte . Mon det følgeskab galdt 
hende ? Det var ikke rigtig hyggeligt i den stille 
gade . Også her lå snevolden langs det smalle 

fortov , som egentlig kun var en sti — og ikke et 
menneske at øjne . 
Der var endelig en Tværgade , og vejen fri . 
Men en vogn drejede om hjørnet i det samme og 
spærrede overgangen . Hun måtte standse . 
Det for i hende med pludselig angst , da hun 
følte nogen ved siden af sig og hørte sig tiltalt . 
Men lettelsen fulgte straks — det var ingen andre 
end soldaten fra omnibussen . Med en stemme 
så tyk og rusten , at den ordentlig rev i 
halsen , spurgte han om noget . Hun forstod ham 
ikke straks . Hans dialekt lød for hendes uvante 
øren som noget besynderligt kaudervælsk . 
Omsider fangede hun et ord  » Anhalterbahnhof «  . 
Det var vel der , han ville hen . Hun søgte 
at forklare ham vejen , men det var ham for vidtløftigt , 
lod det til . Nå , så måtte hun have ham 
på slæbetov . Hun skulle lige der forbi . 
Så gik de midt ad gaden , hun og soldaten . 
Hun forsøgte at snakke med ham , spurgte , hvor 
han skulle hen , hvad han fejlede , men fik kun 
mutte svar , hun dårlig forstod . Af og til gabede 
han meget højt , midt i en sætning med landlig 
ugenerthed . Der var ved ham noget vist hjemligt 
» Jenseagtigt «  , som kom hendes begreber om preussisk 
militær stramhed en del påtværs . 

så lod hun ham skøtte sig selv og havde , 
fortabt i sine egne tanker , til sidst næsten ganske 
glemt ham , da han med et skræmmede hende op 
ved med sin rustne stemme at spørge , om der var 
langt endnu til den bahnhof . 
— å , et kvarters vej , vel — om han var 
træt ? 
— Na — das nich’ — aber — han så’ 
sig ligesom søgende om , idet han standsede — , 
og så med pludselig resoluthed rakte hende sit 
gevær : 
— halten si mal das , fråulein ! sagde han , 
krængede tornystret og en som en mægtig pølse 
sammensvøbt bylt , han havde over skuldrene , af 
sig , kastede begge dele i sneen for fødderne af 
hende , gjorde omkring og traskede af . 
Uvilkårlig havde hun grebet om geværet . 
Hvad i al verden gik der dog af mennesket ? Hun 
så akkurat ryggen af ham forsvinde på den anden 
side snedyngen . Han . skulle da ikke ville desertere ? 
— å snak , han var jo på vejen hjem . Hun var 
lige ved at løbe fra gevær og det hele .  . Men så 
gik det op for hende , hvad der var på færde — 
å , den bondeknold ! 
Hun blev ikke engang flov . Det pudsige i 
situationen slog hende i samme nu , hun følte blodet 
i kinderne , og hun brast i latter , lo , så tårerne 

trillede hende ned ad kinderne . Jo , han var ved 
gud landlig ! 
Hun fik næppe tid til at kvæle latteren , før 
han kom igen og begyndte at trække i oppakningen . 
Hun hjalp ham skikkelig tornysteret på , 
og de travede af igen . 
Nu havde han fået munden på gang , og de 
nåde anhalterbahnhof i den gemytligste forståelse . 
Der skiltes de med et djærvt håndtryk — sådan 
en næve , han havde ! 
Hun var bleven helt lystig til mode . Mismodet 
var som blæst bort . Hun havde jo formelig oplevet 
noget i aften . Et eventyr , rigtignok af en aparte 
slags — og så lo hun igen . Nej , denne  » drollige 
geschichte «  måtte hun fortælle pigebørnene i pensionatet 
— de plejede at kunne more sig over 
så lidt . 

i . 
Mens hun tog tøjet af i entréen , hørte hun 
støjen af de mange diskantstemmers snakken og 
leen i spisestuen og ind imellem pensionatsforstanderindens 
skrigende : 
» Na — kinderchen , nicht so laut ! « 
Å , de var allerede begyndt ! og idet hun 
hængte hatten på knagen og glattede håret , nynnede 
hun leporelles strofer : levned’ han blot lidt 
tilbage ! 
Hun gik ind , gjorde undskyldning for sit 
sildige komme og satte sig med et dybtfølt : 
» Å — jeg er så sulten ! « 
» Immer hungrig ! «  snærrede forstanderinden , 
fri . Crain , idet hun gav den opvartende kuldreng , 
der ved måltiderne døbtes om og klædtes på som 
» Page «  , et vink om at bringe Terese te . 
Omkring det lange smalle bord sad en seksten 
sytten pigebørn i forskellige aldere . Der var godsejerdøtre 
fra provinserne , grossererdøtre fra byerne , 

ja , endog en londonsk købmandsdatter . Pensionatet 
var delvis opdragelsesanstalt og begyndte at få 
ry for at være fashionabelt , takket være frøknens 
prospekter , der i tusendvis sendtes ud over riget , 
og hvori  » Pagen , den gode gud , elegante diners , 
finhed og fornemhed , dyd og gode sæder , 
en fransk guvernante og referencer fra hovedstadens 
højeste kredse , alt til billigste pris «  , 
figurerede i en lokkende blanding . 
For den øverste bordende tronede frøknen 
selv , en fed , korthalset , pluskævet dame med en 
lidt anløben teint , små plirende øjne og en forbløffende 
tungefærdighed . Hun havde de yngste , 
sine  » lieben kinder «  til begge sider af sig under 
sin specielle varetægt . 
De andre var næsten færdige , da Terese begyndte 
sit måltid , men benyttede sig nu af lejligheden 
til at få kopperne fyldte en gang til , mens 
de lystig pludrede videre . 
Terese havde' sin plads mellem de ældre , 
halvpensionærerne , ved den nederste bordende omkring 
mslle . Perret , den franske schwejzerinde , som 
ledede undervisningen i skolen . 
Det var unge damer , der gik på lærerindekursus 
for at tage eksamen . Tilhøjre havde hun 
sin sovekammerat , Albertine , et tvært , magert , forlæst 
pigebarn med lyse , blakkede øjne , ganske 

dumme af nattevågen . Hun læste som en besat , 
havde en bog i skødet med ind ved bordet og 
slugte maden i en fart for at læse over , mens de 
andre spiste . 
Tilvenstre Alida og Marta ,  » Kærestefolkene «  , 
som småpigerne hviskende kaldte dem . De var 
forbundne ved et fast og sværmerisk venskab ; 
uadskillelige gjorde de alt in dubio . Helst drak de 
af samme kop og spiste af en tallerken , men da 
det blev forbudt , byttede de efter de første mundfulde 
eller sneg sig til at spise af hinandens mad . 
Alida havde strenge , regelmæssige træk , kloge 
øjne med en egen hed glans , pince-nez , af klippet 
hår , ganske glat og sort lå det som en kyse om 
det blege ansigt . Kantet og lang af figur lignede 
hun en ung mand i lømmelårene . 
Marta var en blidøjet , smægtende lille skabning 
med tendenser til krampe . Hun var lidt 
flygtig af sig , koketterede af og til en smule , helst 
med en nyankommen . Men Alida var skinsyg som 
en tyrk og tålte ikke det fjærneste indgreb på 
sine enemærker . Det endte altid med et frygteligt 
skændeii på deres værelse , og med at Marta fik 
krampe . 
Srrrrrrrrr — snakken gik i de højeste diskanttoner . 
Indtil oppe om Terese de nærmest siddende 
begyndte at fnise , og Albertine stak fingrene 

i ørerne , mens den smukke hamborgerfrøken lige overfor 
— et tretten Års overmodent pigebarn , — 
hældede sig helt forover og slugte med sine 
gnistrende sorte øjne det , fri . Terese fortalte . 
De små piger omkring frøknen mærkede , at 
noget var på færde og rakte Hals med runde , nysgerrige 
øjne dg mundene på forhånd trukne op 
til at  » le med «  . Latteren oppe blandt de store 
tog til — selv mademoiselle lod til at more sig . 
Forgæves havde fræulein Crain flere gange 
råbt sit  » Na , kinderchen ! «  nu slog hun iltert 
med knivbladets ryg mod tallerknen og påbød 
tavshed , idet hun gav den yngste af småpigerne 
tegn til at læse fra bords , foldede hænderne med 
en stor gestus og puttede hagen langt ned i barmens 
puder , mens pigebarnet med tillært salvelse 
opremsede  » Takken for mad . « 
Så skødes stolene støjende tilbage , frøknen 
forsvandt i sit eget kabinet , og under højrøstet 
snakken troppede småpigerne ind i skolestuen til 
en halv times frispas inden sengetid , under opsyn 
af mademoiselle , der satte sig til at læse — i aften 
mod sædvane temmelig uforstyrret . 
Det var hamborgerindens skyld . Hun trak 
straks sin bedste veninde hen i en krog og betroede 
hende under megen fnisen Tereses historie , tilsat 
med lidt kryderi af egen opfindelse . 

umådelig nysgerrige stimlede de andre sammen 
om dem og ville høre med — og nu hviskedees 
der fra øre til øre . Munterheden voksede med 
historien , der efterhånden fik et ret pikant indhold . 
Kun den engelske miss holdt sig udenfor . Hun 
sad artig ved skolebordet , fordybet i en engelsk 
bog og tilsyneladende slagen med døvhed . 
Men da et par af småpigerne gav hinanden 
den sidste version af historien bag hendes ryg , 
blussede hendes kinder af undseelsens dybe rødme , 
munden kneb sig sammen med en stram mine — 
og et øjeblik efter var hun gleden ud af stuen . 
Alida og Marta havde inviteret Terese på 
æblemost inde i det , de kaldte deres værelse , men 
som ikke var andet end et forhenværende fadebnr , 
så lille , at sengene stod ovenpå hinanden ' som 
køjerne i en kahyt . De skrev og læste ved 
vaskebordet og brugte vinduskarmen som servante . 
De to var de eneste af flokken , Terese 
gav sig lidt af med . Alida var sachser , Marta 
hannoveraner , ingen af dem særlig preussisksindede . 
De beundrede Terese , der var noget ældre og adskilligt 
videre i udvikling end de , og følte sig 
smigret ved , at hun , der ellers holdt sig så afsondret , 
nu og da gav sig i snak med dem . 
De var ret forstandige , især Alida , og Terese 
ville gerne sluttet sig mere til dem , om ikke 

deres kælenskab og evindelige hængen over hinanden 
var hende så modbydelig . Selv nu sad 
Marta på Alidas skød , og samtalen blev idelig 
afbrudt af deres kærtegn . 
Ingen af dem havde nogensinde set havet , 
Terese var just i færd med at give en beskrivelse 
af det og valgte nordsjællands kyst , hvor 
Kattegat og Øresund mødes , til udgangspunkt , da 
døren gik op , og frøknen , meget rød og med et 
ildespående udtryk i ansigtet , viste sig og i en 
bidsk tone kaldte på Terese . 
» Ach , die ærmste , nun kriegt si was ! «  hørte 
hun Alida hviske , da hun temmelig forundret fulgte 
den vrede dame ind i hendes kabinet . 
Jo , hun fik rigtignok . Miss Saunders havde 
sladret og bragt den sidste version af Tereses 
historie for frøknens kyske øren . Det var en 
» Godbid «  for damen , der aldrig lod nogen lejlighed 
til at bruge sine talegaver gå tabt . Op ad vægge 
og ned ad stolper . Først forsøgte hun sig i det 
rørende og vævede sig ind i et virvar af citater 
og skriftsteder . Terese lod hende snakke . 
I begyndelsen morede hun sig blot over det 
lille dumme , bigotte fruentimmers vås og havde 
mest lyst til at le . Hendes stakkels smule eventyr 
med soldaten syntes hende ikke alle de tirader 
værd . Men da frøknen mærkede , højtideligheden 

ikke gjorde tilstrækkeligt indtryk , fik talestrømmen 
pludselig en ny og ilter vending . Hun blev mere 
og mere nærgående i sine udtryk , snakkede om 
» weibliche scham , verletzung der mædchenhaften 
keuschheit , unfeines benehmen , rohheit der sele 
o . s . v . «  , hvæsede og spyede til sidst som en arrig 
kat og rykkede i hidsigheden Terese nærmere og 
nærmere ind på livet , og det blev kendeligt , at 
hun styrkede sine livsånder i hjørneskabet , hvor 
Terese tilfældig havde opdaget , at et artigt flaskefoder 
af gammel portvin havde plads . 
Forgæves søgte Terese at få indført en indvending 
eller en fremstilling af den enkle og 
højst uskyldige spas , det hele drejede sig om 
— umuligt at komme til orde . Så blev det 
hende omsider for galt at skulle stå skoleret for 
det halvfulde fruentimmer . Hun havde ikke ret 
langt til heftigheden , og med et brød hun løs , skar 
alle frøknens tirader igennem med et temmelig 
bidsk svar , og da hun havde fået munden på 
gang , tog det ene ord det andet . Damen fik 
på sin tallerken både den smalle kost , lageagurkerne 
og pilkartoflerne , portvinen i skabet og 
nogle mystiske besøg , frøknen tog imod for lukkede 
døre på et fremrykket tidspunkt af aftenen 
— kort sagt , heftigheden løb af med hende , 
og hun sagde adskilligt mere , end hun ville og 

burde — indtil fræulein Crain pludselig afbrød diskussionen 
ved at falde baglænds i en stol , briste i 
krampegråd og råbe på dråber , vand og son 
utaknemmelighed . Så for Terese ud af stuen , 
og der blev et frygteligt spektakel . 
Fra soveværelserne kom børnene styrtende , 
mer eller mindre afklædte og blev peremptorisk vist 
ud af mslle , der omsider ved pigernes hjælp fik 
den sparkende og skrigende frøken i seng . 
Stille listede Terese sig til ro inde i den 
kolde stue , hvor Albertine , uforstyrret af alt , sad og 
læste med kåbe på , uldent tørklæde om hovedet 
og fødderne i fodposen . 
Nu , hidsigheden havde lagt sig , var hun skamfuld 
og ærgerlig på sig selv . Lad så være , at 
frøknen var halvfuld , latterlig og dum , det var simpelt , 
uopdragent , som hun havde båret sig ad . 
Og hun vidste godt , hvoraf det kom . Det var sin 
fader , hun slægtede på , når sligt kom over hende , 
det utøjlede håndværkerblod , der slog igennem 
trods de finere instinkter , hun havde arvet efter 
moderen , og opdragelsen hos mosteren og mormoderen . 
Sit sunde kraftige legeme , sin smule 
forstand og sit talent , skyldte hun vel nærmest 
sin fader , men — å , dette men ! Det skulle kues , 
aves — ja , det skulle . 

nå , en god ting ville der vel komme ud 
af det hele . Her kunne hun ikke blive . Længe 
havde hun ønsket at komme bort , og nu ville 
hun gøre alvor af det — vidste hun blot 
hvorhen ? 

Iii . 
Dagen efter flyttede hun . Foreløbig hen i et 
lille håtel , Alida gav besked om , i en af tværgaderne 
til friedrichsstrasze . Frøknen , der holdt 
sengen , var så vred , at hun ikke ville se hende 
og ingen undskyldninger tage imod . 
Så købte hun sig fri ved at ofre en måneds 
pensionspenge og var glad til . 
Hun syntes , det var som en hel ny udenlandsfærd 
 , der nu skulle begynde , da hun med 
ringlende bjælder kørte af sted til hotellet i 
droscheslæden med alt sit habengut oppe hos 
kusken , der så ud som en stor pakke klæder , 
hvoraf intet levende var at øjne uden de røde ørenlapper 
 , der stak frem mellem halstørklædet og 
kabussen . 
En hel nydelse var det at vågne næste 
morgen og finde sig alene uden morgengnavne 
sovekammerater , der allerede i sengen skændtes 
om pladsen ved vaskefadet . 

hvor her var stille . Ingen skrækslagen faren 
op af søvne ved stupigens kimen med vækkerklokken 
og skingrende : aufstehen , aufstehen ! der 
gjorde hver dags opvågnen til en pinlig angst 
for , at der var ild i huset eller noget andet ondt 
påfærde . 
Hun strakte sig velbehagelig i den magelige 
seng , der forekom hende et kongeligt leje med 
sine elastiske fjedre og friske lagner efter den 
hårde pensionatssengs bulkede madrasser og seks 
ugers linnedskifte . 
Det var en såkaldt dublet , hun havde fået 
anvist . Et større værelse til dagligstue ved siden 
af et mindre rum til at sove i . Der inde i 
den anden stue hørte hun allerede i halvsøvne 
pigen lægge i kakkelovnen og gøre i stand , og 
hun lå og gottede sig ved tanken om at komme 
ind i den nette , varme stue , når det var rigtig 
lyst . 
Hvad var klokken ? Hun strøg en tændstik og 
så efter . Halv otte — uf , nu sad de i pensionatet 
i den skumle spisestue , en rigtig  » Berlinerstube « 
Smal og dyb med kun et vindue skævt 
i hjørnet , med en søvnig lampe foran frøknens 
plads på det lange bord uden dug , hvor klædekurven 
med de tørre rundstykker skubbedes rundt 
fra nabo til nabo , og de greb hver sine to med 

?o 
griske fingre for at finde de største , mens frøknen 
hældte den forkogte blandingsdrik , hun kaldte kaffe , 
i kopperne efter  » Opbyggelsen «  . Jo , en dejlig 
opbyggelse ! Først en collekt , så en alenlang bøn 
for hver dag i ugen , så et fadervor , alt sammen 
remset op af den fedtede huspostil i et rivende 
tempo . Imens benyttede pigebørnene bordet rundt 
lejligheden til under andægtig sænkede låg at 
få en extralur , der pludselig afbrødes ved det 
bump , postillen frembragte , når frøknen efter endt 
læsning med et behændigt kast sendte bogen over 
hovedet ned i sovesofaen lige bag sig . Denne 
sovesofa , der med sin indegemte stank af megen 
brug — det var pagens natteleje , hviskedees der — 
skyedes som siddeplads , selv af småpigernes lidet 
kræsne magelighed . Hu ha ! Nu , det var forbi , begreb 
hun ikke , hun havde holdt det hele  » Leben « 
O 7 
ud det meste af et halvt år . Hun skuttede sig 
velbehagelig , vendte sig om på den anden side 
og svøbte den lækre dundyne om sig . Intet at 
haste efter i dag , ingen formiddagsskole , intet 
eftermiddagskursus , hun havde fri , det var ferie — 
og med en ligefrem skolepigeagtig glædesfornemmelse 
lagde hun sig endnu en gang til at sove . 
Da hun stod op , var det , som lå noget fornøjeligt 
og ventede på hende . Alle triste tanker 
var borte . Stilheden efter den evindelige uro og 

uhygge i pensionatet lagde sig velgørende om 
hende , og nu , hun virkelig var ene , følte hun sig 
ikke ensom . 
Hun søgte frem sin bedste dragt , der urørt 
endnu lå i kufferten , og da hun stod færdig til at 
gå ud i sort silkekjole , pelsfodret jakke og den 
lille fikse kapothat , blev hun ganske rød i kinderne 
ved at opdage det behag , hvormed hun så på 
sig selv i det store skabspejl . Det var længe siden , 
noget lignende var hændet hende . Hun havde i de 
mange måneders uafbrudte slid ligesom lagt til 
side sine kvindelige instinkter , glemt , hun var ung , 
køn — ja , næsten glemt , hun var kvinde . Helt 
mekanisk blot sørget for at være ren , ordentlig og 
varmt klædt på . Den samme kjole , den samme 
kåbe og hovedet svøbt ind i baschlik og slør . 
Men i dag var det anderledes , og hun sagde 
sig selv , mens hun rettede på hagesløjfen , trak 
jakken ned om taillen og strøg handskerne glatte , 
at den skikkelse der i spejlet slet ikke ville gøre 
nogen dårlig figur blandt menneskestrømmen  » Unter 
den linden «  eller i thiergartens alléer , hvor sneen 
sagtens knitrede i solglansen , og kanerne med 
beaumondens damer og herrer allerede bjældeklingrende 
for frem og tilbage . 
Den tanke satte hende i godt humør , og med 
et lystigt nik til sig selv i spejlet besluttede hun 

i dag at se livet og , om muligt , byen fra den 
lyse side . 
Hun ville slå sig løs , og da hun ikke havde 
nogen at slå sig løs med , gøre det ene , lege 
» Ungkarl «  for en gangs skyld . Slentre formiddagen 
hen med at spadsere , besøge musæet , akvariet , 
spise til middag i en restavration , den eleganteste , 
hun kunne finde , spise godt — det var 
også længe siden . Og hendes tænder løb i vand 
ved at forestille sig den store , lyse sal , det for 
hende alene sirligt dækkede bord med lækre retter og 
god vin i slebne glas — og så bag efter kaffe , 
her i hendes egen stue og , for låset dør , en 
lille cigar . 
Men aftnen ? å , om aftnen var der teatret . 
Det galdt blot at vælge hvilket . I de mange 
mindre fandt hun ikke rede , intet steds havde hun 
været . I schauspielhaus spillede de ikke , så var der 
kun den store opera , og der , just intet fristende . 
En ballet i 5 — fem akter . Det var drøjt , men 
enfin , å la ungkarl var vel det netop stedet . 
Balletten stod under allerhøjeste protektion , havde 
hun ladet sig sige . Den gamle konge var sin fromhed 
til trods en stor lux . Danserinderne var udvalgte , 
musiken på alles læber og kapellet fortrinligt . 
Altså operahuset . 

så var programmet færdigt og holdt mod 
sædvane alt , hvad hun ventede . 
Det var som en ny by , der dukkede op i 
vintersolens skin , da hun kom udenfor i trængslen 
af glade mennesker , der fyldte gaderne og jog af sted 
i omnibusser , kjelkedroscher , slæder og kaner . 
Den dag ingen ny Sejer og derfor ingen sorte 
faner til at minde om krig og død , såredes 
Jammer , fangnes tungsind . Nej , overalt en lystig 
lyd af bjælders ringlen og så en Duft , sær og 
krydret , som af fjerne skove med nåletræer . — 
ja , rigtig , der lå jo som vokset op af sneen en hel 
ny gade i gaden . Det var julemarkedet i breitestrasze . 
Bod ved bod gransmykket , hvor folk trængtes , 
børn lo , trommer og Trompeter skrattede . 
Og alle havde pakker . I hænderne , i vognene , 
på bybudenes skuldre : pakker . Så huskede hun 
med et , at julen stod for døren — det var lille 
juleaften . Det føltes som et stik i hjertet , som 
gled noget gråt for solen , dette , at det var jul i 
morgen , og at hun var ene i fremmed land . Men 
hun jog det fra sig . 
Når alt kom til alt , var højtiden i . religiøs 
forstand jo ikke højtid længere for hende , og det , 
der var tilbage af pietetsfuld tradition , af kær 
vane — nu vel , det skete hundredfold bedre fyldest , 
når hun var rigtig ene , end ude blandt fremmede . 

selv hjemme ville juleaften være gået som her — 
i ensomste ensomhed blandt minderne om de døde . 
Nej , juletankerne skulle netop gøre dagen 
lys . Ti de huskede hende på , hvad hun hidtil 
havde glemt . Og hun var nu rigtig med i trængslen , 
der valgte og vragede i de overfyldte butiker . Hun 
købte lidt hist , lidt her , til også hun havde en 
lille stabel pakker at lægge i droschen , da hun 
vendte hjem . 
Der var noget til hver , til Marta og Alida , 
til pigerne i pensionatet , hun havde forladt , og 
frem for alt til den gamle professor derhjemme , 
hendes ældste og eneste ven . Og hun fik juletravlt 
med at skrive navnesedler , pakke ind og 
bringe på posthuset . 
Da det var besørget , hvor smagte så ikke 
middagen i dressel’s restavration  » Unter den linden «  . 
Hun drak sin egen skål i bleggylden hochheimer 
til fisken og ved desserten held og lykke for 
fremtidsplanerne i ægte Madeira . 
Den lille smule hede i hovedet gik over ved 
kaffen og cigaren . Veltilpas sad hun omsider i 
operahusets fremmedloge og lod ballettens elektrisk 
belyste farverige billeder glide forbi sig som syner 
fra en pragtfuld feverden . 
De dansende var virkelig alle skønne , og alle 
var de kvinder . Af den danske uting : dansende 

mandfolk ikke andet spor end en enkelt velvoksen , 
muskuløs fyr , nærmest at betragte som postament 
for de indviklede grupperinger , og som oftest skjult 
under brusende florskørter eller viftende slør . 
Lidt trættende faldt al denne' langvarige herlighed . 
Men det gjorde ikke noget , at man lukkede 
øjnene og lod musiken ene om herredømmet . 
Den var en mesters tonedigtning , så livfuld , at 
scenens billedpragt kun blev til en bleg afglans af 
musikkens glød . Lokkende og gøglende tog den 
hendes sanser fangen og rev sindet med ind i 
meningsløse drømme , hun intet havde at bestille 
med . Hun var ganske "glad , da tæppet faldt , den 
sidste tone døde hen , og hun kom løs af trolddommen . 
Hun mærkede , at man ikke helt ustraffet 
» legede ungkarl «  . Det bankede i tindingerne , og 
hjærtet slog endnu ikke ganske med sin vante ro , 
da hun kom hjem . 

Iii . 
Juleaften gik stille og vemodig . Hun var ude 
om formiddagen på en rask tur gennem thiergartens 
alléer , den dag næsten mennesketomme — 
folk havde andet steds ærinde . 
Men hun ville ikke se lysene tændes indenfor 
i husene og skyndte sig hjem , spiste til middag 
på hotellet og lukkede sig inde resten af dagen . 
Det blev en trist og tung aften — og juledag ikke 
bedre . 
Hun ville , til at begynde med , lade , som om 
det var hverdag , tog sine tegneapparater og perspektivlæren 
frem og satte sig til at arbejde , men 
kom ingen vej . Hænderne sank i skødet , tankerne 
tog flugt alle andre vide vegne end ved de matematiske 
problemer . Hun , der ellers aldrig kunne 
være ledig , var som besat af dovenskab — og så 
en besynderlig uro , en rastløshed , der drev hende 
fra det ene til det andet . Hun tog en bog , men 

samlede ikke , hvad hun læste , et håndarbejde og 
fandt det kedsommeligt . 
Hun gik ud , drev om uden mål og med , 
kom tilfældig ned ved en af kanalerne og så der 
noget , som i øjeblikket satte lidt fart i hende . 
Det var skøjteløbere . Hun stod lidt og så på 
dem og lagde mærke til , at der var unge damer 
ibland’t , som uden ledsagere gled af sted og syntes 
at more sig . Hvad om hun forsøgte ? Det brændte 
i hende af lyst til at jage hen ad den glatte flade 
— og jage fra tiden , der hang dræbende tung over 
hende i dag , og fra kedsomheden . 
Der var en mand , som lejede skøjter ud . 
Mens hun ledte om et par , der passede hende , og 
fik dem spændt på , faldt hun i snak med manden 
og fandt en slags fornøjelse deri — og 'så slog 
det hende pludselig , at det var de første ord , hun 
talte den dag , ja ikke alene den dag , men 
hun boede i hotellet på tredje døgn og havde 
bogstavelig- ikke vekslet ti sammenhængende ord med 
noget menneske . Det var en løjerlig fornemmelse 
af tomhed , af savn , som først nu blev hende 
bevidst . Hun forlængede den ligegyldige samtale 
så meget , hun kunne , blot af lyst til at tale og 
få svar . 
Så gled hun ud blandt skøjteløberne på 
banen . Hun var en god løber , men dog lidt 

usikker i begyndelsen . Øvelsen kom snart , og den 
raske bevægelse gjorde hende godt . Men hun 
mærkede , at tomheden og kedsomheden også 
her var hende i hælene . Der piudredes så 
lystigt mellem alle disse grupper af to og tre og 
fire , der for af sted mellem hverandre omkring 
hende . Selv de få ensomme traf bekendte . Der blev 
vekslet et par ord , inden de skiltes , eller de slog 
sig sammen og gled videre i flok . Gid — gid en 
eller anden ville tale til hende ! Hun syntes aldrig , 
hun havde ønsket noget så hedt som dette . 
En gang løb en • ung , frisk pige imod hende 
og havde nær revet hende omkuld . Hun var 
på flugt fra sin kavaler i en kåd tagfat . 
Terese blev på benene og et ilfærdigt : ach , bitte 
tausendmal ! var alt , hvad det førte til , og så , at 
Herren tog hatten af for hende , da han stormede 
forbi . 
Havde hun dog blot haft åndsnærværelse til 
at lade sig falde , tænkte Terese , mens hun så 
efter dem , så havde de været nødte til at standse 
og hjælpe hende op , og hvem ved , det kunne ført 
til en smule bekendtskab , i alt fald på isen . 
Så spændte hun skøjterne af og gik hjem . 
Gad ikke gå ud at spise , gad ikke spise ene , fik 
noget mad bragt op på sit værelse , men det 
smagte ikke — gad ingen ting alene . I hotellet 

var der dødstille , de få rejsende var alle tagne 
hjem til julen . Et par ældre herrer på kost hørte hun 
ikke noget til . En gang følte hun sig endog fristet 
til at gå hen i pensionatet og ad køkkentrappen 
få fat i Alida og Marta — men gad heller ikke 
det og huskede desuden , at de alle var rejste . 
» Hjem til julen «  var omkvædet på alle samtaler 
i de sidste fjorten dage . 
Å , hvor hun havde haft ret i at grue for 
ferien , denne græsselige ferie med alle dens 
helligdage . Ja , for det var netop knuden , dette med 
helligdagene . Der lå i luften , i sindet , en fornemmelse , 
som man trods al ræsonneren ikke kunne 
blive kvit , at de skulle være anderledes end andre 
dage . At dette kunne sidde så fast i blodet , at 
det formåede at tage ikke alene arbejdslysten men 
også arbejdsevnen fra et ellers af natur og vane 
ganske flittigt menneske , ærgrede hende . For hun 
var vis på , at i overmorgen , når butikkerne var 
åbne , fabrikskorstenene røg , og arbejdets stønnende 
åndedrag på ny hørtes over jorden , ville også 
hun tage fat igen , hvor hun slap , og slet ikke 
ønske noget andet . 
Eller kom det alt sammen kun af , at hun var 
ene og kedede sig i sit eget selskab ? Det var dog 
så usselt ikke at kunne nøjes med sig selv . Sådan 
en falliterklæring ! Og det for hende , der ingen 

anden udsigt havde for hele livet , og som inderst 
inde ikke havde helt ringe tanker om eget 
værd . Jo vist , den , hun hurtigst blev ked af , var 
nok [netop en vis Terese kærulf . Det undrede 
hende egentlig — aldrig havde hun troet sig selv 
i besiddelse af så få ressourcer . Hun var så 
åndelig slunken som en Bjørn , der kryber ud af 
sin hi , og så glubsk som den efter ny føde . Det 
knugede hende om hjertet af trang til at meddele 
og få meddelt . Og ikke blot det . Som gennem 
en åbnet sluse brusede det frem med ønsker og 
længsler . Det boblede og gærede i hendes sind 
af ungdom og livslyst , af ubrugte kræfter — hidtil 
holdt hen med åndeligt arbejde , kun halvt mættet 
i virksomhed . Hun havde en tærende følelse af 
savn , en fornemmelse , som snæredes hun af bånd , 
hun ikke kunne sprænge . 
I det sidste år , efter at hun var bleven ene , 
hændte det nu og da , at sådanne stemninger kom 
over hende , pinte hende dage ad gangen og 
førte med sig et tungsind , der var hendes sunde og 
sorgløse natur fremmed . Det hang sammen med 
rent fysiske årsager , vidste hun godt , men var 
måske netop derfor vanskeligere at bekærhpe . Aldrig , 
så længe mosteren levede , havde hun følt sig eller 
været ene . Tanker , indfald , stemninger , følelser , 
alt var fælles ejendom mellem de to , og trods 

forskellen i alder og stundom i meninger og 
tankesæt gjorde fuld gensidig forståelse og sympati 
deres samliv så rigt , at hun intet savnede . 
Ikke i lange tider følte hun savnet så bittert og 
dybt som nu . Det var , som blev sorgen ny igen , 
og hun brast i heftig og vedholdende gråd , mens 
vinterdagens mørke sneg sig ud af stuens kroge og 
lagde sig om hendes sind som et skummelt flor af 
triste tanker . 
Hun græd , til hun var træt og ikke kunne 
mere . Lidt lettede det dog at give tårerne frit 
løb , skønt hun altid fortrød og bagefter skammede 
sig over denne  » Fruentimmervane «  . 
Men en ting var vist . Det gik ikke længere 
sådan at mure sig inde , mærkede hun nok . 
I morgen den dag ville hun besøge de par 
familjer , til hvilke hun havde anbefalingsbreve , løbe 
om som diogenes og slet ikke være kræsen med , 
hvem hun traf . Det var dumt , hun ikke gjorde 
det før , men i begyndelsen optog , ja næsten 
overvældede arbejdet hende helt . Senere var det 
ulyst og en vis sky for fremmede . Det var 
meningsløst , men kom vel af det stille liv i 
hjemmet hos de to gamle , hvor andre gæster end 
den nærmeste familje var ukendte . 
Men med kniven således på struben , som hun 
nu havde den , måtte man vel kunne få bugt med det . 

hun blev ganske ivrig ved tanken , fik tændt 
lys og ledte frem af sine gemmer de to , tre breve , 
hun havde med . De var åbne . Til tidsfordriv os 
halvt af nysgerrighed læste hun dem . Herregud , 
hvor de godt folk havde gjort sig ulejlighed med 
at rose hende på et bombastisk dansk-tysk , der på 
det lystigste spillede boldt med superlativerne . Ingen 
af dem kendte hende egentlig . De skrivelser blev 
straks kasserede . Så var der professorens , den kære , 
gamle bulderbasse . Han havde kendt hende , fra hun 
blev født , selv hjulpet hende ind i verden og vidste 
vel bedre besked med hendes kapaciteter . Det brev 
var på dansk til en Fru v . Schilden , dansk-født og 
enke efter en godsejer i posen .  » Tag vel 
imod hende , kære veninde , «  skrev han ,  » hun er 
en god pige og en flink en oven i købet . De vil 
have glæde af hende som hun af dem . Hils deres 
søn , og bed ham være hende en venlig fører blandt 
mærkværdighederne i deres by . « 
Det skudsmål kunne man vel nogenlunde stå 
ved . Ja , der ville hun gå hen i morgen . At 
hun ikke tænkte på det tidligere ! Så havde hun 
i alt fald sluppet for at opdage , hvor dum og 
kedelig og indholdsløs , hun selv var . Det fik man 
da som oftest ud af at være sammen med andre , 
at man fandt sig selv bedre selskab . 

og så begyndte hun at samle sammen i sin 
hukommelse , hvad professoren fortalte hende om 
denne moder og søn . Hun var en fjærntbeslægtet 
af ham , datter af en af de gode , gamle familjer i 
København . Som sytten-attenårig pige blev hun 
gift med den ældste søn af en godsejer i 
posen , også en af slægten . Nærmest et familjearrangement , 
sådan som man i de dage arrangerede 
partierne . Og så talte professoren  . sig ganske 
varm , om hvad for en prægtig pige , hun var , hvor 
frisk og kvik , sådant et godt hoved og med 
hjærtet rigtig på det rette sted , alt for god til 
den tyske Junker , de fik prakket hende på , så 
Terese fik en fornemmelse af , der lå en halv glemt 
og ikke helt udslukt jalousi endnu ulmende i professorens 
gamle hjerte . 
Ægteskabet var nok heller ikke faldet rigtig 
heldigt ud . Hr . v . Schilden var , som sagt , både 
godsejer , halv-adelig og officer , men en hård 
hund og en temmelig vild krabat , der gjorde den 
danske pige , han rykkede bort fra hjemland , slægt 
og venner , livet surt med sit onde sind og sin 
militærdespoti . 
I felttoget 66 blev han skudt stokdøv , tog sin afsked , 
måtte sælge godset , der kom i forfald ved hans 
ødselhed , og flyttede til Berlin med resterne af formuen . 
Knarvorn , mistænksom og despotisk var 

han en svøbe for sin husstand , så længe han 
levede — for ingen værre end konen , der 
aldrig var ham tilpas , og som til det sidste bar 
byrden tålmodig og uden at kny . Ingen af 
børnene holdt det ud i hjemmet . Døtrene giftede 
sig med den første , den bedste , blot de slap ud af 
klemmen hjemme . Sønnen — der var kun en — 
havde moderen skaffet ud af huset , før han endnu 
var student . For et par år siden tog vor herre 
endelig den gamle . Hvad han burde gjort for 
længe siden , mente professoren . Og nu , troede 
han nok , livet egentlig rigtig begyndte for Fru 
v . Schilden . Sønnen var hendes et og alt , hendes 
stolthed og glæde . Han var en brav fyr , 
men et uroligt hoved , havde anlæg som videnskabsmand , 
var kemiker , fysiolog og så en 
glimrende Carriere i møde ved universitetet , men 
den forspildte han ved ;  » demagogische umtriebe «  . 
Og det var det flinke ved fyren , at han 
straks tog fat på en anden bov . Han var 
ansat som kemiker ved en stor fabrik , et kattuntrykkeri , 
tjente godt og var uafhængig , kunne skrive 
og sige , hvad han havde lyst . Han var forfatter 
af adskillige dels socialpolitiske , dels naturvidenskabelige 
skrifter , der vakte opmærksomhed . Om 
end ikke rig , var han et godt parti , og moderen 
ønskede intet hellere , end at han skulle gifte sig 

— og så havde professoren knebet Terese i 
kinderne og set polisk ud , den gamle giftekniv , 
han var . 
Mere end en gang havde Fru v . Schilden 
i den anledning beklaget sig , blev han ved , og 
spøgende bedt ham søge hende en svigerdatter ud 
blandt sine unge danske veninder , siden det lod til , 
ingen af de tyske damer fandt nåde for hr . Heinrichs 
øjne . Nu kunne Terese jo se at gøre sine 
hoser grønne , foreslog han til sidst . 
Og Terese lo og lovede at gøre sit bedste . 
Hun vidste , det var den hurtigste façon at få 
munden stoppet på sin gamle ven . 
Men det var en af grundene , hvorfor 
hun skyede at søge Fru v . Schilden op . Hun 
var slet ikke sikker på , der ikke var alvor bag 
spøgen , og at professoren havde givet sin gamle 
veninde den forønskede anvisning på hende selv 
— og sådan at blive sendt med påskrift  » Svigerdatter 
til behageligt eftersyn «  var ikke absolut 
lokkende . 
Nå , det fik nu være . Hun mødte ganske 
skudfri- og sikker for sit vedkommende , hun havde 
ikke spor af lyst til at gifte sig , mindst af alt med 
en tysker . Men for resten kunne det jo have sin interesse 
at lære dette eksemplar af racen at kende . Junker , 
student , vordende universitetsprofessor og så — 

4 6 
socialpolitiker , frihedsmand og arbejder , og det i 
Preussen i disse tider  ! Der måtte bestemt være 
noget aparte ved den mand . Hun søgte i sin fantasi 
at danne sig et billede af ham — og kom pludselig 
til at tænke på heltene i et par spielhagenske 
romaner , hun nylig havde læst . Noget som en 
» Miinzer «  i  » Die von Hohensteins «  , eller  » Leo «  i 
» Reih und glied «  , de to gjorde stærkt indtryk 
på hende . Hun havde haft en slags bogforelskelse 
i dem , og halvt om halvt var hendes  » Ideal «  støbt 
i omtrent den form . 
Men sådanne mænd traf man jo kun i bøger , 
ikke i livet . 

Iv . 
Dagen efter stod hun udenfor stueetagen i et 
elegant hus i kdniggråtzerstrasze — ikke så ganske 
lidt beklemt og næsten ønskende , at hun ingen 
måtte træffe hjemme . Men  » die frau låsst bitten «  , 
sagde pigen , der tog imod hendes kort og brevet 
og nu viste hende ind i en overmåde stor dagligstue , 
rigt og tungt møbleret . Vældige lænestole , 
en sofa som en noæh ark og bordet et skibsdæk 
af blanksort mahogni . Et mægtigt flygel optog hele 
det ene hjørne . 
Der var varmt og en stærk Duft af hyazinter , 
hvoraf et udsøgt flor blomstrede i vinduskarmene . 
Et grønligt , stormønstret tæppe som en hel eng 
dækkede gulvet , fløjlsportiérer af samme farve 
dørene . Men i vinduerne efter borgerlig berlinerskik 
kun hvide Gardiner , tunge af kniplinger , 
kvaster og klokkefrynser , kunstig drapperede over 
forgyldte pile og englehoveder . I vægfelterne 

enkelte malerier og kobberstik sorte eller gule af 
ælde . I vinduesfordybningen til højre stod et 
sybord og en lænestol af almindelige dimensioner . 

hun brugte formelig tid til at nå fra det ene 
til det andet . Men da øjet først havde vænnet sig 
til den gode plads , der var overalt , fik stuen en 
storladen , herregårdsagtig hygge . 
Så gik døren op i baggrunden af værelset , og 
al beklemthed forsvandt ved synet af den skikkelse , 
som viste sig . Det var en rank , gammel dame 
med hvidt hår i to store bukler udenfor den 
gammeldags konekappes bobinetsstrimmel . Den 
sluttede tæt ind under hagen om det fyldige , let 
rynkede , slet ikke kønne ansigt med klumpnæse og 
et lidt smerteligt træk om den store , faste mund , 
der talte om mangen bitter time . Men de små , 
grå øjne , dybt inde under endnu mørke bryn var 
klare og lysende milde , og i folderne ved øjenkrogene 
spillede et polisk lune , der gjorde ansigtet 
tiltrækkende og mærkelig ungt . 
Terese syntes straks , det var , som stod hun 
overfor en gammel bekendt , da Fru v . Schilden 
tog hende i begge hænder og på godt , bredt 
dansk , uden spor af accent , sagde : 
» Goddag , kære frøken . Velkommen ! De har 
rigtignok ladet vente længe på dem . Kom nu og 

få deres skænd . Igår gav jeg dygtig ondt af 
mig over dem i mit julebrev til vor fælles ven , 
professoren derhjemme . Han lovede os dem 
for længe siden . Hvorfor i al verden er de ikke 
kommen før ? Men , stop lidt — her er for varmt 
til vintertøj . Først kåben og hatten af , mein fræulein , 
og så vender de posen . « 
Hun var , trods alderen og de hvide hår , så 
snar i vendingen , så hurtig på hænderne , at 
Terese , inden hun vidste et ord af det , fandt 
sig , afført sit overtøj , i en af de store lænestole , 
den gamle dame uden synderligt besvær rullede 
rundt , så hun kom til at sidde i fuldt dagslys 
foran fruen , der selv tog plads i vindusfordybningen 
ved sybordet . 
» Nå — nu frem med synderegistret ! « 
Terese begyndte at sige noget om knap tid 
og meget at bestille , men blev straks afbrudt : 
» Passiar , min engel — man får tid , når 
man har lyst . Nej , jeg kender mine pappenhejmere . 
De har ikke gidet krybe ud af deres 
musehul , vel ? Hør , sig mig , de er da ikke alt for 
— ja , hvad er det nu , det hedder — jo , pæredansk 
— tyskerhader , sådan von vorne herein ? 
Uf , alt . det nationale vrøvl , «  hun rynkede på næsen 
med en komisk grimace ,  » det må de lægge af . 
Ja — ja — det skal vi nok få pillet ud af dem ; 

her i . Huset er vi kosmopoliter , skal jeg sige dem . 
For resten vidste de jo , jeg var dansk , om jeg end 
havde begået den dødssynd at gifte mig med en 
tysker — for fyrretyve år siden , notabene . Nå , det 
var andre tider den gang , «  hun sukkede og 
trak øjenbrynene sammen ,  » men nu , julen kom , 
blev det dem for trangt i hullet alligevel , ikke 
sandt ? Jo , jo , jeg kan se det på dem . Og så 
ville de se dem huset her an — takker skyldigst . 
Nå , men siden de 'nu er krøben til korset , skal 
de få syndsforladelse straks og være hjertelig velkommen . « 

det blev sagt med sådan frisk og djærv elskværdighed , 
og de små klare øjne blinkede hende 
så varmt i møde , at Terese straks var vunden . 
Hun lo og måtte indrømme , at sådan omtrent 
forholdt det sig med hendes udebliven . 
Og så var isen brudt med det samme . Fru 
v . Schilden ville have besked om al ting , og 
Terese fortalte med godt humør og en god portion 
selvironi om sine pensionatsgenvordigheder , 
om de ensomme dage i hotellet , om mismodet , der 
efterhånden listede sig over hende og i går endte 
i  . den sorteste fortvivlelse og den ydmygende 
opdagelse af , hvor kedsommelig og indholdsløs 
hun selv var . 

» Ja , det skader jo aldrig at komme til selverkendelse , « 
Sagde Fru v . Schilden skælmsk ,  » og 
de har ærlig fortjent det alt sammen — men det 
synes mig ellers , de har været en ganske tapper 
lille høne ! Hm ! hm ! muttersseelenallein — og 
det i julen . Det er virkelig hårdt for et ungt blod . 
De bor altså i hotel l’europe — et meget net 
sted , men lidt dyrt , eller er de måske velhaver ? « 

— nej , det var hun langt fra , men for en otte 
dages tid holdt hendes pung det vel ud , så ville 
hun søge sig et andet pensionat , sagde- Terese ; 
måske Fru v . Schilden ville være hende behjælpelig ? 
— ja , det lod sig nok ordne , svarede den gamle 
frue . Først og fremmest skulle hun nu more sig , 
bruge sin ferie , se lidt af Berlin — var det virkelig 
hendes alvor , at hun slet intet havde set , ikke 
været i noget teater , ikke bestilt andet end at 
slide i det , siden hun kom ? 
Terese blev lidt rød . Sin ungkarledag havde 
hun ikke omtalt . Nu måtte hun ud med sin 
bedrifter lille juleaften . 
Fru v . Schilden fikserede hende . skarpt bag 
brillerne og rystede på hovedet : 
» Nå , det må jeg sige — de er en modig 
pige . Spadsere om i Berlin en hel dag alene , spise 
på en restavration og gå i operaen , ganske på 

egen hånd og med det ansigt ! De kan takke 
deres gode skæbne , der ikke er hændet dem noget 
værre end , at de har stået på post for en soldat 
— eller måske — « 
Terese lo .  » Nej — jeg fik såmænd lov 
at gå min dunkle vej uantastet og alene . Jeg har 
altid baedecker i hånden , det er en udmærket 
sauvegarde . « 
» Hm ! Ja , det eksperiment skal de dog 
ikke forsøge oftere . Men det får de heller' ikke 
lejlighed til . For nu lægger jeg beslag på dem , 
og mig slipper man ikke så let fra . Med deres 
ungkarleleben er det forbi , det siger jeg dem . 
Hotellet kan være godt nok , men for en ung pige 
og ganske alene næppe rigtig passende . Ja , nu 
synes de , jeg er et gammelt vrøvl — jo , jeg kan 
se uafhængighed og selvstændighed og alt sådant 
noget nymodens gnistre i deres kønne øjne — men 
det hjælper dem aldrig en smule . De har noget 
at gøre godt igen , og det skal de først få lov 
til , «  hun rejste sig på sin hastige måde , ringede 
og gav den indtrædende pige besked om at hente 
en drosche .  » Vi spiser klokken tre , «  vedblev hun , 
» præcis — skriv dem det bag øret for fremtiden 
— men de har god tid til forinden at nå hjem 
til hotellet og pakke deres sager sammen . Tag 
det nødvendigste med dem . så lader vi resten 

hente i morgen — og så bliver de hos mig , til 
de finder noget bedre . Sådan en løs fugl , om forladelse , 
må man nappe , mens man har den . 
Nå — sputen si sikh ! « 
Alle Tereses indvendinger hjalp ikke . Droschen 
kom , og hun måtte af sted , halvvejs glad og taknemmelig , 
ja — men også en smule trykket ved fra 
en vildfremmed at skulle tage imod al denne gæstfrihed , 
der kom hende så hovedkulds og i øjeblikket 
syntes hende næsten påtvungen . 
Men ethvert tryk forsvandt , da hun kom igen . 
Det var umuligt at føle sig som fremmed , ja blot 
som gæst , her , hvor man blev tagen imod , som 
hørte man allerede til huset . 
Og hvilken dag , det blev ! 
De var alene , hun og Fru v . Schilden . Heinrich , 
fortalte den gamle frue , var til middag hos 
sin fabrikherre . Han ville rigtignok ikke gå fra 
sin moder en helligdag , men hun tvang ham 
til det . Sådant et enligt mandfolk havde godt af at 
komme ud og lufte sig lidt , især hvor der var 
damer til stede . Dem skortede det på i deres egen 
kreds . Terese ville blive omtrent ene høne i 
kurven . Ellers kom han altid hjem til middag , og 
når han ikke blev for silde færdig i fabrikken , også 
om aftenen . Den lå i køpnickerstrasze — ja , 
den kendte hun jo , ein gutes ! Endchen ! Efter 

sin mands død ville hun flytte sønnen nærmere , 
men det ville han ikke høre tale om . Hun havde 
boet på samme sted i mere end tyve år — og 
der skulle hun blive . Han trængte til motion , forsikrede 
han — og gad han ikke gå , havde han hest 
og vogn til disposition . 
Hun selv gik aldrig nogen steder . Mens hendes 
mand levede , afskar hans døvhed dem fra al 
omgang med andre end hans nærmeste slægt — 
nu var hun  .for gammel til at stifte bekendtskaber . 
Slægtninge havde hun ingen af i Tyskland , og 
mandens familje — nå , den havde hun aldrig 
kunnet med , og den fornemmelse var gensidig . 
Men hun behøvede heller ingen . Hun havde sin 
søn , og i de sidste par år drog han venner 
nok til huset . De kom hver søndag til middag , 
så mange der havde lyst , og det var flinke folk 
— de søndage satte liv i huset ! Nu skulle hun 
blot se i morgen . 
» Jeg kan bedst med mandfolk , «  føjede hun til , 
» ja — nu ler de vel af mig , gamle hejre . Men de 
tyske fruentimmer har aldrig gefallet mig . Enten 
er de lærde og snakker sort , eller også så følsomme 
og himmelvendte , at man får vand i 
munden blot ved at se på dem . Og så mangler 
der dem noget , jeg ved ikke — de er ligesom ikke 
rigtig fruentimmer . Jeg kan godt forstå , Heinrich 

ikke — nå , det er nu lige meget . Ikke engang 
mine døtre har jeg rigtig kunnet finde mig i , vi 
var så forskellige , at jeg sommetider næsten ikke 
troede , de var mine egne — de slægtede mine 
svigerinder på , og det er stramme damer , må de 
vide . Men Heinrich er mit eget kød og blod — vi 
to forstår hinanden — ja , vent nu blot — «  . 
De talte sammen hele dagen og blev fortrolige 
som gode venner . 
Terese formelig forelskede sig i den gamle 
dame , fik den største lyst til at falde hende om 
halsen og rent ud erklære hende sin kærlighed . 
Så munter og livfuld hun var og med sådant lyst 
blik på tilværelsen , og så dog , trods munterheden 
og det glade livssyn , inderst inde helt alvorlig . Med 
mange mørke erfaringer bag sig og stor menneskekundskab 
var hun dog mild i sin dom og så mærkelig 
fri i anskuelser og tænkemåde . 
Det var ikke blot åndelig føde , Terese 
hungrede efter , også hendes hjerte led under 
den tomhed , mosterens død efterlod . Hun var 
for ung og varmblodig til at kunne leve af 
minderne alene — hun trængte til noget levende 
at elske . 
Alt det spænstige og livlige i hendes natur 
vågnede under indflydelse af denne nye hengivenhed 
og sprudlede frem som fra et frisk kildevæld . 

hun følte , hun blev sig selv igen , sådan som hun 
var i hjemmet hos de to gamle , hvor hun altid hed 
solskin . 
Og Fru v . Schilden gik det omtrent ligedan . 
Der var noget beslægtet i deres natur , som hurtig 
drog dem sammen . 
Den ømhed og livsfrisked , der strømmede 
hende i møde fra den unge piges væsen , betog 
hende ganske . Det var jo som sommeren selv , hun 
havde fået til huse nu vinterdage . Hun syntes 
ordentlig , hun var sin fraværende søn utro , da hun 
henad aften mærkede , hun egentlig ikke havde 
savnet ham videre . 
Det sagde hun til Terese , da hun ved sengetid 
fulgte hende ind i det nydelige værelse , hun 
lod gøre i stand til hende lige ved siden af sit 
eget sovekammer . 
» Å , ved de hvad , «  svarede Terese og lo 
skælmsk ,  » sådan helt glemt ham har de såmænd 
ikke . Jeg kan ham på mine fingre . I det sidste 
par timer har de ikke talt om andet . « 
Fru v . Schilden så lidt forbavset og næsten 
en smule fortrædelig ud . 
» Å , det var dog fatalt , har jeg virkelig været 
sådan en sladderhank ? Det var slet ikke min hensigt . 
Jeg ville netop , de selv skulle opdage ham 

— men bild dem blot ikke ind , de ved noget 
egentligt om ham endnu . Min Heinrich bliver man 
ikke klog på så hurtig . Han er — — « 
» Stop , stop , stop ! «  Terese holdt hende overgivent 
hånden for munden ,  » jeg ved mere end 
nok — ellers er jeg i stand til på forhånd at 
blive ligeså forelsket i ham , som jeg er i dem , og 
det vil jeg ikke risikere — « 
Fru v . Schilden lo .  » Ja , hvorfor ikke — ! « 
» Uf nej , «  afbrød Terese hende hastig ogrystede 
energisk på hovedet ,  » enten blev det 
ulykkelig kærlighed eller også giftermål — og 
begge dele har jeg forsvoret — « 
» Bah — nu snakker min gås — men lad os 
ikke komme ind på det kapitel , så bliver vi ikke 
færdige på denne side midnat . I morgen er der 
atter en dag , «  hun drog Terese til sig og så 
hende ind i øjnene med et eget lunt blink ,  » og 
nu skal de give mig et Kys — . Tak , det kom fra 
hjærtet . God nat , thereschen , «  hun ruskede 
hende spøgende i de runde skuldre ,  » sikken et lille , 
fast pigebarn . Sultekuren i pensionatet har dog 
ikke taget på dem . Det er egentlig skammeligt 
af dem , de har snydt mig for fire måneder 
— men de kan tro , de skal få lov at betale 
det . Nå , sov nu godt — «  hun så sig prøvende 

om i den hyggelige stue , glattede lidt på hovedpuden 
i den snehvide himmelseng ,  » mangler her 
noget , så sig blot til , og — glem så ikke at 
huske , hvad de drømmer i nat — «  og med et 
muntert nik var hun borte . 

v . 
1 erese havde klædt sig om til middag 
i sit eget værelse . Hele dagen gruede hun 
for det øjeblik , der nu var nær , da hun skulle 
ind blandt alle de fremmede mennesker , hun 
aldrig havde set . Den utålelige undselighed , 
hun havde at slås med , klemte hende i halsen , 
gjorde hende rød i hovedet — og endnu rødere , 
fordi hun tænkte på det og vidste , det ikke klædte 
hende , og at hun ville bære sig kejtet ad , og så 
var hænderne kolde og ville føles klamme — så 
skrækkelig flovt ! 
1 spisestuen var bordet dækket . Dets hvide 
oval blinkede i halvmørket af sølv og glas . Pigen 
stod på en stol og var i færd med at tænde gaskronen . 
Terese talte i hast konverterne , idet hun 
gik forbi . Der var ti — uha , så mange ! 
Hun var ligeved døren til dagligstuen , men 
kunne ikke bekvemme sig til at gå ind . Hvad hun 

dog var for en tosset en , som med sine tre og tyve 
år endnu ikke kunne ryste genertheden af sig . 
Hun fortalte sig selv , at det var dumt , fejt , elendigt . 
Men det var nu en gang — hun ønskede 
sig hundrede mile borte . 
Og der var pigen , som naturligvis undrede 
sig over , hvad hun ventede efter . Hun fik lommetørklædet 
frem og tørrede omhyggelig sin ene pegefinger , 
som havde hun pludselig opdaget en plet 
på den . 
Hun hørte dem tale der inde , højt lød stemmerne . 
Der var en især , dyb og sonor , den klang 
igennem de andre med et par repliker , der havde 
vægt . 
Å , gid hun var derinde — eller gid Fru v . 
Schilden ville komme ud og hente hende — pattebarn , 
hun var . Så , nu stod pigen ned af stolen 
og rettede på et og andet ved bordet . Nu skulle 
der sagtens spises — hun måtte dreje den lås . 
Hun gjorde det — og slap ind , så forsigtig 
som en tyv ved nattetid . Gudskelov — stuen var 
næsten mørk , hun skimtede utydelig nogle skikkelser 
i lænestolene om bordet . Fru v . Schilden 
var ikke på sin sædvanlige plads ved vinduet , men 
sad i sofaen nærmest døren . Hun kunne skælne 
hendes hvide kappe — og nu hørte hun også 
hendes stemme . Hun gled hen til hende . 

» Aha , der har vi hende jo ! Må jeg præsentere : 
min landsmandinde , frøken kærulf — « 
Der blev ganske stille . Fem seks skikkelser 
rejste sig . Hun så nogle bukkende hoveder , hørte 
utydelig en række navne , blodet susede hende for 
ørerne , hun hilste kejtet til højre og venstre , og 
var sjæleglad stuen var mørk , at ingen så det , 
» ja — de er alle sammen gode venner , fortræffelige 
rare mennesker , «  vedblev Fru v . Schilden ,  » som det • 
nok er værd at gøre bekendtskab med , men jeg 
har dog — de undskylder , mine herrer — gemt 
det bedste til sidst . Se her , thereschen , det er min 
søn — ja , hvor er det , jeg har ham ? Han plejer 
ellers at være til at se , men i det mørke — ah , 
der har han gemt sig — « 
Lige bag ved sig — han måtte have siddet i 
det dybe hjørne op til flygelet — hørte Terese 
en stemme , den , hun lagde mærke til udenfor 
døren , sige : 
» Freut mich sehr ! «  hun vendte sig , så noget 
stort og tykt foran sig , skimtede en hånd blive 
rakt ud , lagde sin i den og følte den ligesom blive 
borte inden i et fast tryk . Hun forsøgte at hitte 
en frase , noget pænt at svare , men fandt intet , 
vidste , hun stod og smilte dumt , og tænkte , at han 
vist syntes , hendes hånd var fugtig — han slap 
den så hurtig . 

» Bittet zu Tisch ! «  det var stupigen , der 
åbnede fløjdørene til spisestuen , hvorfra en bred 
lysflod blændende skyllede ind , just der , hvor Terese 
stod . Ilsomt rykkede hun til side . 
» Kom , Lorck , «  sagde Fru v . Schilden og rejste 
sig ,  » du må tage til takke med den gamle i 
aften . Heinrich , giv Terese armen . Herefter skal 
hun få lov at gå på omgang som borddame , 
så bliver der ingen misundelse — « 
Herrerne mumlede takkende og lo . Fru v . 
Schilden førte an med sin Neveu , arkitekt Lorch , 
en lille rødblond fyr med spillende blå øjne , 
det så Terese , da han kom hen i lysningen fra 
døren og sendte et nysgærrigt blik ind i mørket , 
hvor hun stod . Så fulgte de andre , par om 
par , til sidst hun og Heinrich . Han bød hende 
armen , og hun måtte gøre sig høj for at 
nå ham . — 
o , ve — så han sådan ud ! Allerede hans 
svære korpus skuffede hende . Hun havde aversion 
for folk med tykke maver . Men ansigtet , der 
hørte til maven — du lieber himmel , hvor det 
var forskelligt fra , hvad hun havde tænkt sig . 
Stort , rødt og grimt , og sådan dagligdags grimhed , 
ikke det mindste interessant — med tykke 
' kinder , en klods af en næse , der gik til vejrs , og 
et blondt vildty skerskæg , der aldeles skjulte mund 

og hage . Så langt som til pande og øjne nåde 
hun slet ikke . Og så var han gammel , henimod 
fyrre , det var hun vis på nå , hun kunne jo 
endelig have sagt sig selv , at Fru v . Schilden ikke 
kunne have en ung søn — men fyrre , det var meget . 
Hun måtte bøje hovedet for at skjule et smil , da 
hun huskede , at hun så småt havde været bange 
for at få sig en forliebelse på halsen . Der var 
sandelig ingen fare . 
De kom til sæde ved den øverste ende af 
bordet . Men der inde — i fuld belysning og med 
disse mange øjne , hun følte fæstet på sig under 
den tavshed , der ofte falder over et selskab , mens 
suppen bydes om og inden det første glas vin — 
der fik hun atter forlegenheden over sig som et 
mareridt . 
Servietten gled hende af skødet , hun søgte og 
fandt den med fødderne , som hun krampagtig 
klemte om den , uden at turde tage den op . Skeen 
rystede i hendes hånd , og hun brændte sig på 
den hede suppe , hun dog slugte , skønt smerten i 
gane og Hals næsten tvang hende vandet i øjnene , 
og den usalige rødme steg og steg — hun følte 
den helt oppe i panden . 
Heinrich talte til hende . Hun hørte kun 
halvt , hvad han sagde , svarede med ja og nej , 
eller forvrøvlet , ved siden af , med et intetsigende 

smil , der sad fast som en grimace , eller med 
en nervøs latter , uden noget at le af . Han troede 
naturligvis , hun var halvfjollet . Hun kunne ikke 
få øjnene fra tallerknen , men var vis på , han 
så på hende og fandt hende latterlig , ubetydelig , 
skolepigeagtig . 
Det sidste omtrent . 
Hun havde endelig skottet til ham , forsigtig , 
nede fra og opdagede , godt skjult under skægets 
gullige pur , det overlegne og sarkastiske smil , hendes 
sidste idiotiske svar fremkaldte . 
Vejet og funden for let , sagde tydeligere end 
ord de fine og dog kraftig skårne læber . 
Hvor kom han til den mund , det eneste smukke 
træk i det grimme ansigt ? Næsten pigeagtig 
blødt krummede de sig i en melankolsk bue over 
de tætte ulastelige tænder , ganske lidt brunlig anløbne 
af tobak . 
Det smil stak hendes let sårlige forfængeo 
o 
lighed som med en nål , vakte ærgrelse , trods , 
vrede og skød undseligheden af hende som en 
ham . Hun fik hovedet rejst med et lille trodsigt 
kast , øjnene , helt åbne , sendte ham et slagfærdigt 
blik — men lidt for silde . Heinrich vendte 
sig til sin nabo til venstre . De talte ivrig . 
Hun var atter helt herre over sin personlighed . 
Blodet sank fra pande og kinder , hun tog sikkert 

på kniv og gaffel , og et dybt drag af den fyldige 
rødvin , Heinrich havde skænket for hende , hjalp 
på humøret . 
Hun så sig om . Alle talte de livlig , men 
grumme alvorlig med hinanden .  . Ingen af dem var 
unge — Heinrichs jævnaldrende , så hun . Med en 
fornemmelse af skuffelse følte hun sig tilovers , udenfor . 
Men så søgte hun Fru v . Schilden ved den 
anden ende af bordet . Der lo de . Det var Lorck , 
som fortalte historier i den kostelige berlinerdialekt , 
hun kendte fra sine omnibusture . Han syntes 
at være uudtømmelig . Fru v . Schilden fangede 
hendes øjne . Med et muntert nik løftede hun 
glasset og drak Terese til . Hun nikkede igen , 
smilende — og nu var smilet strålende , fuldt af 
ynde , og det blik , hun sendte med , så skælmsk 
og varmt , at Lorck , der længe ventede på en 
gunstig lejlighed , øjeblikkelig fængede , løftede sit 
glas og bad om at måtte  » være med «  .  » På 
nærmere bekendtskab ! «  råbte han og abonnerede 
straks hos Fru v . Schilden på  » Borddamen «  næste 
søndag . Terese hørte det og sagde ja , før end 
Fru v . Schilden . Han blev så henrykt , at han 
måtte hen og klinke med hende . Der stod han 
længe bag hendes stol , sladrende muntert og rev 
vittigheder af sig . Han havde den ægte berlinske 
mutterwitz , der aldrig mangler svar — men 

rigtignok heller aldrig går af vejen for en nok 
så fæl Brander — Terese var ikke stiv i repliken , 
men hun havde et hurtigt øre og forstod næsten 
øjeblikkelig , endog den værste . Hendes latter 
havde en ejendommelig klingende lyd . Man måtte 
le med . 
Lorck fandt hende fortryllende . Latteren klædte 
den friske , alvorlige mund så henrivende — eller 
var det øjnene  ? Han vidste ikke , når de var 
smukkest , om når de pludselig åbnede sig helt , og 
han så ind i de store pupillers mørke , fløjelsagtige 
dyb , eller når i næste nu de missende trak sig 
sammen og en blændende Funke af muntert skælmeri 
skød ud under de lange øjenhårs matbrune 
frynse . 
Han kunne ikke rive sig løs , før end Fru v . 
Schilden to , tre gange kaldte på ham ,  » at 
stegen blev kold , og at frøknen ikke fik noget at 
spise for al hans praten . «  så tog han endelig 
bukkende afsked med et pudsig - forskrækket hastværk , 
der bad ydmygt om afbigt . 
» Reizendes mædchen , «  betroede han Fru v . 
Schilden , da han atter tog plads ved siden af hende , 
» aber ganz reizend ! «  og han brød ud i lovtaler . 
» Ja , vi danske er ikke tabt bag af en vogn , « 
Svarede Fru v . Schilden og lo , men egentlig ærgrede 
hun sig lidt . Alt det havde den spasmager opdaget 

i sådan en fart , mens Heinrich — hun var 
ganske vred på ham — sad der , som var han af 
stok og sten og lod Terese skøtte sig selv . Den 
dumme dreng lod jo ikke til at have øjne i 
hovedet ! Frits prumm , han talte med i et væk , 
var jo god nok , det kære , trofaste menneske . Men 
var det en manér mod sin borddame — så , nu 
fik såmænd også Garth fat i hende ! 
Det var Tereses nabo til højre , en slank 
mørk mand , hun ikke anede , hvad hed , med 
melankolske øjne , en træt mund og en blød , sort 
knebelsbart , der gav ham et vist militært anstrøg . 
Han interesserede sig meget for Danmark , — 
havde gjort felttoget med i 64 , fortalte han med 
en lidt slæbende stemme , som gad han ikke rigtig , 
havde ligget i kvarter på Als hos en dansk familje , 
der i begyndelsen behandlede ham som 
fjende , aldrig talte til ham , bogstavelig ikke ville 
se ham , når han gik forbi .  » Jeg følte mig i ensomt 
fængsel eller som blandt døvstumme , «  sagde 
han . Men da han blev såret og bragt til sit 
kvarter mere død end levende , forandrede alt sig . 
Han blev plejet , hygget om , som var han en af 
deres egne . Fruen vågede selv hos ham som 
en barmhjærtig søster , og lidt efter lidt glemte 
hun  » Fjenden «  og lærte at holde lidt af mennesket . 

siden den tid følte han sig på særlig måde 
knyttet til alt , hvad der var dansk . Det havde 
også ført ham her til huset . Han lærte sig 
sproget , mens han lå syg , kunne læse det , 
også forstå , når det blev talt . Med et lille smil 
føjede han til :  » Jeg måtte forstå , ti der taltes 
ikke et’ tysk ord i huset , ikke en gang efter 
at menneskekærligheden sejrede over nationalhadet . « 
Han korresponderede med sin værtinde i et 
par år , men så var — var pludselig al forbindelse 
afbrudt . Så langt fulgte han med , hvad 
der foregik i Danmark , politisk , socialt , literært 
— hvad var der sket siden — f . Eks . politisk ? 
Terese søgte lidt efter svaret . Det var ikke 
sådan at løbe til på stående fod at give en 
politisk oversigt . 
» Å — ikke stort — der sker i det hele aldrig 
noget hos os . Eller måske er det , fordi vi altid 
vrøvler så længe om det , at det ingen begivenhed 
bliver , når det endelig kommer . Man glemmer 
den , fordi vi allerede sidder i vrøvl op over ørerne 
om det næste — « 
» De er skeptisk , frøken — « 
» Nej , slet ikke , «  svarede Terese livlig ,  » jeg 
er heldigvis af naturen bundsangvinsk på alle 
personlige områder — men i det stykke er optugtelsen 
rigtignok grundig gået over naturen . Men 

der er jo virkelig sket noget hos os , og noget 
ikke så uvæsenligt endda — grundlovsforandringen 
af 66 — « 
» Ja , rigtig , det husker jeg noget om . Men 
det er nok snarere — ja , jeg ved jo ikke , på 
hvad side de hører hjemme : konservativ eller liberal 
— højre eller venstre ? « 
» Ingen af delene — republikaner — «  svarede 
Terese kækt og lo . 
» Å ja — hvorfor ikke , «  hans læber krusede 
sig spotsk ,  » man kommer lige langt . Så kan vi 
slå vore pjalter sammen . Her kalder vi os 
socialister . Vi nøjes med at være misfornøjede , 
det kommer vel omtrent ud på et . Men det var 
det , vi kom fra , hvori egentlig den grundlovsforandring 
bestod . Det kan næppe nytte at spørge 
en ung , smuk dame om — ? « 
» Nej , naturligvis — å , mandfolkehovmod ! «  henkastede 
Terese og trak på skuldrene . 
Garth lo .  » De ved altså besked — det ville 
interessere mig overordentlig — « 
» Jeg er vis på , det ikke interesserer dem en 
smule , «  faldt Terese ham i talen ,  » men de tror 
ligesom de fleste mandfolk , at fordi man er fruentimmer , 
er man dum og uvidende om alt andet 
end kjoler , hatte og bynyt . For at ærgre dem 
skal jeg repetere hele lektien . Jeg kan den nemlig . « 

så udviklede hun , hvordan valgretten , der i 
grundloven af 49 hvilede på samme basis til 
landstinget som til folketinget ved den reviderede 
grundlov af 66 delsvis lagdes i hænderne på de 
højest beskattede og kongen . Ergo lededes strømmen 
den  » rette «  vej .  » Og al den visdom har jeg oven 
i købet fra et fruentimmer , «  vedblev hun ,  » min 
gamle mormo’er nemlig , der var politiker på en 
Hals , og skønt 85 , da hun døde , frihedsven til 
det yderste og republikaner af trosbekendelse . Det 
er hende , der har givet mig min politiske opdragelse 
— den er svært rød , kan de tro — « 
» Slagen , «  sagde Garth og bukkede ,  » på alle 
punkter — men — «  han blev afbrudt . 
» Den dame har min agtelse , frøken . «  det 
var Heinrich , der faldt ham i talen . Så pludselig 
og uventet lød hans stemme ved siden af Terese , 
at hun næsten for sammen ved det og forundret 
vendte sig imod ham . 
» Ja , undskyld , «  føjede han til ,  » at jeg blander 
mig i samtalen , men emnet fristede mig , og — « 
Hun fik et ret skarpt , undersøgende blik fra de 
små øjne , der lå dybt ligesom moderens : ej — 
ej — han havde kønne øjne , blot man fik dem at 
se , tænkte hun , mens han vedblev ,  » det er sjældent , 
at unge damer ved så god besked . På 
min moders vegne , der endnu har sit halve hjerte 

i sit fødeland , interesserer danske forhold mig — 
det vil sige de politiske , det er nu min kæphest . 
Men det er ikke alene i Danmark , man sidder fast 
— hos os er det samme tilfældet . « 
» Her — i Preussen ? «  spurgte Terese forbavset , 
» jeg synes , de farer frem med stormskridt . « 
» Militaristisk — ja . Men glimrende krigshistorie 
står i reglen i omvendt forhold til udvikling , fremskridt 
på alle sociale områder , og de er mig 
vigtigst . Reaktion , despoti , åndslivets undertrykkelse , 
det er betalingen for al udvidelse af land 
med våben i hånd . Det skal vi , de , hele Evropa 
få at føle . Ingen sot smitter værre end den 
militaristiske — vent blot nogle år , og de vil få 
at se . Måske intet steds bliver det værre end i 
Danmark , hvor regeringspartiet — undskyld — har 
tendenser i retning af at agere stormagt . « 
Terese vovede en indvending , men blev straks 
afbrudt : 
» Nej , kære frøken , — efter 66 er den danske 
forfatning et janushoved . En hensynsløs regering 
— og den vil ikke mangle — vil kunne dreje det , 
som den vil , og altid have det ene ansigt med sig . 
Ja — nu ryster de på hovedet og ser overmåde 
selvsikker ud . Pas på , de får slemme tider . De 
små konsejlpræsidenter — om forladelse , jeg skulle 
sagt konsejlpræsidenterne i de små evropæiske 

stater drømmer alle om at blive  » Bismarcker «  — 
og det er altid værre at undertrykkes af de små 
end af de store , ved de nok . « 
Rundt om bordet var der blevet stille . Selv 
Lorck tav og hørte efter . Dr . Garth kom Terese 
til undsætning , flere og flere deltog i samtalen , der 
snart blev almindelig og drejede sig om nærliggende 
politiske og sociale emner . 
Terese forholdt sig for det meste tavs og 
kunne , jo længere hun lyttede , og jo ivrigere de 
blev omkring hende , næsten ikke tro sine egne 
øren , at det var preussere , disse mænd , der alle 
udtalte sig i stik modsat retning af alt , hvad hun 
hidtil hørte under sit ophold her . 
De var anti-militarister , anti-bismarck , antimonarkister 
— revolutionære i anskuelser på så 
godt som alle politiske områder . 
Hun fandt lejlighed til at udtale sig derom til 
dr . Garth .  » Ja , «  svarede han ,  » De er kommen 
ind i en kreds , man vel endnu må kalde sjælden 
her i Berlin , skønt de sagtens ved , det kun er 
krigslykken , der har gjort berlinerne så loyale , 
artige og bismarckvenlige , som de i øjeblikket er . 
Men oppositionen er dog ikke hel død her endda . 
Vi , her forsamlede , er f . Eks . alle repræsentanter 
for det vordende fremskridtsparti , det social-demokratiske . 
Her gives ingen mellemvej for tiden — 

eller rettere her bliver snart ingen . Den liberale 
lejr er på det nærmeste ligeså ultra preussiskbismarcksk 
som den stokkonservative . Men vi er 
også mere eller mindre havarerede eksistenser , for 
så vidt som vi har måttet bringe vor politiske 
overbevisning ikke ganske ubetydelige personlige 
ofre . Vi er f . Eks . tilhobe relegerede fra universitetet . 
Vi hørte til samme studiehold og nægtede 
at tage del i en regeringsvenlig demonstration — 
det tåltes ikke . Alle måtte vi begynde forfra , 
forandre livsstilling på et temmelig sildigt stadium , 
og det er ikke spøg . Man kommer for silde til 
alt — og får eladet at føle , hvor privat man så 
lever . I den henseende er v . Schilden og Lorck 
bedst stillede , de har tilfældigvis fundet liberale 
foresatte . « 
» Lorck ? «  spurgte Terese forundret ,  » er han 
også — ? « 
Dr . Garth lo .  » Ja — også han , frøken . 
Spasmageren er ikke at spøge med , når det gælder 
hans politiske anskuelser . Han er fanatiker , den 
rødeste af os alle — lidt naiv , idealist , med hovedet 
fuldt af utopier — men god til sit brug . Han 
holder arméen i godt humør — « 
» Ja , ved de hvad , det er en ubetalelig evne , « 
Afbrød Terese ham . Der havde været en lidt 
spottende klang i hans stemme , der ikke behagede 

hende om hendes nybagte ridder .  » Det 
trænger man just til i strenge tider . Når alt er 
så græsselig alvorligt , virker et menneskes gode 
humør som et frisk styrtebad en lummer dag . 
Der er også en vis overlegenhed deri , som — « 
» Hm ! Overlegenhed , det er et stort ord — og 
passer næppe på vor gode Lorck . Nej , se på 
priimm derovre — ja , ham ved siden af v . Schilden . 
Han spiller ikke boldt med ord , det , enhver berlinsk 
gadedreng kan gøre om kap med Lorck . På ham 
ville jeg anvende deres adjektiv . En eminent begavelse , 
han kunne været blandt de første i landet , 
om han havde fået lov at udvikle sig . Nu er 
han fotograf — Berlins første , men — «  han trak 
på skuldrene ,  » og v . Schilden — ja , det er sandt , 
de kender ham ikke . Han er en journalist af rang 
fører en udmærket pen , men hvor længe får han 
lov at bruge den  ? For nylig puttede de ham tre 
måneder i fængsel for en politisk artikel — de 
sundeste og kraftigste ord , der er skrevet i Tyskland 
i det sidste år — næste gang bliver det vel tre 
år . Falder først Paris , går sejrsrusen selv de 
besindigste sådan til hovedet , at al kritik bliver 
umulig , og så kan vi alle lukke butikken , foreløbig 
i alt fald . Og når vi åbner igen , er vi 
trætte og gamle — og så — « 

» Nu er det dem , der er skeptisk , og de er 
det for alvor , «  svarede Terese og så på ham 
med et lyst blik ,  » man behøver slet ikke at blive 
træt , fordi man bliver gammel , det ved jeg af erfaring 
— jo , vist så , netop af erfaring . Se 
på Fru v . Schilden , og — å , de skulle kendt 
» meine alte «  , min gamle mormo’er , jeg talte om 
før . Hun var prægtig , kan de tro . Når vi andre 
knurrede over , at det gik så langsomt fremad , lo 
hun af os og svarede med et citat :  » før den sidste 
konge er hængt i den sidste præsts tarme «  bliver 
det ikke godt i verden , ved vi nok . Men derhen 
kommer vi omsider , tro i mig , om det også 
varer længe — og gid jeg måtte leve og være 
med til eksekutionen , om jeg så skulle blive så 
gammel som methusalem ! «  mere træt var hun 
ikke — « 
Tereses øjne strålede med en øm , fugtig 
glans ved mindet , hendes ord manede frem , 
uvilkårlig løftede hun sit glas . Heinrich , der havde 
hørt efter , så på hende i det samme og fik pludselig 
øjnene op . Det var som et slør gled til 
side , der hidtil skyggede for hendes kvindelighed . 
Men Garth trak på skuldrene . Han fandt hende 
blot sentimental . 
Heinrich løftede sit glas imod hende og drak 
i tavshed — helt ud . Hun forstod , havde et øjeblik 

ondt ved at beherske den bevægelse , der endnu 
bestandig kom over hende ved en hentydning til 
de døde . Hun søgte efter ord til at takke ham , 
munden bævede , så hun fik intet frem , men 
blikket , der mødte hans , var veltalende nok . Det 
sendte en varm strømning gennem hans sind . 
Hun følte det straks . De var ikke længere fremmede 
for hinanden , og da Fru v . Schilden på ny 
så derop , var hun tilfreds . Heinrich og Terese 
var nu i fuld passiar . Garth var øjensynlig distanceret 
— han sad og stangede sine tænder og 
hørte efter . 
» Så kan Lorck gå hjem og lægge sig , « 
Tænkte hun ,  » det var såmænd også synd , om det 
var ham , der skulle fange det pigebarn «  og i det 
samme klinkede hun underfundig med den intet 
anende Lorck og lo ham op i ansigtet . 
Samtalen interesserede Terese mere og mere . 
Der var i disse mænds udtalelser en ild og lidenskab , 
der rev hende med , skønt hun for en stor 
del manglede forudsætninger for til fulde at forstå 
især de sociale spørgsmål , de diskuterede . 
Men hun lovede sig selv , det ikke skulle vare 
længe , inden hun havde erhvervet sig dem . Her 
var et helt nyt felt af viden at opdyrke . Det måtte 
være muligt at tilegne sig , hvad hun manglede , med 
lidt hjælp . Og den , tænkte hun , ville hun søge 

at få hos Heinrich v . Schilden . Hvor ringe 
han end til at begynde med anså hende for at 
være , mærkede hun godt , at de spørgsmål eller 
bemærkninger , hun nu og da kom frem med i en 
pavse , fandt han værd at høre på og besvare . Han 
havde en utrolig sagkundskab på de fleste områder 
og en , særlig for en tysker , sjælden evne til 
i kort begreb at gøre en sag klar , anskuelig . Han 
talte ikke meget , men hvad han sagde , ramte 
sømmet på hovedet . Når der nu og da opstod 
en meningsforskel , var det til ham , man appellerede , 
og hans anskuelse gik i reglen af med sejren . 
Kun når han blev ivrig , fik hans tale et vist' 
retorisk sving , og man mærkede , han var vant til 
at tale for de mange og forudsætningsløse . Men 
selv når han bredte sig over sit emne , var der så 
megen originalitet , så megen kraft og varme i 
hans foredrag , at det rev med , betog og overbeviste . 

Havde han blot ikke været slet så tyk — for 
grimheden fortog sig en del , når han talte . Panden 
var høj og klar , og det lyse hår krøllede sig på en 
egen tæt og kraftig måde i to store Buer ned om 
tindingerne , i øjnene kunne det blinke med et kort , 
skarpt lyn , der gav et spillende liv til ansigtets 
noget lade fedtmasse . 

og så var der munden . Hun kunne ikke 
bare sig for atter at søge den smukke linje inde 
under skæget . Hvor den var udtryksfuld , og gemte 
nu ikke længere nogen overlegenhed , når han talte 
til hende . 
Så opdagede hun også , at han havde smukke 
hænder , store , kødfulde , men velformede , energiske 
og med buttede , hvide fingre , der med en vis appetitlig 
ynde håndterede kniv og gaffel . 
Han var alligevel den , hun syntes bedst om . 
Lorck blev ubetydelig i sammenligning , og Garth 
— der var noget blaseret ved ham , hun ikke kunne 
lide , en smule affekteret var han også — og sikkert 
meeæt indbildsk . 

vi . 
Kaffebordet var dækket i dagligstuen . Fru v . 
Schilden lavede selv kaffen  » på dansk «  ved svingkedlen 
af sølv og skænkede den i ganske små 
kopper , som pigen efterhånden ordnede på en 
bakke . 
Herrerne tændte cigarerne , stod og sad 
gruppevis rundt i stuen og talte livlig og højrøstet . 

Terese så , at Fru v . Schilden et par gange 
skottede urolig til dem . 
» Kom og gør dem nyttig , «  sagde hun på 
dansk til Terese ,  » så sender vi pigen ud . Man 
må være forsigtig i disse tider , og herrerne her 
husker aldrig , at tjenestefolkene har øren og munde 
med til at rapportere . Man har et godt øje til 
os på visse steder .  » Revolutionsklubben i koniggråtzerstrasze « 
Kaldes huset her , foreløbig for spøg 
og blandt vennerne — men man kan såmænd 

8o 
aldrig vide — «  hun lo og sendte pigen ud under 
et påskud . 
» Tak , det var hyggeligt , «  svarede Terese ,  » så 
føler man rigtig , man er hjemme , når man får 
lov at gøre nytte , «  hun nikkede muntert , tog 
bakken og bød rundt . Lorck , der stod i nærheden , 
gav ikke fred , før han fik tilladelse til at 
gå med fløde og sukker . 
Da de var færdige , slog han , Fru v . Schilden 
og Terese sig ned ved bordet med deres kaffe . 
Han trak et futeral med cigarer frem , valgte sig 
en og opdagede i det samme , at Terese skottede 
til den , som om hun nok kunne have lyst til at 
få en med . 
» De ryger ? «  spurgte han halv sagte , idet han 
bøjede sig over hende og rakte hende futeralet . 
» Det just ikke , men — jeg holder af at ryge 
en cigar en gang imellem , hidtil rigtignok i smug 
— må jeg ? «  spurgte hun Fru v . Schilden og havde 
allerede cigaren i hånden . 
» Gud forbarme sig ! «  udbrød den gamle dame , 
» er det alvor ? Og det en dansk pige — er i 
virkelig komne så vidt hjemme ? Her i Berlin er 
det endnu uhørt , gudskelov ! Nå — men de får 
vel , siden det er dem . Hvor har de ellers fået 
den uvane , om jeg må spørge ? « 

» Det er arvegods , «  svarede Terese , mens hun 
fik ild ved tændstikken , Lorck holdt for hende . 
Lorck lo . Fru v . Schilden rystede på 
hovedet :  » Å , bild mig noget ind . Skal nu også 
det prakkes jeres forfædre på , mødrene kan 
da ikke have været med i spillet ved den lejlighed . 
De unge piger af forrige generation svarer 
jeg for . Det er nutidsungdommen , der er så 
ukvindelig — « 
» Nej , undskyld , det er netop min moder , jeg 
har taget arv efter . Både hun og alle tanterne 
røg — i smug , gudbevares . Og det lærte deres 
fader dem . Jo , deres egen fader — meget mod 
sin vilje , formoder jeg , men dog . « 
» Å , passiar ! «  det lød ganske vredt fra Fru 
v . Schilden . 
» Jo , tilforladelig . Det var før svovlstikkernes 
tid , og han var en magelig natur . Når han efter 
måltidet var kommen til sæde i bedstefaderstolen , 
fik døtrene efter tur ordre til at stoppe og siden 
tænde piben med en tørveglød fra fyrfadet . Sådan 
fik de smag på mosten — kanasteren skulle 
jeg sige . Fra jeg var en lille pige , har jeg mange 
gange hentet cigarer til moster , henne på hjørnet 
af Gothersgade og st . Kongensgade — ti stkr . 
For en dansk mark — «  . 
» Hvor meget er en dansk mark ? «  spurgte Lorck . 

» Fire silbergroschen ! «  svarede Terese . 
Lorck rynkede på næsen og lo , Fru v . Schilden 
stemmede i med . 
» Nøjsomme damer , «  sagde Lorck . 
» Ja , han kendte mig også , svenden i butikken , 
og lo så lumskelig , når han rakte mig 
pakken — « 
» Smagte de dem , de stinka — hm , cigarer ? « 
Rettede Lorck sig . 
« stumperne , ja , dem røg jeg i smug og fandt 
fortræffelige — og fik frygtelig skænd , da tante 
opdagede det . Men siden den tid lagde jeg dog 
mærke til , at stumperne voksede , og til sidst — 
å , hvor jeg var stolt den dag — tændte jeg min 
første hele cigar ved tantes en gang , vi holdt 
mørkning efter middagen — men da var jeg rigtignok 
voksen . « 
» Ja , når fandt fanden ikke en undskyldning , « 
Brummede Fru v . Schilden .  » Hvad synes 
du , «  sagde hun til Heinrich , der var kommen hen 
til bordet for at få sin kop fyldt en gang endnu , 
» om sådant et emanciperet fruentimmer , der 
begynder med at ryge tobak i min dagligstue — 
er det ikke græsseligt ? « 
» Nej , hvorfor det ? Frøken kærulf ser ud , som 
om cigaren virkelig smager hende . Det er ikke 
af affektation eller for at være rask på det , hun 

ryger , men af smag og tilbøjelighed , og hun 
har lagt sig vanen til ligesom vi andre , om just 
ikke af arv , så af efterlignelsesdrift . Eh bien — 
jeg indser ikke , hvad det har med emancipation at 
gøre ? « 
» Nej , ikke sandt ? «  udbrød Terese fornøjet , 
» hvor det er velgørende en gang at høre en mand 
sige noget så fornuftigt — « 
Heinrich bukkede dybt , Fru v . Schilden og 
Lorck lo . 
» Ja , ja — jeg mener naturligvis kun om 
damernes tobaksrygning , som vi stakkels fruentimmer 
må høre så meget ilde for . Det er da 
en uskyldig fornøjelse — « 
» Men dyr , «  faldt Lorck hende i talen ,  » for 
herrerne — « 
» Å , vi behøver ikke at bede herrerne om 
cigarer , vi kan selv tjene , hvad de koster — « 
» Nej , stop , «  afbrød Heinrich hende ,  » der ophører 
vor enighed . Jeg er ikke med til selverhvervet 
og vil helst give damerne også af tobak , hvad 
de har lyst til . Vi har nok at gøre for øjeblikket 
med at skaffe mændene arbejde og løn nok for 
deres arbejde . Kvinderne må holdes ude fra arbejdsmarkedet , 
i alt fald foreløbig — « 
Men det ville Terese ikke gå ind på og 
stred mandelig for kvindernes ligeberettigelse 

med mændene . Hun blev umådelig ivrig og veltalende . 

han hørte til , øjensynlig med en vis fornøjelse , 
og hun troede ham allerede overbevist , da han 
pludselig afbrød hende : 
» De må have et fint øre , frøken — « 
» Hvorfor tror de det ? Mener de musikalsk ? « 
Spurgte hun forundret . 
» Å ja , det hænger ofte sammen . Jeg 
mente iøvrigt for sprog . De taler så smukt tysk , 
næsten uden fremmed accent , og den lille smule , 
der er , får det til at klinge med aparte vellyd . 
Hvor længe har de været her ? « 
» Fire , fem måneder . Men jeg synder tit 
mod grammatiken og gør bommerter for et godt 
ord — « 
» Å — ikke ofte . Mutterchen , der har været 
i Tyskland i halvtredsindstyve år omtrent , taler 
dårligere tysk end de og har en horribel accent . « 
» Ja , men det kan jeg lide hende for . Hun har 
ikke ladet sig fortyske en smule , men er så ganske 
sig selv , ligeså dansk endnu både i sind og 
tale , som om hun aldrig havde været udenfor Danmark 
 ! « 
» Fra et nationalt standpunkt , «  svarede han 
smilende ,  » er det jo meget rosværdigt — den kære , 
gamle mutterchen . Hvor klart de har set allerede , 

hvad hun er , standhaftig , trofast , netop som de 
siger : sig selv altid . Men fra et sproglig-musikalsk 
standpunkt vil jeg ikke rose hendes tyske 
tunge . De derimod taler som en af os , og ikke 
blot korrekt , men tonefaldet , de ejendommelige 
vendinger , vi bruger i daglig tale , og som fremmede 
så sjældent tilegner sig — de har det alt sammen . 
Det er en nydelse at høre sit sprog sådan 
behandlet , ikke sandt ? «  henvendte han sig til de 
andre ,  » Frøknen har en beundringsværdig udtale ? « 
» Udmærket , ganske mageløs ! «  udbrød Lorck 
og kyssede på fingrene ud i luften ,  » jeg har 
netop tænkt på det samme , men det er ikke 
alene udtalen , det er også organet — der er 
musik i stemmen , «  endte han med et kælent blik , 
der klædte hans lille grinebideransigt så pudsigt , 
at Terese lo , skønt hans komplimenter begyndte 
at kede hende — især når de andre hørte 
dem . 
» Er de musikalsk ? «  spurgte Heinrich uden at 
ænse den anden . 
» Å , jeg holder af musik på lægfolks vis , 
jeg er ikke kender , men nyder ganske ukritisk 
naivt , hvad der falder i øret , griber mig , bringer 
mig i stemning — « 
» Hm ! Wagner , f . Eks ? « 

» Jeg kender så lidt af ham han er ikke 
nået til os endnu — « 
» Ah ? Så har de en stor nydelse i vente , « 
Sagde han hastig .  » Mutterchen , det må vi huske , 
frøknen må høre lohengrin med Niemann og die 
o o 
Malling — « 
Samtalen drejede sig i nogen tid om musik . 
Hr . v . Schilden og Lorck var begge wagnertilbedere , 
og Terese måtte beundre Heinrichs indsigt og 
o r> n 
kundskab også på det område . 
Han talte med varme og virkelig forståelse 
om den store mester , der endnu var så lidet skattet 
i hovedstaden . 
Det var utroligt , så meget han vidste og 
kunne , det menneske , man følte sig så græsselig 
bag ud . 
En eller anden kaldte på Lorck , der fjernede 
sig . Prumm talte til Fru v . Schilden . 
Terese havde lyst til at optage tråden fra 
før , men Heinrich kom hende i forkøbet : 
» Spiller de ? « 
» Å- — en smule . Så meget , at jeg kan 
akk— «  men så stoppede hun og slugte de sidste 
stavelser af ordet . Herreje , hvor det var dumt , at 
det slap hende af munden . 
Smilende fortsatte han :  » De synger altså . 
Så får vi en sang — en dansk , ikke sandt ? « 

han gik hen og åbnede flygelet . 
Terese korn til at ryste og havde på læben 
at sige nej . Hun hadede at gøre vrøvl , eller at det 
skulle se ud , som hun ville gøre sig kostbar . 
Men på den anden side synge , her , for fremmede 
mennesker og for så musikalske tilhørere — nej , 
det var umuligt . Al usikkerheden og forlegenheden 
greb hende på ny . Hun rejste sig tøvende og 
fulgte ham . 
» Spil lidt først , «  bad hun ængstelig ,  » så — 
så jeg kommer i ro . Det er så lidt , jeg kan — 
og — «  hun stammede , blev rød , og lidt efter 
ganske bleg . 
Han så forundret , næsten lidt mistænksomt 
på hende . Hun blev endnu mere ængstelig og 
forlegen . 
» Gid jeg kunne , «  sagde han tørt , mens han 
tændte lysene ,  » jeg’ er desværre kun teoretiker i 
musik . Men jeg elsker sang , selv den tarveligste , 
enkleste , blot den , der synger , gør det for musikens 
skyld , ikke for at lade sig høre . Jeg beder dem , 
syng lidt — « 
Ja , det lød jo ret beroligende , og hun havde 
lyst , men — uha , nej — hun kunne ikke synge 
for fremmede . 
Han skød stolen til rette , men hun veg tilbage : 
 » Å nej , «  sagde hun hastig ,  » jeg kan ikke . 

en anden gang — det er ikke værd at høre . Jeg 
forsikrer dem — « 
Han trak på skuldrene og vendte sig bort : 
» Som de vil ! «  sagde han kort og føjede til : 
» Å , Garth , spil lidt for os ? « 
Så ! nu var hun atter kasseret , tænkte hun 
og følte sig stødt , ærgerlig på ham og på 
sig selv . - 
hun kunne jo synge , vidste hun , men så 
måtte hun føle sig fri , ugenert , i stemning . Hendes 
sang havde intet andet fortrin end det musikalske 
foredrag , og det var umuligt at få frem , når hun 
ikke engang havde den smule stemme , hun ejede , 
i sin magt . Og hvor skulle hun få vejr fra , så 
stakåndet hun blev blot ved tanken om at give 
lyd til tonerne . Så fik han tro , hvad han ville , 
at hun var skabagtig o . s . v . Han kunne jo have 
sat lidt mod i hende , i stedet for — uf , han var 
vist skrækkelig kort for hovedet . 
Meget rød i kinderne og med en trodsigflov 
mine satte hun sig atter mellem Fru v . Schilden 
og Lorck , mens Garth spillede , udmærket , 
en sonate af Beethoven , ingen andre end Heinrich 
for resten hørte på . 
Der blev hun siddende og lod , som om 
hun var stærkt optagen af Lorck og hans løjer . 
Men hun hørte egentlig kun på ham med et halvt 

øre og gav svar , ofte lidt hen i vejret , da der 
mellem Heinrich , Garth og de andre efter musiken 
og ved aftensbordet udspandt sig en interessant 
samtale om Lassalle og hans idéer . Ingen lod 
til at ænse hende mere , og det krænkede hende . 
Hun havde sådan lyst til at være med i det , de 
talte om , sige noget klogt , noget , der måtte lægges 
mærke til . Men intet ville falde hende ind , emnet 
var hende for fjernt og drejede sig om forhold , hun 
ikke kendte til . Hun forekom sig selv frygtelig 
uvidende — og så var Lorck uafladelig ved siden 
af hende , bortdrog hendes opmærksomhed , ofte fra 
de vigtigste punkter , med sin spas og sine komplimenter 
— og med ham var det umuligt at tale 
andet end fjas . 
Han var døv i aften for enhver henvendelse 
fra de andre , helt fangen af Tereses mørke øjne , 
hvori han syntes at læse noget , han pludselig fandt 
uendelig mere fængslende end al verdens sociale 
reformer — og hvori der virkelig efterhånden 
stod at læse en hel del , men som hun slet ikke 
mente . 
Hun vidste ikke , hvad det var , der kom over 
hende , men hans kurmageri smigrede hende , vakte 
en vis drilsk lyst i hende til at bruge sin magt . 
For første gang i sit liv følte hun , at hun var 
koket , var det bevidst , lokkede og stødte fra sig og 

drog til igen det lille forlibte mandfolk , hun ikke 
brød sig det ringeste om — og kedede sig dog 
gudsjammerligt hele tiden , skønt hun hvert øjeblik 
lo , så det klukkede efter , blot fordi han atter og 
atter sagde hende , at hendes latter var  » himmlisch , 
eine wonne «  at høre på . Det var egentligt ækelt , 
det hele . Og dog blev hun ved , som på trods 
mod nogen eller noget — om i sig selv eller udenfor 
sig selv , gjorde hun sig ikke klart . 
Leende fulgte hun ham til døren , da de skiltes , 
og leende sagde hun Fru v . Schilden , der godlidende 
glædede sig over at se hende så munter , god nat . 
Lidt forceret svarede hun på hendes spørgsmål , at 
hun havde moret sig dejlig , og Lorck var virkelig 
brillant . Hun lo igen : god nat ! God nat ! 
Skyndte sig ud af stuen for ikke at sige god 
nat til Heinrich , der ude i entréen hjalp de sidste 
af gæsterne frakkerne på . Hun havde en barnagtig 
lyst til at lade ham mærke , hun ikke brød sig det* 
bitterste om ham . 
Men da hun kom ind i sit værelse og langsomt 
begyndte at klæde sig af , mekanisk lægge 
hvert stykke tøj til rette med den minutiøse orden , 
der var indpræntet hende med vanerne fra det 
gamle , snorlige barndomshjem , slukkede lyset og 
gik i seng indenfor de hvide omhæng , dirrede en 
jagende uro og utilfredshed hende gennem alle 

nerver , mens hun rippede op alle aftenens indtryk 
og slet ikke kunne finde noget af sit egentlige selv 
i alt , hvad hun havde sagt og gjort . 
Var det f . Eks . hende selv , der fjasede med 
den lille gliedermann , Lorck , mens de andre , 
Garth , prumm , v . Schilden , talte sammen om ting , 
der interesserede hende , om hun end var for 
uvidende og uoplyst til at kunne give sit besyv 
med ? Det var jo dog blandt dem , hun hørte til , og 
ikke i en krog med en mand , der blot gjorde kur 
og hviskedee hende dumheder i øret . 
Hvorfra i al verden var det kommet over 
hende at tage til takke med , ja , selv at vælge 
dette sidste ? Just hun , hvis ærgerrige drømme 
drejede sig om at blive som de kvinder , mænd 
søgte , ikke for deres skønhed , ikke af lav attrå , 
men for deres forstand , deres kundskaber , deres 
sjæls indhold . Hvordan var det muligt at løbe vild 
i sig selv , som hun havde gjort det , hun , der altid 
skånselløst og med foragt fordømte alt pjank og 
koketteri hos andre ? Som nu pigebørnene , der i 
tegneskolen gjorde sig lækre for director . Og så , 
den første gang , et mandfolk satte et par forlibte 
øjne op til hende , var hun mere pjanket , mere koket 
end nogen anden — å fy , fy ! 
Og grunden , grunden ? Ikke den , at hun selv 
blev betagen , at hendes sanser eller hendes fantasi 

løb løbsk . Ikke en gang den undskyldning havde 
hun . Nej , af den aller almindeligste , useligste 
behagelyst måtte det være kommet — og så 
måske af en smule såret forfængelighed , fordi et 
andet mandfolk , der oven i købet var hende ligegyldigt , 
ja antipatisk , for det var han — fandt for 
godt at overse hende , da han fejlagtig troede , hun 
skabede sig ! Kunne der tænkes noget jammerligere ? 
Og havde hun blot ment noget med det , havde 
hendes hjerte banket blot ti pulsslag hurtigere i 
minuttet , eller blodet brændt en lille smule varmere 
ved et blik , et ord fra denne  » Mandsling «  . Hun 
var så forbitret på sig selv , at hun uvilkårlig 
hævnede sig på ham ved at gøre ham så lille og 
ubetydelig som mulig . Havde det endda været 
naturen , der talte — at slås med sin natur var 
en ærlig sag , mens dette var — uf , hun ækledes 
ved sig selv så meget , at hun uvilkårlig greb efter , 
det fortrydelsens halmstrå , et godt forsæt så ofte 
tilbyder : det var første gang — og det skulle 
blive den sidste ! Og med den trøstefulde bevidsthed 
lagde hun sig' , til ro og sov snart de retfærdiges 
søvn . 
I dagligstuen sad imens Fru v . Schilden og 
Heinrich sammen , ene . Efter sædvane skiltes de 
ikke nogen søndag uden denne timestids passiar 

på tomandshånd . Hun havde haft pigen inde og 
ordnet stuen . Der var luftet ud , lysene slukkede , 
dørene i den store porcelænsovn stod åbne , og de 
sidste rester af glødilden ulmede i et rødt skær , 
der blandedes med lampens dæmpede lys til en 
hyggelig skumring i den store stue . 
Hun sad i sin sofakrog med arbejdskurven 
foran sig og fandt frem noget stort , uldent , 
hvidt , hun strikkede på . Han kom magelig 
til sæde i lænestolen tæt ved og røg en 
cigar med et udtryk af tilfreds ro over hele 
den store , brede skikkelse . Hans øjne fulgte 
snart pindenes klaprende bevægelser i hendes 
travle , buttede gammelkonehænder med det let 
fremtrædende årenet , snart cigarens røg , der 
blev synlig som et gråligt lag i lyskredsen 
over lampen og forsvandt ud i stuens halvlys , 
mens de snakkede om vennerne , om aftenens 
småbegivenheder , alle den slags dagligdags 
ting , der falder en i munden , efter at gæsterne er 
gået . 
Og så tav de en lang stund . 
Et par gange så hun op som for at sige 
noget , men tog det i sig igen . Om hans mund 
spillede det lunt , som om også han havde noget 
på læberne , men stadig sagde han intet , så ud , 
som ventede han på lejlighed . 

» Nå — hvad tænker du på ? «  spurgte 
hun pludselig , næsten lidt brysk ,  » kom nu 
med det ! « 
Han lo .  » Som om du ikke vidste det , mamachen . 
På din protegée , naturligvis . « 
» Ah — på Terese . Nå , hvad synes du så ? « 
Det kom hastigt , og hun lod strikketøjet hvile . 
» Ja , det er netop det , jeg tænker på , hvad 
jeg synes — «  • 
» Snak ! Det er da let nok at vide , hun er 
som en åben bog . « 
» Måske , men i et fremmed sprog — for mig 
i det mindste . « 
» Å , ved du hvad , «  hun blev ganske hidsig , 
» så skulle du gjort dig noget mere umage . Og 
for resten har det ingen steder hjemme . Terese er 
hverken et digt eller en roman , vor herre bevares , 
men en slet og ret god og sød pige , enhver 
kan blive klog på . Hvis du ikke kan det , er 
det din egen skyld . De andre var aldeles indtagne 
i hende , både Garth og priimm — Lorck vil jeg 
nu slet ikke tale om — « 
» Ja , «  svarede han tørt og med et drillende 
eftertryk ,  » Lorck var meget lykkelig ! «  et 
lille glimt i øjnene tydede dog på nogen mis- 
nøje . 

hun gjorde en utålmodig bevægelse og rynkede 
brynene , men han lo og lagde kælende hånden 
på hendes skulder .  » Nå , mutterchen — ikke 
være vred . Jaj skal gøre maj mehr umake — er det 
ikke sådan , det hedder på dansk ? Men du ved 
jo , hm — af erfaring , «  han blinkede polisk til hende , 
» at disse små piger ikke interesserer mig videre . 
Jeg holder mere af gamle koner — og allermest af 
dig , du kære , gamle knurrepotte . Det kan du jo 
ikke have noget imod ? « 
» Jo — nej , å du ved godt , hvad jeg mener— « 
Hun lo og skubbede brillerne , der blev lidt duggede , 
til rette på næsen ,  » men du kunne gerne , «  føjede 
hun drillende til ,  » lade mig opleve den dag , da— « 
» Mutterchen , mutterchen , «  halvt spøgende , men 
dog med en lidt gnaven mine trak han kraven op 
over ørerne for ikke at høre mere ,  » å , lad mig 
være fri — « 
» Å , å ! «  brummede Fru v . Schilden ærgerlig 
og forsøgte at se vredt på ham . Men som han 
sad der , skævende til hende udover frakkekraven 
som en skoledreng , der venter en straffepræken , 
så han så komisk ud , at hun mod sin vilje atter 
* 
kom til at le . 
» Din stridige dreng ! «  hun tog ham i håret , 
ruskede det svære hoved dygtig frem og tilbage 
og endte med kærtegnende at klappe ham på 

de tykke kinder , idet hun så ham ind i øjnene 
med et blik , der strålede af ømhed . 
Så klaprede strikkepindene atter , mens de 
endnu en halv times tid blev siddende i fortrolig 
samtale . 

Viii . 
Jo — man kunne virkelig more sig i 
Berlin , og hvor den juleferie dog fløj af sted ! 
De var bestandig på farten . Om formiddagen 
var det kaneture i thiergarten eller til omegnens 
forlystelsessteder . De besøgte charlottenburg , 
Potsdam , beså slottene , musæet , var i de 
store magasiner , de pragtfulde butiker i jægerstrasze 
og unter den linden . Om aftenen i teatrene , 
til klassisk komedie i schauspielhaus , til løjer og 
lystighed i forstadsteatrene og så på folkeliv hos 
kroil — en sand hvirvel af adspredelser , Terese 
aldrig havde oplevet mage til . 
Det var Heinrich , der lagde planerne for , hvad 
de skulle foretage sig i dagens løb , og han forstod 
at variere programmet . Så ofte , det var ham 
muligt , var han selv med . 
Hans moder var tilfreds med ham . Han gjorde 
sig virkelig umage . Hvor han fik tiden fra , begreb 

hun ikke , men når hun spurgte , svarede han blot : 
» Pas dig selv , gamle , «  og Fru v . Schilden lo med en 
lumsk anelse , der gjorde hende mere og mere fornøjet . 

Terese nød livet , var i strålende humør og 
fik hele sin frejdighed igen . For hende var alt 
nyt — og for de to , som var med hende , blev 
det nyt , gennem den friskhed , hvormed hun nød 
og opfattede alt . Og nu var det afgjort . Hun 
skulle blive der i huset , til hun var færdig på 
skolen hen ad foråret . 
Fru v . Schilden blev ganske stødt , da Terese 
ved feriens slutning talte om at søge sig et nyt 
pensionat .  » Værs’go’ , flyt de kun , min pige , 
hvis de er ked af os — men det er også den 
eneste grund , jeg vil acceptere . « 
Og Terese blev . Hun ønskede intet hellere . 
Hver dag knyttede hende inderligere til den gamle 
frue , der på sin side bogstavelig ikke kunne afse 
hende . 
Og Heinrich — ja , det var mærkværdigt , 
så han vandt ved nærmere bekendtskab , så 
hyggelig og elskværdig han var i daglig omgang . 
Moderen omgav han med en stilfærdig , altid 
agtpågivende ømhed . Selv når han var mest 
optaget af andet , syntes han at have øje og tanke 
for hende og lagde det for dagen ved tusende 

små opmærksomheder , der sikrere end ord og 
kærtegn' røber hengivenhedens inderlighed . 
Sjældent kom han tomhændet hjem . Snart var 
det blomster , han bragte , eller en ny bog , en nødvendighedsartikel , 
hun savnede , eller en luxusgenstand , 
hun ønskede . Uden prunk , som fulgte 
det af sig selv , var det der . 
Og lidt efter lidt mærkede Terese , at hun 
fik sin del af opmærksomheden — og det en ret 
udsøgt . 
Hvor forvænt og forkælet hun var bleven , blot 
i disse tre uger — og så doven ! 
Det var alt andet end morsomt at tage fat 
igen , hvor hun slap , og at måtte hænge i af alle 
kræfter . 
Kammeraterne var hende om muligt endnu 
utåleligere , og den smule forgyldning , der havde 
været ved director , var rent gået af ham . De fem 
timer på skolen om formiddagen forekom hende 
uendelig lange . Men hun holdt dog tappert stand 
mod alle Fru v . Schildens forsøg på at friste 
hende til , så under et påskud så under et andet , 
at blive hjemme og lade tegneskolen være det , 
den var . Hun kunne ved morgenkaffen , de drak 
sammen , være lige på nippet til at give efter — 
og det , der i sidste øjeblik fik hende til at gå , 
var egentlig ikke andet end en stivsindet trods , der 

i oo 
intet havde med pligtfølelse eller sådant noget 
andet pænt at gøre . Hun gik , fordi hun ville gå — 
og havde sagt , hun ville . 
Hun følte sig heller ikke på nogen måde 
belønnet eller sporede nogen glæde i sindet , når 
hun stampede af sted gennem sneen i den tidlige 
morgenstund , hvor ånden frøs til is på sløret , 
og hun fik neglebid både i hænder og fødder — 
eller når hun træt og med ondt i ryggen vendte 
hjemad for adskillige dage om ugen at begynde 
forfra om eftermiddagen . 
Det kneb at holde teorierne om  » Arbejdets 
glæde «  fast , når hun skulle være meget ærlig , 
selv om hun overfor Fru v . Schilden , der slet ikke 
ville tage hendes fremtidsplaner for alvor , satte sig 
på den høje hest og kunne blive ganske hidsig i 
forsvaret for sin livsplan : at ernære sig selv , være 
uafhængig  » som en mand «  , sagde hun og kastede 
lidt med nakken . Men Fru v . Schilden lo blot af 
hende . Hun havde så sine egne planer , der gik 
stik imod Tereses — men dem beholdt hun 
klogelig for sig selv . 
Værst syntes Terese dog de dage var , da hun 
skulle af sted fra mørkningspassiaren med den 
gamle frue og Heinrich i den hyggelige stue , hvor 
hun havde sin egen krog — mellem flygelet og Fru 
v . Schildens sofaplads — og sin egen stol , en lille , 

lav , blød en , Heinrich skaffede til veje en af 
de første dage , efter at han en stund havde 
moret sig over hendes forgæves forsøg på at 
komme mageligt til sæde i en af de uhyre lænestole . 
Den times tid blev dagens lyspunkt . Ti hvor 
var han underholdende . Han talte godt og fæng . 
Siende næsten om alt , og hun betoges af hans 
åndelige indhold , det hun fandt dybere og rigere , 
jo mere hun lærte ham at kende . Hendes videbegærlighed 
syntes også at more ham . Han æggede 
hendes intelligens , kunne hun mærke , og hun syntes 
ordentlig , hun blev klogere , mens hun talte med ham . 
Kun på et enkelt felt , det religiøse , ejede 
hun nogen åndelig udvikling . Men der havde hun 
tænkt sig fri på egen hånd og var klar . 
Det hjalp hende nu , hun måtte tage andre 
spørgsmål op til behandling , og hun forbavsede 
ham ofte ved den lethed , hvormed hun tilegnede 
sig1 alt det nye stof , han tilførte hende . Hendes 
synskreds udvidedes , og hendes frisind , der hidtil 
havde et temmelig kaotisk indhold , fik under 
hans indflydelse faste former og et ret socialistisk 
tilsnit . 
Aldrig havde hun troet , politik , nationaløkonomi , 
sociologi kunne være så tiltrækkende emner for 
samtale — og alt var så ligetil , så let forståeligt . 
Hun greb med begejstring de nye ideer , han med 

så megen varme udviklede for hende . Han 
mindede jo virkelig om spielhagens helte . Havde 
han blot ikke været slet så tyk , så —hvem ved ? 
Tænkte hun småleende . 
Om han fandt nogen videre fornøjelse i deres 
samvær , kunne hun ikke ret blive klog på , men 
begyndte snart at få lyst til at vide det . Og 
så hændte det en gang , at han , der ellers gik 
bort på klokkeslet , i samtalens Iver glemte tiden , 
så hans moder måtte minde ham om at skynde 
sig af sted . Den dag gik han . Men da det 
gentog sig , henkastede han blot :  » Å , jeg kan tage 
en drosche ! «  og blev siddende . Siden hændte det 
hyppig , at han lod sig køre tilbage . 
Og da hun en eftermiddag måtte bryde tidlig 
op , holdt han hende tilbage med den meddelelse , 
at de havde en halv time endnu . Han havde bestilt 
sin kane til at hente dem begge . 
Det blev herefter en stiltiende overenskomst , 
at de fulgtes ad den lange vej , der blev kort , selv 
når de gik den til fods , da føret blev bedre , og 
dagene tog til . 
Jo , fornøjelsen var gensidig , mærkede hun 
snart — og var glad ved det . Thi det var , som 
det skulle være , syntes hun , et rent intellektuelt 
behag , de fandt i hinanden . 

fra hans side ingen abekattestreger å la Lorck , 
og fra hendes en glad og frisk given sig hen i det 
velvære , en klog , dannet og begavet mands daglige 
selskab og livlige interesse for hende skabte om 
hende . 
Og hvor hun nu morede sig i selskab med 
vennerne om søndagen . Al sin forlegenhed rystede 
hun af sig , turde tale med , spørge og fandt altid 
villige øren . Hun kunne godt mærke , de syntes om 
hende , og det gav hende selvtillid , sikkerhed . 
Lorck fik hun snart skik på . Sådant et 
ansigt , han satte op , når hun snuppede ham af 
midt i en følsom tirade ! 
Nu gik han og hang med næbbet og turde 
næppe komme hende nær , og vennerne drillede 
ham med hans  » ungluckliche liebschaft »  . 
Mod Garth måtte hun også være på sin 
post . Han holdt af at føre hende på glatis , sige 
hende imod , blot for at få hende ivrig , og så 
køre hende fast , hvor hun ikke var rigtig vel funderet 
— og hun gik altid i fælden . Overfor hans 
kolde skepsis følte hun sig aldrig helt sikker på 
sine meninger . Hvor varm end hendes overbevisning 
var , kunne beviset så nemt slå klik , sådan han 
sønderlemmede alt med sin utålelige kritik . Hun 
kunne ikke lide ham og lod ham føle det , og så 
var hun vis på , han havde lagt mærke til hendes 

koketteri med Lorck den første aften og nu troede — 
uf , han var formelig begyndt så småt at gøre kur 
til hende — eller gøre nar . Hans ord gemte ofte 
en dobbelthed , der lød som smiger og dog gjorde 
hende 'rasende , fordi hun anede en skjult bråd deri 
og var værgeløs . Det var altid først bagefter , når 
det var forsilde , hun havde svar på tiltale . 
Nej , så var hendes forhold til Heinrich ganske 
anderledes trygt , og når Garth bragte hende alt for 
slemt i klemme , kunne det hænde , at hun kaldte 
Heinrich til hjælp , eller at han , der aldrig var ret 
langt borte og syntes ligesom at have lagt sig en 
sjette Sans til , når det galdt hende , af sig selv 
blandede sig i samtalen , og som oftest trak hende frelst 
i land . Gud , hvor var hun ham så taknemmelig ! 

Ix . 
Alen der gik ikke ret lang tid , før hun 
« 
Mærkede , at noget i deres forhold forandredes . Og 
det var fra ham , forskellen kom . 
Hans stemme , syntes hun , fik en anden klang , 
når han talte til hende , noget dulgt , ømt i tonefaldet , 
der tog hende om hjertet , ja , men lod 
hende kold alligevel — syntes hun . Og hans øjne , 
hun hidtil mødte med samme frejdighed som 
den , hvormed hun så ind i hans moders , fik 
efterhånden et udtryk , der bragte hendes blik til 
at vige af og sendte hende blodet til kinderne , 
hvad der var besynderligt , ti nogen sindsbevægelse 
derved følte hun ikke — syntes hun . Skulle  » der 
dikke Heinrich «  være en smule  » verliebt «  og i 
hende ? Men hun slog det hen som nonsens , tåbelig 
indbildning , lo af det , skammede sig lidt — og 
tænkte det alligevel . 

og så kunne hun ikke lade være at iagttage 
ham , nu hun var bleven opmærksom . 
Det gav ham , underligt nok , ligesom fornyet 
interesse . Uvilkårlig søgte hendes blik ham hyppigere 
end før og mødte bestandig hans , hvor hastig 
hun end tog øjnene til sig — og hver gang 
' jog der hende som en lille forskrækkelse i blodet , 
ti der var i hans små , skarpe øjnes dybe stirren 
en øm glød , der ikke lod sig mistyde . 
Han elskede hende . For hver dag der gik , 
vidste hun det mere sikkert . 
Det var måske lidt hendes egen skyld , at det 
efterhånden blev til alvor . Hun ville være jævn 
og ligefrem , ganske som før imod ham . Men 
uvilkårlig blev det anderledes . Hendes væsen 
stemtes i en anden toneart , når han var til stede . 
Uden at hun ville det , kom der som en slags 
forståelse imellem dem , noget hemmelighedsfuldt 
virkede og skilte de to fra de andre , selv når de 
var midt iblandt dem . 
Og det mærkedes . Hun følte det , om blot i 
den ubetydelige omstændighed , at hun hver søndag 
fandt sin plads ved Heinrichs side , om hun end som 
Fru v . Schilden ordnede det , gik på omgang som 
borddame . 
Han søgte enhver lejlighed til at være hende 
nær . Hyppig var de ene , både ude og inde . Fru 

v . Schilden magede det så og lagde ikke skjul 
derpå . 
Men Terese vidste ikke rede på sig selv . 
Og hendes sunde fornuft sagde hende , det vel 
netop var beviset for , at hun ikke elskede ham . 
Men det underlige hændte , at når hun kom til 
den slutning , var hun misfornøjet med den , uden 
ret at vide hvorfor . Så spurgte hun sig selv : 
ville hun ikke kunne det en gang ? Atter og 
atter spurgte hun og ærgrede sig over sit genstridige 
hjærte , der intet svar gav — i alt fald 
intet tilfredsstillende . Ti der var en betagende magt , 
o o ' 
en egen berusning i således at føle sig elsket — 
og for første gang . Han viste hende sin kærlighed 
åbent , mandigt i al sin færd , omgav hende med 
en atmosfære af ømhed , der endnu var uden 
lidenskab , og som drog hende , rørte hende , så 
hun sommetider var lige ved at tro , at det , hun 
følte derved , måtte være kærlighed . 
Skyde alt det fra sig , vise sig kold eller hård , 
var hende umuligt — og hvorfor skulle hun det ? 
Hun måtte gøre vold på sin egen natur 
for at kunne det . Der var jo egentlig intet , som 
sagde nej — intet andet end , nu ja , et rent fysisk 
ubehag , der kunne komme over hende , f . Eks . nålen 
af vennerne pludselig kaldte ham  » Dikke «  , 
eller hun ved bordet fik øje på hans profil , og så 

var der i den fede Hals en fold , som tyk og rød lagde 
sig ud over flippen og generede hende ubeskrivelig , 
uden at hun dog kunne lade være at se den . 
Hvorfor kunne hun ikke lade være , når hun i ham 
fandt alt forenet , hvad hun nogensinde drømte 
om at finde hos den mand , hun ville elske ? Hvad 
havde det ydre at betyde — kærlighed kom indefra , 
gik fra sjæl til sjæl . 
De var jo i fuld åndelig overensstemmelse , 
han havde dannelse , kundskaber , intelligens , langt 
ud over , hvad hun havde truffet hos nogen anden . 
Savnedes noget i den retning på en af siderne , 
var det hos hende . Han var god , brav , mandig 
elskværdig , ja , der var snart ikke den udmærkede 
egenskab , hun ikke kunne tillægge ham , og dog — 
og dog — 
så begyndte hun forfra at veje og overlægge 
med sit eget hjerte . Ja , men , hun blev jo rød , 
når han kom . ind i stuen , hendes første tanke , 
når hun korn-hjem , var altid at se sig om efter ham , 
hun savnede ham , jo , nu savnede hun ham om kap 
med moderen , når' han udeblev om aftenen , 
lyttede som hun efter skridtene og nøglen og 
var ikke ganske fri for at få sit humør i ulave , 
når tiden gik , og ingen Heinrich viste sig . Hvorfor 
alt dette , når hun ikke — ? 

kom han , hvordan fløj aftenen så ikke ? Og 
hun var selv den , der holdt på ham , ved små 
kunstgreb fik ham til at blive . 
Så var det tåen på den soldaterstrømpe , 
hun hjalp Fru v . Schilden med at strikke , som 
skulle lukkes , eller muffedisen , der kun manglede 
nogle få omgange i at være færdig . Eller hun 
satte sig til klaveret og sang — nu generede hun 
sig ikke det mindste — når han modstræbende 
rejste sig for at gå . Så vidste hun , han gik 
ikke , før Fru v . Schilden leende lukkede flygelet 
over fingrene på hende og sendte hende i 
seng . 
Nej , hun måtte dog vist holde af ham ? Når 
han kyssede hendes hånd til afsked , var der i hans 
læbers tryk mod hendes hud en øm heftighed , 
der gjorde hende både kold og varm — var det 
ikke kærlighed , hvad var det da ? 
Det måtte være det . Manglede der også 
lidt , det ville komme . Så længe Heinrich 
intet sagde , intet forlangte af hende , var der jo 
tid nok . 
Men for hver dag der gik , følte hun , at 
hun kom afgørelsen nærmere . Sæt han en dag 
spurgte , hvad skulle hun så svare ? Og ville hun 
have mod til at sige nej , selv om hun ønskede det ? 

hun følte sig i gæld , forpligtet af alt , hvad 
hun skyldte de to gode mennesker . Hun syntes 
ikke , hun havde ret til at volde dem sorg . 
Det var sødt at vide sig elsket , sådan som 
hun blev det , sødt at kunne gøre en anden lykkelig , 
og hun ønskede selv — å , hvad ønskede hun ikke . 
Kærlighedslængslen , trangen til hengivelse af sit 
hele jeg var vågnet og fyldte hende med uro , 
med savn , med følelser og attrå , hun aldrig 
kendte før . Men drog hendes tanker ham nær , 
var det , som klemte en kold hånd om hendes 
hjærte . Ak nej , hun elskede ham vist ikke — 
ikke endnu . 
Var hun da kold , hjerteløs — kunne hun ikke 
elske ? Å , hun vidste hverken ud eller ind . Ti i 
næste øjeblik , når hun sårede ham med en 
afvisning , et hårdt ord , og hun så det trække 
i hans ansigt med sådan sær smerte , der gjorde 
ham bleg lige til læberne , havde hun en fornemmelse , 
som kunne hun taget det store krøllede 
hoved mellem sine hænder og klappet hans tykke 
kinder , som hans moder gjorde , blot for at trøste 
ham . Så var hun lige ved at græde af sorg 
over ham , over sig selv , eller gud ved hvad . 
Trak han sig så ind i sig selv eller viste sig 
koldere efter sådan en lille skærmydsel , pinte det 

hende værre end noget andet , og hun havde ikke 
ro i sindet , før hun fik  » gjort det godt igen «  . 
Det var ikke svært , og bevidstheden om hendes magt 
over ham , var måske den bedste talsmand for 
ham i hendes hjerte . En ganske lille fortrolig 
tilnærmelse , et blik , der bad om forladelse eller 
et lyst smil , der mødte ham ved hjemkomsten — 
så skød blodet ham op i kinderne , hun måtte 
slå øjnene ned for varmen i hans blik , hans 
ansigt lyste af en dyb , strålende lykke , der ligefrem 
gjorde ham køn og fik hendes hjerte til at 
banke af noget , der også næsten , næsten lignede 
lykke , og rørte hende , så hun atter følte tårerne 
komme , de tossede tårer , hun havde så nær til i 
denne tid . 
Hun , der slet ikke kunne græde , når der 
rigtig var noget i vejen , vandede nu høns for et 
godt ord — bogstavelig . For hun tålte f . Eks . 
Ikke , at Fru v . Schilden talte venlig til hende , eller 
gav hende et kærtegn , før vandet piblede hende i 
øjekrogen . Og den gamle frue var ømmere og 
kærligere imod hende end nogensinde . 
Men også hendes øjne havde et aparte udtryk , 
også de spurgte , nok mildt og godt , men i deres 
klare bund , så Terese en stum bebrejdelse , der skar 
hende i hjertet . 

å , det var , som luften i huset var svanger 
med spørgsmål , . al ting spurgte , ventede , — og 
hun havde en utålelig , pinlig fornemmelse af , at 
det var hende , der ventedes på , mens hun var 
bunden ligesom i drømme , når man vil tale , råbe , 
bevæge sig og ikke kan , fordi både tunge og 
lemmer er som lamslåede . 

X . 
Også udadtil var der forventning i luften — 
men'af hel anden Art . 
Efter nytår fulgte begivenhederne på krigsskuepladsen 
slag i slag . Paris bombarderedes , fort 
efter fort blev erobret . Berlinerne kom med i 
bevægelsen . Depecherne skreges ikke længere ud 
for døve øren , bestandig viftede flagene , med 
spænding og utålmodighed imødesås efterretningen 
om paris’s kapitulation — kronen på sejrsværket . 
Der tåltes ikke længere nogen oppositionel 
ytring , næppe mand og mand imellem , endsige i 
pressen . Des kradsere faldt udtalelserne inden døre 
blandt vennerne om søndagen . 
Heinrichs sidste artikler , der skarpt kritiserede 
nødvendigheden af den  » strategiske forholdsregel «  , 
som bombardementet af Paris kaldtes , vovede 
redaktøren ikke at optage . Der vogtedes på 
højere steder med skrappe øjne på enhver ytring 
af utilfredshed . 

så sivede det rygte ud , at det ældste mandskab 
ville blive indkaldt til krigstjeneste , og sådan truedes 
så godt som ethvert ungt hjem i det store tyske rige 
med tabet af sin forsørger . Det var mændene 
mellem tredive og fyrre , familjefædrene , det nu 
galdt . Men end ikke det dæmpede begejstringen . 
Hvad vejede hjem , kone og børn i vægtskålen 
mod Tysklands ære , fjendens undergang , og ville 
ikke et taknemmeligt fædreland tage sig af de 
faldnes efterladte , stod der i aviserne , og folket 
lystrede parolen . Nej , til Paris ! til Paris ! og 
foden på nakken af de fordømte , feje usselrygge 
af franskmænd . 
I skolegårdene , Terese gik forbi , lød i frikvartererne 
 » Die Wacht am Rhein «  af skingre barnestemmer , 
der blev ville under sangen , og om 
aftenen skråledes den gennem gaderne fra hæse 
rekrutstruber , akkompagneret af tyksålede støvlers 
dumpe , taktfaste Marsch , skingrende piber og hujende 
råb :  » Nach Paris ! Hoch ! Hoch ! «  og  » Tod tiber 
die franzosen ! « 
« 
Og pludselig var det hende , som rykkede 
krigens rædsler hende ind på livet , skrækkebilleder 
blandede sig i hendes drømme , hun så 
mænd kæmpe , blod flyde , hendes hjerte krympede 
sig i gru , når hun huskede , at Heinrich var blandt 
de udkommanderede . 

hver dag , når han kom hjem , så den gamle 
frue på ham med angstfulde øjne og turde ikke 
spørge . Hans første ord var derfor også et roligt 
» Endnu ikke ! «  og så skød han for resten al unødig 
tale derom fra sig , ikke af fejhed eller dødsfrygt , 
men af modbydelighed , og i den følelse mødtes 
Terese med ham og forstod ham . 
De' så ikke meget til ham . Rekruttjenesten 
og den mangfoldighed af forretninger , der hobede 
sig op om ham før afrejsen , tog al hans tid . 
Han måtte foreløbig opgive sin stilling ved 
fabriken , en ny bestyrer skulle sættes ind i dens drift 
— der var hans nærværelse nødvendig tidlig og silde . 
Hans moder ventede ham dog bestandig til de 
vante tider , og disse middage og lange aftner , 
når han trods al venten ikke kom , lod både 
hende og Terese forud måle tomheden og savnet , 
der ville følge , når han for alvor var borte . 
Men han stjal sig hjem , hvert øjeblik han 
kunne , og fandt altid Terese . Hun blev , hjemme , 
veg ikke fra den gamle Fru v . Schilden , der var 
rent ude af sig selv af sorg og angst . Hendes 
hjærte strømmede over af ømhed og medfølelse , 
hendes hengivenhed fandt tusinde veje til trøst og 
opmuntring for den gamle frue . Og nu , da hver 
dag kunne være den sidste , hun så Heinrich , syntes 
det , som kærligheden til ham endelig banede sig vej i 

hendes hjerte . Hun syntes heller ikke , hun kunne 
være god nok imod ham , aldrig havde han forekommet 
hende så meget værd , aldrig været hende 
nærmere end nu , hun skulle miste ham . Ti — det 
var hun vis på — han ville være blandt de faldne . 
Hvorfra eller hvorfor hun havde den overbevisning , 
gjorde hun sig ikke klart — muligvis kun , fordi 
han var så stor og tyk . Hun tænkte , kuglerne 
måtte ramme ham snarere end andre — der var 
så meget af ham . 
Hun huskede en af Lorchs anekdoter om en 
duel mellem en tyk og en tynd mand , og at 
sekundanterne havde foreslået , for at gøre partiet 
lige , at der på den tykkes frakke skulle tegnes 
med kridt omridset af et almindeligt menneske — 
hvad der kom udenfor stregen galdt ikke . Hun 
havde let af historien , men nu galdt det jo virkelig . 
Og hun så ham altid såret , døende , drømte om 
det om natten , og så udmalede hun sig , hvad hun 
da ville være for den gamle frue . Hun ville blive 
hos hende , trøste hende , elske hende , tale om 
ham bestandig , holde hans minde helligt . Hun 
kunne undertiden græde over den smerte , , hun 
ville føle , når han var død — da ville hun sørge 
over ham , som om hun havde elsket ham , troede hun . 
Der varet øjebliks åndeløs angst over hende , det , 
hun næsten nød , når hun hørte ham komme : ville 

den dag være den sidste ? Endnu ikke . Det føltes 
som en lettelse , naturligvis — men havde dog som 
en bismag af noget , der var nærved skuffelse . 
Også hun og den gamle frue havde travlt — 
med udstyret til soldaten . Der skulle købes , sys , 
strikkes og sættes navn på uldent og linned , 
grovt , varmt tøj af vældige dimensioner , som 
Terese lo af og gjorde løjer med , så Fru v . 
Schilden måtte le med , enten hun ville eller ej . 
Og alt for meget , langt mere , end han behøvede og 
fik lov at tage med sig som menig soldat ,  » simpel 
kanonføde «  som han spøgende udtrykte sig . Men 
Fru v . Schilden kunne ikke få nok , fandt en slags 
trøst i at sørge for enhver tænkelig fornødenhed . 
Tereses flinke fingre var i bevægelse hele 
dagen , og skønt det i begyndelsen syntes hende 
næsten flovt at sidde der , med skødet fuldt af 
i 
hans skjorter , strømper 'eller underklæder af alle 
slags og ikke sjældent ham selv som tilskuer , blev 
det hende efterhånden — jo , næsten kært . 
Denne syslen med hvad , der var hans , skabte en 
sær fortrolighed imellem dem . Hun følte , det var ham 
en fryd at se hende sådan beskæftiget for hans skyld , 
ja , at han af den grund var ligeved at velsigne både 
krigstjenesten og afrejsen . Og hun så , at han 
hundrede gange måtte gøre vold på sig selv for 
ikke at trykke hende til sig med uldstrømperne og 

det hele og sige hende , at han elskede hende 
— om han blot turde . Men han turde , gudskelov , 
ikke . Hun havde altså for alvor listet sig ind 
i hans hjerte ? Hvorfor ? Og hvordan ? Umuligt 
at rede ud . Fru v . Schilden havde fortalt , at det 
par gange , en kvinde før satte hans noget 
tunge fantasi i bevægelse , var det den hvidhudede , 
blåøjede germanske tækkelighed , det husligkvindelige , 
der vandt ham . Og hun — hun var 
brunet , havde emanciperede idéer , og dem kunne 
han ikke tåle , de irriterede ham . Det måtte altså 
være kvinden i hende , der til trods for alt andet 
tog hans sind , hans fantasi , hans sanser fangne , så 
han nu kun ville et — eje hende . Hun gøs derved . 
Hans skarpe blik opdagede sikkert hendes fejl og 
svagheder , men om hun havde haft hundrede andre , 
sådan som hun var , just sådan elskede han hende , 
det vidste hun også — og det betog hende alligevel . 
Hun greb ham i at falde i staver af henrykkelse 
ude i entréen over hendes støvler , tyksålede 
pelsforede vinterstøvler , dygtig brugte , med 
aftrykket af den store tå så langt ude , at det 
tydelig talte om , støvlen egentlig var for kort . 
Hun var forfængelig af sine fødder , det opdagede 
han da — og gud forbarme sig , tårerne kom 
ham jo i øjnene , mens han så på dem . 
Hun mærkede , han stjal nålen , hun havde brugt , 

tråden , hun legende viklede om sine fingre , mens 
hun snakkede med ham og lod arbejdet hvile , 
og gemte dem som en helligdom , gik på rov 
efter hver lille småting , der blot havde været' i 
berøring med hende — saksen , varm endnu af at 
holdes mellem hendes fingre , fingerbøllet så lille , 
at hans egen lillefinger knap fik plads deri . 
Med skinsyg omhu , han ikke en gang brød 
sig om at skjule , vogtede han over , at ingen andre 
— ikke en gang hans moder , rørte ved de stykker 
af hans tøj , Terese havde syet på , det forekom ham 
helligbrøde . Det sagde han hende — og for første 
gang følte hun blodet strømme varmt til hjertet 
ved hans ord . 
Hun fik alle navnene at sy som sin part 
af arbejdet . Og dette h . S . , der var så svært 
at slynge sammen , og som hun atter og atter 
varierede med sving og i øjeblikket opfundne 
arabesker , blev til små nydelige frihåndsbroderier , 
hun var ganske stolt af som førstegrøde af 
sin métier . 
En aften , hun var ved at tænde lampen og 
havde lagt arbejdet fra sig , så hun ham henne i 
halvmørket , ja , ved gud , trykke den grove uldskjorte 
til sine læber , just , hvor navnet stod . Og 
skønt hun fandt det komisk , rislede det så 
sært igennem hende — for , hvor måtte han 

elske hende , når han kunne kysse — kysse en 
uldskjorte , blot fordi hun havde syet på den . Men 
le måtte hun , og kunne dog ikke glemme det . 
Sine eftermiddagstimer i køpnickerstrasze var 
det eneste , hun passede i denne tid . For hans 
skyld . 
Han bad hende om det , for , som det 
var hans vane , at kunne hente hende der og følge 
hende hjem . 
Og hun indrømmede ved sig selv , at timen 
blev hende lang , og at hun ikke var videre 
opmærksom , især mod slutningen . Hun havde 
uret oppe mange gange . Hvor sent den lange 
viser flyttede sig de sidste fem minutter . Tid 
til en passiar med director havde hun aldrig 
mere , for der var hastværk over hende , før hun 
kom ned i porten og fik se , om hans svære , pelsindhyllede 
skikkelse patrouillerede derude . 
Det var af glæde , hendes hjerte bankede , 
når det hændte , og når hun lagde sin arm 
i hans og følte det linde , dvælende tryk , hvormed 
han tog imod den , blussede hendes kinder , og hun 
var ikke altid vis på , hun ikke holdt lidt fastere , 
end hun strengt taget behøvede . Men det var 
så trygt at gå , ført af den stærke , store mand 
i det glatte føre . Der kom næsten hygge over den 
mørke gade med dens snevold , dens matte lygteskaerj 

når de to gik sammen ligesom helt ene i 
den store by , hvor det nu syntes hende , som hørte 
hun hjemme . 
Så kunne der svulme i hendes sind som en 
bølge af taknemmelighed , af hengivenhed , af noget , 
der forekom hende stærkere , varmere end begge 
dele . Hun formelig sukkede ved det , sådant et 
lille , glad , dybt suk , der sendte som et elektrisk 
stød igennem ham , fordi han instinktmæssig følte , 
at noget i det galdt ham . Havde han i et sådant 
øjeblik spurgt , var hun nu næsten vis på , hvad 
hun havde svaret . 
En aften var det lige ved . 
Marschordren var kommen . Han fik meddelelsen , 
just inden de mødtes . Hun så straks , 
noget usædvanligt var på færde . Ved lygteskæret 
forekom han hende blegere end sædvanlig , hans 
god aften lød så underlig kort , næsten barsk , og 
siden havde han intet sagt . 
Så spurgte hun og blev ganske kold derved . 
» Ja , Terese , «  det var første gang , han brugte 
hendes fornavn , sådan uden videre , men ingen af 
dem lagde mærke til det ,  » i dag otte dage rejser 
vi — stakkels , stakkels mutterchen i « 
Ganske langsomt slog hendes hjerte , nogle 
underlig dumpe slag , der gjorde ondt — men det 
var hans moder , ikke ham , hun tænkte på . Der sad 

noget fast i halsen , som hindrede hende i at tale , 
og det ligesom sved i øjnene , der var tørre . 
Altså nu var det — ud at skydes ! 
Det gøs i hende , og uvilkårlig klyngede hun 
sig fastere til ham . 
Han blev hendes bevægelse vaer og misforstod 
åbenbart det svage tryk af hendes legeme mod 
sit . Der jog gennem hende et øjebliks næsten vild 
skræk for , at han skulle kryste hende til sig — 
her , på gaden , hvor folk gik forbi — å , nej — nej . 
Hun kunne mærke , hvordan det arbejdede i 
hans bryst , hele hans skikkelse skælvede . Nu vidste 
hun , det ville komme . Hun blev ganske slap , 
viljeløs af angst . Gid han ville tie , gid hun kunne 
slippe bort . Hun søgte at drage sig fra ham , men 
med den hånd , han havde fri , greb han om hendes , 
der lå på hans arm , og knugede den , så det 
næsten voldte smerte . 
Det susede hende for ørerne , hun mere følte 
end hørte , hvad han sagde : 
» Terese , ich liebe si — «  å , det var ikke 
så slemt , som hun troede at høre det sagt på 
tysk . Ordene sagde ligesom ikke det samme for 
hende som for ham . 
Men tonen , stemmen , dyb og blød , lidt tilsløret 
af tilbagetrængt lidenskab , tog næsten vejret 
fra hende . Hun kom til at ryste , følte , hun blev 

bleg , gik der med hvide kinder og hørte på ham , 
mens han talte , afbrudt stammende om sin kærlighed , 
sin smerte ved at skilles fra hende . Og han spurgte 
ikke , nej , gudskelov , han spurgte ikke , bad blot , 
sagde , han ville ikke binde hende , ikke nu , havde 
ingen ret med den usikre fremtid , måske døden 
for øje . Men — kunne hun , ville hun give ham blot 
et håb , et ord ? Da hun intet sagde , bøjede han 
sig dybere ned over hende og hviskedee som i angst : 
» Terese , svar mig , giv mig et tegn blot — hast du 
mich lieb ? « 
Et sekunds tøven — hun syntes næsten , hun 
kunne føle , hvordan smerten skar igennem ham , 
og — ja , hun kunne ikke andet — hans hånd fik 
et svagt , skælvende tryk . Han klemte fastere om 
hendes , søgte at få et glimt af hendes ansigt at se . 
Men det var umuligt under sløret og i det usikre 
lys . Han spurgte stakåndet :  » var det svaret , tøf 
jeg tro — og — må jeg spørge en gang endnu , 
når — hvis jeg kommer igen ? « 
» Ja — hvis de kommer igen ! «  hun tog ham 
næsten ordene af munden , så hurtig faldt de . 
Det var , som en anden sagde dem , syntes hun . 
Å , hun var hjerteløs , så koldt og fremmed de lød , 
og inden i hende hviskedee det : men han kom jo ikke 
«  igen . Hun ville vriste hånden løs , men han holdt 

fast , trak vejret dybt et par gange og sagde :  » Tak , 
tak , hvor de har gjort mig lykkelig — —i « 
Ja , det hørtes på stemmen , nu ganske klar 
skjalv den af jubel . 
Så kastede han et blik om sig som for at 
forvisse sig om , at ingen var i nærheden , og løftede 
ganske langsomt hendes hånd , strøg kåbeærmet 
til side og trykkede , før hun kunne hindre det , et 
langt , brændende Kys på hendes blottede håndled , 
der , hvor pulsen slog :  » når jeg kommer igen ! « 
Med det Kys følte hun , vidste hun , at han tog 
hende i besiddelse , og hun kunne skreget ved det . 
Nej , han måtte ikke komme igen , han 
måtte ikke ! 

X . 
» Paris har kapituleret ! « 
Det var Heinrich , som tidlig søndag morgen 
nogle dage efter , uventet brød ind i dagligstuen til 
dem med meddelelsen . 
Den gamle frue fløj ham om halsen :  » Å , 
gud være lovet ! Så beholder jeg dig ! «  udbrød 
hun og både græd og lo , mens hun krystede ham 
til sig . 
Terese rejste sig , da han kom ind , gik pludselig 
hen ved vinduet og vendte ryggen til dem . 
Det blev sort for hendes øjne , gulvet gyngede , 
hun måtte gribe fast i vindusposten . Der var med 
et blevet to , tre af den — han blev hjemme ! 
Gud i himlen , og hun havde lovet , eller ikke 
lovet , men — — 
» Ja mutterchen , den gang kom jeg ikke i 
* 
krig . Og nu får vi fred , du , hvilket turde være 

nok så vigtigt , «  sagde han med godmodig ironi 
og gjorde sig lempelig løs . 
» Ja vist , ja , du har ret . Jeg skammer mig 
allerede , men — å du , gamle dreng , jeg har jo hverken 
haft ro dag eller nat . Nå , nå , jeg skal holde 
mund , men kom , sæt dig ned og fortæl , når var 
det , og hvordan — ? « 
Og Heinrich fortalte , hvad depecherne kortelig 
meddelte om begivenheden , mens han nu og da 
skottede til Terese , der ikke rørte sig . 
» Og nu , «  vedblev han oprømt ,  » bølger Berlins 
gader af stolte og jubilerende borgere , der alle vil 
en vej , til kirkerne — de er propfulde . Jo , Berlin 
er for en gangs skyld bleven , kirkelig stemt . Den 
specielle , store tyske gud , som har holdt sin hånd 
over vor armé , givet vore våben sejr får i 
dag sit officielle takoffer fra prækestolene . Hvad 
mon de i Frankrig gør ved deres ? « 
» Afsætter ham , «  sagde Fru v . Schilden . 
Heinrich lo . 
» Måske , det er jo ikke første gang . Nå , 
man må indrømme , det er morsommere at høre 
til overvinderne end til de overvundne , hvor godt 
man end ved , at efter den søde kløe osv . — og så 
vil vi håbe , det er den sidste krig , vi oplever . 
Skønt det kunne jo ligne menneskeheden blot at have 
fået blod på tanden . Men , å propos , mutterchen , 

du har vel lys ? Her bliver selvfølgelig illumination 
i aften , og så vil vi efter middag ud at vise 
frøken Terese vor by illumineret , i kane forstår 
sig . Det er værd at se , selv om anledningen 
sagtens falder en dansk for brystet . De vil køre 
med mig , ikke sandt te  .  .  . Frøken ? «  rettede han 
sig og blev rød . 
Et øjebliks stilhed fulgte . Men der kom intet 
svar , og hun stod der , så underlig stiv og stille . 
I et nu var han henne hos hende . 
» Terese ? «  han lagde hånden på hendes arm , 
bedende , frygtsomt . 
Da han rørte ved hende , for hun sammen — 
og brast i gråd , ville tvinge gråden , men 
kunne ikke og hulkede , som om hendes hjerte 
skulle briste . 
Han så forbløffet , næsten dumt på sin moder , 
men hun lo over hele ansigtet , nikkede blot til 
ham , og var ude af stuen . 
» Tereschen — å , græd ikke ! «  bad han blødt . 
Der var som kærtegn i stemmen , men hun græd 
blot heftigere . 
Han begreb ikke , hvad der gik af hende . 
I ham bankede hver puls af lykke , nu skilte 
intet mere , nu turde han , hun var hans , måtte blive 
det . Han kom med hjertet på læberne , med 
længsel i sindet , og hun — hun græd blot .* 

han følte sig pludselig fattig , modløs , næsten 
flov . Den ryg , der så hårdnakket vendte mod 
ham , det lille bøjede hoved , der var som groet 
fast til vindusposten , forknyttede ham helt . 
Hvad skulle han gøre ? 
Ikke en gang plads var der til ham ved 
siden af hende , hvor hun stod , klinet inde 
mellem hans moders stol og sybordet . Men han 
måtte derind . 
Sybordet kom ud på gulvet , lænestolen efter 
— nu var der plads . Så fik han fat i den ene 
hånd , der lå i vinduskarmen . Hvor den 
var kold og ganske våd af hendes tårer , der 
dryppede på den . Han tørrede den med sit lommetørklæde , 
holdt den mellem begge sine hænder for 
at varme den , åndede på den , mens han snakkede 
for hende , kælende , fortrolig som til et barn . 
Den blide , næsten frygtsomme berøring , der 
var lutter ømhed , bragte hende til at glemme 
manden i ham og hans fordring til hende . En 
tryg , mat ro gled over hende . Noget var der , som 
talte for ham i hendes hjerte . Hun skammede sig 
halvvejs over sine tårer , var så træt , følte 
med et , at hun var ganske stiv af kulden fra de 
opfrosne ruder . Hvad hjalp det også at stride imod , 
hun kunne jo dog ikke nænne — nej , ikke mod 
nogen af dem . 

og med en pludselig bevægelse , som i selvopgivelse , 
lænede hun hovedet mod hans arm . Hun 
følte hans hånd om sin kind — så blød og varm 
den var , og hvor hans hjerte bankede — hørte ham 
hviske ned over sig :  » Tereschen , liebste ! «  med 
blid vold søgte han at løfte hendes ansigt ,  » se 
på mig , Terese , hører du ! «  hun gjorde det , og 
hendes svulne , tåreblændede øjne , uden udtryk , 
mødte hans kærlighedsdrukne blik : 
» Du elsker mig , Terese , vil være min , å , sig 
det ! «  hun lukkede øjnene , om det galdt hendes 
liv , hun vidste ikke , om hun i det øjeblik mente 
nej eller ja . Men det , hun hviskedee , var et ja , 
der kom i et suk . 
Hans mund trykkedes mod hendes hår , søgte 
længere ned , men fandt kun kinden :  » ein salzer 
Kuss , wird siiszer werden ? «  sagde han og lo . 
Hun måtte smile ved det , sådan han sagde 
det . Ham gjorde hun da lykkelig . 
» Og nu ind til moder — kom , kæreste ! «  han 
drog hende med sig gennem den store stue , men 
de nåde ikke døren , før Terese allerede lå i den 
gamle frues arme . 
» Nå — endelig ! I har rigtignok gjort mig 
tiden lang — å , gud velsigne dig , Terese ! « 
Hendes ansigt strålede , mens tårerne løb hende 
ned ad kinderne , og hun trykkede terese* til sit 

hjærte .  » To fluer med et smæk , det kalder 
jeg held . For nu beholder jeg hende også i 
Heinrich , du bist ein glucksjunge ! «  og så kom 
turen til ham at blive krystet på ny . Hun var helt 
overvældet af rørelse og glæde . 
» Og lad os så sætte os og snakke fornuftig 
sammen . Det er nærved at være for meget på en 
gang for gamle ben ! « 
Men der blev ikke tid til lang passiar . Heinrich 
måtte af sted , så nødig han ville . Rekrutterne 
skulle stille til  » Pudseparade «  — de blev næppe 
hjempermitterede , før freden var sluttet . Fru v . 
Schilden fik travlt i huset . Der skulle gøres stads 
af middagen i dagens anledning , men vennerne 
måtte intet vide om forlovelsen den dag , det 
bad Terese om og fik udvirket , skønt det slet ikke 
smagte den gamle frue . Men hun lovede sig selv , 
hun ville give i det mindste to af dem et vink , at 
de kunne holde fingrene af fadet i tide . 
Netop de to tænkte Terese på . 
Hun var bange for Garths spydige smil , han 
så skarpere end nogen anden , og hun ville ikke 
ses ind i , næppe af sig selv . Og Lorch , stakkel , 
ja , ham — . Hun lo , men havde dog lidt ondt 
af ham . 
Hun havde ingen ro på sig , hjalp Fru v . 
Schilden både inde og ude , og al den bevægelse 

gjorde hende godt , tog tankerne , og så slap hun 
for at sidde ene , hun havde formelig angst for sin 
egen lille stue . 
Bordet blev dækket til Gala , alt det svære , 
gammeldags sølvtøj hentet ud af skabe og skuffer . 
Hvor al ting var rigt og vægtigt ! Og den gamle 
frue pegede de stykker ud , Heinrich og Terese 
skulle have , når de satte Bo — men det var der 
længe til , længe , 
o ' o 
Heinrich sendte blomster hjem , en hel kurv 
fuld . Hvor han havde fået dem fra på en 
søndag , måtte himlen og hans pengepung vide . 
Men der var de , og blandt dem , særlig til Terese , 
en hel klynge tunge , røde la france-roser , hendes 
yndlingsblomst .  » An meinebraut «  , stod der skrevet 
med hans håndskrift på en lille lukket seddel . 
Hun blev ganske bleg , da hun læste det , følte 
som et stik i hjertet og rev sedlen itu — å , 
hun burde vist gemt den ! 
Hun skulle møde i sin bedste puds til middagen , 
sagde Fru v . Schilden . Men hun havde ikke stort 
at vælge iblandt , og det var alt sammen sort . Hun lagde 
nylig sorgen . 
Kniplingskjolen var den pynteligste . Den havde 
slæb , udskåret liv og korte ærmer under tullet — 
men var alligevel lidt trist og gjorde hende endnu 
blegere . Og hun ville gerne se godt ud — hvorfor 

ikke ? Så stak hun roserne i håret og på brystet . 
Det hjalp . 
Deres varme farve hævede den sorte dragt og 
stod prægtig til hendes mørke hår og klare teint . 
Huden på Hals og arme blev atlaskhvid under 
mønstrets blomster . 
Døren til den gamle frues soveværelse stod 
åben , mens de klædte sig på , og hun skyndte 
på hende . Heinrich var allerede kommen og ventede 
derinde . Men Terese trak tiden ud og blev ikke 
færdig , før de kunne følges ad ind , og så var 
vennerne begyndt at komme . 
De mødte fuldtallige og selskabsklædte — også 
Heinrich var i dress . 
Den sorte dragt klædte ham , gjorde hans 
korpulence mindre iøjefaldende og gav ham et 
vist gentlemanlike præg , hans noget skødesløse påklædning 
ellers savnede . 
Han var nærved at se ganske godt ud , tænkte 
hun , eller var det , fordi — ? Å , dumheder ! 
» Hvor du er smuk ! «  hviskedee han og knugede 
hendes arm , idet han førte hende til bords , ligefor 
næsen af Garth , der netop bukkede for hende ved 
den anden side — det var hans tur . 
» Å , hr . v . — Heinrich , nu tror han— «  sagde 
hun og blev blodrød . 

» Hvad tror han ? «  spurgte han og så hende 
ind i øjnene med et polisk blink . 
Men det svarede hun ikke på , var blot så 
gyselig flov og ikke langt fra at bære sig lige så 
kejtet ad som den første aften . Hvor den 
pludselig forekom hende fjern , som var det år 
siden . Hvad der egentlig var så bedrøveligt i den 
tanke , vidste hun ikke , men øjnene blev våde 
derved — uf , det flæberi . Hun klippede resolut 
med øjenlågene , tvang sig til at være snaksom , 
synes optaget af , hvad Heinrich og prumm , der 
var hendes sidemand , talte til hende om . Garth 
tog plads lige over for , og hun følte hans 
stikkende blik heftet på sig , og så ønskede hun , 
å , så inderlig , at Heinrich ikke ville se så tit 
på hende og ikke sådan — sådan som han så ! 
Hun kunne mærke , hvordan farven kom og gik 
på hendes kinder , og turde selv hverken se til 
højre eller venstre . 
Hun troede , at alt skulle gå som sædvanligt , 
og ingen mærke noget , men ingen ting 
var som sædvanligt — og alle kunne de mærke 
noget , det var hun vis på . Om det så var Lorch . 
Stum som en fisk sad han derovre , hverken spiste 
eller drak og så ud som døden fra Lubeck . Hvor 
var hun flov og elendig ! 

et tryk , et mismod sneg sig over hende , og 
det blev stærkere , efterhånden som stemningen om 
hende blev mere og mere oprømt . 
Der var over dem alle noget støjende , højrøstet , 
som irriterede hende . Selv Heinrich var mod 
sædvane overgiven , næsten kåd . En smule drengeagtig 
forekom han hende , og det klædte ham ikke . 
Hans lystige latter skurrede i hendes øren . 
Hun plejede ikke at generes af sine nerver , 
men det måtte formodentlig være dem , der var 
kommet i ulave , for lyden af al denne højrøstede 
tale , latteren , glassenes og porcellænets klirren 
syntes at trænge hende som gennem åbne trommehinder 
lige ind i hjærnen . Og da Heinrich en 
gang hviskedee hende et forelsket  » Liebchen «  i 
øret , for hun forskrækket sammen og troede , de 
alle måtte have hørt det , så højt lød det . 
Hun vidste ikke , hvoraf det kom , men hun 
fik noget imod dem — og imod ham , følte sig fremmed 
udenfor , ensom , søgte efter årsagen og troede , 
hun fandt den , da hun pludselig huskede , at Paris 
var falden . Så skammede hun sig over , at hun 
glemte det lige til nu . 1 en slags nervøs eksaltation 
blussede al hendes sympati for de slagne 
op på ny . Hun syntes , hun hadede alle preussere i 
det øjeblik , så i sine bordfællers lystighed sejerherrernes 
overmod . Sejerherrer , jo vist — nej , de 

b5 
var de slagne , de overvundne , alle disse , der havde 
o 7 1 7 
talt så stærke ord om , hvad krigen ville koste 
just det sejrende Tyskland . Betød ikke denne dag 
for dem reaktionens begyndelse , militarismens enevælde , 
nederlag for alt , hvad de forfægtede , sejr 
for det de bekæmpede ? Og når de glemte det , 
var det så ikke , fordi sejrsrusen , de hidtil 
spottede , også nu steg dem til hovedet ? Å , jo 
vist så ! Hun ærgrede sig over dem og så sig om 
næsten fjendtlig og med en smule ringeagt . 
Hun blev mere og mere tavs og svarede adspredt , 
når Heinrich eller prumm talte til hende . 
Så spurgte Garth hende over bordet :  » Hvad tænker 
de på , frøken , de ser så kritisk ud ? «  der varnoget 
drillende i stemmen , som stak hende — han 
gjorde ellers løjer med hendes mangel på kritik . 
» På — de overvundne , «  svarede hun . Der var 
angreb i tonefaldet , mærkede han , men han vidste 
ikke straks , hvor hun ville hen . 
» Ach so ! Frøknens tanker er i Frankrig i 
aften , jeg troede — «  hans blik strejfede Heinrich , 
og i det let spottende smil , som fulgte blikket , 
var der noget , som bragte hende i harnisk . 
» Det var ikke Frankrig , jeg mente — « 
» Ah— «  han lo ,  » Så kan det jo kun være os , 
de kalder de overvundne . Det er dristigt , netop i 
dag — og begrundelsen , frøken — « 

så , der var han igen med sin  » Argumentation «  . 
Å , hvor det menneske irriterede hende , og hvorfor 
var han hende sådan på nakken ? Men hun slap 
for at svare ham . 
» Behøves ikke , Garth , »  faldt Heinrich rolig 
ind ,  » Frøken Terese har virkelig ret , på en vis 
måde . V i kan pakke ind , i alt fald for en tid — 
og burde strø Aske i vort hår og sønderrive vore 
klæder , for at tale testamentligt , i stedet for at 
sidde her og være lystige . «  hans ansigt blev 
mørkt , så strøg han sig med hånden over panden 
og vedblev , stille og jævnt , men med stigende 
varme :  » men , det er alligevel en stor dag . Der 
går et lettelsens suk gennem hele verden . Det 
er , som åndede man op efter et pinligt tryk , der 
mere eller mindre bevidst har hvilet på os alle , 
mens — usch ja — , de myrdede hinanden dernede , 
både dag og nat . Det er den ene side af 
sagen . Og så — ja , jeg tænker , det er gået jer 
andre som mig , jeg bekender mig i alt fald 
skyldig — er det for os tyskere , som om luften var 
fyldt af jubel , den trænger ind i sindene , man ved 
ikke selv hvordan . Man rives med , smittes af den 
henrykkelse , der uvilkårlig griber et helt folk , 
når det har sejret , knust fjenden , været de stærkere , 
selv om man ved og erkender , at henrykkelsen 
ikke er andet end den arvelod af barbarisme , man 

har at slæbe på fra sine forfædre . Men , det varer 
kun i dag , tro de mig , frøken , os her vil i alt fald 
sejrens følger nok gøre nøgterne «  , han fyldte 
sit glas , skænkede for Terese og de andre og 
vedblev :  » lad så være , at skålen er bitter både 
for dem og os , men drik med os for  » de overvundne «  . 
Af dem består dog menneskehedens elitekorps , 
det , der til slut vinder den store sejr , om 
det end vil vare længe — vil de ? « 
Ja , sådan kunne hun lide ham , sådan var 
han sig selv . Hun så på ham med varme , fugtige 
øjne , idet hun klinkede med ham . 
Inde mellem kniplingernes folder fandt han 
hendes hånd og trykkede den sagte . Hun 
blev så underlig betagen ved det , syntes , hun 
havde noget at gøre afbigt for . Uvilkårlig besvarede 
hun håndtrykket og følte en sær bølgende varme 
skyde igennem sig , da hun mødte hans henrykte blik . 
Jo , hun holdt af ham , og de andre måtte 
gærne vide det , især Garth . Siden på kaneturen 
ville hun give Heinrich lov til at sige det til dem 
alle sammen . 
Men der blev intet af kanefarten . 
Heinrich og et par af de andre , som efter 
kaffen var gået ud for at få et overblik over , 
hvor turen skulle gå hen , vendte snart efter 
hjem med lange næser . 

illuminationen var ynkelig gået i vasken , 
fortalte de . De fandt byen næsten mørk , uden 
spor af officiel festlighed . Kun i gesandtskabshotellerne , 
hos ministrene , i de højere millitæres 
boliger og i hovedgaderne var der lys i vinduerne . 
Murrende folkehobe drog gennem gaderne og 
gav med piben og råb deres mishag over mørket 
tilkende . I café Bauer havde de fået en slags 
løsning på gåden . Der fortalte skumlere , at 
depechen , som bragte meddelelsen om kapitulationen , 
var kommen til hovedstaden nogle timer 
senere end til den øvrige del af riget . 
Det var nok til at støde den stolte keiserstads 
øverste lokale myndigheder for hovedet , og de 
demonstrerede ved at spare på gassen og gemme 
det elektriske lys til næste lejlighed . 
En af Fru v . Schildens slægtninge , kongl .kejserlig 
arkitekt , ultra preusser , der ellers aldrig 
satte sine ben der i huset , kom i aftenens løb 
for at give sin ærgrelse luft . Man lo af ham . 
Svigersønnen fra hamburgegnen , en rig godsbesidder , 
der holdt af at more sig , var rejst med kurertog 
for at tage del i hovedstadens jubel , tog fornærmet 
tilbage med aftentoget og blev fulgt til dørs med 
megen kondolance og champagne . 
Det blev en lystig aften , og Terese var med 
i lystigheden , syntes hun . Vist var det , at hun 

talte , lo , spøgte om kap med de andre og var 
alligevel ligesom ikke rigtig nærværende , havde 
ondt ved at følge med , hvad der taltes om , gik 
istå , sommetider midt i en sætning , og glemte , før 
hun fik det sagt , et indfald , en ripost , selv om 
det lige lå hende på tungen . 
Måske var det champagnens skyld , men også 
det , at hun idelig måtte passe på Heinrich , der 
alt som aftenen led , glemte al forsigtighed og slet 
ikke holdt sig aftalen om  » Hemmeligholdelsen « 
Efterrettelig . Uafladelig var han hende nær , sagde 
» du «  næsten højt , og ingen ting hjalp , ingen misfornøjet 
mine , intet nok så bedende øjekast . På 
det punkt tabte hun sin magt , mærkede hun nok . 
Sært var det , men hun havde egentlig ikke noget 
imod det . 
Og da Fru v . Schilden til sidst , ligefrem triumferende , 
kneb Terese i kinden og hviskende forsikrede 
hende , at  » nu gik det ikke længere . Om blot for 
en forms skyld , måtte forlovelsen deklareres «  , 
gav hun leende tabt og lod det ske . 
Det bragte glæden på toppunktet , men vakte 
just ingen overraskelse . 
Arm i arm tog hun og Heinrich mod skålen , 
den gamle frue udbragte for  » de nyforlovede «  . 
Den beklemmelse , der betog hende , og et øjeblik 
syntes som at standse hendes hjertes slag , 

mens glassene klang , lykønskningerne lød om dem 
og hoch-råbet for  » Heinrich und seine braut « 
Rungede gennem stuen , så det sang i ruderne , og 
lysekronens glasprismer klirrede , kom måske også 
kun af champagnen — ti da Fru v . Schilden på ny 
rørt og glad trykkede hende til sit hjerte og kaldte 
hende  » Tbchterchen «  , var der i hende intet , der 
ikke sagde ja til det . 
Og så var hun omsider ene . Lidt tung og 
ør følte hun sig , og Heinrichs første Kys havde 
hun på læberne . 
Det tog han til allersidst ude i entréen , så 
uformodet , at hun ikke kunne værge sig . Og ville 
hun det  ? Hun vidste det ikke . 
Rent uvilkårlig gøs hun tilbage , så det 
blev kun som den flygtigste berøring , der ikke 
efterlod nogen anden fornemmelse end et varmt 
åndepust , og at skægget stak . Hun smilede ved 
at tænke på det halvt forskrækkede , halvt bebrejdende 
blik , hvormed han bad om tilgivelse . Så huskede 
hun pludselig og blev rød ved det , at hans mund 
var smuk . Men alligevel — hun ville ønske , at 
han ikke ville kysse hende alt for ofte . 

Xi . 
Vejret var slået om med mild luft og tø . 
Den lune blæst fra syd kappedes med solen — 
så varm allerede nu i slutningen af februar som 
majmånedssolskin hjemme — om at smelte snedyngerne . 
Gaderne lignede opsvulmede floder , det 
smudsiggrå vand havde ordentlig strøm . 
Hist og her blev slået broer , et smalt bræt 
fra fortov til fortov tjente fodgængerne til passage . 
I de dage , det stod på , kom Terese hjem fra 
skolen så våd som en druknet mus og måtte 
skifte fra inderst til yderst . Den gamle frue småskændte 
over denne utidige Iver , som hun kaldte 
det . Nu behøvedes alt det jo slet ikke , sagde 
hun . Terese satte blot sin helbred til og havde 
meget bedre af at blive inden døre ,  » gå i huset « 
Og lære tysk skik i husholdningen . 
Men det ville Terese ikke høre noget om . 
Hun løb ikke fra halvgjort arbejde , sagde hun og 

kastede lidt trodsig med nakken . Hendes eksamen 
ved tegneskolen først , så kunne de tænke på det 
andet siden . 
Al arbejdsiveren fra den første tid af sit 
ophold fik hun igen . Hun var den første på 
pletten om morgenen i tegneskolen , den sidste 
til at bryde op , havde slet ikke hast med at komme 
hjem og nåde aldrig at blive klædt om , før det 
store gammeldags rokokko ur i spisestuen slog sine 
tre slag , Heinrich var på sin plads , og Fru v . Schilden 
stak skeen i suppeterrinen . 
Og hun fik pludselig så travlt med hjemmearbejde , 
hang over sit tegnebræt eller sad og 
brød hovedet med udregninger både tidlig 
og silde og undskyldte sig med , at hun måtte 
indhente , hvad hun forsømte , mens de  » lavede 
til «  til soldaten . En aften , da hun slet ikke ville 
se op fra papiret , trak Heinrich det til sig , halvt 
i spøg , halvt i utålmodighed , og hjalp hende 
at løse knuden . Så gik det . På en simpel 
praktisk måde bragte han snart rede i hendes 
matematiske begreber — men fortrød det næsten . 
Thi siden var det en sær interesse , hun fik 
netop for den del af sit arbejde . Hun var 
næsten aldrig at få i tale mere , så optaget var 
hun af alle disse konstruktioner og udregninger , han 

ønskede fanden i vold , men , som hun sagde , 
morede hende . 
Sådan en opgave var som en spændende 
roman forsikrede hun , indtil man fandt konstruktionens 
løsning og havde ført beviset . 
Ikke altid kunne han holde tand for tunge 
med sin utålmodighed . Men når han demonstrerede , 
mødtes han af den bestemteste modstand . 
Hun måtte og ville gøre en god eksamen , på 
det punkt havde hun sin ærgerrighed , erklærede 
hun rent ud , og hendes mørke øjne fik et så 
koldt og utilgængeligt udtryk , at der gik ham 
gennem sindet som en fysisk smerte . Så bøjede 
han af , trak godmodig stolen hen til hendes og 
regnede med , som skulle han selv op til eksamen . 
Og hentede så for resten sin løn , så godt han 
kunne , ved at stjæle sig til at kysse hendes nakke , 
hendes øre , der var ham så fristende nær , at han 
måtte . I bedste fald blev hans kærtegn hidtil 
ubesvarede , tilstod han sig selv med et dybt suk 
og en dunkel anelse , han ikke turde give rum . 
Men på den anden side gemte denne pigeagtige 
blyhed ligesom en ny tillokkelse , lovede 
en rigere løn ,  » når tiden kom «  . Og at den 
ville komme , tvivlede han ikke på , skønt det 
undertiden forekom ham , som var hun ham 

nærmere , førend hun blev hans , eller lovede at 
blive det . 
Deri tog han ikke fejl . Hun vidste ikke , hvordan 
det gik til , men der var kommet en underlig skyhed 
over hende , siden de omgikkes som forlovede , og 
hun sagde du til ham . 
Det sidste faldt hende ikke vanskeligt . Men 
ellers var han hende langt mere fremmed , end da hun 
sagde de og hr . v . Schilden . Hun kunne slet ikke 
få munden på gled mere , når de var sammen , 
og det par timer efter middag , der før snarest 
syntes hende for korte , så livlige og indholdsrige 
var deres samtaler , krøb nu af sted med blytung 
langsomhed . 
Hvert øjeblik gik de istå , selv om hun forud 
spekulerede ud både dit og dat , hun ville bringe 
på bane . 
Hun vidste godt , skylden var hendes . Men 
hun havde ligesom ikke mere at sige , syntes , de 
havde talt ud om al ting . 
Og de pavser , hvor de irriterede hende ! Ti 
også han var tavs , men hans tavshed ejede 
et indhold , der egentlig var veltalende nok — 
og hun følte forskellen . Med hendes hånd i sin , 
talte hans hjerte til hende , selv om munden tav . 
Ord syntes ham for fattige til at udtrykke den 
lykke , han nød i hendes blotte nærhed , eller det 

blev et enkelt ord , et kælenavn , hvisket hende i 
øret eller åndet hen over hendes hår . 
Men just den Art af tavshed var hende 
pinligst . Der kom over ham noget , som var hende 
imod , hans hånd brændte så hedt om hendes , 
hans øjne havde en glans og glød , som stemmede 
hende blodet for hjertet . En nervøs uro , der 
lignede angst , kunne betage hende , og hun følte en 
tosset lyst til at løbe sin vej , eller give sig til at 
græde , eller rent ud være uartig . Og sommetider 
var hun det . Så greb hun til matematiken , fik 
pludselig hast med at få lampen tændt og komme 
til sit arbejde . 
Men irritationen i hendes sind blev , og hun 
havde den største møje med ikke at lade den komme 
til syne i sit væsen overfor de to mennesker , 
hvis eneste formål syntes at være det , at forkæle 
hende , lægge for dagen deres kærlighed til hende , 
deres omhu for hende og den lykke , de mente , 
hun bragte dem . 
Jo , hun var en værdig genstand både for 
kærligheden og omhuen . Hun hadede sig næsten 
selv , fordi hun ikke kunne føle som de , være god 
som de og lykkelig som de . 
Med lykken var det navnlig løjerlig bevendt . 
Hun syntes aldrig , hun havde været så elendig , 
og aldrig at have haft så megen grund til ikke 

at være det . Bestandig var det , som gik hun og 
havde ond samvittighed og vidste dog ikke ret , 
hvor hun skulle søge sin skyld . Og alt dette tog 
på hende , hun blev bleg , magrede kendelig af , 
var altid træt og følte en hendes sunde livlige natur 
fuldstændig fremmed trang til at sove — ja , sove 
fra det hele . 
Den gamle frue så med ængstelse og bekymring , 
at der var noget i vejen med hende , men 
skød skylden på vejrliget . Det var omplantningen 
fra øklimaet til fastlandsklimaet . Den tog på alle 
fremmede — det havde hun selv følt — og var 
værst i forårstiden . Selv for de indfødte var det 
slemt i år , da foråret kom så usædvanlig tidligt 
og pludseligt . 
Den forklaring greb Terese med glæde . Naturligvis 
var det vejret . Dette pludselige opbrud i 
naturen , som føltes endog midt inde i den store 
by , gjorde hende nervøs , pirrelig , melankolsk , bragte 
uro i blodet' , som der var uro udenfor . Overalt 
en gurglende , piblende , pjaskende lyd af sivende 
væde . En fugtig , florlet damp , hvori solstrålerne 
brød sig med regnbuefarver , hyllede fra morgenstunden 
den uhyre by ind i sit skinnende tågeslør . 
Fra oven drak solen væden til sig med sin ildmund , 
og tørstige læber sugede under jorden væskerne 
til sig . 

i thiergarten og  » Unter den linden «  lå den 
sorte , opblødte muld allerede med pippende grønt . 
Fuglene tog på at kvidre , den lune luft — ti , tolv 
gr . Réaumur i skyggen — mættet af violers Duft , 
svøbte sig om kinderne , strømmede fra de tusender 
af fyldte kurve , som barbenede unger allerede falbød 
i hver gyde , og damernes forårstoiletter spredte 
lyse farver i de rene gader . 
Naturligvis var det vejret , foråret , varmen , 
der bragte al denne jagende uro i sindet — måske 
også blomsterne . Allerede midt i vinterens hjerte 
fængslede deres pragt hendes uvante øje i de utallige 
blomsterhandleres vinduer . Men nu ! Som fra et 
uhyre overflødighedshorn vældede de frem i feagtig 
rigdom indenfor de store spejlglasruder , hun i 
halvhundredvis gik forbi på sin vej . 
Som tryllet frem fandtes de samlede fra alle 
himmelstrøg i broget , duftende , forårsfrisk herlighed . 
Det var som at vandre fra den ene paradisets have 
til den anden , og utroligt sinkede det hendes 
vandringer hjemad . 
Hun kunne ikke komme bort fra de vinduer , 
stod og drømte sig ind i blomsterverdenen , der 
syntes hende en levende digtning . Hun glemte 
ganske tid og sted , det blev en hel sygelig trang 
en slags monomani . 

hun kom ofte for silde hjem , og på Fru 
v . Schildens utålmodige spørgsmål :  » hvor bliver 
du af , thereschen ? «  fandt hun ingen anden undskyldning 
end  » det er blomsterne , mutterchen . « 
Så fyldte Heinrich hendes vindue og alle stuerne 
med blomster . Men der tålte hun dem ikke . De 
trykkede luften med deres Duft , de tog lyset bort , 
og hun turde ikke flytte dem eller nænnede det ikke , 
skønt hun sommetider syntes , hun var ved at blive 
kvalt i blomster . Det var også sygelighed , mente 
hun , og tvang sig til at tåle det . Bedst havde hun 
det ude . Hun kunne gå og gå uden at føle 
træthed . De lange veje var hende nu en Lise , og 
når hun og Heinrich fulgtes ad til køpnickerstrasze , 
mens solen endnu lagde guldglans over husenes 
facader , eller hjemad i de mørke lune aftener , løstes 
trykket af hendes sind . Hun følte sig fri , syntes , 
alt var i orden , talte muntert med ham som før 
og fik kun tavshedens tynge over sig , når han 
begyndte at tale om fremtiden , deres fælles fremtid . 
Så drejede hun af eller skød det ud . Det var tidsnok , 
når hun var færdig her og havde været hjemme — 
for hjem ville hun . Der var adskilligt at ordne , 
og når hun kom igen , ud på sommeren , kunne 
de jo  » snakke om det «  . Alle hans indvendinger , 
alle hans bønner prellede af på hendes bestemte 

forlangende om at ville  » hjem «  først — eller 
hendes tavshed . 
Han beboede et par værelser i et lille havehus 
på fabrikens grund . Det hele hus stod til hans 
disposition som deres fremtidige hjem . Men endnu 
var det ikke lykkedes ham at få hende derud , for at 
de i forening kunne tage bestemmelse om de nødvendige 
forandringer o . s . v . Altid var det hendes 
knappe tid , eller denne forbistrede eksamen , der stod 
i vejen . Omsider opgav han at få noget endeligt 
afgjort , før den var forbi . Forsåvidt havde hun ret , 
der var jo tid nok , og hos sin moder fandt han 
villigt øre for sine planer . Når Terese om aftenen 
var gået ind i sit værelse for at arbejde eller sove , 
sad de to sammen som før , talte om hende , om 
fremtiden , og det var måske de lykkeligste timer , 
de begge oplevede . 
Men for resten respekterede han hendes udholdenhed , 
selv om den satte hans tålmodighed 
på en hård prøve . Tegnesalen på fabrikken hørte 
ind under hans specielle opsigt . Intet mønster selv 
til det simpleste kjoletøj blev antaget til brug uden 
hans sanktion , valget af farverne , deres sammenstilling 
var underlagt hans kontrol , og de kemiske 
forbindelser , der brugtes til deres fremstilling , var 
hans værk . Han havde smag og forstand nok til 
at kunne værdsætte hendes arbejde . 

hun tog ham ofte på råd med , var stolt af 
hans anerkendelse og bøjede sig som oftest for hans 
kritik . En gang viste hun ham et bogbind , hun på 
egen hånd havde komponeret og udført i vandfarve . 
Det var i gammel stil og af stor skønhed og var 
en af opgaverne til den afsluttende prøve . Ganske 
overrasket udbrød han :  » du er jo knstnerinde , 
Terese ! «  og føjede spøgende til :  » gid jeg havde en 
som dig i min tegnesal , så knuste vi med et slag 
vore franske konkurrenter . « 
» Du kan jo ansætte mig , når — når jeg er 
færdig , «  sagde hun prøvende , halvvejs i spøg , men 
mere end halvvejs var det alvor . Det havde 
længe spøgt i hendes hoved at finde beskæftigelse , 
anvendelse for sit talent og sin virksomhedstrang . 
Sådan uden videre at opgive sine selvstændighedsplaner , 
blot fordi man tilfældigvis forlovede sig med 
en rig mand , faldt hende lidt hårdt . Hvad skulle 
hun tage sig til de mange timer , mens han var 
borte , når — når tiden kom . 
Nu tænkte hun , øjeblikket var der til at tale 
om det — han trængte altså til hende , til hendes 
arbejde . Der blussede op i hende ligesom en ny 
glæde ved deres forhold , det var , som om hun 
så bedre kunne , kunne — ja , hun vidste ikke rigtig 
hvad :  » å , om han ville ! «  men han lo af 

hende , strøg hende over håret og sagde let hen : 
» det går ikke , kæreste . « 
» Hvorfor ikke ? Når jeg nu kan . Du siger 
selv , jeg kunne være dig til nytte , hvorfor så ikke ? “ 
Hun fik pludselig røde kinder , hendes øjne strålede 
forventningsfuldt , da hun så på ham næsten 
bedende . Det var tydeligt , hvor alvorligt hun 
mente det . Men — men , det var jo umuligt , 
det gik virkelig ikke an , hans kone tegner for 
fabriken i 
» Det går ikke , «  gentog han , en smule 
irriteret og vidste ikke rigtig , hvordan han skulle 
slippe fra det , uden at såre hende ,  » i vor tegnesal 
er det forretningsprincip aldrig at anvende 
damer . « 
» Å , for den sags skyld — en skal være den 
første . « 
» Ja , for mig gerne , når blot ikke denne ene 
er min hustru . « 
» Hvorfor ikke ? « 
» For det første , fordi hun ikke vil behøve det . 
Jeg er så heldig situeret , at jeg kan forsørge min 
kone selv . « 
» Ja , men , «  afbrød hun ham , næsten hidsig , 
» når nu konen nødig vil forsørges . Uf , jeg hader 
det ord ! « 

» Så vælger vi et andet udtryk for den samme 
mening . Jeg har nok for to — og flere , om det 
skal være , og hvad der er mit er dit — « 
Hun ville afbryde ham , men han lagde kærtegnende 
hånden på hendes skulder og vedblev 
sindig og alvorlig :  » desuden — og det er det 
vigtigste — ser du , vi mandfolk af denne generation 
er nu en gang opdragne til at være forsørgere . Vor 
hele udvikling går i den retning . Kald det , hvad 
du vil , en fordom , en urimelighed , lige meget , vi 
har indsuget som med modermælken forpligtelsen 
og retten til at være overhovedet for en familje . 
Skal nu pludselig det forhold vendes om , skal vi 
forsørges eller delvis forsørges af vore koner , forrykkes 
med det samme hele grundlaget for ægteskabet 
i dets nuværende form — og det vil atter 
sige ulykke i kærlighedsforholdet mellem mand og 
kvinde . 
Sådan som samfundsforholdene er i øjeblikket , 
må manden være herre i huset og er det — « 
Han smilte og kneb hende spøgende i kinden , 
» meget hyppig kun på det økonomiske område . 
At det kan blive anderledes er muligt . Men for det 
første må mænd og kvinder så nå til det gennem 
en sund og gradvis udvikling , og for det andet 
må ganske sikkert ægteskabet omordnes . 

et er sikkert , jeg for mit vedkommende er 
så fuldstændig barn af denne generation , at jeg 
ville foragte mig selv og , ja — så sært er menneskehjertet 
indrettet — jeg tror , hade min kone af lutter 
taknemmelighed , om jeg skulle tage de skillinger , 
eller om forladelse , thaiere , hendes arbejde indbragte , 
med ind i husholdningsbudgettet — «  . 
Terese trommede utålmodig med fingrene 
på bordpladen , mens han talte . Hun drog uvilkårlig 
skuldrene tilbage fra hans hånd og sagde 
bittert :  » Så undrer det mig , du ikke kan forstå , 
at den samme bétragtning gør sig gældende hos 
hende . Hustruen måtte tage så længe , hvorfor 
så ikke unde hende at give nu , da hun ønsker det , 
og kan det ? « 
» Vær så artig , — i næste generation . « 
» Å , den næste ! Hvad kommer den os ved . 
Men du er filistrøs på det område , hvor frisindet 
du end ellers er . Selv om jeg ikke behøver at 
hjælpe dig , siden det er så ydmygende — så 
hjælper jeg mig selv , bi . a . ved at føle mig fri , 
selvstændig . Det var mit livs bestræbelse , at jeg 
skulle blive det ved mit arbejde — og nu , « 
Stemmen dirrede , den var kold og hård . 
» Og tror du , jeg ville lægge bånd på din 
selvstændighed , fordi jeg tjener det , vi begge bruger , 
min skat ? «  spurgte han blidt . 

» Å , det bliver jo dog ikke det samme , «  svarede 
hun skarpt . 
Han søgte at tage hendes hånd , men hun 
vendte sig uvillig fra ham . Hendes kulde irriterede 
ham , men han turde ikke rigtig give vreden rum 
overfor hende og kunne det ikke . Jo koldere hun 
viste sig , des mere længsel var der i hans sind efter 
de få glimt af varme , han ligesom lokkede , vristede 
fra hende . Så fik han en lys ide , satte sig 
trods hendes modstand i besiddelse af den hånd , 
hun unddrog ham , tog den anden med og tvang 
hende om imod sig . 
» Men når du nu kunne hjælpe mig endda , 
om end på en anden måde ? «  spurgte han ømt og 
med et halvt polisk smil i øjnene og om munden . 
Hendes interesse var straks vakt :  » Hvordan da ? « 
» Ja , det er brødløs gerning , du , men mig 
7 o’  ? o 
uendelig meget mere værd , end om du slog nok 
så mange konkurrenter til jorden med dine tegninger . 
Det er blandt mine arbejdere eller rettere 
arbejdersker , du skal hjælpe mig , gøre din del af det 
store fremtidsværk , bringe dem oplysning , kundskab , 
dannelse — det kan vi være to om , hvis du vil ? « 
» Å , Heinrich , om jeg vil ! «  hun var straks 
vunden , om end ikke helt tilfreds , men glimtet var 
der i øjnene , og hans hånd fik et varmt tryk , 
mens han udviklede for hende , hvad der var at gøre . 

15 5 
hun ville helst begynde straks og var nærved 
af den grund at lægge sit examensarbejde på 
hylden og tage fat med det samme , men skammede 
sig ved at tilstå det . Udsigten til at få lod 
og del i den store samfundsgerning beskæftigede 
hende mere og mere . Efterhånden som tanken 
om , hvad hun kunne udrette sammen med ham i 
den henseende , fyldte hende , var det , som om de 
tvivl og den usikkerhed , hun følte i sit forhold 
til ham , trådte tilbage . Og nu var der atter stof 
nok til samtalerne i mørkningstimerne , eller nårsomhelst 
de sås . Hendes skyhed forsvandt i iveren 
for at søge oplysning hos ham om den opgave , 
han forbeholdt hende . 
Hun blev fortroligere imod ham , nærmede sig 
ham mere end nogensinde , og han priste sin lykkestjerne , 
der viste ham den rette vej til at knytte 
deres livsinteresser sammen , og slog sig foreløbig 
til tåls med , at hvad han endnu savnede og længtes 
efter hos hende , ville , måtte det lykkes ham at 
erobre — når tiden kom . 

Xii . 
Der var gæring og uro i gemytterne , og de 
politiske begivenheder lagde beslag på alles tanker . 
Siden våbenstilstanden , der fulgte kapitulationen , 
var dagens brændende spørgsmål på alles læber : 
hvad indeholdt fredsforslaget ? hvad ville fredspræliminarierne 
føre til ? 
Ville nationalforsamlingen i Bordeaux underskrive 
fredsslutningen  ? 
De vildeste rygter var i omløb om , hvad 
Tyskland ville , måtte , skulle fordre , og kejserstadens 
befolkning kappedes med hele det øvrige 
rige om , hvem der kunne spærre gabet højest op . 
Nu , det galdt  » Byttet «  , svigtede berlinerne atter 
både kejser , Bismarck , generalfeitmarskalken , ja , 
selve den glorrige , sejerskransede armé , ingen syntes 
dem at have gjort nok . 
En aften , Terese kom fra kursus og mødte 
Heinrich , dirrede hun formelig endnu af harme 
efter et sammenstød med director . 

» Å , jeg har sådan ærgret mig ! Vil du tænke 
dig , «  udbrød hun , idet hun tog hans arm og 
snappede efter vejret ,  » han havde den frækhed at 
påstå — uf , jeg hader den tysker ! « 
Heinrich afbrød hende spøgende :  » Det glæder 
mig , du dog bruger singularisformen . « 
Men hun blev utålmodig ved :  » å , jeg kan 
godt sige tyskerne , du hører jo slet ikke til dem . 
Nå — han påstod og for ramme alvor du , at det 
var en ubodelig , både politisk og militær fejl af 
Bismarck , at han ikke ødelagde Paris ganske og 
aldeles og erobrede hele Frankrig , det var så let 
som fod i hose , sagde han , den storpraler ! Og 
hvordan tror du , han begrundede det , for at tale 
med Garth . Naturligvis tog han sin tilflugt til 
religionen , den hykler :  » før der ikke var levnet 
sten på sten i dette lasternes gomorrha , «  — 
som om Berlin var et hår bedre i den henseende 
— !  » og Frankrigs floder var røde af franskmændenes 
blod «  og en hel del andet vrøvl af 
samme surdej —  » var ikke Tysklands mission 
som den store hævner til guds ære fuldbragt «  . 
Er det ikke modbydeligt ? Mage til nonsens — 
man kunne flyve i flint derover . Men du kan 
tro , jeg sagde ham min mening . Gid du havde 
hørt det ! « 

» Ja , gid jeg havde , «  sagde Heinrich og lo , 
» skønt , hvad nytter det ? Han er blot dum , stakkels 
fyr , en af hoben , — ti sådan skråler hele det 
store kor , og selv det fornuftigere mindretal skriger 
op , så det slet ikke er umuligt , Frankrig betakker 
sig for fred på de betingelser . Vi kan godt få 
brug for soldatertøjet , du havde så travlt med — 
endnu er vi ikke slupne ud af trøjen — men 
skete det , fik piben dog måske en anden lyd ! « 
Også om søndagen blandt vennerne blev fredsslutningen 
genstand for ivrige debatter . Garth , der 
dannede oppositionen indenfor den oppositionelle 
kreds , hævdede , at Bismarck mod sin vilje dreves 
yderligere , end han måske selv ønskede det , netop 
på grund af det stærke pres , der lagdes på ham 
af den ophidsede befolkning . 
» Det er muligt , «  svarede Heinrich ,  » men hvor 
bliver så  » Jærnkansleren «  af , manden med den 
ubøjelige vilje , den frygtløse og forudseende politiker ? 
Nu var netop øjeblikket der til at lægge sin klogskab , 
sin forudseenhed og sit mod for dagen ved , 
trods skrålhalsene , at vise det størst mulige mådehold 
i fredsbetingelserne . Og det er da så meget 
lettere , som sejren har været uomtvistelig og 
overvældende stor . Det ligger i hans hånd at 
sikre verdensfreden , i alt fald for et stort antal 
år , og indlede den nye æra , hvor det er folkeslagenes 

udvikling til ligeligere og lykkeligere 
samfundsvilkår , der står i første række . Nå , 
jeg indrømmer , at dertil hører unægtelig et andet 
både større og højere mod end netop det militære . 
Men tænk , hvad han vandt derved , om han turde 
vove det . Han var med et slag , der jo kun er et 
pennestrøg , ikke blot den store Bismarck , men 
verdens største mand , der hævede sin nation med 
sig op til storhedens højeste tinde . Fik han end 
den ville , halsende meute efter sig , ja faldt han 
end under forsøget , ville efterverdenen lavrbærkranse 
ham som en større helt end selve afguden , 
Napoleon — og med tusendfold større ret . « 
» Det burde siges ham , råbes ud på gader 
og stræder , skrives i bladene , slås op på gadehjørnerne , 
hvorfor gør i det ikke ? «  spurgte Terese 
og så sig om i kredsen med funklende øjne . 
» Vil de , nådige frøken , slå plakaten op , 
skal jeg med fornøjelse skrive den — «  svarede 
Garth småleende ,  » men så må de huske , at 
plakatsmøreren blev stenet til døde og proklamationens 
forfatter skudt som højforræder ! «  Terese 
ville afbryde ham , men han kom hende i forkøbet ; 
 » tillad mig — de vil indvende , at det 
kunne være det samme . Og dertil svarer jeg : 
ja , hvis eksperimentet førte til noget . Men — 
og det vil selv de blive nødt til at indse — 

ordene ville i øjeblikket kun være mundsvejr , et 
slag i luften , en godbid for berlinervittighed og 
grin . Ikke tyve , eller lad os uden overdrivelse 
sige ikke to hundrede af det tyske riges seks , syv 
og tredive millioner sjæle ville på dette tidspunkt 
blot tage ordene for alvor , end sige — « 
» Ja , men , «  faldt Terese ind ,  » når to hundrede 
kunne bringes til at høre i dag , siges det allerede 
om et par år af to tusende — om ti år er det 
en opinion — « 
» Så hurtig går det næppe , min nådige frøken . 
Men om så var — er det da ikke bedre at skåne 
både forfatterens og hans hjælpers liv i øjeblikket , 
så de kan få lov at tale til de to hundrede , 
foreløbig inden fire vægge . Så når vi måske 
efter næste krig at få en opinion , der skaber den 
nye Bismarck , ham , der tør vove pelsen og vise det 
behørige  » Mådehold «  om ikke af andre grunde , 
så for at blive den nye æras Napoleon . « 
Omsider blev det vished , at freden ville 
blive sluttet , og Berlin kom i feber for at forberede 
sig til fredsfesten . Havde kapitulationsdagen nærmest 
været en fiasko , skulle freden fejres med desto 
større glans . 
Det sås på forberedelserne . Der var travlhed 
overalt . Der vaskedes huse og byggedes tribuner , 

mastehøje flagstænger rejstes langs de store færdselsveje . 
Sortsmudsede gasarbejdere kravlede som 
insekter op ad facaderne og slyngede smækre rør 
over porte og om vinduer i Buer , navnetræk og 
kroner . Vimse mænd med uhyre bundter af hvide 
tråde i hænderne sås at svæve som mellem 
himmel og jord over brandenburgerthor og helt op 
til rådhustårnets spir , hvorfra det elektriske lys 
skulle sende sine stråler ud over den ganske stad . 
I blomsterhandlernes bagstuer bandtes guirlander 
i tusendvis af alen , og inde i husene bankedes 
tæpper , syedes flag og vimpler i rigsenhedens 
nye farver , sort , hvidt , rødt . Tjenestepigerne polerede 
ruder fra kælder til kvist , hængte rene Gardiner 
op , og husmødrene købte lys i lispundevis . 
» Was prachtvolles , groszartiges , noch nie dagewesenes « 
Skulle det blive . 
Og blev det . 
Men først var der stor spænding . Endnu 
tvivlede man så småt , og frygten for de franskes 
træskhed lurede i baggrunden . At de var forrædere , 
snigmordere tilhobe , var enhver retsindet 
preusser på forhånd overbevist om . Navnlig gav 
de tyske troppers sejrsindtog i Paris — en af de 
fredsbetingelser , man vidste , gik franskmændene 
nærmest til hjerte — anledning til megen uro 
og bekymring . 

rygtet sagde , at der ville blive kastet sprængbomber 
i hovedet på dem , skudt fra vinduerne , 
lagt miner i gaderne osv . osv . Ingen rædselsgerning 
så gruopvækkende , at den ikke fandt villig tiltro . 
Endelig en morgenstund i de første dage af 
marts kom fredsbudskabet ad indirekte , men fuldt 
pålidelig vej . Nationalforsamlingen havde undertegnet 
fredsvilkårene , og indtoget var lykkelig og 
vel gået for sig . Det var signalet til en sand 
eruption af folkelig jubel . 
I et nu var gaderne fyldte til trængsel af 
glade , støjende mennesker , der trykkede hinanden i 
hænderne , sang , lo , råbte i munden på hverandre . 
Terese og den gamle frue kom i tøjet i en fart , 
fik fat i en vogn og ud i mylderet . 
Fod for fod gik det gennem menneskestrømmen . 
Fra skolerne kom børnene i lange optog med 
faner og standarter , fra balkoner og karnapper hang 
brogede tæpper , og blomsterguirlanderne snoede sig 
som levende forsiringer fra hus til hus , stundom 
helt op til taget , eller hang i fantastiske Buer fra 
genbo til genbo . Solen skinnede på de sort , rød , 
hvide flag . Muntert smældede de i den lune , friske 
vind , der sendte bølgende strømme af blomsters 
vellugt ud over vrimmelen . Oppe om  » der alte 
Fritz’s «  statue foran det kejserlige palæ nåde jublen 

sit højdepunkt . Fra den tætpakkede menneskemasse 
lød : 
» Heil dir im siegeskranz « 
I taktfast , enstemmigt , jublende kor — og da sangen 
endte , smeltede bløde barnestemmers klare diskant 
sammen med den voksne mængdes dybttonende 
» Hoch , hoch ! «  og forplantede sig til masserne bag 
ved , rundt om , ind i sidegaderne til et tordnende 
begejstret råb , der rungede hen over byen som 
en mægtig gribende fredsakkord . 
Det var et stemningsfuldt , næsten højtideligt 
øjeblik . Den gamle frue og Terese fik uvil-' 
kårlig hinanden i hånden , de havde tårer i 
øjnene og viftede med deres lommetørklæder 
omkap med damerne i de åbne vogne og i 
vinduerne . 
Terese var endnu ganske opfyldt af dette indtryk , 
da Heinrich kom hjem til middag . Han så 
forstemt og ærgerlig ud . Muntert gav hun sig til 
at fortælle , hvad hun havde set . 
» Du har gjort dine landsmænd uret , «  sagde 
hun ,  » det rigtige , store , brede lag af folket , alle 
de , der var på færde i dag i gaderne , ønsker ikke 
krig , så kunne de ikke være så glade for freden . 
Den jubel deroppe om statuen kom fra hjertet , 
det hørtes på klangen . Og du skulle set mennesker , 
der øjensynlig ikke kendte det mindste til hinanden , 

trykke hverandre i hænderne med tårer i 
øjnene . Du må da ikke tro , det gik mutterchen 
og mig anderledes . Jeg havde lyst til at 
springe ud af vognen og omfavne den første , den 
bedste — « 
» Hvor det ligner dig , lille entusiast ! «  svarede 
Heinrich og så varmt på hende ,  » men i kørte 
altså  ? « 
» Naturligvis , «  sagde Fru v . Schilden tørt . 
» Det gør mig ondt ,- jeg må berøve dig den 
illusion med hensyn til mine landsmænd — men 
et folks begejstring tager sig nu en gang ander* 

ledes ud set ovenfra , selv om stadet ikke er højere 
end fra en karets sæder — endsige da fra tronen 
eller ministertaburetterne «  vedblev Heinrich .  » Jeg 
gik . Puffede , knubsede mig frem gennem masserne 
hele den lange vej og fik reversen af medaillen . 
Det er ingen overdrivelse , når jeg siger , at 
for hvert nok så dybt følt  » Hoch «  for freden , 
måtte jeg tage hundrede , ikke mindre oprigtig 
mente af de gemeneste smædeord over den overvundne 
fjende med i købet . Desværre må jeg 
tilstå med skam og sorg på mit folks vegne , 
at det karakteristiske ved jublen i dag netop er , at 
den mindste del gælder freden og dens dyrtkøbte 
velsignelser . Det , der giver den sin intensitet , er 
den lave , usle glæde over modstanderens ydmygelse . « 

» Men er du også ganske vis på det , Heinrich ? « 
Spurgte den gamle frue — der var lidt oprørsk 
i tonen . 
» Ganske vis . Gå ud på gaderne , men vel 
at mærke : gå , og du vil blive overbevist . Eller , 
vent blot til i morgen og læs bladene . De vil 
give et ganske korrekt udtryk for folkestemningen , 
kender jeg dem ret . Den hån , hvormed hoben 
spotter den faldne fjende , de løgne og nederdrægtigheder , 
hvormed den overdænger den franske 
nation , skærer som en skurrende mislyd ind i 
jubelkoret . Dens modbydelige pralerier gør uret 
mod den taknemmelighed og berettigede stolthed , 
den burde føle for vor armés glimrende tapperhed 
og udholdenhed . Usch — lad os ikke tale mere 
om det — jeg har sådan ærgret mig ! Men nu 
véd du , hvad der venter dig , «  sagde han til 
Terese og strøg hende over håret ,  » når vi skal 
ud at se illuminationen i aften . Denne gang 
bliver det da til noget . Men vi må gå — al 
vognfærdsel er standset netop på de steder , hvor 
der er noget at se . « 
» Jeg bliver hjemme , «  svarede Terese ,  » hvorfor 
skal jeg høre alt det ? Lad mig beholde indtrykket 
fra i formiddags . « 
» Nej vist ej — rådhustårnet i alt fald 
skal du se , og jeg tænker , hoben får så 

meget at bruge øjnene til , at den glemmer at 
bruge mund . « 
Al forretningsvirksomhed var standset den 
dag . Heinrich blev hos dem , også Terese lod sit 
arbejde hvile . Både hun og Heinrich blev taget i 
brug af den gamle frue til at arrangere illuminationen 
i vinduerne , tænde kronerne i loftet , anbringe 
lys og lamper omkring i stuerne til gaden . Hun 
havde en naturlig smag og Sans for sligt og fandt 
fornøjelse i at anvende den . Heinrich blev straks 
kasseret , stigen knagede så mistænkelig under hans 
vægt , at den gamle frue forfærdet lod lysene , hun 
havde i hånden falde , for hen og holdt ham 
fast ved frakkeskøderne , idet hun råbte :  » For 
guds skyld — stigen kan ikke bære dig ! «  men 
Terese var vims som en kat , fæstede blomsterguirlanderne 
i nydelige Buer om de høje vinduer , 
snoede dem om de massive sølvstager og kandelabrer 
og omgikkes med hammer , søm og sejlgarn , 
som havde hun aldrig bestilt andet . 
Under løjer og lystighed gik arbejdet fra 
hånden , og hvert øjeblik måtte Heinrich udenfor 
og se efter , om det  » tog sig ud «  . 
Efterhånden som lysene tændtes både inde 
og ude , var det , som der kom fest i luften og i 
sindene . De store , rigt oplyste Stuer med de 

blomstersmykkede vinduer tog sig strålende ud , da 
de omsider var færdige . 
Men inden Heinrich og Terese begav sig på 
deres lange tur til den indre by , ville han 
følge sin moder ud at tage deres værk i øjesyn 
udefra og desuden skaffe hende så meget af illuminationen 
at se , som det lod sig gøre til vogns . 
Imens skulle Terese passe på huset , og  » for 
guds skyld ikke lukke op for nogen mo’ers sjæl , om 
de så kimede klokken ned , «  formanede den gamle 
frue , mens Terese hjalp hende tøjet på . I 
hr . v . Schildens levetid blev huset plyndret ved 
en lignende lejlighed , og den uforsigtige tjenestepige 
slået halvt ihjæl af tyvene , hun ufornuftigvis 
lukkede ind . 
Terese lovede at være stokdøv for enhver lyd 
af klokken og skyndte på for at få dem af sted . 
Hun var varm og forpustet af sit arbejde . 
Det var virkelig en smule anstrengende , især 
fordi hun idelig måtte værge for sig mod Heinrich , 
der efterhånden benyttede sig af lejligheden og 
i stedet for at hjælpe hende , sinkede hende med 
alle slags dumme narrestreger , ville løfte hende 
ned af stigen og , når hun skulle bruge hammer 
og søm , lod hende købe dem , snart med at række 
ham hånden , snart kinden til Kys , så hun 
til sidst måtte gøre sig ganske vred og mut for at 

slippe — og så dog give køb , fordi hun så 
skyerne trække sammen på hans pande , og hun 
ikke nænnede — . Å , hun var grædefærdig af 
utålmodighed , men skjulte det under en lidt 
forceret lystighed , mens dette underlige , ængstelige 
ubehag , der kom over hende , så ofte han nærmede 
sig hende med et kærtegn , snærede hende om 
hjærtet . I aften var der desuden over hans væsen 
en egen glød , der skræmmede hende . 
Han slog ind i hendes lystige tone , irriterede 
hende ved at komme i tøjet med en sendrægtig 
langsomhed , der bragte hende til at dirre af utålmodighed . 

den gamle frue lo og begyndte allerede at 
gå ned ad trappen , men endnu stod Heinrich 
indenfor døren , som Terese holdt åben , og puslede 
med overfrakken , der ikke ville lade sig knappe . 
» Nå , skynd dig ! «  sagde Terese og stampede 
utålmodig med foden . 
» Ja , kære ! «  i det samme tog hans hænder 
om hendes hoved , og hans læber trykkedes mod 
hendes mund i et langt , hedt Kys , der næsten 
kvalte hende .  » På gensyn ! «  hviskedee han og 
var borte . 
» Pas på ild og lys , «  hørte Terese Fru 
v . Schilden råbe , idet hun med et halvkvalt udråb 

for tilbage , smækkede døren i og uvilkårlig låsede 
forsvarlig og satte sikkerhedskæden for . 
Å det var fælt — fælt . Hun holdt aldrig så 
lidt af ham , som når han kyssede hende , og hvad 
skulle det til 1 hun virrede med hovedet , som 
kunne hun ryste kærtegnet af sig og tørrede læberne 
med lommetørklædet så hårdt , at det gjorde ondt — 
sådan uskik ! 
Så gjorde hun sin runde i stuerne til gaden , 
gennem soveværelserne , helt ud i køkkenet og 
tilbage ad den lange korridor , der førte til spisestuen . 
Hun var ganske ene , også pigerne havde 
fået lov at gå . 
Alle døre stod åbne til kabinettet , til spisestuen . 
Selv i soveværelserne , der vendte 'ud til 
gården , var amplerne tændte . Og stille var der i 
hele huset . Kun nu og da hørte hun i etagen 
oven over sig lyden af enkelte skridt , rimeligvis 
af den , der ligesom hun holdt vagt , mens de andre 
var ude , og fra gaden den dumpe , vedvarende 
brusen af menneskemængden , der drog forbi , afbrudt 
af et og andet fjernt , svagt henrungende råb . 
Hun var træt og ville søge hvile , men havde 
ingen ro på sig . Så ene havde hun ikke været 
længe , ikke siden hine helligdage i hotellet , og 
ensomheden var hende pinlig . Eller måske var 

det , fordi hun i dette lyshav dog ikke fandt sig 
rigtig ene . 
Luften var tung i de lyse Stuer , meget varmt 
blev der efterhånden , og lukke op turde hun ikke . 
I den lave stueetage kunne folk , der havde ondt i 
sinde , nemt komme gennem et åbent vindue . Hun 
tog en bog , søgte sig den mindst lyse krog , hun 
kunne finde , men fandt ingen ro til at læse . 
Tanker , hun skød bort så længe , syntes at 
storme ind på hende , og hun ville ikke tænke dem 
til ende . 
Hun gik rundt til lysene , der brændte stille 
med klare flammer foran vinduerne , rettede på 
blomsterdekorationerne , skiftede om på lys og 
lamper og vandrede rastløs den hele række af 
værelser igennem atter og atter , til trætheden overmandede 
hende , og hun sank ned i en stol : å , 
at de dog snart ville komme , ville komme ! 
En dump , trykkende sørgmodighed kom over 
hende . Måske var det blot heden og den tunge 
luft , men det klemte hende om hjertet som af 
angst for noget ondt , der skulle hænde . Det 
var dumt , ti hvad kunne vel hænde andet end det , 
der allerede var sket , og det ville hun jo ikke 
tænke på : gjort gærning stod ikke til at ændre ! 
Men hvorfor ikke ? Nu i aften , just nu var lejligheden 
der til flugt , befrielse — — 

flugt , befrielse ? Hun lo spottende af sig selv , 
af de fede ord — romanagtige . Hun tænkte dem 
også uvilkårlig på tysk . Hun havde jo ikke 
mod . Å mod , det var vel ikke det , der behøvedes . 
Hensynsløshed , hårdhed kaldte hun det , ubevidst 
undskyldende sin fejhed . 
Og fra hvad ville hun da flygte , fra hvad 
befries ? Fra denne mand , der elskede hende hundrede 
tusende gange mere , end hun fortjente , og som 
selv var al kærlighed værd , hvem hun frivillig 
gav sit ord . Frivillig ? Jo , jo , netop frivillig . Fra 
velvære , rigdom — ? Uvilkårlig så hun sig om 
i de store Stuer med deres præg af tryg velstand . 
For første gang steg det hende til hovedet , 
dette med rigdommen , en betrygget tilværelse , 
alle bekymringer for udkommet borte , intet møjsomt 
slæb op ad bakke . Lad så være , at drømmene om 
uafhængighed , selvstændighed gik i løbet , den 
udsigt var ikke længere så lokkende , hun kunne 
ganske godt allerede veje tyngden af , hvad det 
ville koste . En lang begivenhedsløs ensomhed , 
små kår i kamp mod fordomme , familjevrøvl og 
så , det værste , trinet nedad til deres klasse , der 
arbejder for brødet ved deres hænders gerning , 
det trin nedad , som ikke burde være , men som 
er , og måske ingen steder føles dybere end i 
de små forhold i et lille lands lille hovedstad . 

det gøs ordentlig i hende , alt eftersom dette 
fremtidsperspektiv syntes hende at komme nær , 
blive virkeligt , afklædt enhver illusion i dette mismodets 
øjeblik . Mens her — jo , sådan omtrent 
som her ville der se ud om hende i havehuset ved 
fabriken , hvor Heinrich og hun skulle leve deres 
liv sammen , ikke i tom nydelse , ikke uvirksomt , 
nej , i fælles stræben mod høje mål . Blot det 
ikke var som — blot Fru v . Schilden ville flytte 
med dem — blot — 
å , måske var det dog det bedste , det retteste 
at løbe sin vej . Og hvor let det lod sig gøre i 
aften — netop nu . 
Det nødvendige tøj pakket i håndkufferten , 
så ud i den tætte menneskevrimmel , og om hjørnet 
i beerenstrasze var holdepladsen for droscher . 
Til et hotel for natten , et sted i nærheden 
af stettinerbahnhof , og i den tidlige morgenstund 
med toget til Stettin — hvordan var det ? Jo , 
» Stolp «  det lille skrøbelige dampskib , der bragte 
hende over , afgik netop i morgen — så sært det traf 
sig — først der om bord , så var hun i sikkerhed , 
og så , ja hvad så egentlig — — ? 
Hun for i vejret , skræmmet af dørklokkens 
pludselige kimen — to gange til ringede det . Jo , 
det var dem , der kom hjem — å , gudskelov , de 
endelig kom ! Hun skyndte sig ud at lukke op . 

hun hørte deres stemmer kalde muntert udenfor : 
» Thereschen , thereschen wir sind es — keine 
diebe — . « 
Der var en til derude , Lorck . Ham samlede 
de op lige udentor porten , da de kørte , fortalte 
Fru v . Schilden . Han kom for at tilbyde sin 
assistance på spadsereturen , til Tereses højre 
arm . Et mandfolk , selv om det var en Heinrich , 
forslog ikke til beskyttelse i sådan en stimmel , 
sagde den gamle frue spøgende og skyndte på 
for at få Terese i tøjet , mens hun lod munden 
løbe om , hvor pragtfuld illuminationen var , og at 
hun havde set mere end nok , og at nu skulle 
de gå . 
Og de gik . 
Arm i arm gennem de tætfyldte , næsten 
daglyse gader , hvor de høflige , altid belevne 
politibetjente trods trængslen holdt mønsterværdig 
orden . 
Folkestemningen var slået om . En glad , 
gemytlig tone , der virkede ligefrem smittende blandt 
mængden , afløste formiddagens højtidsstemning . 
Som Heinrich forudsagde , var alle alt for optagne 
af skuespillet rundt om sig til at være ondsindet 
oplagte . Latter , kådmundede vitser , de aldrig 
svigtende berlinerbrandere , nu og da en stump af 
en populær gadevise eller et lystigt  » Hoch «  , når et 

blålys blussede , eller en gasdekoration pludselig 
afdækkedes . 
De kom alle tre i humør . Terese gik mellem 
sine ledsagere så sikkert og uantastet som i en 
selskabssal og kunne nyde skuet i fuld ro og overlade 
puf og stød til de to herrer . 
Lorck overvandt sin melankoli , i alt fald 
for den aften . Han var utrolig morsom , vekslede 
ordspil og brandere med enhver , der tilfældigvis 
stødte ham på albuen , og selv det ferskeste indfald 
fik en så pudsig skalkagtighed i den måde , hvorpå 
han sagde det , at både Terese og Heinrich lo , så 
de til sidst måtte bede ham tie stille , de fik ikke 
tid at se på herlighederne om sig . 
Og de var værd at se på . Aldrig drømte 
hun om , at en illumination kunne give et skønhedsindtryk , 
så strålende , overvældende . Kun i 
smågaderne var det de traditionelle lys i række 
og geled , der bliver så usigelig ensformige og 
trættende for øjet en hel by igennem . Alle andre 
steder , i hovedgaderne , på pladserne var hvert 
hus for sig en udsøgt buket af lysvirkninger , i de 
fleste tilfælde sammenstillet med megen smag . 
Ødselt var levende blomster anvendte . I forbindelse 
med lysene gav de udsmykningen en egen frisk 
og fin ynde . 

og desuden , hvor man så hen , strålede , 
strømmede floder af lys i alle farvetoner fra gasflammer , 
elektriske lamper , fakler , bengalske blus . 
Terese fandt ikke de tyske superlativer , hun ellers 
havde så ondt ved at anvende i daglig tale , en 
smule for  » uberschwengliche «  men iklædte selv sine 
uvilkårlige beundringsudbrud den hele skala af 
» reizend , wunderschøn , famøs , kolossal «  o . s . v . 
O . s . v . lige som tyskerne omkring hende , skønt 
Heinrich uafladelig drillede hende med på dansk 
at erklære , at dette eller hint nye lysfænomen 
virkelig var  » dajlich «  eller  » schmuk «  . Tættere og 
tættere blev trængslen efterhånden , som de kom 
op mod glanspunktet , den indre by med rådhuset . 
Kun fod for fod gik det fremad i mylderet . Der 
var snart ikke alburum , og at tale sammen var nu 
umuligt . De to mænds forenede kræfter blev helt 
tagne i beslag for at holde vejen nogenlunde fri 
om hende . 
De var nået gennem  » Unter den linden «  op 
i nærheden af det gamle slot . Bag dem strålede 
brandenburgerthor i en glorie af lys mod den 
let tilslørede forårshimmel , der var som gennemtrukken 
af milde , røde farvetoner . Atmosfæren var 
lun og tør , her i den tætteste stimmel næsten 
kvælende af menneskers uddunstninger og al den 

kunstige hede fra de åbne blus og flammer , der 
brændte klart og rolig i den stille luft . 
Det begyndte at klemme Terese for brystet . 
Hun , der var lille , havde det værst , skønt så godt 
beskyttet på begge sider . Hun var lige ved at 
få ondt , måtte snappe efter vejret og havde mest 
lyst til at bede dem vende om , da Heinrich i det 
samme udbrød :  » Se en gang , thereschen , se lige 
for dig — men højt til vejrs , kære . Å , du er 
også alt for lille . «  han lo .  » Kom , lad mig løfte dig . « 
Men det ville hun ikke :  » nej , nej , jeg ser godt . « 
Der blev i det samme lidt rum omkring dem . 
Hun stod på tæerne , strakte Hals det bedste , 
hun kunne , og fik akkurat et glimt at se , ovenover 
det bølgende menneskehav af det , han ville vise 
hende . Højt oppe over det gamle slots grå murmasser 
luede det slanke rådhustårn i feagtig pragt . 
Hun glemte for øjeblikket sit ildebefindende 
over det strålende syn og var nu lige så ivrig for at 
komme fremad som Heinrich og Lorck . Han citerede 
mignonvisen med en lille omskrivning :  » Dahin , 
dahin , mocht ich mit der geliebten zieh’n «  , mens 
han trykkede hendes arm til sig med en  » Inbrunst «  , 
der kunne skrives på den uhyre menneskemasses 
regning . Her i den snævre cité var den så sammenstuvet , 
at lignelsen sild i en tønde slet ikke forslog . 
Ti disse sild var levende , slog , råbte , puffede , skreg 

i en rå brutal kamp for at komme fremad , og der 
var øjeblikke , hvor det syntes , som det gik på 
livet løs , sådan trykkedes , trængtes mængden fra 
alle sider . 
En ulidelig angst og uhygge greb Terese , 
fastskruet som hun var , mellem mængden og sine 
ledsagere , der hver for sig kæmpede for at beskytte 
hende , og hvis stønnende åndedrag sagde hende , 
hvor stor anstrengelsen var . 
Heinrich lagde armen om hendes skulder og 
holdt hende fast omsluttet , mens han nu ost da 
7 o 
ømt bad hende ikke være bange , det var . straks 
forbi . Så sluttede hans hånd fastere om hendes 
skulder i et hedt kærtegn , og fra den anden side 
klemte Lorch hendes arm op mod sig med selvforglemmende 
heftighed . Disse to mænds tag 
om hende , af hvilke den ene ejede hende , og den 
anden ønskede at eje hende , var hende til sidst mere 
pinlig end den kvælende trængsel , heden , stødene . 
Så omsider slap de igennem . Heinrich , hvis 
høje skikkelse ragede op over de fleste hoveder , 
opdagede et slags fristed . Det var én gendarm 
til hest . Så ubevægelig som en billedstøtte , mand 
og hest syntes et stykke , holdt han der midt 
i den larmende vrimmel . Terese trak vejret lettet 
og gjorde sig løs fra sine ledsagere . Det lille 
tomme rum , hesten holdt åbent om sig , og hvor 

hun slap ind , var som en fredlyst plet . Heinrich 
og Lorck dannede bag hende en mur mod mængden . 
Og der , lige foran sig , just fra den rette side , 
havde hun rådhuset med dets konturer , hvert 
vindu , hver spidsbuelinje , hver lille forsiring trukket 
i luetegning af hvide gasflammer . Ude og inde overgydt 
af et rødt , glødende lys , der syntes at gøre 
murene gennemsigtige . Et fuldstændig magisk ildpalads , 
hvorfra tårnet steg til vejrs med vajende 
faner , der som mægtige ildtunger slog mod den 
mørke luft og kastede sære farvebølger rundt om . 
Mens glasmalerierne i de store , gottiske vinduer 
lyste stille med stærke , klare farver . 
Ganske fortabt i det dejlige syn og nu forholdsvis 
i sikkerhed glemte Terese trængslen , puf 
og stød , sin angst og næsten Heinrich med . 
Selv så han ikke ret meget . Som en trofast kæmpe 
tænkte han kun på med sin brede ryg at holde 
hoben , der pufledes og stødtes om dem , Terese 
fra livet . Hun hørte kun på Lorck , der med 
arkitektens kundskab og klarsyn gjorde hende opmærksom 
på de finere detailler af skønheden og 
ynden i den gotiske bygnings konstruktur . 
Så lød et råb , et skrig . Et menneske faldt , 
eller noget lignende skete . Der fulgte et pludseligt 
schok , et stød . Hesten , gendarmen red på , blev sky , 

slog ud , stejlede , endnu tættere pressedes mængden 
sammen . 
En dødelig rædsel greb Terese , der så hestehovene 
over sit hoved og i næste nu ventede at 
knuses under dem . Uvilkårlig vendte hun sig bort , 
følte sig greben af Heinrichs arm , der ville løfte 
hende op over trængslen , men ikke formåede det . 
Hun blev trængt , knuget imod ham med ansigtet 
og munden presset imod hans svære krop . Hun var 
en kvælning nær og følte et øjebliks dødsangst og 
tillige væmmelse , næsten had mod dette , store , 
tykke legeme , der syntes hende hindringen for at 
ånde . Hun gjorde en krampagtig anstrengelse for 
at fri sig , trække vejret blot en gang , men blev 
trykket end fastere mod denne bløde masse , der 
kvalte — kvalte hende — og tabte så bevidstheden . 
Hun vågnede ved , at hun syntes , nogen 
kaldte på hende : thereschen , thereschen i ømt og 
klagende lød det ligesom langt borte . Hun ville 
svare , men kunne ikke og følte så en svidende 
smerte et sted ' i ansigtet . Hun åbnede øjnene 
og så sig om . 
Hun var i en vogn , der kørte hastig gennem 
en lys , smal gade . Heinrich var ved siden af hende . 
Hun lå i hans arme med hovedet støttet mod hans 
skulder . Det var ham , der kaldte , kunne hun 
forstå , men hun havde intet begreb om , hvordan 

i8o 
hun kom her — pinte sig med at huske det , 
gad ikke , lå et øjeblik ganske stille i en døs . 
Men det sved ubehageligt under det venstre øje , 
og noget vådt løb hende ned ad kinden . Hun 
ville tage sit lommetørklæde , men mærkede , hun 
var ligesom lam i armen . 
» Heinrich , — vær så god at . — « 
» Å , thereschen , du lever ! Å , min gud , hun 
lever ! «  hans stemme rystede af voldsom sindsbevægelse , 
og i øjeblikkets stormende glæde — 
han troede hende død eller døden nær , da han 
med næsten overmenneskelige anstrengelser fik 
hende båret ud gennem trængslen — krystede 
han hende til sig og bedækkede hendes ansigt med 
skælvende , lidenskabelige Kys . 
Disse Kys , dette store legeme , der atter kom 
hende så nær , vakte pludselig erindringen , om 
hvad der var foregået , kaldte kvælningsfornemmelsen 
og med den væmmelsen frem på ny , fødte i hende 
en vild lyst til at støde ham fra sig , skrige højt . 
Men hun kunne ikke røre sig , ikke få en lyd frem , 
og magtløsheden gjorde den modbydelighed , hun følte 
ved hans heftige kærtegn , endnu stærkere , dybere . 
Hun fik kvalme , hjærteondt og besvimede på ny . 
Hun lå til sengs den næste dag , fejlede just 
ikke noget , men følte sig mat , og når hun løftede 
hovedet , svimlede det for hende . Fru v . Schilden 

blev alvorlig forskrækket , da Heinrich om aftenen 
bragte hende hjem , ligbleg , blødende og endnu 
halvt bevidstløs . 
Lægen blev hentet . Han forbandt hendes sår ; 
der ikke var andet end en hudafskrabning , hun 
rimeligvis havde fået på en af knapperne i Heinrichs 
overfrakke , og svimmelheden var blot en følge af 
strabadserne i trængslen , sagde han . Fuldstændig 
ro i et par dage , så var det forbi . 
Ro — ja , det var let nok sagt . Hun kunne også 
lade , som hun var rolig , ligge ganske stille med 
lukkede øjne , og så smile og nikke , når Fru 
v . Schilden så til hende eller puslede om hende 
og ikke vidste alt det gode , hun ville gøre hende 
på sin kærlige , hyggelige måde , uden mange ord . 
Men indeni hende stormede og brød det , og 
hun syntes sommetider , hun var lige ved at fortvivle . 

af hvad der var hændt i går , vidste hun nu , 
at gifte sig med Heinrich kunne hun ikke . Det 
var første gang , hun mødte hans lidenskab , da 
han kyssede hende i vognen , og på den havde 
hun intet svar , intet andet end — jo , det var modbydelighed . 
Og hun skammede sig , så blodet 
for hende til kinderne og prikkede i hårkarnettets 
porer , når hun sagde sig selv , at det var , 
fordi — ja , fordi hans legeme var hende imod , at 

hun ikke kunne elske ham , ikke kunne give sig hen 
til ham som hans hustru . 
Det forekom hende urent , ukysk , at hun kunne 
føle sådan , men hun fornemmede det så stærkt , så 
umiskendeligt , at der ingen mulighed var for at 
slippe uden om . 
Hun forsøgte ærlig at stride mod denne rent 
legemlige , instinktive antipati , søgte at redde sin 
hengivenhed for ham ud af skibbruddet ved at 
huske på , som hun gjorde , før de blev forlovede , 
alt , hvad han var , stille summen af hans menneskeværd 
op mod dette rent ydre , der intet burde have at 
betyde . Men det forslog ikke længere — stadig kom 
det svære , føre legeme hende i vejen . Hendes 
tanke stjal sig , uden at hun ville det , uvilkårlig 
til bryllupsdagen , bryllupsnatten , og hun gøs tilbage 
i rædsel for det billede , hendes fantasi modstræbende 
fremmanede — nej , umuligt ! Hun syntes foi* 
alvor , det var lettere at dø end at give sig til dette 
menneske , som hun holdt af uden at elske . 
Men hvad så ? Ja , hun måtte sige ham , at tymen 
dette kunne jo ikke siges . Nå , formen fandt 
hun vel , om hun blot fik mod til at tale . Men 
hvor skulle hun få det fra , modet til at gøre ondt , 
modet til at bringe sorg — og sådan sorg . 
Hun vidste godt , at hans håb om lykke ville 
være knust . Det var en fuldt udviklet moden mands 

sildig fødte , første kærlighed , hun vakte . Der 
ville næppe være lægedom for det sår — og 
hans moder ! 
Hendes hjerte krympede sig i bitter smerte 
ved tanken om at skulle miste hende . At hun 
ville vende sig imod hende , ville afsky og foragte 
hende for sønnens skyld , var kun naturligt . Hun 
narrede jo og bedrog , hvor ufrivilligt det end skete , 
de to , der kærligt og tillidsfuldt sluttede hende inde 
i deres hjerter . 
Men kunne , kunne hun da ikke ? Var det dog 
ikke muligt ? Det skete så mange gange før i 
verden , at en kvinde gav sig selv som hustru 
til en mand , hun ikke elskede . Hvorfor så ikke 
hun ? Og var ikke , når alt kom til alt , det offer 
lettere at bringe end at stemples som bedragerske 
og fortjene de menneskers ringeagt , hun holdt af , 
værdsatte højere end nogen anden ? 
Men blodets , instinktets røst talte for højt — 
nej , hun kunne ikke , hun kunne ikke ! 
Efter en søvnløs nat havde hun dagen efter 
feber , som tog til . Adskillige dage gik , og da hun 
endelig kom op , var hun mat og svag , bleg og 
kraftløs , græd , når de talte godt til hende , græd 
endnu mere , når den gamle frue søgte at mande 
hende op . 

i det hele sig selv så ulig , så både Heinrich 
og hans moder begyndte at frygte , at en sygdom 
snarere var i anmarsch end overstået . 
Men lægen , de snakkede med , kaldte sygdommen 
klimatfeber og rådede til forandring af 
luft og opholdssted . I et par dage gjorde de 
intet andet end lægge rejseplaner . De ville rejse 
med hende , hvorhen det skulle være , skaffe hende 
bjærgluft , søluft , hvilketsomhelst , blot hun kunne 
komme sig . 
Men Terese ville kun et — hjem til Danmark . 
Det ønske greb de begge som en god idé . 
Naturligvis , hjemme kom hun sig bedst . Men Fru 
v . Schilden ville følge med , blive sommeren over , 
om det skulle være . Og om et par måneder eller 
tre , når Terese var rigtig rask , og Heinrich kunne 
gøre sig fri , ville han komme og hente hende . 
» Og så holder i bryllup i København «  foreslog 
den gamle frue , der var ganske begejstret ved 
tanken om en gang igen at skulle se slægt og 
venner og  » sit kære , gamle Danmark . « 
Heinrich sagde intet . Men Terese så hans 
øjne lyse spørgende mod hendes , mens han knugede 
hendes hånd i sin . Hun kunne ikke svare . Ikke 
en gang hånden drog hun til sig , men blev så 
bleg , at han bekymret og angst tvang spørgsmålet , 
der brændte ham på læberne , tilbage . 

og nu vidste hun , dommen var falden . Hun 
måtte tilstå , sige alt , og så rejse samme dag , 
om muligt samme time — alene . 
Da hun og Heinrich blev ene i den store 
stue , og han spurgte hende , om han måtte hente 
hende hjem fra Danmark som sin hustru , brast 
det ud af hende :  » Jeg kan ikke , jeg kan ikke — « 
» Terese , hvad siger du , hvad mener du ? « 
Bedøvet , rent forvildet stirrede han på hende , 
mens farven langsomt veg fra hans ansigt , så det 
blev askehvidt . 
Og nu fik hun det sagt , at hun ikke elskede 
ham , at hun havde villet , men ikke kunnet , at han 
var hende kær men — men — og så standsede 
ethvert ord på hendes læber overfor det udtryk 
af navnløs smerte , der prægede sig i hans træk . 
Han spurgte kun om et eneste : 
» Når , Terese — når er det blevet dig 
klart , at — at du ikke elsker mig ? « 
Det svævede hende på læberne at svare helt 
ærlig , at hun havde aldrig elsket ham . Men hun 
sagde blot , så sagte , at hun næsten tvivlede på , 
han hørte det , og mens blodet steg hende til 
kinderne :  » i — i vognen — forleden — . « 
Han stønnede — og vendte sig bort . Den 
store skikkelse sank pludselig sammen som under 

et slag . Foroverbøjet , med albuerne støttet på 
knæene , skjulte han ansigtet i hænderne . 
Alt i hende var smerte , selvforagt , pinsel . 
Med tåreløse øjne sad hun og stirrede ned 
for sig . 
Hans tavshed , hans mandige stilhed under 
slaget , hans fintfølende stolthed ,- der afholdt ham 
fra enhver bøn som fra enhver bebrejdelse , fyldte 
hende med noget , der lignede ærefrygt , men 
knugede , knuste hende . Måske var hun aldrig 
så nær ved at kunne elske ham som i dette 
øjeblik , da hun sagde sig løs fra ham . Hun turde 
ikke en gang bede ham om tilgivelse , og selv om 
han tilgav , hvad hjalp det ? 
Efter dette troede hun ikke , at hun tilgav sig selv . 
Og dog tørstede hun efter et ord , om blot et eneste , 
der sagde hende , at han ikke hadede , ikke foragtede 
hende . Hun syntes , det kunne været en tilfredsstillelse 
at knæle for ham . Der nede på tæppet 
ved hans fødder var hendes plads . Så han blot 
op — ville hun styrtet ham for føde . Men han 
rørte sig ikke . Hun vidste ikke , om hun turde 
gå eller blive . Tavsheden blev hende uudholdelig . 
To , tre gange bevægede hun læberne , før end hun 
fik lyd til ordene . Så hviskedee hun omsider : 
» Heinrich , kan du — « 

han for sammen :  » Å , gå , gå Terese , du 
sønderslider mig — gå blot ! « 
Ordene brød frem med en underlig brusten 
klang , så dirrende af tilbagetrængt smerte , at den 
lød i hendes øren , blev ved at lyde , længe , længe 
efter som et klageskrig fra en dødelig såret . 
Da hun skyldbetynget , ulykkelig og forpint 
listede sig ud af stuen , følte hun , at det dog havde 
været lettere at bringe sig selv som offer . Kunne 
det gøres om , havde hun gjort det . Men det vidste 
hun , eller ment at vide — han ville ikke tro 
hende mere . 
Endnu stod tilbage opgøret med hans moder . 
Det fulgte samme aften . Skønt den gamle 
frue gav sin smerte og harme de stærkeste udtryk , 
ikke skånede hende hverken for bønner , bebrejdelser 
eller hårde anklager , veg dog lidt efter lidt hendes 
heftige vrede og hendes bitterhed for medfølelsen 
med Terese , der overfor hende gav al sin sorg , sin 
fortvivlelse , sin selvforagt frit løb . 
De talte sammen til langt ud på natten , og 
Terese skriftede ærligt alt , lige til det såre punkt , 
at hun ikke kunne — ikke kunne blive Heinrichs 
hustru , hvor meget hun end holdt af ham , fordi — 
ja , fordi hun ikke kunne ! 
Og skønt moderen ikke kunne undskylde 
og havde ondt ved at tilgive den lidelse , der 

forvoldtes hendes søn , forstod kvinden i hende , 
hvad der hos den anden kvinde gemte sig under 
dette ikke kunne — og tav om det . 
Desuden havde Terese ikke ord stærke , varme , 
inderlige nok til at anerkende hos sønnen alt 
det , der var kærlighed , højagtelse , ja beundring 
værd . Disse ord mildnede vreden , lagde en 
dæmper på bitterheden . Hvad kunne pigebarnet for , 
når alt kom til alt , at hun holdt af ham som en 
ven og ikke som ægtefælle ? Snarest havde hun 
medlidenhed med hende , der så tåbeligt narrede 
sig selv for den højeste lykke , der kunne falde 
i nogen kvindes lod : at blive hendes søns 
hustru . Men han ! Hendes moderhjerte blødte ved 
tanken om , hvad han led :  » ja , jeg burde hade 
dig — ikke kunne udstå dig , og du har handlet 
forfærdeligt imod min øjesten , men — men — 
jeg holder nu en gang af dig , og , gud forlade mig 
det , til trods for al den sorg , du har voldt ham 
og mig med , kan jeg ikke lade være at holde af 
dig , selv om jeg ikke kan tilgive dig , «  sagde den 
gamle frue .  » Du vil sikkert komme til bittert at 
angre , hvad du har forbrudt . Det er vel også 
det , der har gjort dig syg , og det er da intet 
under . Men gå nu i seng , barn , skønt — sove 
kan vel ingen af os . Ak , kunne jeg hjælpe 

min stakkels dreng , der nu lever sine tungeste 
timer ! « 
Hulkende klyngede Terese sig til hende . 
Hun havde ingen tårer , men i de mørke , 
tørre øjne , der så op i Fru v . Schildens , var 
der et sådant udtryk af dyb trøstesløs sorg og 
en så hjerteskærende bøn om tilgivelse , at den 
gamle frue grædende sluttede hende i sine arme og 
sagde , at hun tilgav hende alligevel og holdt af 
hende . 
Tidlig næste morgen tog Fru v . Schilden ud 
til sin søn , og Terese så ingen af dem den dag . 
Hun pakkede sit tøj og fik hos director , hvem 
hun meddelte , at hun på grund af sygdom måtte 
afbryde sit kursus og tage hjem uden eksamen , et 
meget smigrende testimonium . 
Dagen efter kørte hun i den tidlige morgen* 

stund til hamburger bahnhof for over Lubeck at 
komme med dampskibet til København . Hun sagde 
farvel til Fru v . Schilden hjemme — en tung og 
bitter afsked . 
Idet toget skulle til at gå , stod hun ved 
coupévinduet og så ud over den store stad , der 
i denne fra hendes bopæl fjerne bydel forekom 
hende ligeså fremmed og ukendt , som om hun i 
dette øjeblik så den for første gang . 

hendes blik strejfede perronen — og der langt 
henne , ragede en høj skikkelse op , der lignede — 
nej , det var ikke Heinrich . 
Et smerteligt stik for hende gennem hjertet . 
Hun sank tilbage på sædet . Nu flygtede hun virkelig , 
var befriet , ja — men en stor tomhed , et blivende 
savn tog hun med sig . 

anden del 



i . 
Der blev stort postyr i den bureaukratiske 
familie , da Terese , efter mormorens og mosterens 
død , som gjorde hende hjemløs , i familierådet 
afslog ethvert tilbud om at tage i huset hos denne 
tante eller hin onkel og erklærede , at hun for 
fremtiden agtede at ernære sig selv . 
Gud forbarme sig — ernære sig selv ! Det 
var en skrækkelig ide . Allerede udtrykket lød 
simpelt . Og hvordan ? For en ung pige af god 
familie var det så grumme svært at finde noget 
passende . Ville hun måske søge plads som — 
som selskabsdame ? spurgte tanterne i munden på 
hverandre . 
Nej , svarede Terese , til et sådant surrogat for 
at bestille noget , holdt hun sig for god . 
Guvernante da — eller hvad ? 
Dertil havde hun hverken kundskaber eller lyst . 

hun ikke kundskaber ? faldt koret ind . Men 
gud , hun havde jo ikke bestilt andet end læse , 
læst privat , gåaet på kursus' — — 
ja — det var netop sagen , mente Terese . 
Hun havde læst en hel del , men kunne ikke noget 
ordentligt og på ingen måde nok til at undervise 
andre . Hendes hu stod desuden mere til 
praktisk virksomhed . Hun ville hellere ernære sig 
af sine hænders og sit hoveds arbejde i forening , 
være håndværker — om det skulle være . 
Hun kastede ordet ud med et skælmsk 
blink i øjnene , forud sikker på den virkning , det 
ville frembringe . 
Håndværker ! Er hun gal ? Tanterne — der 
var tre af dem — gispede og slog hænderne 
sammen . Onklerne skoggerlo , men latteren havde 
en forbitret klang . 
Den ene af dem , en stram departementschef , 
strøg sine bakkenbarter og foreslog med en ond 
hentydning , der forstodes af dem alle og drev 
Terese blodet i kinderne :  » Smed , lille Terese — 
så bliver det i familien . « 
Tanterne stak hovederne sammen og var enige 
om i en lydelig hvisken , at  » salig Anna «  — det 
var Tereses moder — havde et frygteligt ansvar 
på sig i sin grav . Når et af en families medlemmer 

forsimplede sig , degraderedes slægten , det 
var såmænd et sandt ord , og mere af samme slags . 
Hidsig tog Terese til genmæle , og det endte 
med et fuldstændigt brud mellem hende og den 
ganske familie , der opgav hende og fra den dag 
lod hende sejle sin egen sø . 
Men sin krig satte hun igennem og rejste 
til Berlin — om end ikke for at blive håndværker . 

derfra nåde budskabet om hendes forlovelse 
gennem den gamle professor til tanter og onkler 
og gød balsam i den krænkede familiestoltheds sår . 
Taktløst af hende var det jo , at hun ikke 
sendte kort — men hun var jo et forkælet barn — 
og , herregud , salig Annas eneste , og sådant et 
godt parti , hun nu gjorde ! Man tilgav hende højmodig , 
og når hun kom hjem for at ordne sine 
sager , ville man naturligvis tage vel imod hende og 
lade gemt være glemt . 
Så højmodig var stemningen , at tante Bella , 
den ældste af hendes moders søstre , ikke fandtes 
uvillig til at gøre brylluppet . Den rige tysker 
skulle vide , at den danske pige , han fik , var 
kommen af godtfolk . Udstyret havde pigebarnet 
jo råd at koste selv , og det fradraget , kom hun 
endda ikke helt tomhændet . 

men den hævede forlovelse — professoren , 
til hvem Fru v . Schilden skrev , måtte atter være 
mellemmand — gjorde en brat ende på familieelskværdigheden . 
Terese var og blev det sorte 
får , man ikke var langt fra at finde skabet . 
Det tog hun sig let . 
Hun havde aldrig kunnet forstå , hvorledes 
mormors andre børn var blevne , som de var , sådanne 
filistrøse , kedsommelige bedsteborgere og 
bedsteborgermadammer . 
Måske hang det sammen med , hvad hun 
dunkelt hørte hentyde til , men aldrig fik rigtig 
klarhed over , at mormor var meget ulykkelig i 
-sit ægteskab . Formodentlig lignede de ældre børn 
mormors mand , der døde , før Terese kom til 
verden . 
En anden gåde , hun tit grundede over , 
og som lå hende ganske anderledes på hjerte , 
var det såre punkt — hendes moders historie . 
Terese havde aldrig set sin moder . Hun døde , 
da hun bragte datteren til verden . 
Men hun ejede et koloreret daguerrotypi af 
hende fra konfirmationsåret . Sådant et sødt fint 
ansigt , blond og skær i huden med store , drømmende 
forglemmigej-øjne , en lille rødlæbet mund , ganske 
sentimental i udtrykket — ret et billede af en ung 
pige fra den gamle romantiske tid . 

og dog — eller måske netop derfor forelskede 
hun sig i og giftede sig , om ikke just med en 
smed , så en ret og slet håndværker . 
Terese så sidste gang sin fader , da hun var 
syv år gammel , og bevarede i sin hukommelse en 
høj , muskelstærk skikkelse , smukke , men plumpe 
træk , et par gråsorte dybtliggende øjne med noget 
skarpt og snildt i blikket , en hel mængde busket 
mørkt hår og skæg , der så meget uredt ud , en 
støjende stemme , der brugte ord og -vendinger , 
hun ellers  .kun hørte på gaden , og et væsen og 
manerer , som allerede den gang forekom hende 
stødende og gjorde hende undselig og skamfuld . 
Hun huskede især den undren , hvormed hun 
så ham spise . Når han en sjælden gang besøgte 
hendes mormoder , tog han ugenert for sig af det 
pyntelig serverede pålæg med fingrene — og de 
fingre var smudsige , ligesom afstumpede og med 
afbrækkede sorte — å , så sorte negle . Navnlig 
glemte hun aldrig en anchovis’ rejse , fra han tog 
den i halen , holdt den dinglende i luften over den 
åbne mund og så med et kast lod den forsvinde 
red hoved og det hele . 
» Hvad glor ungen på ? «  sagde han den gang 
og så så bistert på hende , at hun brast i gråd 
og blev bragt ud af stuen . 

ligefra barnets fødsel , der kostede moderen 
livet , havde han uvilje mod det og overvandt aldrig 
helt den følelse . Den ugifte moster tog straks det lille 
hjælpeløse væsen med sig hjem for at pleje det , og 
i de følgende år så han kun sin datter nu og da 
med lange mellemrum , og altid med ligegyldighed . 
Han var et mekanisk snille , men kunne , især 
efter konens død , ikke trives her hjemme og rejste 
til Amerika , da Terese var syv år gammel . Der 
blev han ikke blot en velstående mand , men 
gjorde sig bekendt ved forskellige opfindelser på 
mekanikens område . 
Forinden hans afrejse fik mosteren med lethed 
hans tilladelse til at adoptere Terese . 
For nogle år siden giftede han sig igen og 
havde allerede stor familie i New York , sagdes der . 
Terese og hendes fader kendte næppe hinanden 
mere , om de mødtes . Han stod for hendes bevidsthed 
blot som en fremmed . 
Ægteskabet med hendes moder havde for resten 
familiens gamle huslæge på sin samvittighed — 
sådan indirekte . 
Han var ortopæd , og . Tereses fader begyndte 
som hans mekaniske assistent . En lille skævhed 
hos frøken Anna , lige efter at hun blev voksen , 
gjorde en holdningsbandage nødvendig . Den unge 
mekaniker var til stede i lægens modtagelseso 
o 

værelse for at tage mål af , prøve og rette bandagen . 
Det tog ikke mange minutter hver gang , 
men længe nok til , at der mellem de to unge 
opstod en af disse pludselige og heftige forelskelser , 
der undertiden kommer over folk , lige så naturligt 
og ubetvingeligt som en nysen . 
Siden var der bestandig noget i vejen med den 
bandage , der trykkede her og klemte hist — alt 
sammen påskud til adskillige besøg hos mekanikeren , 
der i mellemtiden etablerede sig som bandagist . 
Og en skønne dag stod han i Tereses mormors 
dagligstue og anholdt om frøken Annas hånd . 
Hendes hjerte , havde han den dristighed at påstå , 
var allerede hans . 
Fik først nej på gråt papir af den gamle 
dame , som trods sine republikanske idéer holdt på 
den sociale lighed , når det galdt hendes døtres 
valg af en ægtefælle . 
Men da frøken Anna begyndte at sygne hen , 
og det rygtedes , at hun nu og da sås at færdes 
på afsides steder om søndagen med en  » lang 
lømmel af en håndværkssvend «  som en af svigersønnerne 
udtrykte sig , var der intet andet for end 
at give køb , til trods for de andre børns og svigerbørns 
umådelige forbitrelse . 
Frøken Anna fik sin vilje og var — det fortalte 
Tereses moster hende atter off atter — over al 

måde lykkelig med sin håndværker i det par år , 
deres ægteskab varede , og forelsket i ham til det 
sidste . 
Men det var jo netop , hvad Terese brød sit 
hoved med nu mere end nogensinde før , efter at 
hun i sit forhold til Heinrich gjorde den erfaring , 
at end ikke den 'nøjeste sjælelige sympati formåede 
at vække hendes kærlighed . Hvoraf kom det ? 
Hvad var det da , der fødte kærlighed ? Var det 
slet intet andet end et blindt instinkt ? 
Den tanke kunne gøre hende ganske bange . 
Ti hvem kunne det så ikke falde i ens lod at 
blive forelsket i ? 
Hendes moder var endda bleven lykkelig , men 
hendes mormor ? Fru v . Schilden ? — og så 
mange , mange andre , hun hørte om ? 
Nej , hun ville for fremtiden agte nøje på sig 
selv — hende skulle instinktet ikke overraske . 

i . 
Der var gået tre år , siden hun kom hjem , 
tre drøje år . 
Hun søgte straks arbejde , og allerede den søgen 
var fæl nok . 
Hun måtte løbe om fra sted til sted og byde 
sig frem , kramme ud om sig selv , hvad hun kunne 
og evnede , fik bedømt og kritiseret , hvad hun havde 
af tegninger og deslige , måtte rose sig selv og 
sine varer — for så til sidst at blive spist af med , 
at det var meget kønt , at frøknen vist havde 
talent , men man havde ikke brug for hende i 
øjeblikket , hun kunne komme igen , måske en 
anden gang — — 
omsider lykkedes det dog . Hun fik arbejde , 
nogenlunde stadigt , fra et en gros magasin . Tjente 
til sine tider godt , men til andre tider var det 
sløjt med fortjenesten . Og med den løshed i 
indtægter kneb det at lægge budgettet rigtig . 

hun måtte adskillige gange tage op af 
den lille kapital , hun arvede efter mormoren , og 
renterne beløb sig snart ikke til mere , end at hun 
kunne få tag over hovedet og til nød holde sig 
med lys og varme . Alt det øvrige var det svært 
at skrabe sammen , hvor sparsommelig man end var . 
Og hun havde en lumsk anelse om , at sparsommelighed 
ikke var hendes stærke side . 
Der hørte så grumme meget ind under det , 
man kalder  » dagligt brød «  . Og  » Forklaringen «  i 
Luthers katekismus faldt hende ind . Den remse 
kunne hun endnu udenad . 
» Hvad forstås da ved dagligt brød ? « 
»  svar : 
» Alt , hvad der hører til legemets næring og 
nødtørft , såsom : mad , drikke , klæder , sko , hus , 
hjem , mark , fæ , penge , gods , from ægtefælle , 
fromme børn , fromt tyende , fromme og trofaste 
overherrer , godt regimente , godt vejrlig , fred , 
sundhed , tugt , ære , gode venner , trofaste naboer — 
og deslige . « 
Hun lo ved sig selv : Luther var virkelig 
mand for at vide , hvad der hørte til livets goder . 
Han tog munden fuld . 
Men — mad , drikke , klæder , sko , husleje og 
brændsel måtte jo til . Mon cokesene holdt ud , 
indtil man hørte op at lægge i kakkelovnen ? 

skønt i begyndelsen af April var det endnu for 
koldt til ikke at fyre i . Hun var ligefrem bange 
for at tænke på , der snart ikke var flere cokes . 
Hu ha ! hun gøs for dette  » der er ikke mere « 
Som hakker tilværelsen småt , når pungen er tom . 
Hun kunne jo endda hjælpe sig . Men der sad 
alle disse tusender af fattige unger i skolerne og 
lærte den samme remse , der ligefrem gav dem 
anvisning på , hvad de havde at fordre af tilværelsen 
udover det stykke brød , de måske og 
måske ikke puttede i munden . Alene den  » Forklaring « 
Var jo nok til at ophidse gemytterne 
fra barndommen af — om de tænkte over den . 
Heldigvis var det en remse som det meste i 
katekismen . Og til overflod var der læreren eller 
præsten til at omforklare forklaringen , hvis et eller 
andet stridigt hoved gjorde generende spørgsmål . 
Nå , fred være med dem , det var endda godt 
ikke at være i lærerens sted . 
Men i hvilket skrigende misforhold stod ikke 
denne religionens anvisning til de faktiske forhold 
i verden , tænkte hun videre , hvor blandt arbejdsklassen 
det er Ricardos , eller som tyskerne kalder 
den , lassalles’s  » jærnhårde lønningslov «  , der hersker . 
Den , der siger , at lønarbejderen under de nuværende 
samfundsforhold aldrig kan få mere for sit arbejde 
end lige nap og knap til at friste livet . Hvor ofte 

hørte hun ikke denne lov citeret og debatteret af 
Heinrich og vennerne i Berlin . Der var noget i selve 
ordets klang , der bragte som en kuldegysen med 
sig . Ti , skønt alle disse mænd var fortrøstningsfulde , 
ja ofte utopiske i deres syn på de forbedringer , 
som tid , nød , kloge hoveder og ophøret af den 
frie konkurrence mellem arbejdsgiverne kunne frembringe , 
så var de dog enige om , at gennemførelsen 
af en samfundsnyttig og retfærdig fordeling af 
arbejds-udbyttet ville tage — århundreder ! 
Hvor langt ude det lå , hvor håbløst det 
syntes , og hvor var uretfærdigheden himmelråbende 
— navnlig da , når man målte med den 
lille katekismus’s alen . 
Hun skød den tegning , hun arbejdede på , fra 
sig , et stort mønster til en buffetdug , lænede sig 
bag over på stolen , rettede skuldrene , der gjorde 
ondt , og foldede hænderne om nakken . Å — 
hvor hun var træt ! 
Hun havde arbejdet fra tidlig om morgenen 
uden anden hvile , end mens hun spiste frokost . 
• det var blevet over hendes sædvanlige middagstid , 
og hun var sulten . 
Til hendes lejlighed , der bestod af tre værelser 
på en fjerde sal i Tornebuskegade , hørte et lille 
køkken , hvor hun i reglen selv lavede sin mad . 
Hun havde lidt efter lidt fået øvelse i at gøre det 

godt , kunne stege boeuf , koteletter , koge fisk o . s . v . 
Til sin egen tilfredshed og prøvede sig stadig frem 
med nye retter . Hun syntes selv , hun havde 
talent for kogekunsten , og det morede hende at 
udvikle også den evne . Og så smagte sådant 
et hjemmelavet måltid langt bedre end den kedelige 
restavrationsmad , hun tærede på det første par år . 
I dag var det nemt . Konen havde lagt brøndselen 
til rette i komfuret . Terese behøvede blot at 
stikke en svovlstik til . Der var endnu kød i spisekamret 
til boeuf . Løg , kartofler , smør havde hun 
i huset . 
Det var gjort i en fart . Mens kartoflerne 
brasede på panden , dækkede hun bord inde i 
stuen , sirligt , pynteligt som til en gæst . Der stak 
hende noget sybaritisk i blodet , hvor hun så havde 
det fra . 
Da hun havde spist og skænket sin kaffe , tog 
hun af en komodeskuffe en lille cigar og lagde sig 
på sofaen , der ligesom hendes øvrige møblement 
var arvegods fra hendes gamle hjem . 
Den var mere karakteristisk end egentlig magelig , 
den sofa , med den høje , lige ryg , de stive sidestykker , 
det smalle , hårde sæde og en pølse ved hver ende . 
Men enfin — man lå dog ned ! 
Hun strakte sig , så lang hun var , smagte 
på kaffen og tændte cigaren — en slem luxusgenstand 

rigtig nok , men , herregud , lidt kryderi 
måtte man have på tilværelsen . Når hun sparede 
på den , varede den omtrent en time , og så var 
det alligevel billigt . Ti hvor fik man ellers en 
nydelse , der varede en time og kostede — 15 øre . 
Uf , at man med alt sit slid var nødt til at 
regne ud , om man havde råd til  » at nyde «  for 
femten øre . 
Hun lå lidt og nød hvilen , røg ganske fint 
og drak kaffen i små drag , mens hun drømmende 
fulgte med øjnene den blålige røg , der trak sig 
gennem det lille værelse i langlige striber . 
Så huskede hun med et — det gav ordentlig 
et sæt i hende — at hun om nogle dage skulle 
betale husleje . Mon hun havde pengene ? 
Hun begyndte at regne efter . Siden nytår 
lod hun sin fortjeneste stå , men ganske nøjagtig 
vidste hun ikke beløbet . Direktricen for broderiafdelingen 
var ikke rigtig nøjagtig med afregningen . . 
Hun blev ganske hed om ørerne , mens hun 
regnede og regnede . Skulle hun på ny tage op 
af kapitalen , så det sort ud . Å , havde hun blot 
sparet lidt i vinter , da hun tjente så godt . Men 
det var ulykken , når hun havde penge , rullede 
de så rask . 
Hun var ofte i teatret , og hun købte bøger — 
mange bøger . 

hun kiggede hen til bogskabet , der snart var 
helt fuldt . Hun kunne undværet den nye vinterkjole , 
skønt — jo , hun kunne . Og kåben kunne 
nok have holdt den vinter også , og — — men 
det var bag efter nu , og betalt var det , gudskelov . 
For fremtiden måtte hun være mere sparsommelig — 
nu kom sommeren , så var det lettere at slå sig 
igennem . Det syntes man i al fald om vintren . 
Hun lagde med et lille suk cigarrøret fra sig . 
Der var kun en smule forkullet Aske tilbage . Så 
satte hun sig resolut ved tegnebrættet og tegnede 
væk , til hun ikke længere kunne se . 
Hun var næsten færdig . Det sidste kunne hun 
nå ved lys i aften . Nu ville hun ud i denne 
timestids skumring og trække frisk luft første 
gang den dag . 
Hvorhen ? Langelinje naturligvis . Men først 
skulle hun gennem byen for at besørge nogle 
indkøb . 
Der var trangt og lugtede fattigt i smågaderne , 
hun måtte igennem . Men da hun skråede over 
kongens Nytorv og kom ind i Bredgade — den 
gang så godt som den eneste af Københavns gader , 
der bar en smule præg af borgerlig og aristokratisk 
velstand — slog en hel anden luft hende i møde , 
frisk og trods køligheden forårsagtig , og så en 
Duft af parfume som den , der møder en allerede 

på trappegangen i de riges huse . Det var sagtens 
indbildning eller måske blot en parfumeret dame , 
der gik forbi . 
Men hun greb sig pludselig i at gå og kige 
til disse vinduer , hvor en ibentræssøjle et og andet 
sted mellem silkedrapperier bar en marmorbuste , 
eller et palmetræs krone løftede sig fra en ciseleret 
cuivre beholder — og misunde de mennesker der 
inde , de  » fine folk «  deres rigdom , deres fornemhed , 
deres  » arbejdsløse indtægt «  . Hvilken tilværelse , om 
man pludselig rykkedes op i den sfære , hvor livets 
små krav , alt det gnavende og tyngende , der 
kommer af for lidt eller blot lidt at leve af , ikke 
kendes , og hvor alle evner og kræfter frit kan 
udvikle sig . Mens de , der først skal arbejde for 
brødet , sætter friskheden til på det og må stjæle 
sig til at leve åndeligt , når hjærnen og hele det 
øvrige maskineri allerede er træt af dagens slid . 
Ja , hvem der var rig eller kunne blive det i en 
fart , inden tanker , evner , udviklingsmuligheder 
sløvedes i kampen for tilværelsen ! 
Nå — foreløbig havde hun jo det tilfælles 
med de rige , at hun var fri , uafhængig , kunne leve 
livet , som hun ville . Det var , hvad hun havde 
stræbt efter og nået — næsten i endnu højere 
grad , end hun skøttede om . 

folk var begyndt at drage ad Langelinje til 
ved aftentide . Der var mange spadserende , og 
så godt som alle gik de gruppevis , sladrende , 
samme vej som hun eller passerede forbi ad byen til . 
Det var ikke galt at have en at gå med , 
nogle at møde . Den halvmørke aften med noget 
lunt i luften , der mindede om kommende forår , 
det skvulpende vand , de sagte vuggende skibe og 
den friske vind stemte sindet selskabelig , syntes hun . 
Men hun var omtrent lige så ene nu , som 
hun i begyndelsen havde været i Berlin . 
Familien holdt hun sig borte fra , og den fra 
hende . De få familie-venner og bekendte , hun 
ellers havde , befandt hun sig ikke vel iblandt . De 
forekom hende utålelig filistrøse . Efter et par 
besøg i den første tid , nogle aften- og middagsselskaber , 
holdt hun sig også tilbage fra dem . De 
kedede hende for slemt . 
Og så generede den omgang hende i en 
anden henseende . Det var visiterne . Damerne 
havde for skik at komme løbende just om formiddagen 
i hendes bedste arbejdstid for at få en 
passiar . Og hun havde ikke råd til denne bortødslen 
af tid , hvoraf hver time , der gik med i 
ørkesløs småsnak , kostede hende så og så mange 
ører , der sammenlagte ved månedens slutning 
blev adskillige kroner , hun ikke kunne undvære . 

så satte hun nogle gange  » ikke hjemme «  på 
sin dør . Besøgene holdt op , men også indbydelserne . 
Endog hendes gamle ven , professoren , var 
borte . Han tilgav hende aldrig helt bruddet med 
Heinrich og blev kold imod hende . For et halvt 
år siden var han død . 
Hendes egen skyld var det jo , at hun sådan 
afsluttede sig . Men hun var bleven forvænt og 
kræsen i Berlin . Endnu kom hun herhjemme ikke 
i berøring med nogen kreds , der tålte sammenligning 
med det v . Schildenske hus . 
Heinrich — ? Mon han havde glemt hende ? . 
Det troede hun ikke . I det sidste brev fra Fru 
v . Schilden kunne hun læse det mellem linjerne . 
De breve , sjældne rigtignok , satte hendes sind 
i stærk bevægelse . 
Ti endnu nagede det hende som en synd , hun 
havde begået , hver gang hendes tanker gled til 
opholdet i Berlin , til den gamle frue og Heinrich . 
Noget sad fast i sindet og pinte hende . Et nag , 
et savn , en længsel , som ikke lod sig udfylde . 
Og så kunne dog en underlig , næsten triumferende 
glæde stjæle sig over hende , når hun , som nu 
forleden , ud af Fru v . Schildens brev læste sig til , 
at Heinrich ikke havde glemt hende , endnu elskede 
hende . 

det var just ikke nogen fin følelse , vidste hun , 
og jog den fra sig — men den var der . 
Ved enden af Langelinje vendte hun om , 
nåde atter grønningen . Så faldt det hende ind , 
at hun ville drikke te ude i  » Esplanaden «  . Det 
var også en af hendes små luxustilbøjeligheder . 
Men i aften havde hun et formål som undskyldning . 
Hun ville se bladene igennem , om der 
muligvis var  » noget at få «  , helst noget fast . 
Hun gik ind , fik te og smørrebrød ved et 
lille bord og aftenbladene . 
Min sandten om der ikke var et avertissement , 
hun kunne bruge ! 
Et større kombineret magasin i byen søgte en 
direktrice for broderiafdelingen . Hun skulle , da 
forretningen ønskede at slå ind i nye brancher , 
kunne komponere mønstre til alle slags broderier , 
kunstsyning etc . Pladsen var vellønnet . Prøver af 
egne arbejder , tegninger o . desl , udbades medtaget 
af de søgende . 
Det syntes virkelig at være noget for hende . 
Nye brancher var jo netop , hvad hendes hu 
stod til . Hun havde hovedet propfuldt af nye idéer , 
som hun blot manglede lejlighed til at få sat i 
værk . Hidtil skulle alt , hvad hun fik at udføre 
blot være  » kurant «  uden nogen som helst afvigelse 
fra den almindelige hverdagssmag . 

skulle der lægges billet ind ? Nej  » man henvende 
sig i magasinet en formiddag mellem 9—11 «  . 
Blot ingen var kommen hende i forkøbet . 
Den dag i morgen ville hun  » henvende sig «  . 
Hun slugte sin te og fik næppe bugt med 
smørrebrødet , sådan skyndte hun sig at komme 
hjem for at vælge blandt sit materiale det , hun 
ville tage med sig . 

Iii . 
En hel del slukøret vendte hun tilbage næste 
dag fra besøget hos cheferne for magasinet . 
Ikke for det , hun vidste , hun var antagen , om 
hun blot selv ville . Men det kneb det med — 
ville hun ? 
Det var ikke den lange arbejdstid , der afskrækkede 
hende . Fra ni morgen til otte aften 
med en halv times frokosthvil og to timers fritid 
til middag . Aftenen , de første morgentimer og 
søndagen var hendes egne , og gagen var god . 
Tolv hundrede kroner om året med stigning 
allerede næste år . 
Tolv hundrede kroner ! Sådan en mængde 
penge . Med det , hun selv havde , syntes det hende 
en hel rigdom . Hvor hun kunne få det godt . 
Ingen nød mere for udkommet , intet kniberi 
og endda en skærv til overs til andre . Lad så 
være , at arbejdet var strengt , og at hendes frihed 

gik i løbet — friheden havde hun for så vidt 
ingen brug for . Og hvad betød også det ? Med 
tabet af den vandt hun jo netop uafhængighed , 
men — 
at der også altid skulle være et : men ! 
Butiks jomfru ! 
Ja , for det var jo meningen , hvor evphemistisk 
end hr . Holmer , den ene af cheferne , omklædte det . 
Den smalskuldrede , langnæsede modeherre , der førte 
ordet hele tiden under forhandlingerne . Den anden , 
hr . Liders , en lille tyksak med abefjæs og lange 
arme havde åbenbart kassen under sig . Han kastede 
tallene ind i samtalen , ligesom man smider skillinger 
i en sparebøsse . 1200 årlig ! Stigning efter en 
skala som — med salgsprocenter , beregnet efter — 
ja , gud ved hvorefter . Smiskende kiggede han ud 
over brillerne og føjede til :  » under forudsætning af 
gensidig tilfredshed «  i en ganske faderlig tone , 
der lød , som om han underforstod  » mit søde barn «  . 
Den anden mønstrede hende fra hoved til fod 
med en vis nærgående opmærksomhed , der irriterede 
hende . Men han havde både kunstnerisk 
smag og forstand , mærkede hun , bedømte og vurderede 
netop det i hendes tegninger , hun selv 
vidste duede noget . Det var også ham , der ville 
have noget nyt . Hun var vis på , de ville kunne 
arbejde sammen . 

det var blot dette med ekspeditionen af kunderne 
nogle timer midt på dagen . Det hørte med til 
betingelserne for at blive antagen . Men det ville 
ikke rigtig glide ned . 
Nej — hun ville ikke . Det var at komme 
for langt ned . Stå der og sælge , købslå , lade 
sig kommandere — måske af selve tanterne , som 
nok handlede i magasinet . 
Hun kunne se tante Bellas forbitret-bestyrtede 
mine , når hun en dag pludselig stod ansigt til ansigt 
med  » en af familien «  som butiksjomfru . 
Det var næsten morsomt at gøre det blot på 
trods af tante Bella . 
Men hendes overvejelser den første dag endte 
dog med , at hun ikke ville , selv ikke for de tolv 
hundrede om året med stigning og salgsprocenter — 
så hårdt hun end trængte til dem . 
Hun havde otte dages betænkningstid . 
Og i den uge løb hun fra sted til sted på 
tegnekontorer , hos broderihandlere for at skaffe sig 
mere arbejde , men fik intet . Og nu var cokesene 
slupne op , koldt blev det ved at være . Betalingsdagen 
for huslejen kom . Hun måtte atter tage 
op af sin kapital . 
Nej , det var nok det bedste at bide i det sure 
æble , sluge sin honnette ambition , ikke lade fin 
på det , men tage det , som bød sig . 

og hun tog det . Skrev kontrakten under i 
kontoret og tiltrådte ved månedens slutning sin 
tjeneste i firmaet liders & Comp .’s magasin . 
Det forekom hende i begyndelsen , som var 
hun inde i et uhyre maskineri , der greb hende og 
førte hende med sig uden stands . 
Hun troede det umuligt , at hun nogensinde 
skulle kunne magte at opfylde blot halvparten af 
de pligter , der pålå hende som direktrice , og 
hvoraf hver enkelt syntes hende at måtte udfylde 
al hendes tid . 
At arrangere broderier , gøre tegninger til nye , 
chattere ud , vælge materiale , sortere garn o . s . v . 
O . s . v . blev det mindste af det . 
Broderiafdelingen beskæftigede en hel stab af 
syersker ude i byen , og Terese forestod ind- og 
udleveringen af de påbegyndte og færdigsyede 
broderier , hvortil Garnet blev afvejet , valgt og 
sorteret under hendes kontrol . Dernæst var der 
calculationen , endelig regnskabsvæsnet og en mangfoldighed 
af småting , som den daglige handel og 
Vandel førte med sig . Alt tog det tid , og alt 
skulle det rummes i den samme hjerne . 
Egentlig skulle hun kun ekspedere , mens hendes 
assistentinde havde middagsfri . 
Men hun var ikke mange uger i forretningen , 
før kunderne helst ville ekspederes af hende , og 

hun blev kaldt ned fra sit arbejde i tegnestuen 
både formiddag og eftermiddag . Ofte gik det ud 
over hendes egen fritid , der lå sent på dagen , 
så hun måtte korte den af for at kunne blive 
færdig med sin gærning inden lukningstid . Det 
nåde hun kun sjældent . Adskillige aftner om 
ugen sad hun i tegnestuen , længe efter at de 
andre var gået , for at fuldende en tegning , gøre 
afdelingsbøgerne op eller lignende . 
Om aftenen var hun overtræt , og der var 
intet andet for end straks at gå i seng for at få 
hvilet ud og være frisk næste morgen . 
Det klarede dog lidt efter lidt . Hun var praktisk , 
havde en vis evne til at bringe system i , hvad hun 
foretog sig , huskede godt , var ordentlig og punktlig 
anlagt og havde energi . 
Tilsidst gik alt efter en snor , tiden slog til , 
trætheden fortog sig , og om hun end havde meget 
at bestille , følte hun sig ikke overanstrengt , undtagen 
måske i den travleste periode ved jul og 
under  » Udsalget «  . 
End ikke det indelukkede liv tog synderlig 
på hende . Hun skaffede sig daglig — selv om 
det ofte først blev ud på aftnen — bevægelse i 
fri luft , havde en fortræffelig appetit , sov sundt 
og godt og fik aldrig stunder til at falde hen i 
mørke tanker , 

hun blev efterhånden  » Forretningsmand «  , 
næsten helt og holdent og lo af sig selv , når hun 
greb sig i at lægge planer for forretningen , spekulere 
nye idéer ud , ordne om på administrationen , som 
var det , og det alene , hovedformålet for hendes 
eksistens . 
At hun efterhånden vandt chefernes tillid , 
mærkede hun på mange måder . De behandlede 
hende som dame og med et vist kollegialt anstrøg , 
der ophævede forskellen mellem over- og underordnet . 

det smigrede hende mere , end hun ville tilstå 
sig selv . Men hun følte også , at hun fortjente 
deres påskønnelse . Allerede ved det andet 
Års slutning betalte broderiafdelingen sig bedre 
end nogensinde før . 
Det gode forhold til cheferne hjalp hende til 
lettere at finde sig i de'ulemper , der klæbede ved 
forretningslivet , og som ellers kunne gjort hende 
det surt nok . 
Hun var vel forberedt på , at ingen af magasinets 
funktionærer stod på samme dannelsestrin 
som hun selv . Men at tonen blandt alle de pyntelige , 
friserede unge og halvgamle damer var så langt 
nede , forbavsede hende rigtignok . 
Den småligste skinsyge og misundelse var 
drivfjedren over alt . Intriger og chikanerier sattes 

i scene her bag diskene på lignende måde som 
bag teatrenes kulisser og for samme mål : publikums 
og chefernes yndest og — de højest mulige 
salgsprocenter . 
De nye puffedes til side for de ældre . De 
sødt smilende ansigter blev hadske , de glatte tunger 
skarpe som rageknive , så snart kunderne vendte 
ryggen til . 
Det pinte Terese en del , dette selskab . 
Dertil kom endnu , at hun til en begyndelse 
mødte hårdnakket modstand hos sin assistentinde , 
der var gammel i forretningen og betragtede sig 
som tilsidesat . 
Hverken med det gode eller med strænghed 
kunne Terese sætte sig i respekt hos hende og så 
sig efter nogle måneders forløb nødsaget til at 
bede cheferne vælge mellem hende og den anden . 
Det var vel hende selv , som ikke duede , sagde hun , 
siden hun ikke evnede at hævde sig overfor sine 
underordnede . 
Men cheferne lo blot af hende , gav assistentinden 
afsked — og Terese blev på sin post . 
Den unge pige , hun senere fik til hjælp , kom 
fra en lignende forretning ude i byen , var ganske 
dygtig og havde endnu ingen af de i magasinet 
gængse unoder . 

Iv . 
Pinsen var i anmarsch . 
Man var rigtignok kun i majmåned , men 
varmen væltede ned . I år blev det nok en god 
sommer , sagde alle mennesker . Det var bedst at 
skynde sig med sommertøjet . 
Det store magasin i byens midte samlede 
dagen igennem en klynge af alle aldere foran 
vinduerne . De nye sommerhatte var ankomne og 
udstillede . 
For dem havde alt andet måttet vige , linned , 
kjoler , broderier , alt druknede i et hav af hatte . 
Der blev valgt og vraget udenfor af grådige 
øjne , beundret og kritiseret . 
Varmt var der under de to store markiser , 
hvor al denne kvindelige pyntelyst æggede sig op 
ved de elegante parisermodellers lækre faconer , 
zarte farver i bånd , fjer , blomster og Tull , knitrende 
Perler i stenkul og guld — der i vinduet så de 
ud til at kunne klæde alle hoveder . 

22 1 
man tog det ikke så nøje med et puf eller 
et stød . De forreste stak næsen tæt hen på ruden 
og benyttede sig af lejligheden til i spejlglasset at 
se efter , om man var meget rød , om hatten sad , 
om den lokkede pandefrisure var falden ud af 
varmen . 
Inde i magasinet var der en uafladelig strøm 
af damer ud og ind gennem de store glasdøre , der 
lydløst slog op og i . Linoleums gulvtæppet dæmpede 
fodtrinene . Sofaerne i hjørnerne og stolene foran 
den spejlblanke mahognitræs disk , der i hele sin 
længde var bedækket med en uhyre dynge af 
bånd , blomster , umådelig store æsker , pyntede 
og upyntede hatte , stel o . s . v . o . s . v . , var fuldt 
besatte af købslående kunder . De betjentes af 
unge , stærkt snørte , stadselige damer med stille 
stående smil i de trætte ansigter , en uhyre 
færdighed i at komplimentere og — en utrættelig 
tålmodighed . 
Rivende afsætning . 
Uafladelig var butiksdamernes blyanter i travl 
bevægelse med på små Sedler at optegne hattefaqonens 
navn , farven af bånd og blomster og de 
utallige nuancerede ændringer , som de respektive 
fruers eller frøkners indfald dikterede . 
Foran spejlene dannedes en to- og treradet queue 
og prøvedes de forskelligste hovedbedækninger , mens 

nakkespejlene gik fra hånd til hånd , blev holdt 
højt , lavt , på skrå for at få nakken , så 3/4 , så 
a/2 og endelig helprofilen med . 
Magasinet indtog hele den højre halvdel af 
husets stueetage og stod ved en vindeltrappe i forbindelse 
med første sal , hvor systuerne var . Langs 
hovedfa^aden ud mod gaden var afdelingen for 
modepynt . Sidefløjen var det færdige linneds og de 
lettere kjolestoffers region . I gårdfa^aden fandtes 
broderimagasinet . 
Slanke jærnsøjler bar loftet af hvidt porcelæn 
med guldlister . I hjørnerne strøede gyldne engle med 
overflødighedshorn i armene blomster ned i hovedet 
på de besøgende . Fra gulv til loft langs væggene 
hvidlakerede guldlistede reoler med hylder og skuffer , 
skabe med glasruder , spejle i hjørner og på piller . 
De to store vinduer i facaden dækkedes halvt 
af skråtstillede gulvflader , betrukne med sort fløjl , 
hvorpå alle modens med årstiden skiftende nyheder 
udstilledes . 
Under de nedtrukne markiser trængte ingen 
indiskret solstråle ind i magasinets dæmpede halvlys . 
Kun ud mod gården i linnedafdelingen var en af 
de øverste matte glasruder lukket op . Men det 
forslog ikke mod den hede luft derinde , tung af 
parfume , de mange menneskers uddunstninger og 
kunstige blomsters bitter-kvalme farvelugt . 

en af de ekspederende unge damer fik ondt 
og måtte bringes ud , fulgt af afdelingsdirektricens 
strenge blik og mumlende udråb , der lød som 
» Skabedukke «  . 
Hen på eftermiddagen tog strømmen af . Langs 
disken stod nu kun en enkelt række og afsluttede 
de sidste indkøb . 
I hvidevarelageret var der blevet helt tomt . 
Der ryddedes op efter formiddagens travlhed . 
Ved pulten og i konference med kassereren 
stod hr . Luders , husets første foresatte , der høflig 
fulgte nogle kunder til dørs med den fortroligbeskyttende 
venlighed , der havde skaffet ham tilnavnet 
 » den faderlige «  . 
I det samme smuttede ind ad døren en lille 
fejende dame i et stærkt vovet sommertoilette med 
struttende pocher , ualmindelig stærkt indsnørt om 
knæ og smalben , højt opkrampet trebellihat og 
en mængde stærkt kruset pandehår helt ned over 
de små stenkulsorte urolige fugleøjne . 
» Gud , hvor heldigt , at jeg traf dem ! Må jeg 
tale med dem , men , «  føjede hun til med et koket 
smil og halvt hviskende ,  » helst i Enrum . « 
Den lille tykke forretningsmand , glatraget , 
noget til Års , sukkede efter sin gode middagsmad , 
der sikkert blev ødelagt af at stå så længe , og 
bandede indvendig sin onde skæbne , der just i det 

øjeblik førte ham hen til døren og i de små 
silkebehandskede klør , han så ubelejlig faldt i . 
Men han tog sig i det , satte sit faderligste 
forretningssmil op — hun var en god kunne , hvis 
terminsregninger løb op til adskillige tusende — 
og førte hende til chefernes private kontor , lukkede 
døren op for at lade hende gå først , da han 
opdagede , at hans kompagnon var derinde i samtale 
med nogle herrer . 
Han var et øjeblik i vilderede med , hvor han 
skulle føre damen hen , men besindede sig . Med 
en undskyldning gik han i forvejen , og bad 
hende følge med gennem hvidevareafdelingen ind 
til broderimagasinet . Der var i øjeblikket ingen 
kunder . En ung pige ordnede garnpakker i et af 
vægskabene . 
Han spurgte : 
» Er frøken kærulf i tegnestuen ? « 
Den unge pige kniksede :  » Ja — skal jeg — ? « 
» Tak — jeg vil selv . « 
Tilhøjre førte et par trin op til et lille lavloftet 
værelse over porten , skydedøren var dækket 
med en portière . 
Der bag ved forsvandt han , kom et øjeblik 
efter igen og holdt portièren i vejret for Terese , 
der gik ned ad trappen . 
» Vær så artig , frue — nu er jeg til tjeneste . « 

damen løb rask ned ad trappen , portièren 
faldt for , men skydedøren gled kun halvt i . 
Man hørte skraben af stole derinde og udveksling 
af nogle høflighedsfraser . 
Den unge pige , der endte sit arbejde , spurgte mut : 
» Kan jeg gå til middag , frøken ? « 
Terese nikkede :  » Ja — vær så god . « 
Hun gik . Der blev stille . 
Oppe fra værelset lød stemmerne højere . 
Terese trak en klap frem under disken henne ved 
vinduet og begyndte at tegne . Men der hørte hun 
tydelig , hvad der blev talt deroppe . Hun rejste sig 
og gav sig til at søge garn sammen til et stort 
kannevasbroderi — men det var umuligt at lukke 
ørerne . Og så syntes hun , at hun skulle kende 
den stemme . Ansigtet så hun kun flygtig . Det 
vakte intet minde . 
» — — — at de også frister en med de 
mageløse ting , de stiller ud . Det er grusomt af 
dem . Man kan ikke dy sig — og gud , jeg har 
slet ikke råd . Men alligevel købte jeg i går en 
hat , og det var netop det , jeg ville tale med dem 
om — den regning — . « 
O o 
» Med den , nådige frue , har det jo aldeles 
ingen hast , «  afbrød forretningsmanden hende sindig . 
» Kære — «  et lille ophold og lyden som af 
en stol , der flyttedes , stemmen blev indsmigrende , 

» det er slet ikke den , det drejer sig om — nej — 
men ser de , «  et papir skrattede ,  » det er jo et rent 
mesterstykke , den hat jeg fik i går — og det ved 
gud , den er pengene værd . De må endelig ikke tro , 
jeg skulle mene andet . Men de ved ikke , hvordan 
mændene er — og min mand , nå , han er ved 
gud ikke af de værste . Han vil jo have , jeg skal 
gå ordentlig klædt og repræsentere huset , men når 
så regningen kommer , er det alligevel for dyrt— « 
» Ja , men billigere , min nådige — «  indskød 
hr . Liders . 
» Nej , nej ! hvor vil de hen ? Men forstår 
de — de skal blot skrive den billigere her på 
regningen , «  atter skrattede papiret ,  » den koster 50 — 
skriv 25 , så er de sød . Ser de , så ærgrer han 
sig ikke , og jeg slipper for ubehageligheder . Å , 
de ved ikke , hvad vi koner tit må døje . Og 
ser de , så betaler jeg dem resten . Man har 
jo sine små ressourcer — man kniber lidt på et 
og andet . Altså , det er et ord . I bogen dernede 
hos kassereren — ham med øjnene , der ser durk — 
står jeg for det hele beløb , men her på regningen 
— hvad  ? « 
» Som fruen befaler , «  kom det tørt . 
» Å — de er sød ! « 
Stolene skrabede atter .  » Så får jeg en ny 
regning — ikke sandt ? « 

skydedøren gled ind i væggen . Portièren 
sloges til side . Ned ad trappen kom fruen og 
bag hende hr . Luders , velvillig , faderlig som sædvanlig , 
men med en lille rynke mellem øjenbrynene . 
Terese stod bøjet over garnpakkerne , mens de 
gik forbi . 
Så vendte fruen sig pludselig : 
» Å , det er sandt , mens jeg husker det «  , udbrød 
den lille dame geskæftig ,  » man skal jo have noget 
i hænderne på landet . Undskyld hr . Luders — 
dem vil jeg ikke opholde . Men jeg ville gerne — 
deres broderier skal være så mageløse . De har nok 
fået en akkvisition til afdelingen , siger man i 
byen — « 
» Ja , med fornøjelse , frue . Frøken kærulf , « 
Kaldte han ,  » vil de være så god ! « 
Terese lagde Garnet fra sig og kom hen til 
disken . 
Hr . Luders fjernede sig bukkende . 
» Hvad ønsker fruen ? «  spurgte Terese venlig . 
I de forløbne to år var hun kommen af med sin 
» honnette ambition «  . Nu morede det hende at 
ekspedere . 
» Ja , jeg ved virkelig ikke selv , hvad det skal 
være — for egentlig — — men gud ! «  de små 
spillende øjne blev ganske runde af forbavselse , 

» det er da ikke ? Jo , min sandten — Terese kærulf , 
ikke sandt ? « 
Så kendte Terese hende , en klassekammerat 
fra hendes skoletid , og nævnede hendes navn  » Petra 
Møller «  . 
» Ja , akkurat — det vil sige ikke nu — det 
er så mange år siden , man var ung pige ! Nej , 
gift og hjemfaren , min mand hedder mejer og er 
grosserer . Værdig moder , du — ja , for ikke sandt , 
man kan ikke sige de til sine skolekammerater — 
og tre søde børn har jeg — ja ved gud , og , «  hun 
bøjede sig halvt leende og halvt med en ynksom 
mine hen imod Terese og tilføjede hviskende  » og 
på vej med den fjerde — — men det ses ikke , 
vel ? «  hun så ned ad sin lidt trivelige figur med 
et prøvende blik .  » Nej , det gør det aldrig med mig 
før lige til sidst . Å , ja — man aner rigtignok 
ikke , hvad man går ind til — vel ? « 
Terese smilede lidt ironisk og mente , det gjorde 
man måske ikke , skønt — 
men den lille dame afbrød hende :  » Gud , 
hvor jeg kender dig igen — på smilet . Men hør , 
sig mig , hvorfor er du egentlig her ? Å , fortæl 
mig lidt , jeg kan ikke begribe — « 
Terese gav , ganske kort , forklaring . 
Damen slog hænderne sammen .  » Gud , hvor 
det ligner dig ! Jeg kan godt huske , at du i skolen 

havde nogle aparte idéer , men vi troede blot , du 
gjorde dig vigtig . Og så husker jeg jo også , at 
du ligefrem havde geni for at tegne . Hvad er du 
da her ? « 
» Direktrice for broderiafdelingen «  . 
» Direktrice — det lyder formelig af noget . 
Hør , «  vedblev hun ganske entusiastisk ,  » jeg finder 
dette her mageløst interessant . Jeg får , ved gud , 
ligefrem respekt for dig , skønt vor herre bevare 
mig ! Jeg skal sige dig , jeg bruger en græsselig 
mængde penge , og skulle jeg tjene dem selv , 
så — men hvad tjener du ved det ? Kan du 
leve af det ? « 
» Ja—a , «  Terese trak på det og føjede til , 
» med tiden . Så har jeg desuden en smule arv 
efter min mormor — « 
» Nej , om jeg kan begribe dig alligevel «  , 
afbrød damen hende atter ,  » når man ser ud som 
du og oven i købet har lidt til bedste — at du 
så vil tjene brødet i en butik i stedet for at tage 
dig en mand ! Ja , for bild mig blot ikke ind , der 
ikke er nogen , som har villet have dig — « 
Terese blev højrød — og ærgrede sig over , 
at hun blev det . 
Den lille dame lo : -  » Ja , tænkte jeg det ikke 
nok ! Hvem var det ? Var han rig ? Ja , ja — det 
kan du fortælle mig en anden gang — gud , hvor 

jeg skal pumpe dig !’ for du må endelig besøge 
mig , hører du — « 
Terese undskyldte sig med , at hun ikke havde tid . 
» Å snak — tid ? Hvor længe er du her ? 
» Til klokken otte , sommetider ni — « 
» Ja , men det er jo det rene slaveri — «  . 
» Å , så slemt er det heller ikke , når man 
først bliver vant til det . Men det var broderiet — 
hvad skal det være , kannevas — eller — ? « 
Terese var træt og ked af hendes udfritten og 
vendte sig for at tage en skuffe ud . 
O o 
» Å , det er lige meget . Jeg vil hellere komme 
i morgen — det er så rart at have et ærende op 
ad byen . « 
Terese lo og sagde muntert : 
» Nej , undskyld , så meget af en handelsmand 
er jeg da bleven , at jeg ikke sladrer tiden bort 
med en kunne og lader hende gå uden at have 
købt noget . Vær så artig , hvad skal det være ? « 
Fru mejer lo med , og så begyndte Terese at 
tage frem af skabe og skuffer , indtil damen havde 
gjort sin bestilling . Da hun endelig gik , måtte 
Terese give et slags løfte om at besøge hende 
en søndag på landstedet — de flyttede om 
fjorten dage . 

v . 
Det var ved lukningstid . 
Skydedøren ind til tegnestuen var skudt til side . 
Derfra , hvor Terese sad og arbejdede , kunne hun 
overse sin afdeling , der ikke var ret stor . 
Bag disken stod frøken Clausen , hendes medhjælperske 
ved ekspeditionen , og handlede med en 
ældre dame . 
Det var en ren fornøjelse at se på frøken 
Clausen i aften . Hun formelig strålede . 
Smuk var hun , høj , med en prægtig fuldbarmet , 
bredhoftet figur , der kun skæmmedes af den alt for 
stærkt indsnørte talje . En mørk brunette . Det 
foran kortklippede sorte hår lå i skødesløse bukler 
over den lave pande , øjnene var dybt mørkebrune , 
næsen let krummet , de stærkt røde læber truttede 
lidt ud , men var ret fint skårne . 
Under gasblussets skarpe skær sås øjnene 
funklende , teinten blændende hvid og rød . 

hun var et aparte pigebarn med et underlig 
ujævnt temperament , der undertiden satte Tereses 
tålmodighed stærkt på prøve . Men Terese kunne 
lide hende og fandt fornøjelse i at tale med hende . 
Der var over hende en vis levenløs på livet , 
som virkede forfriskende . Lidt simpel var hun 
unægtelig , men ikke absolut udannet , og så var 
hun fri for alt hykleri , sagde al ting rent ud , 
lagde ikke en gang skjul på sit dobbelte forhold 
til et par herrer , som for øjeblikket interesserede 
sig for hende , og som interesserede hende . 
Det var af de trættende kunder , hun handlede 
med , kunne Terese se , og den unge piges livlige 
væsen stak morsomt af mod alderens pertentlige 
sendrægtighed til at vælge og bestemme sig . Hvor 
ivrig hun snakkede for varerne , trak frem af skuffer , 
ned af hylder i det uendelige , gav råd og tog 
imod de alenlange indvendinger , alt med den mest 
smilende beredvillighed . 
Sløv og træt havde hun været hele dagen og 
endnu kun for et par timer siden så studs under 
ekspeditionen , at en kunne gik fornærmet bort , 
uden at købe noget . 
Men siden bybudet , da hun kom fra middag , 
var her med brev til hende , slog hendes sindsstemning 
helt om . 

nu og da skottede hun op til Terese med en 
skælmsk grimace , der gjorde nar af kunden bag 
hendes ryg . 
En gang gjorde hun tegn til Terese , at hun 
havde noget at fortælle hende . Terese gættede 
temmelig nøjagtig , hvad det var . 
Omsider gik den gamle dame , tilfreds med sit 
indkøb . Hun var den sidste kunne den aften . De 
lukkede efter hende ude ved hovedindgangen . I 
alle afdelingerne ryddedes op . Direktricerne efterså 
hylder og diske . Kassereren rejste sig fra pulten 
og strakte benene , stive af at sidde . Man hørte 
raslen af hans nøgler og låget på pulten smække , 
idet han tog bøgerne for at gå med dem ind i 
chefens kontor . 
De ekspederende damer var allerede ude i den 
lille garderobestue i gårdfløjen for at vaske hænder 
og få tøjet på . Højrøstet snakken og fnisen lød 
derude fra , hvor de tog revanche for den nødtvungne 
tavshed dagen igennem . Magasinets liberiklædte 
tjener slukkede gasblussene , først i vinduerne og 
så i de store loftskroner . 
Så gik også direktricerne ud . Men Terese 
sad endnu i tegnestuen ved sit arbejde . Hendes 
gasblus var til sidst det eneste lys , der sendte et 
grelt skær gennem den åbne dør ud i det store , 

234 
mørke rum . Udenfor vinduerne raslede tjeneren 
med de tunge jærnskodder . 
» Skal vi føl’s ad i aften ? «  spurgte frøken 
Clausen Terese nedenfor trappen , der førte til tegnestuen . 
De var nu ganske alene . 
» Ja — hvis de vil vente i ti minuter , så er 
jeg færdig . « 
» Lad gå ! « 
Skønt den unge pige gjorde sig umage for at 
tale dannet , var hendes stemme og talesprog lidt 
simpelt-københavnsk .  » De er da også en rigtig 
Slider . De andre siger , de gør ’et for at insinuvere 
dem hos cheferne . « 
» Så — ? «  kom det tørt fra Terese . 
Frøken Clausen brast i en højrøstet , men 
hjertelig , klukkende latter : 
» Gud , hvor de er grinagtig — dem kan man 
da aldrig ærgre — « 
» I alt fald er jeg ikke så dum at lade nogen 
mærke , at jeg ærgrer mig . « 
» De siger noget ! Bare man var sådan indrettet . 
Jeg må af med al ting , om det så skal 
ud gennem sidebenene ! « 
Så tav de lidt , mens Terese tegnede videre . 
Frøken Clausen begyndte at nynne , sang ganske 
højt et sammensurium af revuemelodier og folkeviser , 
der til sidst gik over i :  » Det var en lørdag 

aften . «  så lo hun igen skingrende , en smule 
nervøst . 
» Hvor de er i godt humør «  , sagde Terese , der 
rejste sig , lagde sine tegneapparater i orden og tog 
tøjet på ,  » det er kommet over dem lige med et . « 
» Jeg skal hen og spise — jeg skal hen og 
spise — spise , spise , spise — «  , sang pigebarnet 
overgivent , idet også hun rejste sig og drejede sig 
vuggende rundt i takt med dansemelodien . 
» Nå sådan . Ja , så forstår jeg deres glæde . 
At de dog kan holde så meget af mad ! Gå 
de nu foran og luk døren af ud til gangen , så 
slukker jeg gassen . « 
De gik . 
» Mad ! «  udbrød pigebarnet ,  » ja , mad , det er 
det bedste , jeg ved på denne jord . I aften får jeg 
alt , hvad jeg vil have . Østers , nej , det er sandt , 
der er nok ingen på denne tid af året . Nå , 
så noget andet rart og is og champagne — . 
Næ — det er jeg ked af — moset , den , der 
skummer , skal det være . Å , jeg kan smage det 
alt sammen — «  hun smækkede med læberne , og 
der var et vellystigt-smagende smil om hendes 
mund . 
» Hvem af dem er det nu i aften ? «  spurgte 
Terese og lo . 

» Uf — la’ vær’ og mind mig om , der er to . 
Så bliver jeg bare fortvivlet igen , og jeg vil ikke 
være fortvivlet ! Det kan han ikke lide . Så siger 
han , jeg er grim og kedelig , og — «  hun lo kådt , 
forceret ,  » jeg skal jo fortjene min aftensmad ! « 
» Fortjene — ? «  spurgte Terese forbavset . 
» Ja — more ham , naturligvis . Man får’et ikke 
for ingen ting — . « 
» Hm ! « 
De gik lidt uden at sige noget . 
» Hør — de er vist et dydsmønster ! «  begyndte 
frøken Clausen igen ,  » morer de dem aldrig ? « 
» Morer — å , det kommer an på , hvad de 
forstår ved at more sig . « 
» Nå — jeg mener naturligvis , sådan som vi 
andre morer os . Først og fremmest må man have 
nogen at more sig med . « 
» Mener de herreselskab ? «  spurgte Terese tørt . 
» Ja vel — hvad andet ? « 
» Ja , så morer jeg mig ikke . «  det kom koldt , 
næsten skarpt . 
Frøken Clausen lo .  » Tænkte jeg det ikke nok ! 
Hvor de så kan holde det liv ud , vi lever , går 
over menneskeforstand . Man må nyde sin ungdom , 
ellers var man godt gal . « 
Da Terese ikke svarede , spurgte hun hastig og 
næsten undskyldende :  » Er de vred ? « 

» Nej , ikke en smule — skal de langt ? « 
De var ad Østergade nået til kongens Nytorv . 
» Ud i den fine ende . « 
Terese lo . Det kom så pudsig hoverende . 
» Bredgade ? «  spurgte hun . 
» Ja , natyrlig ! Tror de , mindre kan gøre det , 
når man er Greve ? « 
Terese standsede .  » Skal de møde ham ? « 
» Nej — vær bare ikke forknyt . Jeg skal se hans 
lejlighed i aften , har han lovet . De har såmænd 
godt af at gå dem en tur — kom bare . « 
Terese fulgte halvt uvillig , mens hun gik og 
tænkte på , at hun vel egentlig burde  » præke 
moral «  for den unge pige . Men halvvejs finfølelse , 
sky for at være påtrængende og halvvejs overbevisningen 
om det unyttige i forsøget afholdt 
hende . Frøken Clausen lod munden løbe om løst 
og fast , og Terese svarede adspredt . 
Da de nåde et godt stykke ned i Bredgade , 
standsede frøkeu Clausen : 
» Så — nu er vi her . Tak for godt følleskav 
— «  sagde hun muntert og rakte hånden ud . 
Idet Terese gav hende hånden til god nat , 
fik hun sagt — det kom tøvende , undseligt og 
havde ingen vægt : 
» Vær nu fornuftig , frøken Clausen — og — 
og — forsigtig — « 

 frøken Clausen lo højt og slog med nakken , 
idet hun ringede på den store port : 
» Å pyt — jeg hytter mig nok ? « 
Så smuttede hun ind , og Terese vendte om 
for at gå hjemad . 

vi . 
Det var blevet silde . Efter den hede dag en 
kølig aften . En tør , næsten kold blæst fejede gennem 
gaderne , jog støvet op i hvirvler og fik gasblussenes 
dobbeltradede lystunger til at flakke . 
Terese frøs i sit tynde overtøj og skyndte 
sig hjem . Samtalen med frøken Clausen gjorde 
hende trist til mode , gav hende uro i sindet . 
Ti egentlig havde pigebarnet ret . Det var 
måske dumt at være dydsmønster , som hun kaldte 
det .  » Hvordan de så kan holde det liv ud , vi 
lever , går over menneskeforstand «  . Der var noget 
sandt i det . 
Og nu i aften ville det ikke forslå , at hun 
for sig selv kørte op med , at hun i sin fritid plejede 
sine interesser , læste og lærte af bøger og aviser . 
Fra sin krog fulgte hun , så godt det lod sig gøre , 
med den nye tids tanker , der var begyndt at bryde 
igennem her hjemme , men med i livet var hun ikke . 

frøken Clausen morede sig i alt fald , nød sin 
ungdom — det var blot måden , hvorpå det skete , 
der ikke smagte Terese . Men hvad , pigebarnet 
fulgte jo blot sin natur , når hun levede , som hun 
gjorde , og fandt fornøjelse i at spise godt i selskab 
med flotte herrer . Og når hun så betalte for det , 
» fortjente «  sin aftensmad , som hun kaldte det , med 
sin munterhed , sin skønhed , sin ungdom , var det 
også efter hendes natur . 
Hun skyldte ingen regnskab , svarede frøken 
Clausen en gang da Terese tog sig over at 
moralisere for hende . Og så lod hun Terese 
forstå , at hun var kommen fra et dårligt hjem . 
Forældrene levede adskilte . Faderen var et eller 
andet  » omrejsende «  , Terese fik ikke at vide hvad , 
med ubestemte indtægter , sommetider smalhans og 
sommetider overflod . Frøken Clausen boede hos 
moderen , der også holdt af at  » more sig «  , og 
helst udenfor huset . 
Uf — denne irriterende , københavnske blæst , 
der rev og sled i tøjet , hvert øjeblik var ved 
at tage hatten af hovedet , jog en håret i 
øjnene , snart kom bag fra , snart for fra og om 
hjørnerne hvirvlede rundt fra alle kanter . Måske 
var det den , der bragte denne underlige uro 
og feber i blodet . Mens hun stred sig frem mod 
blæsten gennem den lange , grimme kedsommelige 

Gotersgade , følte hun pludselig en sær lyst til at 
være , hvor der var fest , lys , mange mennesker , 
der lo , sang , dansede , efter at høre stemmer 
summe hende om ørerne og være med i alt , le , 
tale , danse . Å , hvor det var længe siden , hun 
havde danset ! 
Ikke siden hun som lille pige en sjælden gang 
kom på bal hos en skoleveninde . Men den gang 
var hun så dum , så kejtet i sin grænseløse undselighed , 
der tvang hende ind i den mørkeste krog , 
hun kunne finde , hvor hun vendte ryggen til dansesalen 
og følte den ubeskriveligste blanding af rædsel 
for og længsel efter , at en af drengekavalererne 
skulle byde hende op . Den uovervindelige undselighed 
var det også , som , da hun blev voksen pige 
og kunne følge sit eget hoved , lod hende sige nej 
og atter nej til den slags indbydelser . Det var 
hun da heldigvis kommen ud over , takket være 
opholdet i det v . Schildenske hus . 
Men nu bødes der hende intet — desværre . 
Da hun fra hjørnet kunne øjne huset , hvor hun 
boede , var hun formelig led ved tanken om atter 
at skulle op til ensomheden i sine Stuer . 
Ved gadedøren traf hun sammen med en ung 
mand , der kom fra den modsatte ende af gaden og 
o 
høflig trådte til side for at lade hende gå først ind . 

det var hendes husfælle . Han boede i etagen 
under hendes lejlighed , hvor hun i forbigående 
' så ham lukke sig selv ind ad en sidedør . Stort 
andet vidste hun ikke om ham . 
Nu og da — ja , egentlig ret hyppig mødtes 
de på trappen , ved gadedøren eller i nærheden 
af huset . Det hændte så ofte , at han tog 
hatten af for hende , og hun hilste igen med et lille 
nik , der efterhånden blev ganske bekendt fortroligt . 
Hun begyndte at føle' et vist glad behag ved de 
møder , som hun næsten savnede , når de i nogle 
dage ikke indtraf . 
Af huen , han til tider bar , vidste hun , han 
var student , og hun antog , at han læste til en eller 
anden eksamen . Han så i den sidste tid noget 
huløjet og forlæst ud , og hvor silde hun end lukkede 
sit sovekammervindu , kunne hun altid i den smalle 
gade på genbohusets mur se lysskæret fra hans 
værelse underneden . 
Han var høj , blond , havde en kraftig , men lidt 
kantet skikkelse med noget slæntrende og kejtet i 
bevægelser og lader . En skarpskåren , stornæset 
profil med en noget flov mund uden skæg . De 
mørkeblå øjne havde et blødt , ubestemt , men 
alvorligt blik , hun kunne lide at møde . En lang 
brun havelock og en fladpullet sort filthat 
med bred skygge gav ham nogen lighed med 

billedet af en romersk abate , hun huskede , gud 
ved hvorfra . 
Just , da hun satte foden på trappen , rev et 
vindstød hendes hat af . Det var en let stråhat 
med et bånd om pullen og et slør , vinden tog i 
som et sejl . Trillende , dansende , rullede og fløj 
den hen ad gaden . Leende for de begge efter den . 
Så den ene , så den anden troede at have 
fat i den , men når de strakte hånden ud efter 
den , var den atter af sted . Ved hjørnet tog den 
ny fart et godt stykke ned ad voldgaden . De efter . 
Indtil han så sit snit og satte foden på den , da 
den tørnede mod en lygtepæl . Det knasede i strået , 
men fanget var den . 
Terese , der kom lidt bag efter , tog ganske 
forpustet imod den og ville sætte den på . Men 
sløret daskede og slog i vinden , og han måtte 
hjælpe hende at holde på den , mens hun fik elastiken 
om nakken . 
De lo og snakkede om deres jagt , da de side 
om side vendte om for at gå hjem . Han havde 
en behagelig , lidt sløret stemme og talte hurtigt , 
en smule utydelig og med en svag levning af 
jysk accent . 
Han forestillede sig for hende som student 
Mogens Højer . 

» Og jeg hedder Terese kærulf , «  sagde hun , 
» og boer her i huset — — « 
Ja , det vidste han — for resten også , hvad 
hun hed . 
» Så ? «  spurgte hun og så lidt forundret på 
ham . 
» Jeg vil ærlig tilstå , jeg var nysgerrig «  , svarede 
han , ligesom undskyldende ,  » vi mødtes så ofte — 
og — «  resten blev stikkende , men de blå øjne , 
der med en vis sky beundring hvilede på hende , 
fuldførte sætningen . 
Hun så det godt , og et polisk smil spillede 
om hendes mundvige . Det var virkelig morsomt 
en gang igen at blive gjort lidt af . Hun kunne 
pludselig godt lide ham , syntes hun . 
» Sig mig «  , sagde hun , det lød ganske fortroligt , 
» for — jeg har også været nysgerrig — hvad 
studerer de egentlig ? « 
» Teologi . « 
» Teo—lo—gi ! «  det  » Herregud , er han teolog « 
Hun tænkte , hørtes så pudsig i betoningen , at han , 
skønt halvt stødt , kom til at le . 
» Teologien lader ikke til at interessere dem , 
frøken  .  .  . ? « 
» Nej , — ikke synderlig . « 
» Off hvorfor ikke ? « 

» Ja — nu må de ikke blive vred , men — 
jeg synes , det må være sådan en bagvendt videnskab . « 

» Så — hvordan det ? « 
» Jo , for den har alle resultaterne givne på 
forhånd . Enten beviserne klikker eller ej , skal 
de passe — og bliver bragt til at passe . « 
» Ja , men — troen , frøken ? « 
» Å troen — «  sagde hun og kastede lidt 
med hovedet . 
» Ja — de siger det så let hen , men den er 
-'o ’ 
det afgørende . De er sagtens ikke troende ? «  spurgte 
han nølende . 
» Nej , «  svarede Terese kort og så ganske 
trodsig ud . Mon han ville omvende hende ? Så 
kom han til den urette . 
» Hvor de siger det sikkert , «  sagde han grublende . 
» For resten , «  vedblev han efter et lille ophold , 
» beskæftiger jeg mig for øjeblikket mere med at 
kritisere de teologiske beviser end med at føre dem . « 
» Og hvad har de fået ud af det ? «  spurgte 
hun livlig . 
» Foreløbig — at jeg ikke går op til teologisk 
attestats i år — «  det lød så sørgmodigt , at hun 
uvilkårlig spurgte : 
» Er det slemt ? « 

» Ja . «  der kom noget forpint over hans ansigt , 
og det gjorde hende ganske ondt for ham . 
Hun huskede med et hans tarvelige , næsten lidt 
luvslidte påklædning , og at hun i vinter ikke en 
eneste gang så ham i overfrakke . 
» Behøves det da virkelig ? «  spurgte hun blødt 
med et åbent , varmt blik . 
» Ja — desværre . Sådan er mine forhold . 
Jeg — jeg er ikke min egen herre — tvungen af 
— af så mange hensyn , forpligtelser — . «  han 
stammede så løjerlig i det og blev rød i hovedet , 
kunne hun se . Hun ville sige noget trøstende , 
opmuntrende , men ordene kom ikke . Og nu var 
de ved gadedøren , begyndte allerede at gå op ad 
trapperne . Han foran , tog to , tre trin ad gangen 
og ventede så efter hende ved hver afsats . 
Da de nåde tredje sal , ville han lade hende 
gå forbi med en hilsen , men uvilkårlig rakte hun 
hånden ud . Han trykkede den let , atter gled en 
flygtig rødme over hans ansigt , han så hende ind 
i øjnene med et dybt blik , der også bragte hende 
blodet i kinderne , bukkede og stak nøglen i låsen . 
Hun var næppe kommen indenfor i sin hyggelige 
lille stue , hvor hængelampen var tændt over det 
dækkede bord henne i hjørnet , — det gjorde konen 
for hende , inden hun kom hjem — før en forfløjen 
ide for hende gennem hovedet : hvad om du bad 

ham drikke te med dig ? — hvor det kunne være 
fornøjeligt ! 
Uden at betænke sig løb hun ned ad trappen , 
stod allerede udenfor hans dør . Men da hun skulle 
banke på , svigtede modet hende . 
Det var dog måske for usædvanligt , det , hun 
havde i sinde en fremmed ung mand — så 
sent på aftenen — og pludselig huskede hun frøken 
Clausen . Hun kunne høre sig selv sige :  » Mener 
de herreselskab ? «  sæt , han misforstod — å fy , 
nej i 
i et nu var hun atter inde i sin stue og priste 
sit held , at han ikke hørte hende , ikke tilfældig 
lukkede døren op i det samme . 
Mekanisk tændte hun spritlampen under kedlen 
og gik ind i sit soveværelse for at bytte forretningsuniformen , 
den sorte kjole , med en mageligere hjemmedragt . 
Men mens hun klædte sig om , svingede 
hendes stemning . Nu syntes hun , det var tåbelig 
spidsborgerlighed af hende , ufrit og ufint , at hun 
ikke ganske uforbeholdent fulgte sin første tilskyndelse 
til noget , der var ganske naturligt og 
uskyldigt , selv om det var usædvanligt . 
Havde hendes nabo været en ung studerende 
dame , var det jo faldet af sig selv . Men blot fordi 
de var af forskelligt køn , skulle der straks være 
noget forkert i det . 

der var noget næsten råt i den betragtning . 
Hun havde uro over sig , og hun kunne ikke 
komme i ligevægt . Mod hendes vilje hang tanken 
fast ved mødet med den unge mand , deres samtale , 
som hun havde haft lyst at fortsætte — skønt , 
hvad var det blevet til ! Sådan en teolog — 
borneret naturligvis — . Nej , en digter , en filosof , 
selv af de døde var dog bedre selskab . 
Hun gik hen til bogskabet og søgte , men fandt 
.intet , hun gad læse . Hver gang , hun greb efter 
en bog , var hendes sikre hukommelse der med sit 
resumé af den . Det forekom hende alt så 
gammelt , kendt og livløst . 
Det var livet , hun længtes efter — det underlig 
urolige , gærende liv , der ligesom løb forbi 
hende og glemte at tage hende med . 
Modfalden vendte hun tilbage til lænestolen 
og faldt i tanker , ubestemte , vage drømmerier , der 
førte hende hid og did mellem svundne minder , 
halvglemte erindringer fra hendes barndom og første 
ungdom , og så — som ofte før — blev hængende 
ved opholdet i Berlin — Fru v . Schilden — Heinrich 
— . Ak , havde hun dog kunnet elske ham ! 
Hvor nemt så alt havde været — og hvor lykkeligt . 
Ti det , der nu sugede hende for hjertet var 
måske dog blot den helt naturlige længsel efter 
ømhed , kærlighed — 

og drømmene blev billeder , fik næsten oplevelsens 
præg — drømme om en mand , hun 
elskede , der delte hendes liv , hvem hun gav alt , 
hvad hun ejede af åndeligt -indhold , der forstod 
hende som hendes andet jeg , for hvis smag og 
vaner hun kælede . Og han var her i stuen , hun 
lagde sin arm om hans nakke , hans øjne sænkede 
sig i hendes , en sløret stemme hviskedee ømme 
ord , der trængte hende ind i sjælen — — 
med et pludseligt ryk  .rev hun sig løs . Ti i 
samme øjeblik blev hun sig bevidst , at de øjne , 
hun så ind i , var blå , at ansigtet havde kendte 
træk , hun nylig så , at stemmen — — hun så 
sig helt forvildet om . Hvad var dog det ? 
Hun blev brændende rød af undseelse , skam 
— og straks efter strømmede blodet hende til hjertet 
i en beklemmende angst , der gjorde hende ganske 
kold og hvid . Gud forbarme sig — hun kunne 
da umuligt være — ? Det fremmede , ligegyldige 
menneske ! 
Å , den tunge luft her i stuen , hvor vinterstøv 
og kakkelovnsvarme endnu ligesom hang fast 
i tæpper og Gardiner . 
Hun for hen til vinduerne , som hun slog op 
på vid gab . 
Udenfor var det nat , et uroligt , blæstfuldt 
mørke , der stængede for det vide himmelrum , hun 

ellers her oppe havde for sig . Kun hist og 
her ragede de fattige genbohuse som uregelmæssige 
silhouetter op i den sortgrå luft . Heftige vindstød 
ruskede i vinduerne og fyldte gardinerne som 
balloner . 
Hun hældede sig langt ud og sugede luften , 
rå og fugtig af strømmende regn , til sig i dybe 
drag . Tagdryppet faldt i iskolde dråber på hendes 
nakke . Det var som et styrtebad , i bogstavelig 
j j o o 
forstand koldt vand i blodet — og det kunne hun 
trænge til . 
Sidde her og drømme om en fremmed mand 
— for det var jo ikke andet . Det var umuligt , at 
hun kunne — — et menneske , man mødte nu og 
da på trappen , talte med første gang i dag , ikke 
kendte noget til , ikke vidste noget om , med hvem 
hun rimeligvis ikke havde en tanke i fællig , og 
som var — teolog ! Og en dårlig teolog , der 
ville tage eksamen , blive præst mod bedre overbevisning 
— af levebrødshensyn formodentlig — 
umuligt ! 
Med et hårdt smæk lukkede hun vinduet , 
tændte lampen på skrivebordet og satte sig resolut 
til at gøre syerskernes afregningsbøger op . Et 
trælsomt , kedeligt arbejde , og trægt gik det til at 
begynde med . 

hun var endnu hed i hovedet , hjertet bankede 
urolig . Men alt som hendes hjerne toges i beslag 
af det komplicerede regnskab , slog pulsen mere 
regelmæssig , og da hun efter nogle timers arbejde 
ud på natten gik til sengs , var det med koldt 
hoved og rolige tanker , hun lagde sig til at sove . 
Da hun et par dage efter atter mødte den 
unge mand , så hun det lyse op i hans ansigt , og 
han gjorde mine til at standse . Men hun gik hurtig 
forbi med en kølig hilsen . Hun syntes i det øjeblik , 
at hun ikke kunne udstå det menneske . 
Så gik der mange dage , uden at hun så 
ham , end ikke hørte hans skridt på trappen . Og 
da hun halvt flov over sin nysgerrighed spurgte 
konen , der vartede hende op , om studenten neden 
under var flyttet , fik hun til svar :  » nej — den 
unge herre var nok rejst bort i ferien . « 
Rejst bort — og ferie ! 
Hvor underlig det par ord tog hende om hjertet , 
vakte længsel efter selv at rejse — få ferie — 
en gang igen føle sig fri . 
Hun havde ikke tænkt på det før , men nu huskede 
hun , at i år måtte hun jo kunne få ferie fra 
magasinet . Fjorten , seksten dage i det mindste , når 
den stille tid kom . Men når kom den ? Det havde 
endnu lange udsigter . 

så surt var det aldrig faldet hende at arbejde 
som netop nu , og så syntes hun med et , der var 
bleven endnu mere ensomt om hende . Hun gjorde 
sig tidligere ikke rede for det , men nu , hendes 
husfælle var borte , følte hun , at han virkelig var 
hende et slags selskab . Hun vænnede sig til at 
høre ham gå og komme der neden under , kendte 
hans hastige trin op ad trappen , og når hun om 
aftnen sad længe og arbejdede , var der noget vist 
oplivende i at vide , hun ikke var ene om det . 
Nu var alt så stille og tomt . Hun savnede 
ham ligefrem — savnede også de flygtige møder 
med ham på trappen og tilstod sig selv , at det 
vel nærmest skyldtes den hyldest , hun godt kunne 
læse i hans øjne , i hans ærbødige hilsen — og nu 
sidst i hans skuffede mine , da hun behandlede ham 
så koldt og frastødende . 
Hvor det også var dumt og — så ganske 
uden grund . Det ærgrede og pinte hende , hun 
syntes , hun skyldte ham at gøre afbigt og lovede 
sig selv , når han kom igen , at bære sig helt anderledes 
ad , mens hun nu og da næsten med en smule 
utålmodighed huskede , at det ville vare hele 
sommeren , før hun atter så ham ; 
og denne sommer , ualmindelig varm og 
tør til at begynde med , hvor var den lang at komme 
igennem . 

allerede om morgenen var der kvælende hedt 
i magasinets indestængte rum , og varmen gjorde 
både personale og kunder nervøse og irritable . 
Selv Terese mærkede , at hendes ellers ret 
ligelige humør led , vidste ikke rigtig selv , hvad der 
fejlede hende , skød skylden på sommeren , varmen 
og så denne ubestemte længsel efter -— gud ved 
hvad — der pludselig satte sig fast i hendes 
sind og ikke lod sig jage til dørs . 
Det var så unaturligt , det liv bag disken , i 
tegnestuen , hvor hun var indemuret nu på tredje 
år , uden andet friluftsliv end den smule formiddagstur 
om søndagen . Og hvad forslog vel det mod 
hele ugens trang til lys , luft og sol ude i 
naturen . 
Endogså de småture måtte hun stjæle sig 
til , så travlt , der var i magasinet . Netop nu , der 
skulle være lidt fred , inden de tog fat på 
efterårs- og julevarerne , fik de en stor bestilling 
på broderier til møblementet i et herre-værelse . 
Det var i gammel-national stil , og Terese måtte 
hente motiverne til sine tegninger fra musæerne og 
bibliotekernes billedværker . Midt i det kom en ny 
bestilling på foreningsfaner med emblemer af forskellig 
Art . Hun var næsten lige så ophængt med 
arbejde som i den travleste tid i vintersaisonen . 

i tegnestuen holdt hun det ikke ud om aftnen . 
Luften var utålelig der inde , ganske forbrændt af 
gassen , der selv midsommerdage måtte tændes 
tidlig på aftnen . Så tog hun sit arbejde hjem 
med og syntes også , det var slemt . På den tid 
var alle butiker lukkede , al forretning standset . 
Gaderne vrimlede af mennesker , der i skarevis 
drog kørende , gående ud af byen og syntes kun 
at have et formål — at hvile , nyde , adsprede 
sig efter dagens gerning . Det forekom 
hende , som var hun den eneste , der måtte arbejde , 
og uden anden løn for det , hun udrettede , end 
at hun tjente brødet og ikke led nød . 
Hos Fru mejer , der overhængte hende med 
indbydelser til al slags sommerselskabelighed på 
landstedet , forsøgte hun et par gange  » at more 
sig «  . Slog ind i den tone , hun fandt derude , lod 
sig gøre kur til af unge herrer , var koket og gjorde 
efter Fru mejers sigende , stormende lykke — men 
følte bag efter kun tomhed og lede . 
Det var , som om sommerens hede ånde gav 
hende feber , avlede uro , længsler , drømme , skabte 
sygelige fantasterier , hun skammede sig ved , men 
som hun ikke ved noget magtsprog af sin vilje helt 
kunne blive kvit . 
Frøken Clausens forblommede ytringer om alt , 
hvad hun oplevede , æggede og pinte hende tillige . 

siden den gang , de i foråret fulgtes ad , var frøken 
Clausen så underlig forandret . I hendes væsen en dulgt 
glød , og over hendes skikkelse en frodig sanselig 
ynde , der gjorde hende endnu smukkere . Hun var 
altid i godt humør , venlig og elskværdig mod 
kunderne — og et rent jærn til at arbejde . 
Når Terese om aftenen så pigebørnene i 
magasinet med frøken Clausen i spidsen have hast 
med at' komme af sted og i garderobestuen næsten 
slås om at være den første ved vaskekumme og 
spejl for at fikse sig op , stjal en følelse af misundelse 
sig over hende . 
På de fleste , vidste hun , ventede en eller 
anden mandsskikkelse udenfor porten eller i de 
tilstødende gader . Lad så være , at hvad de søgte 
og fandt , var af anden , vel endog lavere Art , end 
hun ville ladet sig nøje med , at lykken , de hentede , 
var kort og dyrekøbt . En og anden af dem smagte 
dog livets sødme — mens hun gik kold og nøgtern 
gennem tilværelsen med intet andet end sin 
» hæderlige Vandel «  at trøste sig med . 
Det sidste var endda en tvivlsom fortjeneste , 
mente hun , ti om fristelsen var kommen — mon 
hun havde modstået den ? 

vi . 
Sent på sommeren fik hun omsider ferie og 
slog sig ned i et lille , kun lidet besøgt fiskerleje i 
det nordvestlige Sjælland . 
Men den varme sommer lokkede også folk 
derud . Da hun kom dertil , lige inden sommerferiens 
slutning , var de få senge , den primitive 
kro ejede , allerede optagne , og hun måtte leje sig 
ind hos en fisker i en lav , kahytlignende stue 
med vægge og loft så blåmalede , at det ordentlig 
skar i øjnene . 
Det stråtækkede gule hus , ikke stort andet end 
en hytte , lå kun i ringe afstand fra kroen , hvor 
hun fik sine måltider . Helt ude på den marehalm-dækkede 
klit , der i en svag bølgelinje strakte sig 
langs forstranden , lå det . Det smårudede fag vinduer 
og en lille skæv dør vendte ud til vandet . Det var så 
nær , at hun brugte sin stue som badekammer , og 
før nogen anden var oppe om morgenen , slog en 

kåbe over sin badedragt og gik i vandet fra 
stranden . 
Men sommeren narrede hende på danske 
sommeres vis . Vejret slog pludselig om fra varme 
til kulde , fra idelig solskin til evindelige byger 
med regn og blæst . 
Det tog hun sig ikke nær . Eller rettere sagt , 
noget hændte , der fangede hendes interesse , så 
vejr og vind blev en biting , hun ikke mere 
skænkede en tanke . 
Det var en af de første dage , at hun ville 
skyde genvej over heden ned til stranden og kom 
for nær til randen af klitten , et sted , hvor den 
hæver sig i betydelig højde over den af store 
rullesten dækkede forstrand . 
Det løse sand gav efter . Hun følte et øjebliks 
svimlende angst , var ved at ' falde , da i det 
samme et mandshoved dukkede op ved siden af 
hende , et par hænder greb fat i hende og hindrede 
faldet , inden fodfæstet glippede helt — men begge 
rutschede og gled de dog , mens sandet hvirvlede dem 
om ørerne , i rivende fart lige ned til klittens fod . 
Hun var på benene i et nu . Blændet af 
sandet og lidt fortumlet , men ganske uskadt , så 
hun op for at takke sin hjælper , der også rejste 
sig — og kendte ham i det samme . Det var 
Mogens Højer . 

herude , hvor alle syge drømme og usunde 
fantasier var som blæste bort , havde hun ganske 
glemt ham . Nu huskede hun pludselig , følte et 
øjebliks forlegenhed , blev også lidt rød , men straks 
efter var det helt borte . Muntert gav hun ham 
hånden og sagde tak . 
» Ja — det var en ordentlig kanefart , «  sagde 
han ,  » og ret heldigt , jeg fik i sinde at klyve 
op just her . De kunne fået et slemt bums på 
stenene der . « 
Uvilkårlig så de op til stedet , hvor hun 
havde stået , og målte højden , kom til at se på 
hinanden og brast i latter . Den rutschen måtte 
unægtelig have taget sig komisk ud for en tredjemand . 

de lo endnu , mens de børstede sandet af 
klæderne , fik det rystet ud af ærmer og hår . 
Det var trængt ind alle vegne , helt ned .ad ryggen , 
påstod han . 
Så ville hun gå videre , men mærkede , at 
hun ikke var ganske sikker på benene , der rystede 
så underlig , mens stranden syntes at vugge op og 
ned , og hun blev svimmel ved at se ud på bølgerne . 
Uvilkårlig greb hun efter hans arm : 
» De har da ikke stødt dem ? «  spurgte han og 
og holdt op at le .  » De er helt bleg . « 

» Å nej — ikke det mindste . Jeg er blot lidt 
ør . Det går straks over . « 
Ligeved bøjede klitten af i en stor hulning . 
Der ledte ban hende ind og fik hende til at sætte 
sig . Her var læ for vinden . Den kom fejende hen 
over heden og bragte den tyndt spredte marehalm 
til at svaje med en svagt knitrende lyd , der 
blandedes med bølgernes brusen og rullestenenes 
raslen ude i brændingen . 
Det varede kun et øjeblik , så var hendes 
nerver i ro . 
Han lagde sig , så lang han var , i sandet ved 
siden af hende , og mens de snakkede sammen , 
slog det hende , hvor godt han var kommen til at 
se ud . Den blege teint var brunet , kinderne 
havde fået fylde , de blå øjne syntes mørkere , 
mere glansfulde — og så havde de et udtryk , 
når de mødte hendes , som var han glad ved at se 
hende . Nå — så var glæden gensidig . Hun 
følte sig ganske oplivet ved mødet . 
De talte om vejret , kroen , egnens skønhed . Det 
sidste kunne de slet ikke blive enige om . Han påstod , 
at her var intet andet end sand , vand og nøgen 
hede , mens hun fandt naturen smuk , storartet . 
» Desværre , «  føjede hun til ,  » begynder folk at finde 
det samme . Om få år skal de blot se , har vi 

københavnerne også her . Gud ved , hvor man så 
skal hen for at være i fred ? « 
» Blive hjemme i sin hybel , «  foreslog han . 
» Å snak , «  sagde hun ganske ærgerlig ,  » man 
skal netop ud af sin hybel . Det er sundt . Man 
bliver sentimental , grillenfænger , med det samme 
man bliver bleg og mager af indestængt luft og 
for meget at bestille — « 
» Å , ja , kadaveret har måske godt af det , « 
Henkastede han . 
» Det kan man såmænd se på dem . «  hun 
lo muntert .  » Men , ved de hvad — de trænger til 
at få øjnene op , når de ikke kan se , hvor smukt 
her er . Det kan læres som enhver anden ting — « 
» Tror de ? Jeg vil gerne undervises — af dem « 
Føjede han til og så på hende . 
Det var nogle mærkelige øjne , han havde , så 
alvorlige , og dog med noget næsten barnligt i blikket . 
Man kunne dårlig sige nej , når de bad . 
» Ja — blot jeg duer til det . Jeg har ikke 
spor af evne til at undervise og har altid fundet , 
det måtte være det kedeligste i verden . « 
» Se , det er vi enige om , «  udbrød han livlig , 
» jeg har forsøgt mig som lærer adskillige gange , 
men blev altid efter den første måneds forløb 
ynkelig kasseret . Selv gå i skole , det var min 
passion modsat andre drenges . Måske fordi 

jeg kom så sent til det , længe efter at jeg hos 
mig selv opdagede en stærk trang til kundskab , 
der ingen næring fik — « 
Hvorfor i al verden blev han så teolog , 
tænkte hun og havde lyst til at spørge om det , 
men han gav hende ikke tid . 
» Å , frøken , «  vedblev han ivrig ,  » jeg er vis 
på , de kan , når de vil — det ser de netop ud 
til . Jeg plejer at være en god elev — når skal 
vi begynde ? « 
Hun tog det for spøg og svarede leende : 
» Straks , om de vil — men , «  hun så sig om , 
» her er rigtignok ikke meget at se — — å , nu 
ved jeg det . Der er længere vestlig , på den anden 
side lejet , et udsigtspunkt , der ville kunne åbne 
øjnene på en blind , og vejen dertil er så dejlig , 
at vi sagtens finder  » Materiale «  — « 
» Der må vi hen ! «  råbte han , sprang ilfærdig 
op og rakte hænderne ud for at hjælpe hende . 
» Ja , ja — stop nu lidt . Vi må først se på 
uret — «  hun tog det frem ,  » tænkte jeg det ikke 
nok . Når jeg skynder mig , kan jeg næppe nok 
blive klædt om , inden middagsklokken ringer . 
Altså — en anden gang . « 
Hun fik pludselig travlt og talte hastig , mens 
hun rystede sandet af regnkåben , hun havde 
siddet på . 

» Ja men — når ? «  tonen var indtrængende , 
næsten bønlig . 
Hun vidste ikke selv , hvorfor hun gjorde 
indvendinger , for lyst havde hun — men — 
» Å — vi træffes nok — «  hun begyndte at 
gå , og han fulgte . 
» Nej tak — det lader jeg mig ikke nøje med . 
Terrænet er for stort til , at man to gange i træk 
skulle have held med sig . Må jeg bede om en 
ordentlig aftale både med tid og sted , sådan 
som det sømmer sig for lærer og elev — « 
» Nå ja , hvis det er deres alvor — «  begyndte 
hun og lo . 
» Mit rammeste alvor ! «  forsikrede han . 
» Henad aften er det bedst , «  vedblev hun , 
» lidt solnedgangslys skulle der helst være for at 
gøre det rigtig fint — jeg synes , vejret bedrer sig 
i dag — « 
» Altså i aften , «  næsten som en kåd dreng 
gjorde han et hop i det samme . Det klædte ham 
så komisk , at hun atter lo , og løjerligt nok , selv 
syntes , alt var så fornøjeligt denne dag , både 
udenom og indeni , rimeligvis blot fordi solen 
skinnede , og det just ikke så ud til at ville regne 
lige straks .  » Tak — det var smukt af dem , « 
Sagde han med sin varme , kønne røst , der - gav 

sådan aparte , inderlig klang til ordene ,  » må jeg 
så hente dem klokken — — ? « 
» Lad os sige halv syv . Jeg bor — « 
» Hos Per Larsen — også kaldet klit-Per . « 
» Men hvoraf ved de det — ? «  spurgte hun 
forundret . 
» Å , alt rygtes i sådant et lille hul . Jeg har 
også set dem et par gange — i går f . Eks . De 
sad i krohaven og drak kaffe , men — jeg dristede 
mig ikke til at hilse på dem — — « 
» Så — ? hvorfor ikke ? «  røg det ud af hende , 
skønt hun øjeblikkelig fortrød sine ord . 
» Nej — jeg var ikke rigtig sikker på — en 
* 
god modtagelse , «  sagde han tøvende og skottede 
småleende til hende . 
Hun bøjede sig hurtig ned og søgte , for at 
skjule sin rødme , blandt marehalmen efter en blomst , 
som ikke var der — og så kunne hun ingen ting 
finde at sige , der ikke forrådte , at hun vidste , hvad 
han mente . 
Hun lod , som om hun overhørte hans ord og 
greb det første , det bedste emne , der drejede samtalen 
ind i et andet spor . 

Ix . 
Ni en da de hen ad aften atter gik sammen — 
hun ventede ham , fuldt påklædt til turen udenfor 
sin dør — var de så underlig generte over for 
o o 
hinanden og kunne ligesom ikke rigtig komme på 
gled . De var måske dog lidt for fremmede , eller 
havde for få berøringspunkter , tænkte hun , efterhånden 
som hendes forsøg på at finde en tilknytning , 
en fælles interesse strandede . Det ene , 
der førte dem sammen , brast straks . Han manglede , 
som han sagde , al Sans for naturindtryk . Han så 
på , hvad hun viste ham , fandt det  » meget kønt «  , 
men intet skabte stemning hos ham , og for detaillerne 
havde han ikke øje . 
Hun greb på må og få i bunken af almindelige 
emner for at holde en samtale vedlige , literatur , 
kunst , teatrene o . s . v . men mærkede snart , at han 
ikke var videre hjemme på de områder , og så 
svarede han så underlig åndsfraværende , syntes hun . 

alligevel var der ved ham noget , som holdt 
hendes interesse for ham vågen , noget på en 
grang drømmende og bevæget over hans ansigt , 
hun ikke ret kunne tyde , men som drog til . Og 
ansigtet , jo — skønt det ikke var egentlig smukt , 
syntes det pludselig at behage hende som intet andet 
ansigt , hun havde set . Nu vidste hun også , hvad 
det var , der forandrede ham . Han havde fået skæg . 
En knebelsbart , der dækkede overlæben , gav munden 
mere karakter . Hun opdagede , at linjen , som forbandt 
pande og næse , var af en næsten ideal 
renhed , at hovedet havde en god form , og at det 
sad sjældent kønt og fast på Hals og skuldre . 
Kunne hun blot finde det sesame , der ville 
løse hans tunge ! 
Så mindedes hun med et , hvad de havde 
talt om den aften , de mødtes første gang , og 
hun spurgte — det kom så underlig umotiveret 
dumpende : 
» Og hvordan går det nu' med teologien ? « 
Det gav næsten et sæt i ham , som var han 
langt borte , og over hans træk gled et drag af 
lidélse og indre uro . 
Han svarede undvigende , men dog sådan , at 
hun mærkede , hun rørte ved en stræng , der gav 
genlyd , og spurgte 'videre . 

så kom det frem lidt efter lidt , hvad han 
den gang blot antydede . Han var i en stærk 
åndelig krise , i strid med sig selv , og krisens 
udfald galdt hele hans timelige og åndelige velfærd . 
Han gik til sit studium , fortalte han , med 
kærlighed til og ærbødighed for den livsstilling , 
han af egen tilbøjelighed allerede fra dreng af 
valgte . Som søn af en skolelærer stod det , at 
blive præst , for ham som det højeste , et menneske 
kunne nå . 
Sin tro havde han i behold , lige til han for 
alvor begyndte at tage fat på studeringerne . 
Men under dem — eller vel egentlig ud af 
dem opstod tvivlen , uden at han just kunne angive 
hvoraf eller hvorfor . Han stred ærlig imod , forsøgte 
alt , først og fremmest  » Bøn og påkaldelse «  — 
det lød lidt ironisk , men gennem den bitre tone , 
kunne hun føle , at skuffelsen havde været smertelig . 
Han skildrede hende sine kampe , sin lidelse , 
sin forgæves søgen efter at komme til klarhed . 
Da gud ikke ville hjælpe , søgte han til 
menneskene , gik til den og den — han nævnede nogle 
navne , bekendte i den teologiske verden . Men 
uden nytte . De gav fortolkninger , forklaringer , 
hver efter bedste evne , men hyppig rigtignok ganske 
modsigende . Han søgte til kirkerne , hørte de og 
de præster , gik til alters . Men kirken var ligesom 

» bleven tom «  for ham , og ordene , der taltes , nåde 
aldrig hans hjerte , æggede kun til modsigelse . 
Noget lignende var det , når han læste . Tvivl og 
kritik magtstjal hans tanker , så selv biblens ord 
forvrængedes — ja , ofte forekom ham latterlige . 
Han greb så til at lære udenad , tage det hele 
som en remselektie , men så snart han forsøgte en 
gengivelse , løb han sur , og i stedet blev det en 
kritisk undersøgelse . Allerede et par gange havde 
han gjort skandale ved examinatorierne . Han tvivlede 
næsten om , at han blev modtagen ved examensbordet . 

og hvad der end blev ud af det , teologisk 
embedseksamen skulle og måtte han have . Han var 
tidlig bleven forældreløs , var helt og holdent afhængig 
af den onkel , hos hvem han boede — en forhenværende 
landmand , der trak sig tilbage i den gode 
tid og nu levede af en lille formue — ikke just 
var rig og selv havde børn , der var sat i vej . Med 
stor opofrelse tog denne onkel sig af ham , gav 
ham subsistensmidler , holdt ham til studeringerne 
og forlangte som eneste vederlag for sine velgerninger , 
at han hurtigst mulig tog teologisk 
attestats og søgte præstekald . 
Han følte sig gældbunden og uden hjælpekilder 
til på anden måde at afbetale gælden . Ja , 
naturligvis forsøgte han at tjene til sit underhold ved 

at blive lærer , det sædvanlige nødanker for de studerende . 
Men , som han sagde hende , han manglede 
vistnok evner i den retning . Eller måske var han 
selv for stærkt opreven , til at kunne samle sine 
tanker på noget andet . 
Og desuden — han var træt , næsten sløv , 
hjærnetom , syntes ikke , han ejede en tanke mere . 
Hans kristentro var død , intet andet holdepunkt 
kunne han finde , stod foran mørket , det rene intet , 
var ræd for det , turde ikke vove springet — og 
skulle endda være præst . 
Han talte rolig , næsten tørt , men hun • så , at 
hans læber dirrede , og at han blev bleg . Stemmen 
lød lidt forceret spottende , da han til sidst spurgte , 
om hun ikke syntes , det var en ganske snedig 
musefælde , livet der havde stillet op . 
Ikke blot gav hun ham ret , men hun følte sig 
så underlig dybt greben af alt dette . Den interesse , 
han vakte hos hende , blev allerede efter disse første 
timers samvær til varm medfølelse og sympati . 
Og det indtryk fortog sig ikke . 
Hun var selv tidlig kommen til sin livsanskuelse 
og uden synderlig kamp . Den var hende mere i 
kødet båren end egentlig erhvervet og bundede i 
en fast og klar tro på fremskridt og udvikling , 
på en alt gennemstrømmende verdenssjæl , hvorfra 
livet havde sit udspring , og hvortil det vendte 

tilbage efter døden . Men nogen personlig gud 
kendte hun ikke og følte ikke trang til , ikke da 
hun stod ved sine kæres dødsseng , ikke i det 
daglige liv , eller når hun skulle tage afgørende 
beslutninger . Hun så livet i øjnene uden frygt 
og følte sig stærk , også til at tåle og lide . 
Før skyede hun al debat om religiøse spørgsmål . 
Det var så ørkesløst , vidste hun af erfaring , 
og hvad et menneste tror eller ikke tror , blev dog 
den ensomste sag af alle . Aldrig blev man enig , 
og ikke kunne man nytte hinanden noget . Men 
over for ham syntes hun , det var anderledes . Mere 
eller mindre drejede deres samtaler sig om dette 
emne . Udenfor det var de derimod ofte i forlegenhed 
med , hvad de skulle tale om . 
De sås næsten daglig , ofte to , tre gange om 
dagen . Selv uden aftale vidste han altid at finde 
hende — eller hun lod sig finde . 
Der var nu omtrent tomt for gæster på kroen . 
Det ustadige vejr drev efter sommerferiens slutning 
folk ind til byen fra det ublide klima her på den 
nøgne strand , og de to kunne ganske uforstyrret 
færdes med hinanden . Helst gik de lange ture . 
Det blev i reglen for koldt at sidde stille ude , 
og han kendte egnen i Miles omkreds , da han 
plejede at tilbringe ferierne hos en slægtning i den 
nærliggende landsby . 

helt formåede hun rigtignok ikke at sætte sig 
ind i Højers tankeliv , og ofte når hun sad ene 
hjemme , kunne det gå op for hende , at al hans 
tvivl og uro nærmest havde sin grund i , at han 
var svag af karakter , viljeløs lod sig rive med af 
sine hypokondre stemninger . Så kunne hun ærgerlig 
komme tilbage til sit første indtryk af ham , at han 
stak til halsen i hensyn og fordomme , og hun fik 
lyst til at ruske ham ud af alt det — men 
standsedes ved tanken om , hvad det egentlig kom 
hende ved , og med hvad ret hun ville sætte ham 
op imod det , der bandt ham . 
Men næppe var hun sammen med ham , før 
hans personlighed , eller det , hun nu så i den , 
atter tog hende fangen , og det var , som om selve 
hans vaklen og svaghed drog hende stærkere til 
ham , rørte ligesom ved moderinstinktet i hendes 
hjærte . Så blev han  » en stridende ånd «  ,  » en 
sjæl i vånde «  , og en besynderlig , ganske ny Art 
af medfølen , medliden fyldte hendes sind og løftede 
ham for hendes bevidsthed . 
Og dagene gik — nej , de fløj , syntes hun . 
Næsten med febrilsk uro , regnede hun ud , nu til sidst 
i timer , de få , der var tilbage af hendes korte 
ferie . Og så galdt endda kun de , hvori hun og 
Højer færdedes sammen . 

27 i 
det blev til sidst næsten fra morgen til aften , 
blot med de afbrydelser , måltiderne nødvendiggjorde . 

af vejrliget , der var så slet som vel muligt , 
lod de sig ikke afskrække . Det tog de , som det 
faldt . Søgte sig , når de vare trætte af deres 
vandringer , i blæstvejr , et lunt sted i klitten eller i 
et bakkedrag i en af de omliggende småskove . 
Eller de slikkede sol , når den en sjælden gang 
viste sig imellem bygerne , ude i det fine , gullige 
sand ved havkanten . Regnede det alt for slemt , krøb 
de i læ i kroens lille mørke havestue , den de i 
reglen havde for sig selv — hun i et stort skrummel 
af en amerikansk gyngestol , det eneste nogenlunde 
magelige sæde , kromøblementet ejede — han ridende 
på en rørstol lige overfor hende , mens de mere 
og mere optagne af hinanden talte sammen , som 
var deres bekendtskab lige så mange år gammelt , 
som det nu talte dage . 

X . 
Så kom den sidste dag . 
Hun sad foran den åbne dør i sin kahytstue 
med broderirammen støttet mod knæet og syede 
med uldgarn på mørkt stof efter en frodig strandtidsel , 
denne strandens' pragtfulde vækst , der synes 
at suge sine farver af himlens , havets og sandets 
sarteste tinter . Den var plantet i en kumme med 
vådt sand foran hende på bordet , lidt højt oppe . 
Hun var  » næsten «  kunstner i disse arbejder , 
som hun drev i sine fritimer , siden hun kom fra 
Berlin — og mente at blive det helt . 
Allerede i det stykke af planten , der var at 
se på klædet , syntes den at leve . Så fint og 
sikkert gengivet var den både i form og farve . 
Den seje , ranke stængel , de tornbesatte kraftige 
blade , de dybblå blomsterkroner , der inderst inde 
har skær som af solnedgangslys på regnskyer , 
syntes at stå i rummet , lige så frit som selve 

den levende model . Det arbejde lykkedes helt 
ud , følte hun selv . 
Ud på eftermiddagen var det , og så gråt i 
vejret , at hun næsten ikke kunne se mere . 
Lige fra om morgenen skyllede regnen ned . 
Hun håbede på vejrskifte både klokken 12 , 
klokken 3 og klokken 6 , men skifte ville det ikke . 
Af den vide havflade , hun ellers havde lige 
for øjnene , var der i dag intet andet synligt end 
en smal , smudsig-grå stribe inde under land , 
resten dækkedes af og flød sammen med de løst 
hængende , blygrå regnskyer , der som store poser 
gled frem landværts fra og blev hængende der ude . 
Næsten ingen vind og ingen lyd uden af regnens 
sivende fald i sandet og den ensformige plasken 
af regnvandet , der i snoreagtige stråler faldt fra 
tagskæget på murstensskærverne langs husmuren . 
Af og til bøjede hun sig til siden og gjorde 
lang Hals , så hun ud ad den åbne dør , langs 
klitten , kunne se den smalle sandede sti , der 
løb gennem marehalmen over stejlebakken . Længere 
borte skælnede hun gangbrættet over bækken . Så 
kom stien igen et lille stykke , indtil der , hvor 
vejen om et skarpt hjørne drejede forbi kroen til 
lejets eneste  » Gade «  . 
Men ingen kom — i alt fald ikke -den , hun 
ventede . 

hele den dag — og det den sidste — havde 
hun ikke set ham . Det var endnu ikke hændet , 
siden hin formiddag , de mødtes første gang . 
Hvad kunne der være i vejen ? 
Om formiddagen ventede vel han som hun 
på bedre vejr . Så voldsom og vedholdende som i 
dag havde regnen endnu ikke været . Men da det 
så ikke blev bedre ? 
Både efter frokost og efter middag ventede 
hun der henne i kroen , så længe hun kunne holde 
ud at sidde ørkesløs foran havedøren og se ud i 
den lille grønning , der kaldtes have . På alle sider 
var den omgærdet af plankeværk og højt buskads 
og bestod kun af en uhyre buksbomhæk , der fra 
midten bredte sig ud til alle sider , tilklippet som 
en stor rund Skive , og så tæt og stiv , at Terese 
var vis på , værten kunne brugt den som middagsbord 
for sine sommergæster . 
Bestandig ventede hun — indtil hun pludselig 
sagde sig selv , at han naturligvis , som han så 
ofte plejede , nu gik spejdende ved stranden 
omkring hendes bolig — eller måske spurgte efter 
hende hos fiskerfamilien ved køkkendøren på den 
anden side af huset . Regnkåben på og af 
sted . Men ingen var der — og ingen havde 
der været . 

så var det , hun greb til sytøjet — — og 
syede som i feber , ganske vis på , fra minut til 
minut , at nu måtte han komme . 
Mens hun stak nålen ind og ud , valgte 
chatteringen , hun skulle bruge af de garnbundter , 
der sirligt ordnede lå på en stol ved siden af 
hende og hyppig med lidt sammenknebne øjne så 
på sin model , fløj tankerne uroligt frem og tilbage 
over disse fjorten , eller nøjagtig femten og en halv 
dags bevægede samliv , uden dog at kunne hefte 
sig ved andet end idelige gisninger , om han ikke 
kom , hvorfor han ikke kom — ? 
Det blev , nu det var så silde , lige ved solnedgang , 
næsten uforklarligt . Og efterhånden som 
den grålige dæmring bredte sig uden for — hun 
måtte for længst lægge sytøjet til side og pakke 
det i kufferten — sænkede der sig over hendes 
sind et træt tungsind , en ubestemt angst , som hun 
uvilkårlig skyede at gå til bunds i . Hun havde 
lyst til at gå ud , gå langt for at ryste det af 
sig , men fik sig ikke til det , sad og krøb sammen 
i døren med et schavl om skuldrene og frøs--------------- 
kunne det tænkes , han var bleven syg ? Så 
måtte det være heftigt — ti for en ringe ting , 
en forkølelse eller sligt , blev han ikke hjemme . 
Hvorfor hun vidste det så sikkert , gjorde hun sig 
ikke klart , men hun vidste det . Hendes opskræmte 

fantasi havde straks på rede hånd alle disse 
sygdomme , der bryder ud med pludselig voldsomhed 
uden foregående sygdomstegn : bryst- og lungebetændelse 
— gastriske , typhoide febre o . s . v . o . s . v . 
Det gøs i hende vad tanken . Men sådan 
kunne det dog ikke forholde sig . Endnu i går talte 
de om , at her ude blev man ikke syg af noget . 
Badet og luften hærdede mod klimaet . Rigtignok 
travede de om i alt slags vejr , men tørskoet — og 
det var jo det vigtigste — sørgede de for at være . 
Hun i sine galoscher , og han havde , når det 
regnede slemt , huskede hun , et par rigtige fiskerstøvler , 
der kunne trækkes helt op over knæene 
og så ud , som kunne man vade gennem Kattegat 
med dem , uden at blive våd om fødderne . 
Men våde , næsten gennemblødte var de ofte . 
Hende generede det ikke . Hun skiftede straks , når 
hun kom hjem , og følte sig blot så dejlig varm 
og veltilmode ovenpå . Men han  ? Havde han 
mon ret meget at skifte med ? Sæt , han kun havde 
den ene dragt , en let sommerdragt , han stadig gik 
med . Havelocken , sagde han , var regntæt . Men var 
den det ? Paraply brugte han aldrig . Det faldt 
hende ikke ind at tænke på det før nu . Å , men 
den var uforsvarligt af hende ! Ja , hun var sikker 
på , han var syg , og så var skylden hendes — farlig 
syg , naturligvis . Og den tanke knugede hendes 

hjærte sammen i en så heftig smerte , at hun fik 
den uroligste ilfærdighed over sig for at komme 
af sted , få vished . Hun måtte , ville have besked , 
ville til landsbyen , søge ham op — — 
hun fik regnkåben- og hatten på , stod i 
begreb med at gå — da hun hørte hurtige skridt 
standse lige udenfor , og nogen nævne hendes navn . 
Det var ham . 
Hun svarede ikke straks . Lettelse , glæde , noget , 
der var langt , langt mere end begge dele , tog 
næsten vejret fra hende . Blodet sang hende for 
ørerne , hendes hjerte bankede i jubel — og som 
ved et pludseligt lysglimt så hun klart i sig selv . 
Hun elskede den mand — og han ? 
Hun kom hen i døren , sagde et par ord , hun 
vidste ikke hvad , rakte ham hånden som hundrede 
gange før . Og han greb den . Men i det ømme , 
faste tryk , der ikke slap og sendte blodet i en 
varm strøm gennem hendes årer , følte hun for 
første gang , at også han elskede hende , at det 
stod at læse i hans øjne , om hun turde se ind i 
dem . Men hun turde ikke . Der faldt en underlig 
sky forvirring over hende , ja , over ham med , 
mærkede hun — og ingen af dem talte . 
Han drog blot hendes arm ind under sin og 
beholdt hånden , mens de ganske langsomt gik 
mod vest gennem den våde marehalm , der med 

en raslende lyd slog mod hendes kjole og hans 
støvler , indtil de kom ned på det faste , fugtige 
sand lige ved havkanten , blev ved at gå , til kun 
hedens og havets store stilhed og ensomhed var 
om dem . 
Det regnede ikke mere . 
Langs horisontens rand gled en flig af det grå 
dække til side , akkurat så meget , at den synkende 
kugle sås som en uhyre rødglødende boble , svømmende 
på det i sagte , tavse dønninger vuggende sortblå hav . 
Og hvilket lys ! Det trængte gennem den 
tunge luft som skær af rødt flammende ild , så 
skyerne syntes tynde som flor ; det sivede ud fra 
himlens porer og flød som lysende blod hen over 
land og vand og sandet , de stod på . Ikke et 
viftende siv , ikke et nikkende marehalms aks , uden 
det var som dyppet i rødgyldent lys . Bækken 
løb som ud af en digel med skær af smeltede 
metaller . På heden mod vest syntes den nys 
udsprungne lyng at flamme , granpurrerne stod lyslilla 
med bræmmer af karmoisin . Og alt som 
kuglen sank , skiftede farver og toner . Fra glødende 
rødt til violet , fra violet til gylden grønt og blåliggult , 
— indtil det sidste glimt af solboblen med 
blink som af en stjærne , der slukkes , sank i havet . 
Men endnu længe rødnede den sunkne lyskugle 
skyfloret , der alt som det blegnede , fortyndedes , 

veg ud mod synskredsens rande og 
blottede augusthimlens bløde mørke med stjærnernes 
mylrende blinken , mens den nytændte månes segl 
tegnede sin tynde glimmerstribe langs ad de dunkle 
vande . 
Endnu gik de to der . Men denne aften uden 
mange ord , og ikke et talte direkte om det 
elskovens morgengry , der fødtes i deres hjerter . 
Men hvad de sagde , selv rene trivialiteter , syntes 
dem på hel ny måde at gå fra sjæl til sjæl 
og netop at sige det , hvorom de tav . 
Nu og da strøg han med sin hånd hen over 
hendes med en sagte , næppe mærkelig berøring . 
Den gennemsitrede dem begge med kærlighedens 
første , sarte attrå , der endnu ikke vovede , så lidt 
som trængte til noget andet kærtegn . 
Hun fik at vide , det var den  » dummeste til- ’ 
fældighed «  , der holdt ham bunden hele dagen . 
Nogle gæster til huset , hvor han boede , og som 
han af pligthensyn mod sine værtsfolk ikke kunne 
forlade . 
» Altså var det blot et tilfælde — «  sagde 
hun med et strålende smil og en lille udhæven 
af ordet , der underforstod eftersætningen . 
» Ja — et rent tilfælde — — . «  også han 
smilede , bøjet ned over hende i en lidt tættere 
nærhed . 

og hendes spørgsmål , hans svar , der kun var 
en gentagelse af spørgsmålet , syntes dem at gemme 
en uendelig dyb , lyksalig mening . Den gjorde klart , 
hvad dette tilfælde bragte dem begge . 
Det var silde , da de endelig atter stod ved 
hendes dør og skulle tage afsked . 
Allerede ved solopgang måtte hun bort med 
dagvognen næste morgen for i nærmeste købstad 
at nå en diligence , der stod i forbindelse med 
banetoget til København . 
Men end ikke afskeden gjorde noget skår i 
deres stemning . Kun nogle få dage , og de sås 
igen . Det var , som tid og rum nu ikke lagde 
nogen fjærnhed imellem dem . 
De sagde ikke farvel , men : vi ses igen . To , 
tre gange gentog de det , og dog gik han ikke , 
kunne ikke rive sig løs fra de fugtige , lykkestrålende 
øjne , der så ind i hans , ganske sorte i det blege 
lys fra månen bag ved . 
» Luk øjnene , «  bad han . 
Hun lo , næsten lydløst , men gjorde det ikke . 
Så bøjede han sig pludselig ned , trykkede 
sin mund mod de små fingerspidser , han holdt 
om med begge hænder , løftede hatten , løb ilsomt , 
uden at se sig om , op over klitten , der højnede 
sig bag huset — og var borte . 

hun gik ikke i seng , sad hele natten ved 
vinduet i sin lille stue . Drømmende , men ganske 
vågen , så hun ind i det liv , der ventede hende , 
og som hun først nu syntes at leve . Tilværelsen 
lå for hende som i forklaret glans , alt fik mening , 
blev ny virkelighed . Hun tænkte ikke — eller 
tankerne formedes ikke i ord , men svulmede som 
solbelyste lykkebølger gennem hendes sind . 
Kærlighed ? Dette var altså kærlighed . Hjertet 
blev hende ligesom for stort i brystet , hun gemte 
hovedet i hænderne og græd af lykke . 
Og i disse første timers henrykkelse , mens hun 
vågnede til fuld bevidsthed om sin elskov , tog 
den i besiddelse , var det næsten , som glemte hun 
ham , der var dens årsag , 
o 
men lidt efter lidt legemliggjordes også han i 
hendes tanker . Hans skikkelse kom nær og blev 
snart det alt beherskende . En uudsigelig længsel 
efter ham betog hende , overmandede hende . Hun 
begreb ikke , at hun kunne tage afsked med ham 
før , som var det intet , at de først skulle ses om 
en uge — å gud , syv hele døgn . Det var jo 
en evighed , når hvert minut , der skilte hende fra 
ham , fyldtes af savn . 
Mon han nu sov ? Nej , han vågede som hun , 
tænkte på hende , længtes som hun . Næsten 
legemligt følte hun hans tankers og hans længsels 

nærhed — og hun lo og græd på en gang i en 
sælsom smerte- og lykkeblandet fryd , der syntes 
at opløse hendes hele væsen . 
Men i alt dette kendte hun sig ikke selv — det 
var , som gav hun sig i vold en ukendt magt . Den rev 
hende med sig ind i en eksaltation , der var hendes natur 
fremmed , og førte hende hid og did , uden at hun selv 
var mægtig at tøjle sine tankers og følelsers strøm . 
Så dukkede med et erindringen om Heinrich 
op . Hvor helt og ganske hun dog havde glemt 
ham , ikke én gang tænkt på ham i al denne tid . 
Ti også tiden syntes hende forvandlet . De fjorten 
dage fyldte i hendes bevidsthed som måneder og 
år , og hvad hun følte nu , havde altid været , ville 
altid blive . Som fremmede forekom både Heinrich 
og hans moder hende , helt strøgne ud af hendes 
liv , og dog hang tanken fast ved hin aften , da 
han i Berlins snedækkede gader første gang talte 
til hende om kærlighed . Hun huskede angsten , 
der greb hende , da han fordrede hendes løfte , og 
det selviske , næsten grusomme ønske , den rent 
uvilkårlig formede i hendes sind . Men nu fødte det 
ingen anger . Hun forstod blot helt og fuldt , hvad 
der gjorde forskel mellem den gang og nu . Og 
så var det , som om hendes kærlighed til Højer 
ved sammenligningen blev hende ret bevidst , blev 
levende virkelighed , fik kød og blod . Med et 

næsten jublende udråb sprang hun op . Hun 
elskede — elskede ham — ham ! Der gaves ingen 
anden end den ene mand for hende i verden . 
Kun gennem ham elskede hun alt , alt andet — 
mennesker , dyr , alt , hvad der havde liv , livet 
selv — det herlige , glade , lyse liv , der rummede 
al lykke , al rigdom i ham — den eneste . 
Månen var længst sunken ned , den mørke nat 
var bleven en gråagtig dæmring , der lidt efter lidt 
sugede stjærnernes lys til sig . Det lysnede svagt i 
øst med morgenrøde og ny sol — dagen kom . 
Og hun syntes , det var som den første dag af 
hendes liv , som lå verden nyskabt for hende . 
Hun slog døren op , stod med varme kinder , hjertet 
fuldt af lykke , med smil om mund og øjne , sund , 
kraftig og glad , da skriftens ord faldt hende ind : 
» og se , alt var såre godt «  — ja , alt var såre , 
såre godt ! 
Et par timer efter sad hun på vognen , der 
kørte langt uden om , og i modsat retning af den 
landsby , hvor Højer boede . Hun så ufravendt 
derhen — så og så med alle tanker om og hos 
ham , så hun til sidst fik ganske ondt i nakken af at 
dreje hovedet . Vejen svingede , uden at hun mærkede 
det , så hun så i helt forkert retning . Da hun endelig 
opdagede det , lo hun højt af sig selv — en glad , 
frejdig latter , der klang i den friske morgenluft . 

Xi . 
Endelig var dagen der , da han skulle komme 
til byen . Den bragte hende helt ud af ligevægt . 
Hendes utålmodighed , forventning , længsel kunne 
ikke længere holdes nede . 
Hun var så distrait under sit arbejde , at hun 
næppe hørte , hvad der blev spurgt om , svarede 
forkert , greb fejl på hylderne , hentede de hvide 
broderier , når de kulørte blev forlangt og omvendt , 
kunne ikke huske fra næse til mund — — og fik 
ikke ende på tiden , der sneg sig hen . Arbejde 
kunne hun slet ikke , sad og lod , som om hun 
tegnede , men kom ingen vej , og det lidt , hun 
udrettede , duede ikke . 
Og så var hun irritabel — ja , ligefrem urimelig , 
fandt fejl i syerskernes arbejde , hvor der ingen 
var , skændte for ingen ting — — og så i de 

betuttede ansigter , hvor ulig sig selv hun var , 
fortrød sit onde lune , ærgrede sig over sin mangel 
på selvbeherskelse , men vandt ikke herredømme 
over sig selv alligevel . 
Jo længere det led ud på eftermiddagen , des 
værre blev det — og værst var uvisheden — ti 
de traf jo ingen aftale om netop at ses den dag , 
bar sig rent tosset ad — men se ham måtte hun . 
Hun holdt det ikke ud længere . 
Hun vidste , han nåde ikke byen før højt op 
på dagen . Hun vågnede just på det klokkeslet , 
vognen gik fra landsbyen og havde siden rejst med 
ham i tankerne hele dagen . Om formiddagen var 
han i sit hjem hos onklen , naturligvis . Der spiste 
han til middag . Men hvornår kunne han slippe 
derfra ? hvordan skulle de ses — og hvor ? Ville 
han vente derhjemme ? ville han komme op til 
hende ? Skulle hun gå der i stuen , vente og 
lytte — ja , når , når skulle hun se ham ? 
Så med et , af lutter nervøsitet måske , begyndte 
tvivlen , der i de foregående dage , nu og 
da stak hovedet op , atter at pine hende . Var det 
sikkert , at hun så ret den aften ? Elskede han 
hende virkelig ? Intet havde de sagt , han så lidt som 
hun , intet var der egentlig sket . Hvoraf vidste hun , 
om det hele hos ham ikke blot var en stemning ? 

han mente måske intet — intet af alt det , der 
for hende allerede var selve tilværelsens indhold . Al 
hendes lykkelige sikkerhed var pludselig borte . Det 
hjalp ikke stort , hun i mindet søgte at genopleve 
det øjeblik , da han kom til syne i døren , og 
hendes kærlighed syntes at fødes i samme nu — 
så lidt som deres tur langs stranden . Ti tvivlen 
ligesom slørede alt med sin kolde tåge så de blev 
gråt i gråt og viskedes ud — lige til hans træk , 
dem , hun næsten ikke tydelig huskede mere . Og 
timerne krøb af sted . 
Endelig , endelig var det lukningstid . Man 
brød op . 
Uden ret at vide , hvad hun gjorde , slukkede 
hun straks gasblusset i tegnestuen og greb efter 
sit tøj , som hun famlende og langsomt fik på . 
Men der i mørket faldt en tyngende angst over 
hende . Hun syntes , hun kunne hverken røre hånd 
eller fod . 
Var det ikke bedre at vente lidt ? Ti sæt — 
sæt han ikke kom — sæt , alle tvivl og onde 
anelser fik ret . 
Ligeså heftig hendes utålmodighed havde 
været efter det øjeblik , der nu var nær , lige så 
beklemt og bange følte hun sig nu . Turde ikke 
gå , kunne ikke blive . 

hun sank ned på stolen , knugede hænderne 
sammen og rystede som af feberkulde . 
Langt om længe sneg hun sig ud , sidst af 
dem alle . 
Døren var låset af , nøglen borte . Ingen af 
dem havde set hende der inde i mørket , de troede 
formodentlig hun var gået . Hun måtte tilbage og 
hente sin egen nøgle , som hun vred og vendte i 
låsen , før hun fik den op . 
Hendes fødder var tunge som bly , hendes 
knæ rystede , og hun svinglede lidt , da hun gik det 
lille stykke over gården , hvor kun skæret fra de 
oplyste vinduer i de øvre etager gav en bleg 
lysning . Porten lå mørk for hende , en gadelygte 
lige ud for den blændede hende , så hun intet så . 
Hun stødte gitterdøren op . Og der indenfor i 
den dybeste skygge' — en skikkelse , en arm , der 
lagde sig om hendes skuldre , et bryst , hun følte 
sig trykket op imod og slag af et bankende hjerte 
mod sit — og så et par varme læber , hun villigt 
trykkede sine imod med al kærlighedens første , 
friske næsten helt usanselige inderlighed . 
» Kom lad os gå , «  sagde han endelig og drog 
hende med sig . Helt fortroligt stak hun selv sin 
arm ind under hans . Hvor naturligt det nu syntes 
hende , at han var kommen , at de gik sammen — 
og hvor naragtigt , at hun kunne tvivle ! 

de gik gennem byen , ud ad byen — gud 
ved , hvor langt . Ingen af dem vidste siden , hvor 
de egentlig vandrede om . 
Nu havde de nok at fortælle hinanden . Men 
mest om disse dage , der skilte dem ad , om hvad 
de følte , tænkte — og hvordan de længtes-------------' 
o o 
først da hun hjemme — det var over 
midnat — lå i sin seng , mærkede hun , hvor træt 
hun var , og hvor langt de havde gået . Og så 
var de længe om at sige det sidste godnat udenfor 
hendes dør . Hun følte endnu hans hænder om 
sine kinder , hans Kys på sin mund , hørte hans 
sagte hviskedee god nat og de tåbelige , tossede 
ord , der var så underlig søde at sige — og så , 
at han kom igen og atter igen . Hun lo af ham 
og af sig selv . Ti som store børn var de til sidst 
blevne enige om , at nu skulle de være tapre , tælle 
til tre , så skulle hun stikke nøglen i låsen , 
dreje om og gå ind med det samme uden at se 
sig om og uden at sige noget . For just dette 
god nat , der ømt og fortroligt hviskedees i den 
mørke gang , var det , der gjorde det rent umuligt 
at skilles . 
Så holdt de endelig stand . 
Ja — hvor gemte denne aften "mange lyse 
minder ! 

med en fornemmelse af glad , træt ro 
lukkede hun øjnene . Og skønt allerede halvt 
sovende , var hun vis på , hun ville ligge ly s vågen 
hele natten for at tænke på ham — men kun et 
øjeblik efter sov hun lykkens trygge , drømmeløse 
søvn . 

Xii . 
Dynger af arbejde ventede på hende . Mens 
hun var borte , hobede bestillinger , hun kun blev 
betroet at udføre , sig op , og desuden skulle julevarerne 
sættes i gang . 
Men nu syntes hun pludselig at have fået sin 
arbejdsevne mangedoblet . Og ikke blot det . Hendes 
kunstneriske evne fik ligesom nyt sving . Idéerne 
mylrede i hendes hjerne . Der kom en særegen 
glans og fart over hendes tegninger og kompositioner . 
Aldrig arbejdede hun med så meget held . 
Det år skulle en af hendes idéer startes på 
julemarkedet med en samling efterligninger af gamle 
gobeliner , syet på kanevas og anbragt som kakkelovnsskærme , 
tæpper , vægdrapperier , stof på møbler 
i antike stilarter — en hel særlig udstilling . 
Både syersker og håndværkere smittedes af 
hendes Iver og energi . Alle tog de villig fat , og 
alt så ud til at skulle lykkes . 

også i de øvrige afdelinger var der travlhed 
og røre . Cheferne forberedte et hovedslag til 
julen denne gang for at konstatere magasinets 
overlegenhed overfor et yngre lignende forretningsforetagende , 
der var begyndt at komme på siden 
af dem . 
Der lå kappelyst i luften . Heldet ville ikke 
blot komme cheferne til gode , da salgsprocenterne 
var en ikke ubetydelig del af ekspedienternes 
gage . Som kloge generaler lod cheferne hver 
enkelt afdeling forstå , at det var af den , de særlig 
ventede sig sejren . Det opildnede funktionærernes 
Iver . Der kom formelig korpsånd mellem det 
ellers så stridbare personale . Men også .ud ad til 
syntes man at have sporet , noget var i gære , og 
det drog kunderne til . Tidligere end sædvanlig 
begyndte efterårssøgningen at stige fra dag til dag . 
Til held for Terese vedblev frøken Clausen 
at være i det elskværdigste lune . Hun undte sig 
næppe tid til sine måltider , og større bevis på 
Iver og offervillighed kunne hun ikke give . Det 
lækre konditorsmørrebørd , hun ellers brugte den 
fulde frokost-halvtime til at fortære , tog hun nu 
blot mundfuldevis i ny og næ , når ekspeditionen 
levnede hende nogle minutters rast . 
Det var tvivlsomt , om hun fik ordentlig middagsmad , 
så hurtig kom hun igen , for at Terese ikke 

skulle sinkes i sit arbejde med at ekspedere . 
Gjorde Terese indvendinger , svarede frøken Clausen 
med et skalkagtigt smil , at det skulle hun ikke 
tage sig nær , hun tog oprejsning ved aftensmaden 
og kom såmænd aldrig sulten i seng . Hun 
var  » på den grønne gren «  , sagde hun . Det lod 
til det . Hun gik i sort silkekjole , havde en brillantring 
på fingren og mødte af og til med nye 
guldsmykker . 
Også hun var vel lykkelig på sin vis , tænkte 
Terese , men skyede alligevel sammenligningen . 
Det ærgrede hende lidt , at der rent tilfældig var 
kommen en slags forståelse imellem dem i den 
henseende . 
Det var morgnen efter , at Højer kom til 
byen . Hun og frøken Clausen spiste frokost 
sammen et øjeblik , da der ingen kunder var , og 
frøken Clausen spurgte hende ud om hendes ferieliv . 
Men det blev ikke rigtig til noget med svarene , 
fordi der var så meget , Terese ikke ville fortælle . 
Så faldt hun til sidst i tanker og passede formodentlig 
ikke på , hvad hendes ansigt sladrede af skole med . 
Ti med et udbrød frøken Clausen og så på hende 
med et lunt glimt i de mørke øjne : 
» Da-da-dum ! Nu er jeg med på noderne ! 
Syn’s jeg ikke nok , der var noget aparte ved dem 

i Morges . De så så nystrøgen ud . Gud , hvor 
jeg under dem’et ! « 
Det kom så uforvarende , at blodet for Terese 
op i kinderne i en blussende strøm , der trods 
hendes skarpt afvisende  » Å — passiar ! «  for den 
erfarne frøken Clausen ikke lod nogen tvivl tilbage 
om , at hendes gisning var rigtig . 
Pigebarnets åbenmundede og påtrængende 
fortrolighed sårede Terese , og hun fik ikke en 
gang tid til at tage ordentlig til genmæle . Formiddagstravlheden 
begyndte , og med et gemytligt 
forstående nik løb frøken Clausen ned bag disken 
til de ventende kunder . 
Siden lod Terese sig ikke oftere fritte ud . De 
havde begge alt for meget at gøre og fik ikke synderlig 
tid til at tale sammen . Om aftnen var frøken 
Clausen af sted før nogen anden , mens Terese i 
reglen blev siddende en times tid endnu ved sit 
arbejde for at være den sidste , der gik , og have 
resten af aftnen fri . 
Hver aften hentede Højer hende . Men hun 
ville ikke ses sammen med ham af nogen i magasinet , 
mindst af frøken Clausen . Hun vidste , at 
blandt dem fik alt sligt kun én udtydning . Hun 
var ofte vidne til de andres møder , når hun ensom 
gik hjem . Noget i måden , hvorpå de fandt sted , 
angav i de fleste tilfælde så tydelig forholdets 

karakter , at den blotte sammenligning forekom 
hende helligbrøde . 
Uden at have truffet aftale derom var hun og 
Højer ganske enige i , at deres kærlighed skulle være 
en hemmelighed for alle andre . 
Hun gav ikke sit forhold til ham noget navn , 
end ikke i sine tanker . Den følelse , der bandt 
hende til ham , syntes hende af ganske anden , højere , 
finere Art end den almindelige , der knytter kvinde 
til mand , begynder med forlovelse og ender med 
ægteskab . 
Forlovelse , ægteskab — de to begreber forekom 
hende så uendelig hverdagsagtige og prosaiske , 
passede slet ikke i den hemmelighedsfulde , usanselige 
verden , hvor deres kærlighed hørte hjemme . Nej — 
de var elskende , og når hun sagde det til sig 
selv , syntes livet fyldt med poesi , med alle gyldne 
drømmes sarte glans . 

Xiii . 
Sommeren gled bort , uden at hun mærkede det . 
Helt fordybet i sin nye lykke var hun kun 
optagen af tanken om ham , der skabte den . At 
se ham , være ham nær , når aftnen kom , var 
dagens mål . 
Hun kunne være nok så træt af det anstrengende 
arbejde i magasinet , men blot hun fik øje på ham , 
var al træthed som strøgen af hende , og hun følte sig 
så frisk og let til mode som ved begyndelsen af en 
ny dag . Og med ham lod det til at være ligedan . 
Det var , som om han rystede tungsindet og 
usikkerheden af sig . Hans ansigt var lyst , eller 
lyste op , så snart de mødtes — han bar ordentlig 
hovedet højere , forekom det hende , og dette 
spænstige og sikre , der var kommen til i hans 
væsen , gav hans ydre det præg af mandighed , han 
måske tidligere savnede — eller , hun så det 
sådan . 

muntert og let passiarede de med hinanden og 
havde kun en bekymring : at tiden , de kunne være 
sammen , var dem alt for kort , og at selv den ikke 
så sjælden blev yderligere beskåren . 
Ham bandt et utal af hensyn til onklens hus . 
Kom der f . Eks . Gæster en aften , eller blev de indbudt 
andet steds , kunne han , som han var stillet , ikke 
undslå sig — og så gik mødet med Terese i løbet . 
Sværere og sværere faldt det dem derfor også 
at skilles udenfor hendes dør . Men en skyhed , 
hun ikke kunne forklare sig , afholdt hende fra at 
bede ham gå ind med . Hvad var naturligere i 
grunden , tænkte hun ofte . Men når det kom til 
stykket , fik hun sig ikke til det og skød skylden 
på , at det var så silde , langt over sengetid , når 
de kom hjem . 
Om morgnen var hun tidlig oppe for at udnytte 
det par timer til sit arbejde ved broderirammen , 
inden hun skulle til magasinet . Hun 
måtte altid skynde sig , for at ikke de levende 
planter , hun syede efter , skulle visne . 
Hun vidste , han sov endnu , når hun gik . Ti 
det havde hun opdaget , at morgenmand var han 
ikke . Men blot at gå forbi hans dør satte hendes 
sind i bevægelse , bragte hendes hjerte til at banke , 
når hun sagte — for ikke at vække ham — 

standsede et øjeblik og uset og uhørt sendte ham 
en hilsen gennem den lukkede dør . 
Da den første søndag kom , håbede hun at 
skulle have ham for sig selv den dag . Men blev 
skuffet . En undtagelse fra den regel , at han fulgtes 
til højmessetjenesten i frue kirke med sin onkel 
og tante kunne ikke tænkes . Med nød og næppe 
slap han fra frokosten , men skulle være til stede 
ved familiemiddagen klokken fem og hyppig holde 
ud ved whistbordet til sengetid . 
Så måtte hun nøjes med smulerne . Sommeren 
syntes at have begyndt igen . September var lige 
så mild og klar , som August havde været regnfuld 
og kold . 
Det benyttede de sig af . 
Hver ad sin vej gik de til jærnbanestationen , for 
at ingen skulle se dem sammen , og mødtes som 
tilfældig i ventesalen , når han kom fra kirke . 
Den lille komedie morede dem ubeskrivelig . Det 
var især skovene om fredriksdal , de holdt af . De 
opsøgte de ensomste steder , borte fra de almindelige 
færdselsveje . 
Det var deres landliv om igen , men under en 
ny og lykkeligere form . De morede sig som børn , 
var ikke alvorlige et minut på hele turen , og det 
kunne hænde , at de efter en hel formiddags samvær 
kom hjem og — som de leende tilstod for 

hinanden — ikke havde sagt ti fornuftige ord og 
dog syntes , at rigere , dejligere kunne de ikke have 
det sammen . 
De emner , der i ferien så strærkt optog dem , 
talte de ikke mere om . 
Hun rørte ved det flere gange , men han slog 
det hen . 
Alt det var han færdig med , sagde han . Nu 
fyldte kun et ham , kærligheden til hende . Den jog 
alle tvivl til dørs . Alt andet betød i grunden 
så lidt . Han var som sluppen ud af et fængsels 
mørke til frihed og Sollys — og der skulle hun 
lade ham blive . 
» I min kærlighed til dig er jeg bleven mand , « 
Sagde han en anden gang ,  » og som mand vil jeg 
erobre min fremtid , løse mig ud af alt , hvad der 
binder mig , begynde for fra og ikke helme , før jeg 
har vundet slaget og — kan føre prisen hjem . « 
Det var den første hentydning , nogen af dem 
endnu vovede til en forandring af deres forhold . 
Der gik som en hed bølge gennem deres sind . 
Uvilkårlig klyngede hun sig fastere iii ham , og i 
det Kys de vekslede , var der en begyndende glød , 
der steg dem til hovedet som vin . 
Efter den dag talte han bestandig om , hvad han 
agtede at gøre . Med det teologiske studium var 
det forbi . Som han stod nu , ville det være et 

bedrag ikke blot mod onklen men mod hans egen 
inderste overbevisning at gå videre ad den vej . 
Nu galdt det blot for ham at finde en ny bane at 
slå ind på — det tænkte han over i øjeblikket . 
Før end han havde sin livsplan ganske færdig , ville 
han ikke gå til det store opgør med onklen . Det 
ville koste en svær kamp , vidste han , men der var 
intet nu , han ikke vovede . I værste fald , om 
onklen slog hånden af ham , måtte han sørge for 
sig selv . Han kunne arbejde for føden om dagen 
og læse om natten . Hvori hans arbejde skulle 
bestå , eller hvilket andet studium han ville vælge , 
havde han ikke rede på endnu . Hovedsagen var , 
at han nu vidste , hvad han ikke ville . At han evnede 
noget andet , var han ganske sikker på . Han havde 
jo nu et dobbelt livsmål at arbejde for , og det 
ville han nå , koste , hvad det ville — — og hun 
troede jo på ham ? «  spurgte han og så på hende 
med dette ømme blik i de bløde , dybblå øjne , der 
trængte hende ind i sjælen og fyldte hende med 
sød henrykkelse . Hun betoges af en inderlig , lyksalig 
rørelse , der blindede hendes klare forstand 
og sunde dømmekraft , så hun troede alt , rejste et 
alter for ham i sit hjerte , fandt hver dag noget 
nyt hos ham at elske , og mærkede ikke , det var 
hendes kærlighed , der digtede ham om , til alt , 
hvad hun ønskede , han skulle være . 

Xiv . 
En søndag hen på efteråret var de atter 
ude sammen . Hun bragte i reglen en lille madkurv 
med , for at de kunne være mere fri og uafhængige , 
sagde hun . Men egentlig var det , fordi hun ikke 
ville , at han , der gik glip af sin frokost , skulle 
have nogen udgift af hende , hvis de spiste sammen 
på et offentligt sted . Han havde ikke mange 
lommepenge , vidste hun . Så greb hun til udvejen 
med madkurven for at få lov at traktere og 
havde oven i købet glæden af søndag morgen at 
lave den til . 
Dette improviserede måltid , som de holdt i 
det grønne , blev ugens fest . Et skår i glæden var 
det , at han altid skulle være hjemme til bestemt 
klokkeslet og måtte passe tiden for togets afgang . 
Det gav uro og en kedelig følelse af ufrihed . Og 
så forekom det hende langt sværere at give slip 
på ham sådan midt på dagen , end når de ellers 

sagde hinanden god nat . De brød da også først 
op i den yderste tid . 
Men den søndag hændte det , at de forsinkede 
sig ved at gå fejl af vejen på hjemturen , og de 
var endnu langt fra stationen ved hotte , da de 
opdagede , hvor silde det var blevet , og at de næppe 
nåde at komme i rette tid . 
» Kom , kom , vi må løbe , «  sagde han og så 
ganske forskrækket ud ,  » kan du ? « 
» Ja , vist kan jeg . « 
Han tog hende i hånden , og de løb . 
I begyndelsen fulgte hun godt med , men hans 
lange ben skød en sådan fart , at hun snart 
mærkede , det blev hende umuligt at følge . 
Hun fik stærk hjærtebanken og sting i siden , 
så vejret gik fra hende . 
Hun måtte standse . 
» Jeg kan — ikke mere ! «  gispede hun leende . 
» Stakkels du — træk vejret et øjeblik — — 
så går det nok . « 
De stod lidt stille , men han havde uret i 
hånden og talte sekunderne . Så løb de igen 
et stykke , indtil hun atter sakkede af . 
» Er det så nødvendigt ? «  spurgte hun åndeløs 
og så bønfaldende på ham . 
» Er du af lave — jeg må være der------------ « 

hun gjorde en ny anstrengelse , men kunne 
så ikke mere og måtte standse . 
Hans ansigt havde et ærgerligt , næsten vredt 
udtryk , og stemmen var så underlig hård og 
kold , da han sagde : 
» Hvad Pokker skal vi gøre ? Tror du ikke , 
du kan — « 
Men han kunne se på hende , det var umuligt . 
I det samme fløjtede toget ved en kurve . 
» Så , for Pokker — — ! «  hørte hun ham 
mumle . Han slap hendes hånd og styrtede af 
sted endnu hastigere end før . Snappende efter 
vejret , med hånden trykket mod siden , hvor 
stinget smertede , så hun efter ham , indtil han 
forsvandt ved omdrejningen af vejen . 
Da hun nåde stationen , var toget gået . 
Han måtte altså være kommen med . 
Først om en times tid gik det næste tog . 
Hed , forpustet og træt af det forcerede løb satte 
hun sig ind i en ventesal . Der var ingen inde . 
Hun følte sig så underlig skuffet og næsten 
lidt forladt , skønt hun sagde sig selv , at det var 
urimeligt . Hvad kunne han gøre andet ? De gamle 
folk ventede ham , han skyldte dem så meget , 
måtte naturligvis først og fremmest tage hensyn 
til dem — — 

men med et gik det op for hende , at hun 
egentlig sad og undskyldte , ja forsvarede ham mod 
noget i sig selv , der angreb . 
Så afhængig var han altså , at han ikke 
vovede  . en eneste gang at komme for silde til 
middag , men måtte løbe med tungen ud af halsen 
som en skoledreng . Herregud , hvad ville sket ham ? 
Han fik et næsten latterligt skær derved . Hun 
sammenlignede uvilkårlig og vidste , at ingen nok så 
stor ubehagelighed for hendes eget vedkommende 
ville formået hende til at gøre noget lignende . 
Uden et nik til afsked — uden en undskyldning 
eller blot et håndtryk . Hun huskede den hårde 
vrede stemme , hvormed han afviste hendes ganske 
spage forsøg på at holde ham tilbage . 
Det gjorde ondt , vrede tanker stormede ind 
på hende . Og så var det , som om hun her i 
ensomheden fik ham lidt på afstand , som om 
vreden gjorde hende mere klart seende . Den lille 
hændelse blev noget , der betød mere end alene det , 
at han lod hende i stikken . 
Der kom over hende som en mindelse af hendes 
dom over ham fra den første tid , hun kendte ham , 
og hun begyndte at gå i rette med ham for hans 
vaklen , hans svaghed og ubeslutsomhed . 
Når mon han egentlig ville gøre alvor af at 
sætte sine planer i værk ? Bestandig skød han dét 

ud , var så fuld af skrupler , hensyn , følte sig så 
fortvivlet bunden og i gæld . Men han måtte ! 
Hans forhold til onklen , der jo endnu intet 
vidste om hans forandrede livsplan , blev i længden 
ikke blot uforsvarligt , men nedværdigende . Hun 
følte det som en ydmygelse , der også ramte hende , 
og som gjorde ham lille i hendes øjne . Nej , det 
måtte , skulle være forbi , ellers — — . Som med 
et pludseligt ryk standsede hun foran tanken om , 
at hendes følelser for ham kunne lide skår — 
måske allerede havde lidt , siden hun kunne tænke 
sådan ? Og for første gang , siden hun blev sig 
sin kærlighed bevidst , faldt det hende ind at gøre 
sig rede for , hvordan den var opstået , hvorfor 
netop den mand var bleven hende kær som ingen 
anden . 
Folk fyldte efterhånden ventesalen , uden at 
hun synderlig lagde mærke til det . Toget kom , 
og ganske mekanisk fandt hun plads i en kupé , 
trykkede sig op i et hjørne og lod sine tanker 
ransagende søge tilbage over de måneder , hvori 
denne kærlighed var bleven til . Men når var 
det ? Ti i hint øjeblik , da hun sagde sig selv , at 
hun elskede ham , havde kærligheden allerede længe 
ligget fuldbåren i hendes hjerte . Men når undfangedes 
den ? Hvad var det hos ham , eller i hende 
selv , der kaldte til live den første spire ? 

hun måtte længere tilbage — bestandig længere . 
Hun syntes nu , hun fandt ham i sit hjerte , næsten 
så langt hun kunne huske ham . Lige til hun 
mindedes sin vågne drøm efter mødet med ham 
blæstaftnen i det tidlige forår . Da var det jo 
virkelig begyndt ! Men da kendte hun ham jo 
ikke — ikke det mindste ! 
Det tog hende om hjertet med en underlig 
angst , da det mere og mere gik op for hende , at 
sådan forholdt det sig . Hun ville vriste sig fra 
tanken , men det lykkedes ikke . Hun huskede al 
den uro og gæring , der var fulgt efter , tomheden , 
da hun fik at vide , han var rejst , savnet og længslen , 
hun den gang ikke kunne give noget navn . 
Og som slutsten i bevisrækken den glæde — nej , 
lykke var det , der fyldte hende , da hun mødte ham 
så uformodet  .på ny . Alt det var jo kærligheden , 
der , uden at hun vidste det , holdt sit indtog i hendes 
hjærte ? Eller havde hun blot ikke villet vide — 
hun mindedes , der den gang var faret hende 
gennem sindet som en anelse , men også , at hun 
straks slog lås for den , fordi hun skammede sig : 
» det fremmede menneske — umuligt ! « 
Altså rent instinktivt , uden anden grund , 
end — ja , end hvad ? Et tilfældigt møde , et par 
øjnes udtryk , et ydre behag — hvilken sælsom , 
næsten ydmygende gåde ! Ti hun måtte tilstå 

sig selv , at han egentlig ikke svarede til det mandsideal , 
der før foresvævede hende . Når hun tidligere 
tænkte sig den mand , hun kunne elske , var hovedtrækkene 
hos ham noget frejdigt , åndsklart , stærkt . 
Ved det var Heinrich langt nærmere — men hvad 
hjalp det den gang . 
Og — hvor besynderligt — da hun så lærte 
Høyer at kende , var det hans åndelige vilderede , 
hans trang til støtte , hans svaghed , ja — måske 
mere end alt andet hans melankoli , der fra første 
færd drog hende til ham . Selv nu , efter at hun så 
nylig havde dømt ham , ulmede den samme rørte , 
halvt medlidende sympati med ham stærkere , varmere 
end nogensinde i hendes sind , og hun fik , blot ved 
at tænke på ham , tårer i øjnene — lykkelige , 
angergivne tårer . For det var , som gjorde hun 
ham uret , uden dog ret at forstå hvorved . Å , 
hun elskede — elskede ham ! Var det så ikke 
ligegyldigt hvorfor ? 
I næste øjeblik kunne hun ikke lade være at 
le af sig selv ved det resultat af sin selvgranskning . 
Det var jo ikke andet end lutter modsigelser . Men så 
meget fandt hun dog ud af , mente hun , at hun nu 
så ham , som han var , og det var vist ganske 
sundt at få ham lidt ned af den piedestal , hvorpå 
hun i disse første ugers henrykkelse stillede ham 

op . Hvad havde hun egentlig brug for ham så 
højt oppe ? 
Nej , ved siden af sig ville hun have ham , så 
blev det også lettere at hjælpe ham . Nu havde 
hun retten og ville bruge den . Først og fremmest 
til at få ham ud af det skæve forhold til onklen . 
Følte han sig fri' på det punkt , ville han også 
tænke frit , handle frit på andre områder . Selv 
en stærkere natur end hans måtte jo forkvakles 
under et sådant åg . Skønt han altid var meget 
tavs om sine hjemlige forhold , blev det hende ved 
en og anden tilfældig • ytring klart , at om han end 
var sine slægtninge taknemmelig , gemte han dog et 
nag imod . dem . De var kun halvtdannede landbofolk , 
der havde trukket sig tilbage på deres gamle 
dage med en lille formue , og halvdannelsen er 
sjældent forenet med nogen udpræget finfølelse . 
De lod ham naturligvis føle , hvad han skyldte dem , 
sårede ham ved udelikate hentydninger til deres 
velgerninger . Hvor måtte han lide under alt det . 
Deri lå jo forklaringen til så meget i hans væsen . 
Intet under , at livet forekom ham sort og trangt , 
stænget inde , som han havde været al sin tid 
mellem to gamle og bornerte mennesker , trykket 
af en taknemmelighedsgæld , han nu kun kunne 
betale ved at gøre sig skyldig i et bedrag . 

nej — ud , ud af alt det måtte han ! Så ville 
også hans kræfter vokse , hans livssyn blive lyst , hans 
evner udfolde sig — og hvilken lykke , om det 
blev hende , der løste hans lænker 
spørgsmålet var kun , hvordan . 
Men det kom hun snart på det rene med . 
Hvad var det hele i grunden andet end et 
pengespørgsmål . Og pengene , dem havde hun jo 
selv . Der var endnu nogle tusinde kroner tilbage 
af arven efter mormor . Siden hun kom i magasinet , 
rørte hun ikke sin kapital . Hendes gage var 
allerede forhøjet et par gange . Med salgsprocenterne 
havde hun , hvad hun behøvede for at leve , og i baghånden 
desuden sine blomster-broderier , sin hemmelige 
stolthed , som hun nu var sikker på at have 
bragt til så stor fuldkommenhed , at salget af dem 
i tidens løb ville skaffe hende ligefrem overflod . . 
Hvad var så rimeligere , end at hun delte med 
ham , og f . Eks . stillede sin lille kapital til hans 
rådighed . Af den ville han kunne leve sorgfrit 
de år , det tog ham at bryde sig en ny vej . Han 
behøvede end ikke at arbejde for føden , som han 
så tappert sagde , han ville — des hurtigere gik 
det at nå målet . 
At hun ikke tænkte på det før ! Måske kom 
det af , at deres kærlighed hidtil svævede lidt i det 
blå , ligesom ikke rigtig hørte jorden til . Med et 

lille sting i hjertet følte hun , den tid var forbi , 
da de helt og udelt kunne leve i og for deres 
kærlighed , at det virkelige liv gjorde sine krav 
gældende , og at de ikke blot var elskende , hvis 
hele id gik ud på at suge tilværelsens honning , 
men mennesker , ja , ægtefæller , — hun smilede lidt 
ironisk ved det banale ord — der ville leve livet 
sammen og følgelig måtte tage hverdagskosten med . 
Og var det end mindre sødt , nu vel , så var det 
sundt og — måtte så være . 

Xv . 
Hun kom hjem i skumringen , lavede sit 
middagsmåltid , spiste og sad nu i gyngestolen 
og lagde hundrede glade planer for deres fælles 
fremtid , afgjorde i tankerne alle de små praktiske 
spørgsmål , der kom sagen ved , for at have alt 
på rede hånd , fikst og færdigt , kunne møde hver 
en indvending med gode grunde , så der for ham 
intet var at betænke sig på — blot slå til , sige 
ja og lade hende råde . 
Det blev efterhånden ganske mørkt , uden at hun 
ænsede det , så optagen var hun af at indrette sit nye 
husvæsen , hvor han for fremtiden skulle have plads . 
Ti måltiderne ville de holde sammen , i alt fald 
middag og aften og helst her hos hende . Det måtte 
kunne arrangeres . Hvor det skulle blive herligt at 
have en at sørge for . Hvor hun ville forkæle ham 
— og hvilke aftner , når de begge efter dagens 
arbejde havde fri og kunne tale — — 

så ringede det ude i entréen . 
Hun for sammen ved lyden , den kom overraskende 
i stilheden , og så var det sådan en løjer• 
lig forsigtig ringen . Å , en søndagstigger sagtens . 
Nå , han skulle få sin skærv , og i dagens anledning 
endda en rundelig , tænkte hun , stak hånden 
i lommen efter portemonnaien og gik ud for at 
lukke op . 
Sikkerhedskæden var på døren , og gennem 
sprækken spurgte hun ud i mørket : 
» Hvem er det ? « 
» Det er mig , Terese «  , svaredes der dæmpet 
med Højers stemme . 
» Kære , kære-------------dig ? «  og i et nu var døren 
åben , hun havde armene om hans Hals og følte 
sig omsluttet med en stormende , lidenskabelig ømhed 
 , der var ganske ny , mens han så pudsig 
angergivent , næsten som et barn , der beder om forladelse , 
sagde med flyvende hast : 
» Å , Terese , jeg har været så elendig . Jeg 
bar mig så — så fjollet ad . Du må ikke være 
vred — hører du — hører du «  , og så trykkede 
han imens små korte , hastige Kys , der alle bad om 
tilgivelse , på hendes mund , kinder og hår , ligesom 
det kunne træffe sig . 
» Å , vist ej — tal dog ikke om det «  , svarede 
hun leende , helt betagen af overraskelse , lykke og 

varmen i hans kærtegn ,  » men , kom nu indenfor , 
og fortæl mig , hvordan det er gået til , at du er 
her — og på denne tid ! Å , at du er her — 
her hos mig ! Hvor , det er godt , du — — «  føjede 
hun til med et lille glad suk og drog ham med sig 
ind i stuen . 
Så fik hun en hastig forklaring . Hans onkel 
skulle mod sædvane ud til aften , og hans tante , 
der skrantede i den sidste tid , gik tidlig til sengs . 
Han skulle været med ud , men undskyldte sig , 
rigtignok med en nødløgn . Men han måtte se 
hende i aften . Han havde haft så ond samvittighed 
og havde ventet og ventet . Været på jærnbanestationen 
for at træffe hende , men der kom så 
mange tog fra hotte lige efter hverandre , og han 
kunne ikke finde hende . Besluttede så at søge 
hende her — for , han havde længtes efter hende , 
å , han havde længtes — og , hun var jo ikke vred ? 
Var hun vel ? spurgte han igen . 
» Nej , nej — kære ! Hvor kan du tro — men 
kom nu og sæt dig , «  svarede hun blidt ,  » jeg har så 
meget at sige dig — « 
Men han gav hende ikke tid at tale . Hun 
så , det trak op over hans ansigt med mismod og 
irritation . 
» Kan du nu nægte , at livet er en forbandelse «  , 
brød han hende heftig af , idet han tog plads ved 

vinduet .  » Der oppe — «  , han truede op i luften 
med den knyttede hånd ,  » en djævel af en gud , en 
moloch , der regerer os alle sammen og selv indblæser 
mig alle disse usalige tvivl og skrupler — og det 
om sin egen tilværelse . Og som om det ikke var 
elendighed nok , lever man under forhold , der gør 
en til idiot , til et unyttigt kræ , til slave — jo — , jo , 
til slave , blot fordi man er født i en fattigmandsstue . 
Å — at man ikke for længe siden har skudt sig 
en kugle for panden ! Ja — giver du mig ikke 
ret ? «  spurgte han og så på hende med det præg 
af virkelig lidelse , som trods den lidt teatralske 
gestus og de alt for stærke ord aldrig lod hende 
urørt . 
Nu var øjeblikket der til at tale med ham om 
det , der lå hende på sinde . Hun havde mest lyst 
til at slå armene om hans Hals og sige ham det 
alt i et Kys . Men hun tog sig i det . Måske 
skadede det ikke at puste lidt til ilden . 
» Ja , du ved nok , jeg ser det ikke sådan , « 
Sagde hun rolig . 
» Men sådan er det «  , blev han ved med irriteret 
stædighed .  » Kan du da ikke indse , hvor utåleligt 
dette liv er . Den gamle der nede er begyndt 
at gøre vrøvl . Hver dag bliver jeg spurgt ud som en 
skoledreng , om hvad jeg har bestilt , hvornår jeg 
bliver færdig , hvilke karakterer jeg venter mig i de 

forskellige fag . Og tante — hun har allerede 
sorger for at skulle skaffe præstekjole , og hvor jeg 
skal få pibekraverne vaskede . Og jeg må svare , 
holde dem hen med løgn og påskud , som jeg 
ækles ved ! « 
» Ja , men , min ven — hvorfor — hvorfor tager 
du så ikke bladet fra munden og gør ende på det ? « 
Hun så spændt på ham og gav hans hånd et 
fast ivrigt tryk . 
Men han vendte øjnene bort og svarede , næsten 
som det slap ham af munden mod .hans vilje : 
» Ja — når jeg blot var sikker på mig selv , 
men sommetider synes jeg — at jeg i grunden lige 
så godt kunne tage den rådne eksamen . Hvem 
ved , måske fik man tilbage , hvad man har tabt — 
og så sparede man i alt fald sig selv for alt det 
vrøvl og de andre for skuffelse og — — « 
Så slapt og selvopgivende kom det , at hun 
var lige ved at tabe modet , ja , næsten sin tro på 
ham . Men det kunne ikke være hans alvor . Det 
var øjeblikkets stemning , ikke andet — og det 
måtte ikke være .  . Nu skulle der handles . 
» Sig mig , «  begyndte hun lidt famlende , men 
med stigende sikkerhed ,  » når — når nu en kom 
og sagde til dig : her er så og så mange tusende 
kroner , nok til at de kan leve af i de fire , fem 
år , det vil vare at forberede dem til en anden 

embedseksamen — vær så artig , de er deres . Fra 
i dag er de en fri mand — behag at vælge , hvad 
de vil være . Hvad ville du så gøre ? « 
» Slå til , naturligvis , og være himmelglad — 
men hvor finder man sådan en hr . Velgører ? Lad 
os ikke være barnagtige , Terese — — «  sagde han 
næsten vrissende , men fik så øje på det spændte , 
strålende udtryk i hendes ansigt og vidste ikke , 
hvad han skulle tro :  » åh — det er jo vanvid ! « 
» Nej , du — det er den pure , rene , skære fornuft . 
Hør nu  ;— — «  , hendes stemme dirrede af 
ivrighed , hun talte med febrilsk hast , for at han 
ikke skulle få tid at gøre indvendinger . Nu , hun 
stod foran det , blev hun pludselig bange for , at han 
kunne sige nej ,  » jeg har stående ude , du , penge 
— penge , som jeg ikke har spor af brug for — 
syv , otte tusende kroner — en arv efter mormor 
— dem får du — — og — og så begynder du 
på noget nyt , ikke sandt ? Og så flytter du fra 
din onkel , lejer værelser — men her i nærheden , 
og så spiser du hos mig og  ;— tænk , hvor vi skal 
have det godt sammen , og om fire , fem år----------å , 
Mogens , Mogens ! « 
Han havde rejst sig , overrasket , næsten overvældet . 
Hun kastede sig i hans arme — der stod 
ham jo formelig tårer i øjnene — hun lo og græd 
på én gang . 

» Og det ville du gøre for mig , kære — elskede 
— tak ! «  sagde han rørt og kyssede hende med 
bævende læber .  » Men — det — det kan jeg ikke 
tage imod — tage penge af dig ! Nej — så taknemmelig 
jeg er dig for dit kærlige tilbud , så — 
det kan jeg ikke — det vil jeg ikke — — « 
Det var forgæves , at hun kom frem med alt , 
hvad hendes kærlighed og finfølelse lagde hende 
på tungen for at overtale ham . I det punkt var 
han fast , alt prellede af mod hans hårdnakkede : 
nej , det kan jeg ikke , og jeg vil ikke . Og hun 
blev angst og inderlig sørgmodig . Skuffelsen var 
så stor . Skønt hun ikke gjorde sig det klart , vidste 
hun , at hun også kæmpede for sin egen lykke , 
for sin kærligheds vedvaren . Hun pinte sin hjerne 
for at finde ord , fine , skånsomme , indtrængende 
nok til at overvinde hans modstand . Men hun havde 
set lettelsen fare som et solglimt over hans ansigt 
i det første øjebliks overraskelse . Det ansporede 
hende . Og til sidst , da hun var lige ved at give 
tabt , kom en pludselig indskydelse hende til hjælp . 
» Nu — nu — ! Når du endelig ikke vil have 
de penge — og jeg siger dig , det er jo ikke en 
gang et offer — — vil du da ikke låne dem ? 
Å , at vi skal spilde så mange ord på sådan en 
bagatel ! Men du , hvor mangen ung mand har ikke 
måttet gøre gæld hos fremmede for at kunne 

tage sin eksamen — lån af mig , du kære — jeg 
skal tage ågerrenter , om du vil ? « 
Han tav et øjeblik , uvis . Hun så , at hun 
havde sejret og kunne faldet på knæ for ham af 
taknemmelighed , men turde intet sige , ikke røre 
sig af angst for på ny at fremkalde indvendinger . 
Han mumlede noget om , at også det var — 
og at han måtte overveje — . Men hun afbrød 
ham : 
» Nej , nej , ingen overvejelser , du . Hvad behøves 
det ? Vi vil have al ting afgjort nu med det samme . 
Kom , lad os sætte os hen ved lampen og lægge 
en ordentlig og fornuftig plan . « 
Hun fik ham hen til bordet , og de begyndte 
at regne ud , gøre overslag , lægge planer . Først og 
fremmest ville han have alt i orden med lånet . 
Det udbredte han sig vidtløftig om . Det skulle 
være et rigtigt lån , som en sagfører skulle ordne , 
på stemplet papir og med faste renter og afbetalingsvilkår . 

» Ågerrenter får du ikke , «  sagde han spøgende 
og dog med en forretningsmæssig mine ,  » men naturligvis 
skal du af mig have den samme rente , som dine 
papirer giver dig — eller måske hellere noget 
mere — ? « 
Og på hendes hastige og bestemte benægtelse 
føjede han til :  » Ja — jeg skal sige dig , jeg er jo 

dårlig sikkerhed . Jeg kunne dø — og med undtagelse 
af møblerne i mit værelse og nogle sengklæder 
ejer jeg intet — «  . 
Leende holdt hun ham hånden for munden : 
» Nej , nej , du — nu snakker vi ikke om at 
dø . Vi vil leve , leve begge to — og sammen ! 
Hør nu blot , hvordan jeg har tænkt , det skal være . 
Alt det andet kan du ordne , som du vil . « 
Så gav hun sig til ordentlig og praktisk at 
fremstille sin plan for deres fællesliv . 
Og nu var han lige så opsat på at iværksatte 
den som hun . Med en næsten barnagtig glæde talte 
han om  » sine «  penge , syntes hele tiden , at hun 
gjorde overslagene for høje . Han ville spare , tage 
det småt , kunne leve for ingen ting , mente han . 
Mens hun ville , han skulle have det godt , og intet 
savne , leje to værelser i stedet for et , købe nye 
møbler o . s . v .  .ikke på nogen måde ville han 
høre tale om at spise sine måltider hos hende , , 
uden at betale for det .  » Ellers gik han på knejpe , « 
Sagde han . Så gav hun straks efter , for hun syntes 
næsten , det lød , som havde han mere lyst til  » Knejpen «  . 
De blev enige om prisen for middags- og 
aftensmad — og efterhånden om alt det øvrige . 
Det var blevet langt ud på aftnen , før han 
huskede på , at han jo måtte sidde i sit værelse 

ved bøgerne , når onklen kom hjem — og ville 
straks bryde op . 
Men hun holdt på ham . Ingen af dem havde 
fået noget at spise siden middag — han måtte 
bestemt være sulten . Den aften ville hun have 
ham for sig selv , trods al verdens onkler . Hun 
havde en flaske god vin stående , og de skulle 
klinke med hinanden på  » Fremtiden «  . To gange 
på samme dag ville han vel ikke  » løbe fra hende « 
Føjede hun til og så skælmsk på ham . Så gav 
han efter . 
' men da hun lidt efter kaldte ham ind til tebordet , 
ville der trods de gode ting  » Huset havde 
formået , «  vinen og den festlige anretning ikke ret 
komme stemning over dem . 
Hun kunne se , han var i uro . Uvilkårlig 
lyttede han , når gadedøren smækkede , eller der lød 
trin på trappen , havde tankerne andet steds 
henne , skønt han gjorde sig umage for at lade , 
som fem var lige , og besvarede hendes spøgende 
drillerier med samme mønt . 
De havde heller næppe spist , før end han atter 
fik hastværk , og hun måtte lade ham gå . Men 
ikke før han lovede hende , at når de mødtes i 
morgen aften , havde han brændt sine skibe og gjort 
op med onklen . 

med en varm omfavnelse , der sagde tak for 
alt , og et ømt , men lidt hastigt Kys , tog han afsked . 
Listede sig forsigtig ned ad trappen for ikke 
at blive hørt , mens hun stod ovenfor med lyset og 
hviskedee efter ham et glad , fortrøstningsfuldt :  » God 
nat — god nat — til i morgen . « 

Xvi . 
En månedstid efter begyndte de på deres 
nye liv . 
At det var nået , skyldtes dog mere en tilfældighed 
end Højers initiativ , måtte Terese , når 
hun ville være ganske ærlig , tilstå for sig selv . 
Rigtig som hun ønskede det , blev det heller ikke . 
Hans forhold til onklen henstod endnu uafgjort . 
Det var han dog ikke selv årsag i . Hans 
tante , en lidt svagelig kone på et halvt hundrede 
år , var bleven angrebet af en snigende sygdom , 
der gjorde opholdet i et mildere klima vinteren 
over uundgåelig nødvendigt og desuden fordrede den 
yderste skånsomhed for alle sjælelige rystelser . 
Under de omstændigheder var det ham umuligt 
at komme frem med sin beslutning , der selvfølgelig 
ikke blot ville møde modstand hos de gamle , men 
også volde sorg og ærgrelse . 

322 
og atter gav han sin hypokondri tøjlen , forbandede 
sig selv , sin skæbne , den ganske verdensorden 
og den gud , han kun troede på , når han 
fandt årsag til at skælde . 
Men efter det første øjebliks skuffelse indså 
Terese , at denne hændelse snarere kunne hjælpe til 
at bringe deres plan i udførelse end det modsatte . 
I krig og kærlighed galdt jo alle midler . Kunne 
Højer ikke få talt med onklen , før han handlede , 
måtte han handle først og tale siden — eller skrive , 
hvilket var langt det letteste . 
Og det foreslog hun ham straks . 
Den ændring af planen havde han så grebet 
med , hun syntes næsten , alt for stor beredvillighed . 
Det passede hans forsagte natur ganske anderledes 
godt , sådan at slippe uden om vanskeligheden end 
at møde den ansigt til ansigt . Men de tanker 
ville hun ikke give magt — at få ham fri var det 
ene væsentlige . 
Og nu var det sket . 
Et stort held havde de straks haft . To værelser 
på kvisten — oven over Tereses lejlighed — stod 
ledige til flyttedag . Dem lejede han , flyttede ind 
efter onklens og tantens afrejse og fik det rigtig 
hyggeligt , takket være Tereses flinke hænder og 
gode smag . Hun måtte gøre det meste , ti aldrig 
havde hun troet , et mandfolk var så upraktisk . 

hun lo endnu , når hun tænkte på hans fortvivlede 
ansigt , da hun , den dag han flyttede om 
morgnen , kom hjem til middag ved fem tiden og 
fandt ham ovenpå mellem åbne døre og vinduer , 
i et fuldstændigt Kaos af møbler , bøger , sengklæder 
og de forskelligste brugsgenstande strøet omkring i 
de to små Stuer , hvor ikke et eneste stykke bohave 
endnu var på sin plads . 
Så tog hun fat , og de fik værelserne i foreløbig 
orden , inden de gik ud at spise til middag . 
Om aftnen hængte hun Gardiner op , mens han 
ordnede sine bøger i reolerne . Men endnu så der 
lidt tomt ud . En razzia , de foretog i hendes pulterkammer , 
bragte for dagen både nogle møbler , hun 
havde tilovers fra mormors tid og , hvad der satte 
kronen på værket , levningerne af et gulvtæppe . 
Da det dårlige var klippet fra , og hun fik det syet 
sammen på ny , viste det sig at være ikke blot 
brugbart , men ligefrem pynteligt . 
Først ud på natten var de færdige , og hun , 
der havde hele sin dags arbejde bag sig , så træt , 
at hun næppe kunne stå på benene . Men hans 
glæde og stolthed over ,  » så fint , han havde fået 
det «  , lønnede rigelig al møjen . 
Nu , han var så hyggelig installeret , ville hun 
også have sin lejlighed i vinterdragt og efterårsrengøringen 
fra hånden . Konen , der hjalp hende , 

gjorde vel det groveste , men hun måtte selv tage 
hånd i med , når hun kom hjem . De dage , det 
stod på , spiste de ude , som oftest i huj og hast , 
og om aftnen , mens hun vaskede kunstsager og 
nips af , rensede lamper , hængte Gardiner og portierer 
op , hjalp han hende . En noget tvivlsom 
hjælp rigtignok , der snarest sinkede og 
sommetider næsten irriterede hende en smule , fordi 
hun havde hast med at blive færdig , komme til 
ro , få begyndt det nye samliv i ånd og tanke , 
hun ventede sig så meget af , og som alt dette 
rengøringsroderi syntes at komme i vejen for . Og 
dog nænnede hun ikke , hverken mod ham eller sig 
selv at sende ham bort — ti i hans blotte nærhed 
 , den intet længere hindrede , intet afbrød , var 
der lykke . 
Ved ugens udgang var omsider også hendes 
hjem i orden , med tæpper over alle gulve , med 
dobbelte Gardiner og portiérer for vinduer og døre , 
al ting pudset og blankt , stemt sammen i bløde , 
vage toner til den lysdæmpede , lune hygge , hvormed 
vinterdragten forlener nordiske hjem . 
Om søndagen sov hun rigtig ud , stod ikke 
op , før det var lyst , og konen havde fået varmt 
i stuerne . Så var de ude sammen , en lang tur i 
frisk morgenluft , spiste frokost i esplanaden , måtte 
rigtignok skilles ad et par timer , da de kom 

hjem , mens hun gjorde noget regnskab færdigt og 
lavede maden . Sin køkkengerning ville hun være 
ene om , og holde tankerne ved tallene , når han 
var i stuen , var hende plat umuligt . 
Middagsmåltidet samlede dem igen . Hun havde 
lavet risengrød og stegt and . Det var hans livretter . 
Efter hendes mening en græsselig sammensætning , 
men efter hans hørte de sammen så uundgåeligt 
som øllebrød og klipfisk en lørdag . 
Da de satte sig til bords , fandt hun to teaterbilletter 
 » som en overraskelse «  stukket ind i sin 
serviet . Det kostede hende en hel lille overvindelse 
at lade så fornøjet og taknemmelig , 
som hun af hans strålende mine kunne se , han 
ventede . 
Men hun var kun skuffet . Den  » Overraskelse « 
Kom ganske på tværs af hendes forventning om denne 
deres første aftens samvær i fred og ro . De 
havde jo næppe rigtig talt sammen endnu . Hendes 
sind var fyldt af så meget , der trængte til meddelelse , 
hidtil skudt til side i de korte , alt for korte 
stunder , de mødtes . Og ondt blev værre , da hendes 
første blik på de kedsommelige billetter overbeviste 
hende om , at de var til dårlige pladser i et af 
privatteatrene , hvor der for tiden opførtes en ganske 
tom tysk farce . Og hun hadede farcer og havde 

endnu aldrig taget til takke med parterret i et 
privatteater en søndag . Hun blev rød af ærgrelse , 
nogle hidsige ord svævede hende på læberne . 
Risengrøden sad hende fast i halsen , hun var lige 
ved at græde , så dumt hun end fandt det . Men 
så sagde Højer oprømt , ganske hoverende : 
» Ja — du ser på billetterne ! iste række — 
ikke sandt , det er flot ! Jeg måtte såmænd også 
betale sjoveren både opkøb og forhøjet pris — 
— det skal være sådant et udmærket stykke . 
Man sidder i én latter . Vi skal rigtig more os — 
vi to — — ! Å , Terese — — «  føjede han til , 
og stemmen blev blød , idet han tog hendes hånd 
og kyssede den stille , inderlig ,  » du skulle vide , 
hvad det vil sige for sådan en fattig djævel som 
mig , at kunne gå hen og købe billetter — for 
sine egne penge til sig selv og en til , en , som 
— ja , du ved nok . Og det er dig — dig — jeg 
skyld — — « 
Hun lukkede hans mund med den hånd , han 
kyssede , i et usigelig ømt kærtegn . Han tav — og 
hun angrede sin heftighed og skammede sig , og syntes , 
hun aldrig havde elsket ham højere . 
De gik i teatret , og hun morede sig , fordi 
han gjorde det , lo meget , ikke af den burleske 
komik på scenen , men smittet af hans hjertelige , 

næsten overstadige latter og fandt livet lyst , lykken 
fuldstændig , da de efter en munter  » Kop te «  på 
en café under spøg og lystige indfald fulgtes arm 
i arm til hver sit hjem , der husede dem under 
samme tag . 

Xvii . 
Og nu kunne der dog , inden juletravlheden i 
magasinet slugte hende helt , blive tale om at leve 
lidt husliv sammen , få udbytte af hinanden . De 
havde så meget til gode , og hun trængte så hårdt , 
syntes hun , til den åndelige fornyelse og udvikling , 
hun ventede at finde i det nære samliv med 
den mand , hun elskede . 
Men , underligt nok , udbyttet svarede ikke rigtig 
til forventningerne . Ti det var nær ved at gå med 
deres åndelige interesser som med maden . De 
havde så forskellig smag . Hun syntes ordentlig , 
det var synd at mishandle føden , som hun måtte 
det , for at gøre ham til pas . Boeufen skulle saft 
og kraft hakkes ud af , ikke den mindste smule 
» rødt «  måtte der være i stegene , i stedet for 
kraftig Jus , en naturel , ville han have tyk melsauce , 
både til kød og fisk , og grøntsagerne skulle 

stuves i mælkedyppe . Og så kneb det for hende 
at vænne sig til al den grød og vælling og flæskemad , 
han var vant til og ene fandt behag i . 
Men det lo hun kun af og føjede sig efter . 
Værre var det , at hun snart kom efter , hvor lidet 
enige de var om langt væsentligere ting . 
Hans opdragelse lagde formodentlig grunden , 
og det teologiske studium havde befæstet ham i 
bornerte , gammeldags anskuelser på så mange 
områder . 
For de nye idéer , literære , politiske , sociale , 
som lå i tiden og hos hende fandt så villig indgang , 
havde han ingen Sans . Alt nyt stødte ham tilbage , 
ofte uden anden grund , end den , at det var nyt . 
Lokkede hun ham nu og da ind på en samtale 
om den slags emner , stod de skarpt overfor hinanden 
i grundsyn og opfattelse — og der var han 
ikke til at rokke . 
Hans hovedinteresse var nu som før religiøse 
materier . På det område var han utrættelig , 
men hun mærkede , at hun måske kunne blive træt . 
Selve det religiøse problem , som han syntes , han 
kæmpede med som Samson med løver , var hun jo 
forlængst ude over . 
Men endnu holdt hun dog sin interesse vedlige 
og glædede sig hver gang , han forsikrede , at han 
mere og mere kom til klarhed . 

ret længe fik de ikke fred og ro , før juletravlheden 
begyndte for alvor . Både under- og 
overordnede funktionærer sled sig næsten op i en 
bestandig jagen fra morgen til aften . Efterhånden 
som julen nærmede sig , tog travlheden til — og 
ingen steder værre end i broderiafdelingen , hvor 
damerne , bi . a . læssede af til videre besørgelse 
alle de påbegyndte arbejder , de ikke selv kunne 
blive færdige med . I tegnestuen og garderobeværelset 
havde Terese et helt sadelmagerværksted , 
hvor for anledningen lejede syersker stoppede puder , 
monterede tæpper , skamler , trøstere o . a . m . , alt 
under hendes tilsyn . 
Desuden vendte ordningen af juleudstillingen 
op og ned på alt , lagde beslag på alle hænder , 
både de vanlige og de ekstra , og så skulle dog 
den daglige handel passes . Den steg med mange 
procent fra dag til dag . Kunderne væltede ind 
ustandselig — trængtes og puffedes , spurgte , forlangte , 
bestilte og købte . 
Tereses broderi-udstilling blev årets clou . 
Allerede fjorten dage før jul var hvert færdigt stykke 
revet bort , selv de kostbareste , og bestillinger indløbne 
i massevis til efter nytår . Bladene omtalte 
rosende denne ’  » nye Branche «  og nævnede hendes 
navn , og cheferne tilstod hende en ikke ubetydelig 
procentdel af salget . 

for første gang i de fire år , hun var i magasinet , 
følte hun sine kræfter svigte . Hun led af 
svimmelhed , nu og da , hvad hun aldrig havde kendt 
før , af voldsom hovedpine . Hun mistede appetitten , 
og værst af det hele , hendes søvn , der altid før var 
rolig , dyb og styrkende som et barns , forstyrredes 
af onde drømme eller udeblev helt . 
Og hun forstod slet ikke , hvad der fejlede hende . 
Julen var jo altid en besværlig tid at komme over , 
men i år ikke værre end i fjor og i forfjor . Hun 
ville ikke høre tale om overanstrengelse , blev 
ganske vred , når nogen sagde , hun så dårlig ud , 
og søgte mindst af alt grunden , hvor den virkelig 
fandtes : i sit forøgede arbejde hjemme . 
Ti , nu hun også havde Højer at sørge for , 
forslog de to timers middagsfrihed så dårlig . Hvad 
før var hvile , blev en anstrengelse mere . Så 
længe hun var ene , gjorde hun sit måltid af i en 
håndevending , og hun havde rigelig en times hvil 
tilovers på sin chaiselongue , mens hun drak kaffe 
og røg en cigar . 
Den sidste ofrede hun for længst . Højen røg 
ikke selv og afskyede tobaksrygning under enhver 
form . Det standpunkt var forståeligt , mente hun , 
og bøjede sig for det . Hun troede næppe , han 
anede , at hun nogensinde havde røget . 

måltidet til to , hvoraf den ene var en mand , 
der både spiste mere og måtte have to retter , 
mens hun i reglen nøjedes med en , tog dels mere 
tid at tilberede , dels sad de længere til bords . Når 
kaffen var drukket , var også tiden forløben , og hun 
måtte af sted . 
Aftnerne , hun glædede sig til , blev der kun 
meget lidt af . Hun kom sjældent fra magasinet før 
mellem ni og ti . Aftenturen måtte helt opgives . 
Så var der atter et måltid at sørge for , og når 
det endte , og de omsider kunne haft en stund til 
hyggelig at være sammen , var hun så trængende 
til hvile og søvn , at der intet andet valg blev end 
at sende ham op til hans eget territorium og selv 
gå i seng . End ikke de to sidste søndage før jul 
levnede hende nogen ro . Om formiddagen stor 
oprøm ning , og efter klokken fire lukkedes op for 
en strøm af kunder , der ikke gav hverdagenes 
noget efter . 
Både hun og alle de andre i magasinet gik 
til sidst som i en døs af træthed og overanstrengelse . 
Talte , hørte , så , tog mod besked , 
regnede , brugte hænder og fødder som avtomater , 
der ved dagens ende gik i stå og sank sammen . 
Selv frøken Clausen vendte næsen lige hjem , fortalte 
hun Terese , dumpede i seng som en Klump 
bly og måtte ruskes vågen . 

men under alt slidet holdtes både Tereses 
kræfter og humør oppe ved tanken om , at denne 
jul blev som ingen anden , hun havde levet . Ikke 
længere en ensom savnets og mindets højtid folde 
døde , men en frydefuld livets og lykkens fest , 
hun nu skulle fejre selvanden . 
Hvor optagen hun end var , skaffede hun tid 
til i stilhed at træffe sine små huslige forberedelser , 
så at de to kunne holde rigtig jul , og intet 
skulle mangle . Sin gave til ham gjorde hun for 
længe siden færdig . Det var strandtidslen , hun 
syede i sommer , anvendt som skærm til hans kakkelovn , 
indfattet i en stilfuld ramme efter hendes egen 
tegning . 
Det undrede hende nok lidt , at Højer slet ikke 
lod til at se hen til julen med nogen synderlig 
glæde og drejede af , når hun talte om sine planer 
for helligdagene . De sidste par dage før jul forekom 
han hende mere nedslået , end hun havde set 
ham , siden han kom  » på fri fod «  , som hun kaldte 
det . Og så var det af og til , som havde han 
noget at sige , han dog ikke kom frem med . 
Men forjaget , som hun var , overanstrengt og 
med hovedet fuldt af sine forretninger i magasinet , 
fik hun ikke stunder til at søge nogen dybere forklaring , 
gav sig selv skylden , mente , han var skuffet 
over at have hende så lidt hjemme , søgte , så 

3 34 
godt hun kunne , at bekæmpe sin træthed , mødte 
hans tungsind med godt humør , livretter og gode 
ord , sikker på , at alt ville føje sig , når juledagene 
gav dem frihed og ro til at tale ud om 
det som om så meget andet . 
De breve , han fik fra onklen , indeholdt desuden 
stadig intet godt nyt om tantens helbredstilstand , 
og han led endnu bestandig , vidste hun , af 
uvished om , hvad han ville vælge at foretage sig . 
Foreløbig kastede han sig over studiet af kirkefædrene 
som forberedelse til en kritisk afhandling , 
han ville skrive , og som han mente skulle gøre 
ham berømt , men betroede hende dog  » i et mismodigt 
øjeblik «  , den rimeligvis blev så kættersk , 
at ingen ville udgive den . 
Det arbejde fyldte ham stærkt , og om aftnen , 
mens hun hvilede på chaiselonguen , gik han op og 
ned ad  gulvet og udviklede for hende planen og 
de resultater , han kom til . 
Med livlig interesse fulgte hun hans fremstilling . 
Hans tanker forekom hende nye , hans standpunkter 
klare og gennemførte . Men navnlig glædede 
hun sig over og beundrede den ihærdighed , hvormed 
han øjensynlig arbejdede , og som hos ham jo 
var usædvanlig . 
Måske skød han nu og da lidt over målet , 
og ikke altid syntes hun , hans bevisførelse rakte 

så langt som hans påstande . Så havde hun lyst 
til at indvende noget , men gjorde det ikke af frygt 
for at dæmpe hans Iver , vække tvivl , gøre ham 
usikker og trøstede sig med , at under udarbejdelsen 
ville han selv få øje for manglerne og rette dem . 
Hun kunne have hørt på ham hele natten , og 
måtte dog , så nødig hun ville , ofte bryde ham 
af , længe før han blev færdig . Men hendes hjerne 
var for træt . Ud over et vist tidspunkt forstod 
hun intet mere , kunne ikke følge med og måtte tilstå 
det . 
» Mogens — «  kom det en aften lidt søvnigt , 
undskyldende henne fra det halvlyse hjørne , hvor 
chaiselonguen stod  » du--------det er ærgerligt , men 
— jeg kan ikke mere . Det sidste , du sagde — 
jeg ved ikke , hvor det blev af . Skynd dig at sige 
godnat , ellers sover jeg fra det også — « 
Hun lo lidt nervøst , rejste sig over ende , fik 
fødderne på gulvet og rakte hånden ud imod ham . 
» Min stakkels , lille , trætte myre — jeg er også 
et asen , der bliver ved at snakke — men nu 
skal jeg gå ! « 
Han gik ikke , men satte sig hos hende i chaiselonguen 
og lagde sin arm om hende . Hun gøs lidt 
af søvnkulde , puttede sig ind til ham med hovedet 
på hans skulder og gav sig med kælen træthed 
hans kærtegn i vold . Han kyssede hendes hår , 

hendes pande og blege kinder med en varsom , 
forsigtig ømhed , der ikke fik ende og næsten lullede 
hende helt i blund . Men hendes læber rørte han 
ikke —  » tør ikke «  , hviskedee han og knugede hende 
til sig i et fast og tæt greb , der gjorde hende 
pludselig vågen . Med et ilsomt  » God nat «  , rev 
han sig løs og for af sted . Lyttende hørte hun 
ham løbe op ad trapperne , så smækkede hans dør . 
Hans skridt lød oven over hende i nogle raske slag 
frem og tilbage over gulvet og tabte sig hen ad 
vinduet til , hvor skrivebordet stod . Alt blev stille . 
, hun sad endnu lidt , lænet tilbage mod puderne , 
så uvilkårlig op mod loftet , syntes næsten , hun 
kunne se ham sidde bøjet over arbejdet der oppe , 
ønskede , hun turde stjæle sig efter ham , liste sig 
ind og give ham det Kys , han lidt unødvendigt , 
forekom det hende , nægtede sig selv . 
Hvor godt de havde det sammen , de to , og 
hvor lykkelig hun var , tænkte hun , mens hun inde 
i sovekamret foran spejlet løste sit hår og flettede 
for natten dets tunge , mørke masse . Der manglede 
intet i deres lykke , eller — ? Nej — næsten intet ! 

Xviii . 
INitupiNit==N edslået og så uNderlig tavs og åNdsfraværeNde 
gik han den sidste aften før jul op og ned 
ad gulvet . Det blev ikke rigtig til noget med deres 
samtale . 
Mere end sædvanlig træt og anstrengt var hun , 
næsten til ende med sine kræfter og så nervøs , at 
hun hvert øjeblik måtte skifte stilling på chaiselonguen , 
hvor hun intet sted fandt hvile . Og , 
værst af det hele , denne uro , der foruden trætheden 
skyldtes et legemligt ildebefindende , avlede 
hos hende som hos så mange andre kvinder , på 
bunden af sindet en dump irritation , den , hun stred 
imod uden ret at være sig bevidst eller kunne bekæmpe , 
netop fordi den havde som årsag et organisk onde . 
Tavsheden , følte hun , bådede hende bedst , og dog 
pinte den hende , uden at hun derfor vandt over sig 
at bryde den . 

han havde øjensynlig noget på sinde at meddele . 
Og så huskede hun , det ikke var første 
gang , hun i disse dage gjorde den iagttagelse . 
Med et rejste hun sig , gik hen og stak sin 
arm ind under hans , som hun spøgende , men 
måske lidt iltert , ruskede , idet hun spurgte : 
» Hvad er det , du går og gemmer på , Mogens ? 
Kom nu med det — hører du . « 
Han stoppede op i sin gang , trykkede hendes 
arm fast til sig med en halvt sky , halvt sørgmodig 
mine og sagde hurtig , så ordene ligesom 
snublede over hverandre , og uden at se på hende : 
» Ja du — det er slemt for os , kære , men — 
men — jeg kan ikke blive her i julen . Jeg må 
rejse i morgen tidlig ud til min farbror , du ved . 
Jeg plejer — det er gammel aftale og — gammel 
skik , at jeg er der nytår over , og — jeg fik brev 
om det for nogle dage siden fra — fra de gamle , 
og — for tantes skyld hun er meget syg . 
Hvad skulle jeg sige ? Der er ikke noget ved det 
at gøre — — « 
Så brat kom skuffelsen , og så stor var den , 
at hun i første øjeblik følte smerten helt legemligt , 
som et slag . Men i næste nu kogte det i hende 
af krænkelse og vrede . I den nervøst-irritable 
tilstand , hvori hun var , skylledes al selvbeherskelse 
over bord . Hendes øjne , helt åbne flammede , 

kinder og pande farvedes dybt røde , og med en 
heftig bevægelse sled hun armen til sig . Hun 
rystede over hele kroppen , fandt i hidsigheden , der 
ganske løb af med hende , slet ikke de ord , 
•hun ville bruge for ret at ramme ham , som hun 
ønskede : 
» Og det siger du først nu — — og jeg har 
— — og i morgen — å , det er stygt af dig — 
det er fejt —i « 
» Jeg ville sagt det før , kære , lille Terese «  , 
begyndte han ømt og undskyldende , overrasket og 
næsten skræmmet af den storm , han vakte ,  » men 
jeg — jeg var selv så — så ked af det , og jeg 
nænnede det ikke — « 
» Å , hvor gider du sige sådant noget slud — 
— — ! «  brusede hun op , men fik dog slugt 
halvdelen af det uopdragne ord , før det var hende 
af munden , kom til en slags besindelse , bed tænderne 
sammen og tøjlede sin hidsighed , der , følte hun , 
var ved at gøre hende simpel . 
Næsten med uhyggelig pludselighed sank blodet 
hende fra hovedet , hun blev bleg lige til læberne , 
en iskold forbitrelse satte sig fast i hendes hjerte . 
» Om forladelse «  , vedblev hun , munden dirrede , 
men stemmen var kold og tør ,  » jeg forløb mig . 
Nå — du må altså rejse . Ja — så farvel og 
— glædelig jul ! « 

» Du — du tager det så underligt , «  sagde han 
blødt og lidt forsagt ,  » som om jeg — — tror du 
ikke , jeg blev , om jeg kunne — ? « 
» Jo — naturligvis ! « 
Den rolige tone narrede ham , og i øjeblikkets 
Iver for at forsone hende opfangede hans øre 
ikke bitterheden . 
» Nå , så forstår vi hinanden «  , udbrød han 
lettet og greb efter hendes hånd . Men hun lod , 
som om hun ikke så det og gjorde , som var det 
tilfældigt , afstanden lidt større imellem dem . For 
første gang fik hverken hans stemmes klang eller 
det bønlige udtryk i hans øjne magt over hende . 
Hun var nu ganske sløv og næsten synkefærdig 
af træthed , syntes alt var ligegyldigt , ønskede blot 
at få ende på det , og at han ville gå , så hun 
kunne komme til at lægge sig : 
» Jeg er meget træt — og ville gerne til ro ! « 
» Ja — jeg kan se det , stakkels du — . Nu 
skal jeg gå-------- «  ligesom prøvende og endnu en 
smule forknyt nærmede han sig og lagde armen 
om hende . Hun stod stiv og stille , men hindrede 
det ikke .  » Ved du hvad «  , vedblev han overtalende 
og glattede kælende hendes hår ,  » jeg tror næsten , 
det er godt , jeg rejser . Så får du bedre ro at 
hvile dig . « 
» Måske — « 

» Farvel — så længe , kære , og — ja , glædelig 
jul bliver det jo ikke for nogen af os , 
men — — «  han kyssede hende to , tre gange på 
munden , der var kold , og intet Kys gav igen . 
Så snart han var borte , skyndte hun sig i 
seng , gad ikke tænke , syntes , hun var ligeglad , tog 
en skefuld chloral , hun havde stående , men endnu 
ikke brugte af , og sank næsten øjeblikkelig sammen 
i en tung søvn , der varede , til konen to gange 
havde banket på hendes dør næste morgen . 
Det var silde , og hun måtte klæde sig på i 
hast for at komme i rette tid til magasinet . Lidt 
ør og tung i hovedet af sovemidlet huskede hun 
ikke før på vejen derhen , at Højer var rejst , men 
fandt i sit sind endnu kun den kolde vrede , der 
gjorde hans fraværelse ligegyldig — og for den 
sags skyld alt andet også . 
Næppe bag sin disk grebes hun og reves med 
af dagens travlhed og virvar . Ingen tid til for 
sig selv at tænke , føle eller sanse under det højtryk 
af rastløs virken , der satte alle hoveder og 
hænder i bevægelse uden Stans og hvile . 
Den dag ingen forskel på over- og underordnede 
funktionærer . Alle ekspederede . Endog 
cheferne tog hånd i med , udenfor og indenfor 
disken . 

kundernes stiniende skarer købte , købte af alt , 
næsten uden vragen , hastig , flot , som havde al 
verden penge og travlt med at komme af med dem . 
Trætheden hos alle de unge kvinder i magasinets 
tjeneste var nået til det stadium , hvor den 
bliver ophidselse , ikke føles . Der sås ingen blege 
ansigter . På kinderne brændte pletvis en hektisk 
rødme , der lignede sminke . Øjnene var blanke , 
unaturlig store . De havde ømme fødder , kunne 
dog ikke stå stille , løb , vimsende , urolig , når de 
banede sig vej for at hente eller bringe . De svarede 
med smil , både i tide og utide og snakkede , 
snakkede for varerne med kunderne uden persons anseelse . 

der lå i luften en munter ihærdighed , som 
gjorde alle lige , og , alt som aftnen nærmede sig , 
svulmede op til feststemt gemytlighed . Genném 
det store lokale brusede det med tale og latter 
og med penges idelige klirren . 
Endelig var det forbi . Næsten med vold måtte 
de sidste kunder lukkes ude . 
Ad de sølede , sparsomt belyste gader , udaset , 
ganske mat på sjæl og legeme , gik Terese henimod 
klokken otte hjemad , uden hast . 
Indendørsfesten , nu i fuld gang alle vegne , 
slugte på den tid al færdsel , alt liv . De lukkede 

butikker med mørke vinduer , stængende skodder så 
ud som døds- eller fallitboer , syntes hun , de sjældne 
fodgængere som husvilde eneboere , der irrede om 
uden mål . 
En klam tåge , som fulgte på dagens milde 
vejrlig og glimt af sol , gennemisnede hende med 
fugtig kulde . Hun gøs og gik raskere til . 
Hjemme var der mørkt og halvkoldt . Hun gav 
i Morges konen fri , sagde , hun skulle ud , og sendte 
hende bort med en kurv fuld af juleknas , pynt til 
træet og alle slags gaver til rollingerne . 
Indenfor mødte hende den bittersøde Duft af 
kirkegårds-grønt : tuja , buksbom , vinterasters og 
gran , bundet i kranse og guirlander til mormorens 
og mosterens grave . 
Hvor hun kendte den Duft ! Hvert år på 
denne dag fyldte den hendes Stuer . Nu skyllede den 
ind over hendes sind som en varm flod af vemodigt 
savn og kære minder , gjorde hjertet blødt som ved 
et pludseligt tøbrud og kaldte frem en strøm af 
stille tårer . De tog med i deres løb kulden , 
bitterheden , vreden , alt det hun gemte på siden i går . 
Hun hverken anklagede , forsvarede eller undskyldte 
mere . Hun længtes blot , længtes efter ham . 
Uden nytte stred hun mod længslen , kaldte 
.fornuft , stolthed , trods til hjælp , søgte endog at 
blæse nyt liv i sin vrede . Alt forgæves . Hendes 

hjærte begærede nu kun et — at se ham , være 
ham nær . 
Men gråden tog med sig det sidste af hendes 
modstandskraft mod trætheden , der omsider overvældede 
hende helt . 
Ryg og lænder var' som brudte , fødderne , 
ømme og hovne af at stå og gå , syntes ikke at 
kunne bære hende mere . Øjnene smertede og 
hovedet . Hun frøs , så tænderne klaprede i munden . 
Uden at tænde lys klædte hun sig af og gik til 
sengs . Mørket og hvilen i sengen , hvor hun snart 
blev varm , lagde sig dulmende om hendes værkende 
lemmer og oprevne sind . Ud under de lukkede 
øjenlåg randt endnu tårerne langsomt , blev ved 
at rinde , indtil søvnen endelig tørrede deres kilde . 

Xix . 
Hun vågnede styrket , udhvilet , men længslen 
hang fast i sindet , øgedes , alt som dagen led , til 
en næsten uudholdelig kvide og vendte op og ned 
på alt . 
Det var ikke ham , der havde uret , men hende , 
og hun fortrød , å , så inderlig hvert hidsigt ord , 
hver vred tanke , sin kulde , sine knappe , bitre svar , 
og mere end noget andet , at hun ved afskeden end 
ikke gengældte hans Kys . 
Alt nagede nu , og alt hidsede kun savnet og 
længslen . 
Efter kirkegårdsturen om morgnen tog hun 
sig intet til . Rent mekanisk lavede hun sig lidt 
mad , når sulten tvang hende , spiste uden at dække 
bord , stående , i køkkenet , hvor det traf sig . 
Skønt hun vidste , han umuligt kunne komme , 
for hun sammen ved hver lyd , uden for , på 
trappen , ovenpå , håbende , ventende , dagen lang . 

da også anden juledag omsider sneg sig til 
ende , syntes hun , hun havde levet de to længste 
dage af sit liv . 
Næste morgen bragte postbudet et brev . Det 
var ikke fra Fru v . Schilden og kunne så kun 
være fra en . Ja — i poststemplet stod den bys 
navn , hvor Højer boede — hun rev det op . 
Det indeholdt et par hastige linjer , som meddelte , 
at han kom i morgen . Han havde nu , skrev 
han , skattet tilstrækkelig til pligt , familiehensyn og 
andet vrøvl , ville give dem her ude en slidder for 
en sladder og rejse . 
Papiret rystede i hendes hånd , bogstaverne 
løb i et . Han kom , han kom ! Og  » i morgen « 
Var jo i dag . Ja — i dag , om nogle timer 
havde hun ham igen . 
Alle pulse bankede af glæde . 
Men der stod mere . Åndeløs læste hun : 
» Jeg længes efter dig , — længes , så jeg er 
ved at gå ud af mit gode skind — — i tankerne 
tager jeg dig i mine arme , trykker dig , knuger dig 
lige ind i mit hjerte . « 
Og langt nede på siden endnu en linje : 
» Jeg kysser dig ihjel . 
Mogens . « 


det var , som om de sidste ord brændte hende , 
tændte lue i hendes længsel , som brød pludselig 
en skjult hed kilde sig vej i hendes bryst . Hendes 
kinder blussede . Varsomt knugede hun brevet 
sammen i hånden og stak det med en hastig 
bevægelse , som turde hun ikke se det mere , ind 
på brystet . Hver gang papirets sagte kradsen 
føltes mod hendes hud , strømmede blodet hende 
varmere til hjertet . 
I en fart satte hun konen i gang med at 
lægge i kakkelovnen , lufte ud og gøre i stand i 
Højers værelser . 
Selv skyndte hun sig af sted for inden magasintid 
at få sendt blomster hjem til at pynte 
hans Stuer , bestille vin og middagsmaden fra en 
restavration . 
I dag ville hun være fri for at gå i køkkenet . 
Intet skulle stjæle , var det blot minutter af denne 
aftens gensynslykke , den , hun ville nyde helt . 
Hun skaffede sig fri for at gøre tjeneste i 
magasinet om aftnen , hastede hjem og så allerede 
fra hjørnet af gaden et vindue åbent i sin lejlighed 
og ham på udkig . 
Et øjeblik efter tog han hende tæt i favn — 
og så havde han nær gjort alvor af sine ord i 
brevet . 

men siden den dag forandredes dej es forhold . 
Der var som dulgt ild i luften om dem , og i deres 
sind blev kærlighedens stille gløden nu til flamme . 
Over hans kærtegn kom der en mandig 
heftighed , som berusede hende , rev hende med , 
så hun glemte alt andet end just det ene , at hun 
elskede , og blev elsket . Hun havde kun en tanke — 
ham , kun e n længsel , at være ham nær , og hendes 
længsel fandt kun Lise , når hun følte hans arme 
om sig , hans mund på sine læber . 
Og nu blev arbejdet hende en kval , et åg , 
der tyngede på hendes skuldre , og som hun ofte 
følte sig fristet til at kaste af . 
Udsalgstiden begyndte , og så længe den stod 
på , var hun bunden fra tidlig morgen til aften 
silde . Hun nåde i reglen ikke en gang hjem til 
middag , men måtte spise i skynding på en 
restavration . Det var for en stor del frøken 
Clausens skyld . Af hende havde Terese i denne 
tid så godt som ingen gavn . Hun var i et 
skrækkeligt humør , lad , forsømmelig og så studs , 
at Terese næppe turde betro hende nogen kunne . 
Ikke en gang sit toilette passede hun , mødte 
sjusket og uordentlig påklædt om morgenen , slog 
med nakken og var kort for hovedet , når Terese 
bebrejdede hende noget . Eller hun kastede sig 
næsegrus ind over gulvet i tegnestuen , grædende 

og hulkende i et anfald af fortvivlelse , der i alt 
fald i øjeblikket var oprigtig . 
Næsten mod sin vilje blev Terese rørt . Men 
når hun med gode ord trængte ind på hende for 
at få grunden at vide til hendes sorg og tilbød at 
hjælpe hende , i hvad det så var , rystede frøken 
Clausen blot trøstesløs på hovedet og ville intet 
sige . Hende kunne ingen mennesker hjælpe mere — 
nu var det også alt sammen lige fedt . Man kunne 
lige så godt springe i det som krybe i det — i 
Peblingesøen endte man alligevel . 
» Uf , det er en skidt indretning det hele ! « 
Sluttede hun i reglen og lovede så bod og 
bedring næste dag — men det blev ikke bedre . 
Terese måtte gøre gavn for to , og det stjal mere 
og mere af hendes tid . Hvor meget hun end længtes , 
fik hun og Højer kun aftentimerne for sig selv . 
Men det blev dog ikke til meget med at tale 
sammen . De fik ikke stunder . Og hvad behøvedes 
det også nu , tænkte Terese . Hvert nyt favntag , 
hvert Kys og de glødende ord , der hviskedees fra 
hjærte til hjerte , syntes jo som intet andet at 
nærme dem til hinanden , skabte en sådan sød og 
hemmelighedsfuld fortrolighed , som ingen nok så 
dybsindig udveksling af tanker og meninger hidtil 
formåede . I den voksende attrå , ildnet af deres 
ensomme , enge samliv mødtes de , forstod hinanden 

som aldrig før og var lykkelige eller ville været 
det — hvis de havde vovet . 
Men de vovede ikke . Der var aftner , hvor han 
end ikke dristede sig til at blive i hendes nærhed , 
fordi han følte sig ude af stand til at tøjle sit 
dagligt stigende begær . 
Det mærkede hun , og når hun da sad ene 
tilbage , mens hun hørte ham gå deroppe , rastløs 
frem og tilbage , ofte til langt ud på natten , brød 
der i hende en ve , som var en underlig blanding 
af kærlighedsfuld længsel , undseelse og — oprør 
mod det i dem selv , der adskilte dem . 
Ti det blev hende dag for dag klarere , at just 
fra halvheden i deres samliv , den bittersøde nippen 
til den kærlighedslykke , de begge higede imod , sneg 
der sig ind i deres forhold noget , som var usundt , 
uskønt . 
Og mod dette rejste sig hendes sunde kvindelighed . 

det var jo kun naturligt , hvad de følte , kærlighedens 
lov og kærlighedens mening , der skete 
fyldest , når han med mandens ret til at eje den 
kvinde , hvis hjerte han vandt , begærede hende som 
sin egen . Deri var ingen synd , så lidt som noget 
urent . 
Og hun selv — ja , til denne mands hjerte , 
ind i denne mands favn droges hun lige så sikkert 

3 5i 
og uimodståelig ! , som hun den gang gøs tilbage 
ved tanken om at blive Heinrichs hustru . 
De delte jo allerede alt med hinanden som 
ægtefæller — og nu syntes ordet hende pludselig 
at gemme en ny , varm lykke , hun aldrig drømte 
om før — hvorfor så ikke blive det helt , 
inden syge drømme , golde længsler tærede deres 
følelsers friskhed , plettede deres sjæles og tankers 
renhed . 
Nej , hans ville hun blive — helt hans . 
Hvad han ønskede , men ikke vovede at bede om , 
ville hun skænke ham i fri og stolt hengivelse af sig 
selv . Så blev det dem imellem , som det skulle være . 

Xx . 
En aften , just som han modstræbende ville 
gå , holdt hun ham blidt tilbage , og da hun så 
trykkede sine læber mod hans mund , var det , som 
flammede en ny og stor lyksalighed hende gennem 
blodet og gjorde hende ganske svimmel . 
» Sådan har du aldrig kysset mig , «  hviskedee 
han med en sløret , lykkelig stemme , der bragte 
hende til at skælve i hans arme . 
» Jeg elsker dig — — jeg er din — «  hun fik 
slet ikke lyd til ordene . Men hun syntes , hun 
sagde dem til ham af hele sin sjæl , med hver 
fiber i sit legeme , hvert slag af sit hjerte , hun 
følte banke mod hans . 
Og han forstod hende . 
Med et halvkvalt , elskovsfuldt udråb , knugede 
han hende til sig , løftede hende op og bar hende , 
mens han bedækkede hendes ansigt , Hals og 
skuldre med Kys , over gulvet hen til sovekamret . 

men på tærsklen standsede han — ligesom 
usikker . 
Hans tag om hende løsnedes , og hun gled ud 
af hans arme . Det flakkede så løjerligt i hans 
ansigt , han lo nervøst , og hans hænder brændte 
om hendes , som han krammede med små korte tryk . 
» Nej , Terese , «  sagde han , det kom stammende 
afbrudt —  » vi må — passe på os selv , min søde 
pige , «  han ligesom sank noget  » vi bør ikke — — 
vi ville fortryde — — . Det er svært at sige — 
men — du ville — ville — synke i mine øjne , 
for — du skal jo være min hustru — — «  atter 
ville han drage hende til sig , sky gøs hun tilbage . 
Hun følte kun hans varme mund på sin Hals , 
hørte ham mumle noget om  » i morgen «  , som 
hun ikke forstod — — og så styrtede han ud 
af stuen . 
Hun stod et øjeblik ganske bedøvet og forvirret 
— næsten som var hun dumpet fra himlen 
ned på jorden , tænkte hun og lo — lidt bittert — 
ved sig selv . 
En underlig flovhed og kulde sneg sig over 
hende . Uvilkårlig søgte hun efter noget at svøbe 
om sig , fandt et schavl , hyllede sig i det og 
trykkede sig ind i et hjørne af sofaen . Pinligt stak 
det et sted i hendes hjerte . Var det skam , 
ydmygelse , der pressede hendes bryst sammen , så 

hun næppe kunne ånde , og fyldte hendes hjerte 
med angst . 
Nej — den smerte , hun følte brænde i sit 
indre som et sår , der pludselig sprang op at bløde , 
kom andet steds fra . Det var ikke sig selv , hun 
tænkte på — men ham . 
Ti nu , han ikke længer var her , gik det først 
rigtig op for hende , hvad det var , han havde sagt : 
» — du ville synke i mine øjne — for — 
du skal jo være min hustru . « 
Det var , som om ordene besudlede hende , 
sølede til alt , hvad hun følte finest og helligst i sit 
eget hjærteliv . 
Den tankegang , der i hint øjeblik lagde ham 
de ord i munden , forekom hende oprørende , ja — rå .' 
det stod med et klart for hende , at noget 
skilte dem , satte skranke , en uoverstigelig , imellem 
dem . De var som to væsner af forskellig Art . 
Og derfra kom smerten , angsten . Hun syntes , 
hun følte noget i sig løse sig op , ebbe bort med 
en lidelse , som var det livet selv , det galdt . 
Magtløs stred hun for at dæmme op mod det , 
der svandt . 
Gysende sprang hun op , svøbte schavlet tættere 
om sig og gav sig til hastig , hvileløst at vandre 
om i værelset , mens tankerne begyndte at strides 
i hendes hjerne . 

eller — skulle han have ret — blot nogen 
ret ? Et var sikkert , den konventionelle moral 
havde han for sig . Men var den , kunne den være 
til alle tider , i alle tilfælde , den højeste og eneste 
rettesnor for frit tænkende , sundt dømmende væsners 
handlinger ? 
Nej — og atter nej ! Og dog — det var 
måske kun , fordi hun selv var part i sagen , at 
hun dømte sådan ? 
Kan hænde , alle mænd tænkte som han ? 
Og pludselig mindedes hun Heinrich . Ham 
havde hun længe glemt . 
Fru v . Schildens sidste brev fra foråret lå 
endnu på Højers anmodning ubesvaret i hendes pult . 
Han ville ikke , sagde han , da hun straks fortalte 
ham om den brudte forlovelse , dele hende med 
nogen , end ikke med en forsmået brudgoms moder . 
Og Terese troede , det var ham , hun føjede , når 
hun ikke skrev . 
Men i virkeligheden var det , fordi der i hendes 
sind lurede mod Heinrich — og hans moder med — 
en fjendtlig stemning , hun ikke søgte til bunds i — 
måske fordi hun instinktmæssig ikke ville . Og 
dog lededes hun næsten på trods af sig selv nu 
og da til en sammenligning mellem de to mænd , 
vejede ikke blot deres åndelige værd , men deres 
menneskelige væsen og væren mod hinanden — 

og skød med en pinlig følelse af utilfredshed 
resultatet fra sig , skønt — eller måske fordi 
hendes hjerte , hendes blod , hendes sanser aldrig 
talte tydeligere for den ene mod den anden , end 
netop når hun sammenlignede . 
Men nu — ? Ville Heinrich — han også — 
under samme vilkår have handlet ligedan ? 
Hun måtte uvilkårlig smile . Det var umuligt 
at tænke ham ind i disse forhold og desuden — 
ak nej — hun vidste det ikke — var ikke sikker------og 
våndede sig derunder . 
Sank da virkelig den kvinde , der før brylluppet 
gav sig hen til en elsket mand , uhjælpelig i hans 
øjne ? 
Hun måtte jo næsten tro det . 
Men hvis det var så , hvad tænkte Højer da 
om hende nu ? 
Hvor ganske uden brøde , skyld , end sige 
skam , hun følte sig , så havde jo dog ønsket , 
længslen , attråen været i hende som i ham , da 
han løftede hende i sine arme . 
Og det var ham , ikke hende , det skyldtes , at 
hun ikke sank , nej —  » faldt «  , var det jo , det hed . 
Hans fortjeneste alene , at den gode borgerlige 
moral ikke var krænket . 
Hun lo . Underlig skærende klang latteren i 
det stille værelse . 

ja , hun burde vist oven i købet være ham 
taknemmelig for hans selvfornægtelse — — — 
hun for pludselig sammen . Hun hørte hans 
skridt over gulvet der oppe , hans dør forsigtig blive 
lukket op , sagte kom han ned ad trappen . 
Lyttende standsede hun i sin hastige gang , 
mens en følelse , der næsten lignede rædsel , krøb 
gennem alle årer og blegnede hendes kinder , da 
de listende skridt . nærmede sig hendes dør . 
» Ikke nu — ikke nu ! «  næsten skreg det 
i hende ,  » ikke nogensinde — — ! «  og hendes 
hjærte stod stille —  » å , nej-------han gik forbi — 
ned — ned . Jo , nu smækkede gadedøren «  . Hun 
drog et lettende , befriende suk , men rystende på 
alle lemmer måtte hun sætte sig for ikke at falde . 
Flygtig beskæftigede det hende et øjeblik , at 
han mod sædvane gik så silde ud — og hvorfor 
han listede sig så underlig af sted ? Men han 
kunne sagtens , lige som hun , ikke sove og valgte 
at gå sig træt i den friske luft . 
Hun rejste sig og følte , at også hun var træt , 
dødtræt . 
Inde i sovekammeret stod vinduet åbent . Den 
kølige friskhed gjorde hende godt . Der gik han 
nede — med kraven opslået og en stor , sort filt 
hat , hun ikke kendte . Hvorfor mon det for resten — 
han gik jo nu ellers med studenterhue ? 

hun tændte lampen og lagde sig på en lille 
sofa derinde , lukkede øjnene og forsøgte at sove . 
Men tankerne ville ikke lade sig dysse . 
Uophørlig spurgte de , forskede , fandt ingen bund , 
og så med et glimtede pludselig gennem hendes 
bevidsthed det nødråb , der for hende gennem 
sindet , da hun hørte ham komme : 
» Ikke nogensinde ! « 
Mente hun — ? Betød det — ? Elskede hun 
ham da ikke mere ? 
For første gang gav hendes hjerte kun nølende 
svar : jo — jo vist — men — — 
hulkende trykkede hun ansigtet mod puden og 
ønskede , hun kunne græde — men hun havde ingen 
tårer . 

Xxi . 
Da Terese næste morgen kom til magasinet , 
sendte frøken Clausen bud , at hun var syg og ikke 
kom den dag . 
Den efterretning var hende velkommen , satte 
fart i hende . Med gru havde hun tænkt på at 
sidde i tegnestuen , overladt til sine tanker . Nu 
fik hun andet at tage vare . 
Det var mod slutningen af  » Udsalget «  . En 
klar , stille dag sidst i februar med let frost , høj 
sol over alle Tage . 
Allerede fra om morgnen lå der i luften 
dette ubestemmelige , som lokker folk til butikkerne 
og i en forretning giver en  » god «  dag og en glad 
aften — ved opgørelsen . 
Terese var ene om ekspeditionen , og handelen 
gik strygende . 
Hun følte , trods den gennemvågede nat , intet 
til træthed eller udmattelse . Tværtimod — hun 

syntes med et , hun havde kræfter for ti , kunne 
holde ud for tyve og afslog ganske hoverende 
hr . Holmers tilbud om hjælp , da kunderne efterhånden 
fyldte til trængsel rummet foran disken i 
hendes afdeling . 
Hvordan det egentlig gik til , vidste hun ikke , 
men hun fik virkelig tilfredsstillet alle , og det 
morede hende ligefrem sådan at mangedoble sig 
selv , have svar til alle , finde udveje for alt — 
aldrig var hun bedre oplagt til at sælge — og fik 
solgt både rub og stub . 
Hun glemte endog helt sine måltider , sådan gik 
dagen i et . Det var hr . Holmer , der endelig sent 
på eftermiddagen lod bringe middagsmad — en hel 
lille elegant diner — til hende fra en restavration . 
Leende takkede hun og lod sig maden smage , 
skønt hun kun fik den mundfuldevis — så ofte løb 
hun fra og til . 
Da ved lukningstid hendes kasse gjordes op , 
viste den en indtægt , større end nogen anden dag 
i året . En god , rund sum i salgsprocenter kom 
på hendes del , og den uigennemtrængelige kasserer 
fulgte hende til dørs med et extrabuk , der talte 
højt om hans respekt for hendes merkantile evner . 
Udenfor gjorde en stump blank måne lyst 
i byen . I det gode vejr og det tørre føre et 

livligt røre på gaderne , der så ud som om de 
for en gangs skyld var gjort rene . 
Hun sugede med velbehag den kolde luftstrøm 
til sig i et dybt åndedrag , idet hun begyndte at 
gå — og huskede så , hvad dagens anspændelse 
og det travle , ihærdige arbejdes absolutte krav på 
hele hjærnens virksomhed hidtil ligesom holdt 
bundet i en slags hjærtets skindød . 
Nu fik hjærnen hvile , nu følte hun atter hjertet 
slå , nu blødte vunderne på ny , og nu — om 
nogle øjeblikke — skulle de mødes . 
Og hvad så ? Hvad ville ske ? 
Hun sagtnede sin gang . Uvilkårlig var hun 
falden ind i det raske tempo , der altid førte hende 
hjem . Hun syntes ellers aldrig , hun hurtig nok 
kom det lille stykke vej , der skilte inden aftnens 
møde . 
Men — nej , hun fandt ingen higen , ingen 
længsel i sit sind . Kun en sælsom uhyggelig fornemmelse 
af tøven , uro , usikkerhed , hun ikke 
kunne forklare sig . 
Det var , som om fødderne hang fast i stenbroen , 
som måtte hun stride sig frem imod noget , 
der hæmmende holdt igen . 
Hun nåde hjem , stak nøglen i låsen og fik 
så øje på noget hvidt i brevkassen uden på 
døren . 

et brev — fra Mogens , naturligvis . Så kom 
han ikke den aften , tænkte hun . Var skuffelsen 
eller lettelsen størst ? Hun vidste det ikke . 
Hun tog tøjet af uden hast , skiftede kjole , 
tændte flammen under kedlen til te , satte sig til 
rette i sin vante stol , brød brevet og læste . 
Nej — han kom ikke . Han tog ud på 
landet et par dage , skrev han , for at samle sig 
og komme til ro i en nylig fattet beslutning af 
afgørende betydning for deres fælles fremtid . 
Så fulgte , kastet mellem hinanden , glødende 
forsikringer om hans kærlighed , selvanklager , forbandelser 
over tilværelsen i almindelighed , hans 
egen i særdeleshed , og brevet endte : 
» Skønt mit hjerte brænder af længsel efter 
dig , min elskede Terese , mener jeg det rettest at 
lægge denne kortvarige adskillelse imellem os . 
Når jeg kommer hjem , vil livet begynde for 
mig under en ny form i anstrengt arbejde , i 
streng pligtopfyldelse og forsagelse — indtil den 
lyksalige dag , da jeg med hævet pande tør kalde 
dig min for guds og menneskers øjne . 
Jeg lærte på ny i nat at bede : led os ikke 
ud i fristelse . Stol på , min elskede , at jeg ikke 
oftere skal nærme mig dig , uden at denne bøn forinden 
har givet mig kraft og renhed i sind og tanke . 
Din 
Mogens . 

hun lagde med et suk brevet fra sig . Ikke et 
af dets mange ord nåde hendes hjerte , gav genlyd 
i hendes sind . Det hele syntes hende uvedkommende , 
som skrevet til en anden . 
Men meningen var jo øjensynlig den bedste , 
tænkte hun , mens hun dog halvt ubevidst kæmpede 
mod en følelse af på ny at være krænket , såret 
uden dog at kunne finde , hvorfra det kom , og uden 
egentlig at bryde sig om at søge det . 
Ikke en gang den  » Beslutning «  , han skrev om , 
fristede hendes nysgærrighed . Det undrede hun 
sig selv over , men med et træt :  » hun fik det jo 
nok at vide , «  lod hun også det glide fra sig . 
Så gjorde hun sig det hyggeligt , lavede te , 
spiste til aften , gik tidlig i seng og faldt i søvn , 
næsten før hun lagde hovedet på puden . 
Et par dage forløb .  » Udsalget «  hørte op . 
Frøken Clausen mødte atter til tjeneste , og alt gik 
i den vante gænge i magasinet . 
Endnu kom Højer ikke . 
Men ensomheden , syntes Terese , gjorde hende 
godt , gav ro , om den måske end var en smule 
kunstlet , og så hvilede hun -ud fra den strenge 
udsalgsmåned , tog sig det mageligt i middagstiden 
hjemme , nød sin kaffe , ja , røg endog sin cigar , 
der efter det lange savn var en dobdelt nydelse . 

ganske vist sørgede hun for at have mad nok 
til to og alt beredt til hans modtagelse , tænkte 
også hver dag , når hun gik hjem , at nu måtte 
han vel være kommen . Men når hun ikke fandt 
ham der , tog det ikke just på hendes humør eller 
på hendes appetit , og hun følte egentlig hverken 
sorg eller glæde mere . Undrede sig lidt derover , 
men lod det stå hen — som så meget andet . 
Måske kom det af , at hun netop nu kastede 
sig over et nyt arbejde , der ganske optog hendes 
fritimer : en Kala i fuldt flor , et rent pragteksemplar , 
hun i forbigående så hos en blomsterhandler og 
nu syede efter med rastløs flid , både morgen og 
aften . 
Den blev , kunne hun selv se , efterhånden 
som den voksede frem i rammen under hendes 
nål , en mesters værk , det bedste , mest fuldendte , 
hun endnu havde gjort . 
Under dette arbejde modnedes beslutningen 
om at virkeliggøre en plan , der længe havde spøget 
i hendes hjerne : endelig at lade sine blomsterbroderier 
gå ud i verden ved at arrangere en selvstændig 
udstilling af dem f . Eks . i industriforeningen . 
Mange ubestemte forhåbninger , såvel som 
megen lønlig banghed , knyttede sig til dette 
skridt ud fra ubekendt tilværelse , stille liv som 
arbejderske i tegnestuen , bag disken og for andres 

regning , — ud til selvstændig at træde frem og 
svare med sin personlighed for sit eget værk . 
Men med en underlig stærk higen , der overvandt 
enhver betænkelighed , længtes hun efter at få 
sine arbejder bedømt , værdsat , anerkendt som det , 
hun godt vidste , de var — kunst , om end en ny 
og ganske beskeden Art . 
Hun blev netop færdig med sin Kala , da hun 
om morgenen fra Højer fik et par ord , der kun 
sagde , at den dag kom han . 
Lidt sky og forlegen , men som havde han slet 
ikke været borte , mødte han hende , da hun kom 
hjem til middag . Hun slog uden anstrengelse ind 
i samme tone . 
Så spiste de sammen , talte med hinanden om 
dit og dat , muntert , roligt , som var intet hændt , 
eller al ting glemt . 
Men efter kaffen , idet hun brød op for at gå , 
og han efter sædvane hentede hendes kåbe og 
hjalp hende den på , fløj der gennem hendes sind 
som en mindelse om al den sødme , just dette 
øjeblik tidligere gemte , når han med kåben 
foldede hende ind i sine arme , kyssede hendes 
pande , øjne , mund mange gange til denne afsked 
for et par timer , som de nok gjorde løjer med , 
men virkelig fandt lange . 

men nu — — jo , også han mindedes . 
Hun følte det i det næsten ængstelige hastværk , 
hvormed han hjalp hende , som turde han ikke røre 
ved hende , så det varme blod skyde ham op i 
kinderne , vidste , at om hun gad se ind i hans 
øjne , ville de lyse mod hendes i øm attrå — 
men hun gad ikke — nej , hun gad ikke ! — og 
hun syntes næsten , hun havde lyst til at slå ham . 
Med et kort farvel og uden at give ham 
hånden skyndte hun sig ud af døren . 
Å , hvor alt dette var hæsligt , usundt , unaturligt ! 
Og hvad skulle det blive til ? 
Var han da helgen og hun synderinde ? 
Det første mente han sagtens — det kogte i 
hende af et slags afmægtig forbitrelse , og i øjeblikkets 
ophidselse lånte hun hans træk , der ligesom 
gled forbi hende i det samme , et udtryk af 
fad selvgodhed , det hun dog straks efter indrømmede 
for sig selv slet ikke fandtes der . Tværtimod — 
det glimt af hans ansigt , hun tog med sig , da hun 
gik , var forpint og ulykkeligt — men det rørte 
hende ikke længere . 
Nu vel — hvad han nu kaldte  » Renhed i 
sind og tanke «  , var for hende helligbrøde mod 
den kærlighedens flamme , der brændte rent og 
klart i hendes hjerte , indtil — å , indtil alt dette 
stygge slog ned imellem dem som en kvalmende 

røg , der forvirrede og blændede hende , så hun 
næppe vidste længere at skælne falsk fra sandt , sundt 
fra sygt . 
Kun i en henseende gav hun sig sit instinkt 
helt i vold . Hun ville ikke tåle noget kærtegn 
af ham mere — end ikke det broderligste . Det forekom 
hende — om med rette eller urette , vidste hun 
ikke , men hun følte det sådan — at netop ved denne 
hans påtagne kølighed ,  » Broderligheden «  overfor 
hende , blev enhver ydre kærlighedsytring en fornærmelse , 
bitrere , mere forsmædelig næsten end en 
utugtig tilnærmelse fra en fremmed . 

Xxii . 
Men lidt efter lidt , alt som dagene gik , og intet 
nyt hændte , der bragte hende ud af ligevægten , gled 
hun til ro i det , der nu var deres forhold . Alt" 
Blev tilsyneladende  » godt igen «  , for så vidt som 
de sås lige så hyppig som før , om end ikke 
længe ad gangen . 
Om aftnen , når hun kom fra magasinet , 
mødte han hende , så spadserede de sammen en 
timestid , drak te sammen hjemme , og straks efter 
gik han op til sig selv for at studere , mens hun 
fik fat i en bog , læste eller syede , indtil sengetid . 
Hun vidste , han nu besøgte forelæsninger på 
universitetet , havde en manuduktør , læste til en 
eksamen , og så vidt hun kunne skønne , med stadig 
og ihærdig flid . 
Afhandlingen , han før jul var så stærkt optagen 
af , talte han ikke mere om , lige så lidt 
som han senere berørte , hvad det var for en beslutning , 

han havde taget . Og hun spurgte ikke , 
holdt tilbage af en hende selv uforklarlig sky 
og måske af en dunkel anelse , hun ikke ville 
give rum . 
Men han havde altså truffet et valg , og den 
blotte bevidsthed om , at han endelig tog sig 
sammen til at ville noget bestemt , til at arbejde henimod 
et fast mål , glædede hende , vakte til live i 
hendes sind ligesom lidt af den slumrende varme 
og hævede ham atter . 
Men når hun overfor ham lagde for dagen 
noget af dette , ikke just i ord , men i de tusende 
små beviser på sympatisk medviden , forøget omhu 
og omsorg , som det står i en kvindes magt at 
yde i det daglige liv til den eller dem , hun omgås 
og står i husmoderligt forhold til , var det , 
som gøs han tilbage for hende også på det punkt , 
eller han mødte hendes bestræbelser , ja — næsten 
med utak . 
Og så lagde hun med stille undren mærke 
til , at der efterhånden foregik ligesom en slags 
forvandling med ham . Eller — fik hun måske 
først nu i hans ydre , hans væsen og manerer 
øje for en hel hoben af de små mangler , 
unoder , som i og for sig ganske vist kun 
var småting , men som stødte an , ikke blot 
mod hendes skønhedssans , men mod den ganske 

naturlige og uafviselige fordring på at se dannelse , 
finhed afspejle sig også i den ydre personlighed ? 
Hun værgede sig mod dette indtryk , ville 
lukke øjnene , men formåede det ikke . 
Hun måtte se — og se skævt til selv noget 
så uvæsenligt , som at han spiste grimt , brugte sin 
kniv næsten som en ske , havde armene på 
bordet under spisningen . Hun var pinlig lydhør 
for , at han ikke var fri for at smaske lidt , at han 
slubrende søbede teen ind , og skønt hun sagde sig 
selv , at det var overskægets skyld , hørte hun det 
alligevel som noget , der skurrede næsten ulidelig i 
hendes øren . 
Hun opdagede , at han gik klodset og usikkert 
på fødderne , at både de og hænderne var alt for 
store og af en uskøn form . Hun så med et , at 
han ikke altid skiftede lintøj ofte nok , skønt hun 
vidste , han nu havde fuldt op af alt , og hun selv tilså , 
at hans vask blev ordentlig besørget . Hun greb 
sig i at irriteres over uordnen i hans værelse , den , 
hun tidligere , når hun støvede af og satte til rette 
der oppe , fandt , ja , næsten elskværdig , fordi den 
gav hende så meget mere at sysle med , af hvad 
der var hans . 
Hun hadede sig næsten selv , fordi det blev sådan , 
og foragtede i sig selv det , der gennem al hans 
færd nu lod hende mindes hans tarvelige udspring : 

søn af en landsbyskolelærer , bondestudent . Ja , i 
hendes omdømme om ham lå ordet  » simpel «  hende 
ikke langt fra læberne , skønt hun holdt det nede 
og straffede sig selv med at vriste frem af sin 
hukommelse billedet af sin egen fader , sådan som 
hun endnu huskede ham , fra hun var lille . 
Men det hjalp ikke helt . Fordi — jo , fordi 
der begyndte at dæmre i hende en anelse om , at 
den samme sælsomme forskydning i hendes syn 
på ham også fandt sted på åndens område . , 
hun trættedes ved hans idelige talen om et 
og det samme . Og altid var det sig selv , han 
talte om , sine tvivl og sine kampe med det religiøse 
problem . 
Det forekom hende , at han langt fra at arbejde 
sig frem til klarhed , viklede sig mere og mere ind 
i mystikens irgange , og hun var ikke langt fra at 
opgive nogensinde at se ham komme til uafhængige 
standpunkter overfor de spørgsmål , han , så længe 
hun havde kendt ham , svirrede om som myggen 
om lyset . 
Men , hvad værre var , hun syntes , hun kom 
under vejr med , at selv om det skulle lykkes ham 
at nå  » til klarhed «  over det religiøse , ville hans 
evne til at tænke frit opsluges af dette ene , og 
snarere kvæle hos ham end fremavle frisind på 
alle andre punkter . 

mere og mere teologisk - bornerte fandt hun 
nemlig hans udredninger , og en og anden gang , 
når hans udtalelser faldt hende særlig stærkt for 
brystet , kunne det fare hende gennem hovedet : 
skulle det være teologi , han atter studerede ? 
Hun gav dog næppe tanken tid til at forme 
sig — så umulig , ja , uværdig , syntes den hende . 
Det blev også mere og mere vanskeligt for dem 
at tale sammen . Han tålte så dårligt nu hendes 
modsigelser , og hun blev uvilkårlig krassere i sine 
udtalelser , sagde hensynsløst , hvad hun mente . Det 
stødte ham , mærkede hun . Tit optog han en 
ganske objektiv ytring som en personlig sigtelse — 
og lod hende føle , at han var fornærmet . 
Så kunne det ene ord tage det andet , og 
samtalen næsten udarte til skænderi . 
Ofte lo hun misstemningen imellem dem bort 
med en spøg , eller brød af i rette tid . Men 
endnu oftere — og det blev til sidst det almindelige 
— tav hun og lod ham tale — tale . Mens 
hun dog gik ved siden af ham , enten indvendig 
forbitret , stridende med sin hidsighed , eller ligegyldig 
ved det hele og i grunden kedende sig så 
småt . 
Men så kunne hun til andre tider forfærdet 
spørge sig selv : hvoraf kom dog alt dette ? Var 
han virkelig så forandret ? Det var næppe muligt . 

tidligere så hun jo intet af det . Nej , grunden 
måtte vist søges hos hende selv . Mon hun ikke , 
som den lille dreng i æventyret om snedronningen , 
havde fået en splint af  » Djævlespejlet «  i øjet , og 
nu så alt i og ved ham fra den forkerte side ? 
Anderledes kunne det næppe være — skylden 
var sikkert hendes egen . Og når det forholdt 
sig sådan , måtte hun jo kunne fjerne  » Splinten «  , 
så hun igen så ret . 
Hun prøvede atter og atter på det . Men det 
ville ikke rigtig lykkes , hvor ofte og hvor anstrengt 
hun end søgte at omskabe i sin fantasi 
billedet af ham , som han nu syntes at være , til 
det , hun tidligere bar af ham i sit hjerte . 
Og denne afmagt tyngede hende som et 
mareridt . Med beklemmende angst stemmede det 
hende for brystet , som var noget i hende uden 
redning stedt i dødsens vånde . 
Uvilkårlig , af ren selvopholdelsesdrift greb hun 
da til den eneste udvej , hun kunne finde , gjorde 
sig umyndig under sin vilje , lukkede sine øjne , 
tilstoppede sine øren , så hun intet så og intet 
hørte af det , der foregik i hende selv . 
Og sådan gik det til , at hendes kærlighed , 
uden at hun ret vidste af det , svandt hen , siedes 
ud , ligesom døde lidt hver dag , indtil et tyndt 
spind af de skøre tråde : medlidenhed , villet tro374 


fasthed og vanens vedhængen ene skjulte , at den 
var døende . 
At det varede så længe , inden hun kom til 
fuld bevidsthed om , hvordan det stod til med hende , 
lå måske også i , at hun i denne tid blev så 
stærkt optagen både udad til og indad til på helt 
anden kant . 
Ti nu , om en otte dages tid , skulle udstillingen 
af hendes broderier finde sted i industriforeningen . 

hr . Holmer , hvem hun spurgte til råds , kom 
helt ud af sin kølige verdensmandsro , da hun en 
dag tog mod til sig , gik ind til ham i hans private 
kontor , sagde ham , hvad hun ønskede , og viste 
ham sine arbejder . 
I de stærkeste udtryk roste han hendes talent , 
det han kaldte enestående . Hun var født kunstnerinde 
i sin  » Branche «  , burde aldrig beskæftige sig 
med andet . 
Selvfølgelig skulle hendes arbejder udstilles . 
Foreløbig i industriforeningen . Det var en meget 
fornuftig plan — og netop stedet . 
Men her hjemme , blev han ved , var slet ikke 
marked for en vare , der burde betales som kunst 
— og god kunst , føjede han til med et smil og 
et buk , som stod han overfor en eller anden af de 
» Kapaciteter «  , der undertiden kom i magasinet . 

Terese blev ganske rød ved det — og kunne dog 
ikke lade være at le både af ham og af sig selv , 
da hun alligevel følte sig smigret . 
Vore rige folk her hjemme — han rynkede 
foragtelig på næsen — forstod sig ikke på den 
slags ting , gik han videre i en ganske forretningsmæssig 
tone , og var , på ganske enkelte undtagelser 
nær , ikke en gang rige nok til at købe 
den Art af luksus . Nej — hun måtte søge andet 
steds hen , til England , ville han foreslå . I London 
skulle hendes arbejder udstilles . Der var det rette 
marked . Det skulle hun blot overlade til ham . 
Kun udbad han sig at måtte give hende  » Handsel «  , 
købte straks og til en pris , han selv satte , og som 
hun fandt ligefrem svimlende , et af de største og 
smukkeste af broderierne , en i pragtfulde farver 
prangende sværdlilje i naturlig størrelse , næsten 
mandshøj . 
Så gav han hende desuden adskillige nyttige , 
smagfulde vink om , hvordan udstillingen skulle 
ordnes , for at hvert enkelt arbejde kunne komme 
bedst til sin ret . 
Nogle af broderierne , mente han , burde indfattes 
i stilfulde rammer under glas , andre foreslog 
han hende at anvende til forskellige møbler i lighed 
med hendes imiterede gobeliner fra juletiden . 

sådan , antog han , og hun var ganske enig 
med ham , ville hun ikke alene opnå den største 
og heldigste virkning for sine arbejder , men tillige 
give et værdifuldt bidrag til løsningen af den moderne 
opgave : foreningen af kunst og håndværk . 
Terese gav sig straks til værket , gjorde selv 
tegningen til rammerne , valgte møblerne , lod 
dem montere , fik broderierne indfattede , og da den 
berammede søndag kom , vakte hendes lille udstilling 
i industriforeningen ligefrem sensation blandt 
de besøgende . 

Xxiii . 
Den dag , udstillingen stod omtalt i bladene , 
gjorde begge cheferne tidlig om morgnen hende 
deres opvartning i tegnestuen . Hr . Holmer havde 
en hel bunke aviser i hånden , som han lagde på 
bordet foran hende . 
» En smuk succes , frøken kærulf . Må jeg af 
ganske hjerte ønske dem til lykke , «  sagde han , 
idet han let trykkede hendes hånd og tilføjede , 
lige så galant som diplomatisk ,  » og os selv med . 
Deres navn kaster jo fra i dag af også glans 
over os , der er stolte af at have dem i vor midte . « 
» Min kompagnon udtrykker ganske min mening , « 
Faldt hr . Liders ind .  » Til lykke , kære 
ba— frøken , «  rettede han sig hurtig og klappede 
hende med vanlig faderlighed på skulderen , mens 
han greb hendes hånd . Men også han havde en 
lille tilføjelse , der ganske var forretningsmandens : 

» Som noget ikke helt uvæsentligt gælder min lykønskning 
— foruden , gudbevares , deres talent , den , 
om jeg så må sige , enstemmige Ros , den ære — 
gælder , siger jeg , min lykønskning også den omstændighed , 
at de — at deres fremtid — kort 
sagt , at de ligefrem har en formue i deres — små , 
hm — nydelige fingre ! Desværre tør vi under disse 
forhold vel næppe håbe — — « 
Hr . Holmer rømmede sig pludselig , og Terese 
så et lille hvast glimt i de noget skråtliggende , 
lidt rødkantede lyseblå øjne , idet han en smule 
de haut en bas afbrød sin associé : 
» Jeg tror ikke , dette er øjeblikket , kære ltiders 
til — — . Au revoir , frøken , «  henvendte han 
sig til Terese ,  » vi håber , de vil tillade os at 
drikke deres skål ved en lille frokost i kontoret 
siden — — « 
» Ja — vi håber , frøknen gør os den ære 
sammen med nogle kolleger , direktricerne i de 
andre afdelinger — hm — de forstår — «  indskød 
hr . Liders , mildt rettende . 
Terese takkede for  » Æren og glæden «  , og 
herrerne fjernede sig bukkende . 
Hun havde knap hørt , hvad de sagde , skønt det 
alt sammen lød frydeligt i hendes øren . Hun var 
rød i kinderne , stod og smålo hele tiden , besjælet 

af en stor lys glæde over og taknemmelighed mod 
noget , både i og udenfor sig selv . 
Hun havde den største lyst til straks at kaste 
sig over bladene , læse fra den første til den sidste 
linje alt , hvad der stod om hende , suge ind al 
denne Ros , anerkendelse . Som al virak , særlig den 
første , syntes denne hende at dufte såre sødt . 
Men hun fik ikke tid til andet end et flygtigt 
blik , strejfede hist og her et enkelt ord , en løsreven 
sætning :  » stort talent «  ,  » ny kunstart «  ,  » sjælden 
virkelighedstroskab «  ,  » Revolution i udsmykningen 
af vore værelser «  ,  » Originalitet i opfattelsen «  , 
 » stor koloristisk evne «  ,  » udpræget kunstnerisk « 
— — 
så kaldtes der på hende , og hun måtte ned 
til dagens gerning bag disken . 
Mens handelen i de andre afdelinger gik sin 
vanlige gang , var der i hendes den hele dag et 
bestandigt rykind — om ikke just af købere . 
Broderiafdelingens faste kunder gjorde sig næsten 
alle et ærinde ind den dag for en bagatels skyld , 
eller for slet intet andet , end at sige Terese et par 
venlige og smigrende ord i anledning af udstillingen . 

blandt dem Fru mejer , der henrykt gratulerede 
og indbød Terese til  » et stort gilde , et rigtig 
fint et med bordet i hestesko , syv glas i  » Viften « 

af krystalbesætningen , det nye franske stel , det 
med navnetræk og blå emaille , du véd — og 
alt sammen til ære for dig . Vil du tænke dig , 
det er min mand selv , der fik idéen i Morges , da 
han læste bladene — , «  sagde den lille dame triumferende . 
 » Er han ikke sød ? Elan bryder sig 
ellers ikke en døjt om andre damer — han er fast 
for evige dage i mig — ja , det ved gud , han er . 
Men dig er'han alligevel ligefrem skudt i , og jeg 
er ikke en smule jaloux , det kan du stole på , « 
Føjede hun beroligende til og omfavnede og kyssede 
Terese over disken .  » Denne gang må du ikke 
sige nej , som du har gjort hele vintren , din ækle 
unge — gud , hvor du er smuk i dag ! «  og så 
kyssede hun igen . 
Glat væk lovede Terese at komme og havde 
denne gang i sinde at holde sit løfte . Hun kunne , 
syntes hun , ikke sige nej til noget . 
Frokosten i chefernes kontor var meget animeret , 
og da hr . Luders i velvalgte ord udbragte 
» den højt skattede , talentfulde frøken kærulfs skål « 
I 
— den blev drukket i champagne — lød den 
bifaldsmumlen , hvormed  » Kollegerne «  ledsagede den , 
idet de klinkede med hende , ligefrem oprigtig , 
tænkte Terese . Ikke det mindste  » sure «  i minerne , 
ingen nedtrukne mundviger , lutter glat , velvillig smi}8i 


lende forekommenhed . Jo — det var virkelig 
succes ! 
Og velvilligheden syntes at brede sig . Efter 
frokosten almindelig gratuleren over hele magasinet . 
Nu havde ekspedienterne og de øvrige funktionærer 
også læst bladene , kunne hun mærke . Glædestrålende 
tog hun imod den hyldest , alle syntes 
at yde hende af et godt hjerte . 
.endog frøken Clausen kom i humør , efter at 
Terese lod hente en halv flaske champagne for 
også at kunne klinke med hende bag lukket dør 
i tegnestuen . 
» Din skål og min skål — og alle gode 
venners skål , «  citerede frøken Clausen og svingede 
overgivent vandglasset , fyldt til randen af den 
skummende • drik .  » Selv om de render fra en , så 
— li’egodt : glæden leve ! «  råbte hun med bakkantisk 
kådhed , tømte glasset og kastede det baglænds 
over hovedet , så det klirrende sloges i 
stykker mod væggen .  » Så — der lå det skidt , « 
Føjede hun til med en så pudsig overgang til det 
ganske nøgternt - dagligdags i stemme og væsen , 
mens hun bukkede sig for at samle skårene op , 
at Terese , lidt uhyggelig berørt af den unge piges 
bitre vildskab , uvilkårlig brast i latter — og frøken 
Clausen stemmede i med . 

så helt reven ud af de daglige folder under 
dagens oprømte , næsten festlige stemning var Terese , 
at hun ikke fandt det en smule forbavsende , da 
ingen andre end — tante Bellas imposante skikkelse 
op ad dagen sejlede ind i magasinet og tog 
vejen direkte til broderiafdelingen , hvor hun ved 
disken højlydt spurgte efter  : 
» Min niece , frøken Terese kærulf . « 
Og dog var der god gruud til at forundre sig . 
Ti så længe Terese havde været i magasinet , så 
hun kun nu og da tante Bella , og for den sags 
skyld de andre tanter med , fortone sig i fornem 
fjærnhed i magasinets faqadeafdelinger . Hende 
kom de aldrig nær , for dem var hun luft — og 
vice versa . 
Men i dag var det anderledes . Officielt 
ønskede tante Bella at gøre indkøb af et påtegnet 
kanevasbroderi til et gulvtæppe , som hun vidtløftig 
forklarede Terese skulle være en brudegave til : 
» du ved nok , din tante Maries datter — din 
kusine , den lille Margrete Holm , husker du nok — 
som til efteråret skal have bryllup med sin kæreste , 
dr . Møller , botanikeren — ikke noget parti just , 
men en smuk mand for resten — « 
De private grunde til sit besøg i Tereses afdeling 
beholdt tante Bella for sig selv , men de var 
ikke svære at gætte , mente Terese , der ordentlig 

ærgrede sig over , at hun virkelig blev ligesom lidt 
varm om hjertet , da tanten med bestikkende elskværdighed 
og som noget , der fulgte ganske af sig 
selv , ønskede hende til lykke , talte om , hvor stolte 
de  » alle i familien «  var over hende , i forblommede 
udtryk snakkede om  » Miskendelse «  ,  » Fejl på begge 
sider «  og sluttelig bad hende  » se rigtig snart 
hjem . « 
Først da tante Bella vendte hende ryggen for 
at gå , efter til afsked at have trykket hendes 
hånd meget fast , idet hun plirede med øjnene , 
som om hun  » knuste en tåre «  og med noget 
halvkvalt i stemmen , der skulle ligne rørelse , 
mumlede , at Terese  » ved gud dog mindede så 
meget om sin salig moder , «  først da gik situationens 
komik op for hende , og hun lo af sig selv 
og af tanten , til hun formelig fik virkelige tårer i 
øjnene . 
Men hun måtte dog tilstå sig selv , skønt hun 
skammede sig lidt , at hun næppe i dagens løb 
følte sin forfængelighed så stærkt tilfredsstillet som 
netop ved  » Familiekapitulationen «  . 
Og så var middagstiden der . 
Da hun kom ud på gaden — gud ved , hvad 
der gik af hende — kunne hun ikke gå sådan 
på almindelig adstadig maner , syntes hun , men 
satte i løb . Det var , som om luften , solen , 

byens liv , menneskemyldret nu gjorde hende ganske 
ellevild . 
Hun ønskede , hun kunne flyve , syntes næsten , 
hun gjorde det , agtede ikke på , at folk så efter 
hende , eller at hun løb en eller anden forbigående 
en smule på ærmet . Ingen blev vred , kunne hun 
se , tværtimod — folks blikke fulgte hende , som 
havde de fornøjelse af at se på hende , som tog 
de del i hendes glæde , hendes sejr , hendes stolthed 
og veg villig til side , som om de anede , at hun 
var på vejen hjem for ret i ro at læse sig 
triumfen til i de sammenrullede blade , hun så fast 
trykkede i armen . 
På Købmagergade snublede hun i farten over 
et rendestensbræt og faldt , så lang hun var — lo , 
kom lynsnart op igen , så næsten ingen blev vaer , at 
hun var falden , lo igen og fortsatte sit ilsomme 
løb uden standsning , indtil hun stod udenfor , ikke 
sin egen , men Højers dør . 
Trangen til at meddele sig , udtale sin glæde , 
sin tilfredsstillede ærgerrighed , gengive dagens indtryk 
var for stor — hun måtte have luft . I det 
øjeblik glemte hun alt , hvad der skilte , og at noget 
skilte . 
Utålmodig bankede hun på døren — en hel 
lille trommehvirvel af muntre slag . 

» Mogens — Mogens , «  kaldte hun dæmpet indtrængende , 
 » å , jeg er så glad ! Luk op — luk 
op — — « 
Hun hørte ham skyde stolen tilbage der inde 
og komme hen imod døren . Lidt tøvende åbnede 
han den . 
Han var i slåbrok og holdt den sammen i 
halsen for at dække over sin ufærdige påklædning . 
Han så anstrengt ud , kom lige fra læsningen , 
kunne hun se , med tankerne endnu langt borte . 
Men så snart hans øjne faldt på hende , skiftede 
udtrykket i dem til øm , beundrende studsen . 
Intet under — ti hun var næsten skøn , som 
hun stod der , blussende af løbet , ansigtet ligesom 
gennemstrålet af glæde og stolthed . Øjnene tindrende 
som sorte stjærner , munden en smule åben 
af det hastige åndedræt , tænderne sås skinnende 
hvide glimte indenfor de røde fulde læber . 
» Jeg — jeg kommer straks — «  stammede han 
lidt undskyldende kejtet og så på sit ur ,  » du må 
undskylde------- . Er maden allerede færdig— ? Jeg 
skal straks være klædt om — — « 
Men uden at ænse , hvad han sagde , og at han 
ikke var fuldt påklædt , trak hun ham i sin Iver 
med sig uden for døren , ned ad trapperne . 

» Å nej — hvad gør det kom blot som 
du er — kom . Mens jeg laver mad , skal du få 
lov at læse bladene — først ! « 
Hun fik ham indenfor hos sig selv , trykkede 
ham spøgende ned i en stol og kastede avispakken 
i hans skød . Og mens hun tog overtøjet af , 
bandt køkkenforklædet om sig , smøgede kjoleærmerne 
op — at skifte kjole gav hun sig ikke tid til — 
fortalte hun hurtig , under stadige udbrud af lystig 
latter , om sin  »  succès «  og dagens hændelser . 
Gjorde fortællingen dramatisk , snakkede efter dem 
alle , både cheferne ,  » Kollegerne «  , Fru mejer og 
tante Bella , og endte med at bede ham endelig 
skynde sig at læse , mens hun lavede mad — nu 
havde han alle forudsætningerne — så kunne han 
fortælle hende lidt om det , mens de spiste . For 
resten ville hun forberede ham på , at maden i 
dag blev dårlig , for hun var ganske forstyrret i 
hovedet . Og om han ville tage til takke med 
ost og brød ovenpå stegen , så slap hun at 
lave formad ? Hun havde appelsiner endnu fra i 
søndags , og hun havde fri hele eftermiddagen 
— så egentlig var det en skam , at han skulle 
nøjes med én ret — men hun kunne virkelig ikke 
styre sin utålmodighed længere . 
Med et muntert nik til ham og et spøgefuldt 
bydende :  » læs nu — læs nu , du ! «  løb hun ud 

i køkkenet og gav sig i færd med sine pander og 
gryder . 
Da hun kom ind igen for at sige ham , at der 
var rettet an , var stuen tom — sagtens var han 
oppe for at klæde sig om , tænkte hun . Men 
bladene havde han læst , kunne hun se . De lå 
hulter til bulter , åbne eller forkert lagt sammen , 
nogle på bordet , andre på gulvet . Smilende 
rystede hun på hovedet over hans uorden , samlede 
dem op , lagde dem sammen i en sirlig bunke , 
øverst  » Morgenbladet «  , hendes egen Avis , den gang 
oppositionens organ . 
I det samme kom han omklædt ind i stuen , 
og de gik til bords . 
Under indflydelse af måltidet , vinen — her 
måtte champagnen også holde for — og hendes 
umiskendelige glæde , der idelig gav sig udslag i 
muntre indfald og klingende latter , blev hans ansigt 
lysere , hans mine frejdigere end i lang , lang 
tid , syntes det hende . I dagens stemning forekom 
det hende næsten , som eksisterede  » Splinten «  ikke , 
som så hun atter ret , som var det muligt , at-------- 
» Nå — fortæl så , «  sagde hun , da deres første 
sult var stillet . Men hun fik ikke meget at vide . 
Så snart talen faldt på det kapitel , lukkede 
han sig atter til , og der var i tonen og den overdrevne 
måde , hvorpå han refererede bladenes 

rosende anmeldelser noget , der skurrede i hendes 
øren . 
Hun måtte uvilkårlig tænke på , at han selv 
slet ikke forstod sig på hendes kunst . Hun huskede 
hans valne og ganske kritikløse udtalelser , da de i 
søndags fulgtes ad for at bese hendes udstilling før 
den egentlige besøgtid . 
Og så mindedes hun det lille stik i hjertet , 
hvormed hun af og til fandt skærmen med strandtidslen , 
hun forærede ham til jul , stående foran 
hans kakkelovn med vrangen udad . 
» Tror du da ikke , de mener , hvad de siger i 
bladene om mine arbejder ? «  spurgte hun til sidst 
sagtmodig , men dog med en vis indvendig trods , 
hun ikke helt kunne skjule , skønt hun i dag ikke 
ville give plads for nogen misstemning imellem dem . 
» Å , jo — i dette tilfælde , måske . Men hvad 
magt ligger der for resten på , hvad sådanne bladsmørere 
mener . « 
» Da er dog bladenes mere eller mindre velvillige 
kritik , navnlig overfor alt , hvad der hedder 
kunst , det , der skaber berømmelse — eller det modsatte 
— «  for det lidt ubetænksomt ud af hende . 
» Ja — så er du jo allerede berømt , «  sagde 
han skærende .  » Nu ja — den berømmelse må 
du gerne beholde for dig selv . Den er billig købt , « 
Føjede han til , idet han heftig skød sin stol tilbage , 

rejste sig med et hastigt  » Velbekomme ! «  der havde 
en stærkt ironisk klang , gik ind i dagligstuen og 
lukkede døren hårdt efter sig . 
Hun så forbavset , ganske målløs efter ham : 
å fy — han var jo ond — lav , simpel ! Og hvor 
det gjorde ondt at måtte tænke det . 
Vrede og sorg stred i hendes sind , mens hun 
tog af bordet , satte til rette i køkkenet og lavede 
kaffen . 
Men ved en pludselig idéassociation huskede 
hun hans afhandling , og at han håbede , mens han 
skrev på den , selv at blive berømt . 
Ak , han var skinsyg på hendes held ! Så 
forstod hun bedre grunden til hans misstemning , 
skønt — — 
det prikkede i hendes samvittighed , at hun 
måske ikke havde taget hensyn til hans sårbarhed 
på det punkt , havde forfængelig lagt sin glæde 
altfor åbenlyst for dagen . 
Men , kom selvforsvaret uvilkårlig , hvis det 
nu var omvendt , hvis det var ham , der havde 
vundet en sejr , ville hun i så fald ikke — — ? 
Å — det ville hun ikke tænke på . I den 
henseende var man prisgiven sit temperament , sit 
naturel — mellem venner galdt det jo netop ikke 
lige for lige . 

blødere stemt kom hun ind til ham med kaffebakken , 
lavede hans kop til og rakte ham den . 
Også han fortrød , kunne hun mærke . Hun 
så ikke på ham , men idet han tog koppen og 
sagde : tak , bøjede han sig så dybt ned over 
hende , at hans læber strejfede hendes hår som i 
et Kys — den første antydning af et kærtegn , han 
vovede , siden — — 
hun trak vejret lettere , anbragte bladene og 
sin kaffekop på det lille bord ved chaiselonguen 
og satte sig . 
» Å , hvor det er dejligt sådan at have fri en 
hverdag , du — «  sagde hun , mens hun stoppede 
puderne bag ryggen for at få det rigtig mageligt . 
» Ja — jeg kan tænke det , «  svarede Højer lidt 
adspredt . 
Hun ventede , at han skulle begynde på en 
samtale og tav . Men heller ikke han sagde noget . 
Han gik frem og tilbage med hænderne i lommen , 
målte værelset med lange skridt , løftede ikke 
øjnene fra gulvet , tilsyneladende så fordybet i 
sine egne grublerier , som glemte han , at han ikke 
var ene . 
Det kriblede hende formelig i fingerspidserne 
efter at få fat i de blade . Endnu havde hun jo 
selv ikke læst en sammenhængende linje . Men 
hun syntes , det var ukærligt og — uhøfligt at give 

sig til at læse , så længe han var i stuen . Hun 
begyndte næsten at længes efter , at han skulle 
gå op til sig selv , som han plejede om eftermiddagen . 
Desuden — jo , det ville , troede hun , 
forstyrre hendes nydelse af læsningen , hvis han 
var til stede . 
Hun forsøgte at bringe et og andet på bane , 
men fik kun enstavelsesord til svar . 
Atter tavshed . 
Så kunne hun ikke længere modstå . Ganske 
ufrivillig kom det , at hun tog et af bladene , foldede 
det ud , læste , lagde det atter sammen , tog et andet 
— og endnu et — og endnu et . 
Nu og da skottede han til hende , uden at hun , 
helt optagen sin af læsning , lagde mærke til det . 
Det var ikke længere skinsyge , misstemning , 
ondt lune , hans ansigt udtrykte . 
Hans øjne hang efterhånden fast ved hende , 
syntes at suge hendes skønhed til sig . Han så 
den bøjede nakkes fine , hvide runding , de buttede 
skuldre under den tætsluttende kjole , den fulde , 
høje barm , der steg og sank under hendes rolige 
åndedrag , hele den lille faste skikkelses på en 
gang kyske og fristende ynde . 
Det brændte i ham af elskov til denne skønne 
kvinde , om hvis hoved talentet og den offentlige 
anerkendelse desuden lagde en nimbus ,  der smigrede 

hans selvfølelse , til trods for skinsygen . Og hun 
var hans — helt hans — hvad øjeblik han ville ! 
Og hende havde han i vanvittig selvfornægtelse 
stødt fra sig hin aften , da hun selv — ! 
Han næsten styrtede sig over hende , 'kastede 
hende til sig under en byge af voldsomme , hensynsløse 
kærtegn , der for et øjeblik skræmmede hende 
ganske fra vid og Sans , så hun var som lammet , 
mens han stammede afbrudte ord , hvis mening nu 
blot forekom hende uhøvisk . 
I næste nu havde hun revet sig løs , stod 
foran ham , dirrende af en kold , skånselsløs forbitrelse , 
der gjorde hendes stemme så hård , hendes 
væsen så utilgængeligt , at han fornemmede det , som 
lå der pludselig mile imellem dem : 
» Hvor tør du vove ! Du fornærmer mig ! « 
Han rejste sig langsomt , rakte armene ud 
imod hende med en bønlig , undskyldende bevægelse 
og sagde hæst : 
» Jeg elsker dig — Terese — « 
» Det tror jeg , «  vedblev hun mildere ,  » men 
så dømmer du dig jo selv . Husk , hvad du sagde 
til mig forleden — — « 
» Ja — ja , «  afbrød han hende , og skønt hans 
øjne , da de mødte hendes , endnu funklede i øm , 
elskovsfuld attrå , var der dulgt irritation i stemmen , 
» jeg husker det godt , men — men — fordi jeg i 

det øjeblik var dum , hildet i — i — og tåbelig 
gjorde vold på mig selv — og min kærlighed til 
dig-------vil du derfor nu støde mig fra dig , når 
jeg beder dig blive min ? « 
» Jeg kan ikke — ikke nu , «  sagde hun stille 
og afgørende , men med en sådan sær , håbløs 
smerte , at han for sammen ved det og følte , at 
enhver bøn var forgæves . 
» Ja — Terese , så — du har ret , jeg — 
jeg fortjener ikke bedre , gud tilgive mig ! «  udbrød 
han som i fortvivlelse og slog sig for panden . 
Det så lidt højtravende ud , kunne hun ikke 
lade være at synes . 
» Men — ikke sandt ? «  bad han indtrængende , 
ydmygt ,  » du vil — en gang , når — — « 
» Ja , en gang , når — — «  tog hun ham 
mekanisk ordene ud af munden , dreven af en 
uimodståelig trang til at få ham til at tie — og 
syntes i det samme , at de ord kendte hun , havde 
hørt og sagt dem før , men noget kom efter — et 
» om «  — et  » hvis «  — — hvordan var det dog ? 
Heinrich !  » Hvis de kommer igen «  — nu 
huskede hun . 
Men her var intet  » hvis «  . Her måtte hun 
indfri sit løfte , her var hun bunden på tro og 
love , her gav hun frit , bevidst , af eget valg sig 
selv , sit hjerte denne mand i vold , fordi hun 

elskede — havde elsket — — å gud , hvilken 
besynderlig , forvirrende kval , det hele var — — 
tårerne strømmede hende ud af øjnene . 
Hurtig vendte hun sig fra ham for at skjule sin 
gråd . 
Han nærmede sig hende . Men hun strakte 
afværgende , som i angst hånden ud imod ham : 
» Å — Mogens , gå — jeg beder dig . Det 
er blot — det går straks over . Jeg er lidt nervøs 
i dag — lad mig være her alene — hører du------------ « 
Stammede hun hulkende , mens hun søgte at bekæmpe 
gråden . 
» Du er hård ved mig , «  sagde han — atter 
lidt irriteret . Men med pludselig overgang føjede 
han sukkende til :  » Nej — nej — jeg skal gøre alt , 
hvad du vil — farvel , Terese — vi ses i morgen 
— eller — ? « 
Tøvende , som ventede han et svar , gik han 
ud af stuen , men hun sagde intet . 
Så snart hun var alene , stilnede gråden af , 
ja , hun vidste næppe ret , hvorfor hun græd og 
ærgrede sig over , at hun lod ham se det . 
Hun fandt nu en gang ikke rigtig rede i sig 
selv i denne tid — og opgav det . 
Uvilkårlig skød hendes sind fra sig alt dette 
tågede , uklare , der smertede , og greb efter det nye , 
lyse , håndgribelige , hun havde foran sig . 

atter drog dagens indtryk forbi hende , atter 
fyldtes hun af bevidstheden om sin sejr og af varm 
taknemmelighed for at eje talentet , dette naturens 
sikre fingerpeg ad den vej , hendes arbejde skulle 
føre hende . Planer dukkede op , fremtidssyner viste 
sig , rejsen til England , den vældige hovedstads 
liv og tummel drog i brogede fantasibilleder forbi 
hende . En vis stolt selvfølelse øgede tillokkelserne 
ved alt , hvad hun gik i møde . Ikke som sidst , 
hun var udenlands , drog hun ud mod en usikker 
eksistens , men kom nu med frugten af sit arbejde , 
af sit talent og kunne gøre sig gældende . 
Netop i dag sagde hr . Holmer hende , at de 
indledende skridt til at få hendes arbejder udstillede 
i London var gjort , og at hun måtte holde sig rejsefærdig 
ved slutningen af April måned for at være 
i London når s ais o n en begyndte . Hun var 
rigtignok bunden ved sin kontrakt året ud , men 
kunne få orlov fra magasinet , så længe hun 
ønskede , tilføjede han , om hun blot lovede  » ikke 
ganske at slå hånden af dem for fremtiden «  . 
Det lovede hun gladelig . Mere end et par 
måneder agtede hun ikke at blive borte , og for 
sin fremtid havde hun endnu ingen  » bestemte 
planer «  . 
Rejsefantasierne bragte minderne om hendes 
første udenlandsfærd med sig , og med dem trådte 

erindringen om Fru v . Schilden og opholdet i 
hendes hus så levende frem , at hun , før hun ret 
vidste af det , havde pennen i hånden , sad og skrev 
til den gamle frue et kærligt og muntert brev , der 
gjorde afbigt for den lange tavshed , og hvori hun 
fortalte hende om dette Års tildragelser , om sit 
arbejde , om udstillingen og sit held , om rejsen , 
der forestod . Men intet ord , der rørte ved noget , 
af hvad der hørte hendes følelsesliv til , faldt hende 
i pennen . 
Hun skrev sig så glad og varm om hjertet , 
skrev sig helt ind igen i sit venskab for den gamle 
frue og udtrykte til sidst for hende sit ønske om , sin 
længsel efter at se og tale med hende endnu en 
gang . Det kunne ske , måske allerede næste år , 
når hun kom til Berlin med sine arbejder . Også 
der , mente hr . Holmer , ville hun kunne finde et 
marked for dem . Og så bad hun Fru v . Schilden 
venligt hilse sin søn . Det stod på papiret , alt dette , 
inden hun fik tænkt på den fortolkning , det mulig 
kunne få , og da hun læste brevet igennem og kom 
til slutningen , var hun lige ved at rive det hele 
i stykker , men betænkte sig . Det var jo , hvad 
hun følte og mente , ingen bagtanke skjulte sig 
noget sted i hendes sind . Ingen af de to ville 
misforstå hende , var hun sikker på . Alt det var 
jo desuden så længe siden . Hun rettede blot  » næste 

år «  til  » ad åre « ------så stod det hen , lidt mere 
uvist . 
Mens hun skrev , løb tiden fra hende , hun 
kom silde i seng , men kunne ikke sove . 
Nu , legemet hvilede efter den ophidsende dag , 
brødes i hendes hoved et underligt virvar af tanker . 
De fløj fra det ene optrin til det andet og ville 
ikke lystre kommando af søvnen , skønt den tyngede 
hendes øjenlåg . 
Hun stod op igen , fik fat i en nylig udkommen 
bog af en forfatter , om hvem hun vidste , at han 
stillede ret store krav til læserens egen tænkning , 
og gav sig til at læse . Eksperimentet lykkedes . 
Efterhånden som hendes tænkeevne koncentrerede 
sig om bogens indhold , der fængslede hende , kom 
maskineriet i orden . 
Hun læste , til hun var dygtig træt , slukkede 
lampen og var just ved at falde i søvn , da hun 
skræmmedes op ved en lyd ude på gangen , der 
løb langs hele hendes lejlighed . 
Forsigtig listende , som på hosesokker , kom 
nogen langsomt op ad trappen . 
Hun blev først rigtig bange , tænkte på tyve , 
indbrud — — sad allerede anspændt lyttende halvt 
oprejst i sengen , parat til at springe op , hvis----- 
men lagde sig lidt efter rolig ned igen , da 
skridtene tabte sig oppe ved Højers dør , som 

forsigtig , men uden brug af Dirk eller brækærn , blev 
lukket op og i . Det var altså ingen anden end 
Mogens , der kom hjem . Hun havde kun ikke 
hørt ham gå ud — formodentlig var det , mens hun 
skrev . Af hensyn til hendes søvn gik han sagtens 
så forsigtig . Hun huskede , det samme hændte en 
gang før . Hun ville ikke glemme at sige ham , 
han hellere måtte lade være sådan  » at liste «  — 
det lød så tyveagtigt . 
Hun puttede sig atter ned — og sov snart 
på sit grønne øre . 

Xxiv . 
April måned . Gryende forår i luften . 
Skiftende solskin , væde og sol igen . Knopper , 
der svulmede , hist og her en grønnende busk , nu 
og da om et hjørne et vindkast , der bed i næsetippen 
— og så en stille , lun , lysglitrende dag , der 
lovede sommer og fik Krokus , hyacinter og tidlige 
tulipaner til at stråle regnbuefarver i anlægenes 
blomsterrabatter . 
Skibe kom , og skibe gik — jærnbanens pibe 
lød skingert over byen i den klare luft . Rejselyster 
tog på at vågne , rejselængsel drev folk af 
sted , alle dem , der kunne — eller skulle . 
Rejse , rejse , ud til det nye , det ukendte , ud 
at vinde hæder og ære med sine hænders og 
sit hoveds gerning — og frem for alt udvikling 
for sig selv , fremgang for sit arbejde . 
Om alt dette kredsede Tereses tanker . Det 
gjorde livet rigt for hende , fæstnede hendes mod , 

vakte nye kræfter , øgede gamle i styrke og udholdenhed . 

hendes gerning i magasinet gik let fra hånden 
i de travle dage , mens hun forberedte sig til sin 
fraværelse , den første lange ferie under disse fire 
Års bundne arbejde . 
Inden første maj måtte hun være i London , 
hvor hr . Holmer ikke blot beredte vej for hendes 
udstilling og alt , hvad dermed stod i forbindelse , 
men skaffede hende ophold i en forretningsvens 
familie , forsynede hende med gode merkantile og 
sociale introduktioner . 
Selv om al denne venlighed bandt hende lidt 
i hendes fremtidige forhold til magasinet , tog hun 
uforbeholdent og med tak imod den med en sikker 
følelse af , at hun kunne gøre gengæld . 
Hjemme gjorde hun , hvad hun kunne , for 
at Højer så lidt som muligt skulle lide under 
hendes fraværelse . Ordnede på forhånd hans lille 
husvæsen , traf aftale med sin  » Kone «  hvem hun 
kendte som en , hun kunne stole på , om at sørge 
for hans fornødenheder hjemme , så han ikke 
skulle forstyrres i sin læsning o . s . v . 
Han var i en mørk og nedslået stemning , 
men anstrengte sig øjensynlig for , når han var 
hende nær , at kaste trykket af sig , uden at det 
dog ret ville lykkes ham . Hans væsen overfor 

hende skiftede uophørlig . Sommetider faldt han 
hende næsten besværlig med sine udtalelsers varme 
.og heftighed , når han skildrede hende det savn , 
den længsel , han ville føle , mens hun var borte . 
Ti hun kunne ikke rigtig stemme i med — 
hun længtes bort . Til andre tider var han 
så kold , frastødende , ja , næsten urimelig , at hun 
tabte tålmodigheden og  » vendte det lådne ud «  , 
lod ham føle sin misbilligelse . Så fulgte eksalterede 
bønner om tilgivelse og selvbebrejdelser — og 
en dag eller to efter genfandt hun i hans færd 
den på en gang sjælfulde og tilbageholdende 
ømhed , han viste hende i deres kærligheds første , 
lykkelige tid . 
Hun vidste også , at han bar på en stor 
bekymring . Det led mod enden med hans tante . 
Hun ville ikke komme levende hjem . Og , som 
han sagde , blodet er aldrig så tyndt , det dog er 
tykkere end vand — i grunden holdt han jo af 
det gamle skind , og hun var onklens et og alt , 
sådan på  » Bondefacon «  føjede han til . Nu 
kunne hver dag et telegram melde hendes død . 
For resten sås Terese og Højer ikke meget , 
mødtes egentlig kun ved måltiderne . Strængt 
holdt han sig efterrettelig at gå , så snart de 
havde spist . Under påskud af sin læsning hentede 

han hende ikke mere om aftnen . Han skulle  » op « 
Til sommer . 
Om med forsæt eller ej , vidste vel ingen 
af dem nøje , holdt de alle stridsemner borte fra 
deres samtale — talte næsten kun om det daglige 
livs småbegivenheder og fællesinteresser . 
Nu vidste hun dog , det var teologisk embedseksamen , 
han forberedte sig til . Af bøgerne på 
hans skrivebord , hun støvede af , gættede hun sig 
til det . Skønt det ikke behagede hende , måtte 
hun ved nærmere overlæg indrømme , det vel 
egentlig var ganske fornuftigt , og afgjort den 
hurtigste vej at nå det mål , han nu og da 
hentydede til at have sat sig — en licenciatgrad 
i et eller andet fag , formodentlig religionsfilosofi . 

hun så ham også fra vinduet en og anden 
søndag gå ud omtrent ved kirketid med salmebogen 
stikkende op af lommen . Også det lod 
hun passere uden kritik , selv en indvendig . Det 
skete sagtens anstandsvis , fulgte med  » Faget «  . 
En gang siden hændte det , at hun hørte 
ham liste ud og ind silde på aftnen . Ja , skønt 
hun var falden i søvn , vågnede hun derved af 
et slags instinkt og med en dunkel , rent uvilkårlig 
følelse af angst og uro , som hun straks gænnede 
bort , ærgerlig over sin tåbelighed : det var jo 

40 ? 
Kun Mogens , som gik sig en tur , træt af at læse , 
stakkels fyr . 
Hidtil glemte hun også ganske under dagens 
travle optagethed at tale om det og bede ham 
frimodig  » træde hårdt «  . 
Men henimod månedens slutning , den sidste 
søndag , førend hun skulle rejse , faldt det hende 
pludselig ind ved middagsbordet . Og i spøg , sagde 
hun leende , idet hun rakte ham et eller andet , han 
bad om : 
» Hør , Mogens , mens jeg husker det — må 
jeg spørge , hvor går dine veje , når du sådan 
lister ud som en tyv om natten ? Du behøver 
såmænd ikke — — «  men standsede , da hun i 
det samme blev vaer det udtryk af forskrækkelse , 
skyldbevidst flovhed , forvirring , der prægede sig i 
hans ansigt . Blodet steg ham til hovedet , farvede 
Hals , kinder og pande med en mørkerød strøm , 
der bragte årerne til at svulme . 
Så uforvarende , uanet kom hendes spørgsmål 
over ham , at han i øjeblikkets overvældende 
skamfølelse ikke mægtede at hitte et påfund , en 
plavsibel løgn , men stammende og hakkende , uden 
at løfte øjnene fra borddugen , kun fik frem : 
» Jeg — å , jeg — — ser du — og — 
og — — «  og gik så ganske istå . 

endelig så han op , flygtigt , frygtsomt og 
mødte i et kort nu hendes øjne — klare , rene , 
forskende og i deres mørke dyb en begyndende 
forfærdet forståelse . For den veg hans blik af , 
sky , brødebevidst . 
Så forstod hun helt . 
Langsomt veg farven fra hendes ansigt i en 
underlig hvid stivnen . Hun følte en skærende 
smerte jage gennem sjælen og dog som en slags 
befrielse — i det øjeblik drog hendes kærlighed 
til ham sit sidste suk . 
Noget sådant læste han ud af hendes ansigt 
— — og lå hulkende for hendes fødder : 
» Terese — å , Terese , kan du tilgive mig ? « 
Så hastig skød hun stolen tilbage af en 
instiktmæssig , skånselløs angst for , at han skulle 
røre ved hende , så han nær var falden næsegrus . 
» Nej ! «  det kom som i et skrig , idet hun 
sprang op og veg tilbage , helt hen til væggen . 
Hun syntes med et , han var som dækket af smuds 
og pletter — og dog var det ikke hans bøn om 
tilgivelse , hun sagde nej til . Tilgive — her var 
jo ikke tale om tilgivelse — kun — — 
han rejste sig hastig , kom hende nærmere . 
» Rør mig ikke ! «  råbte hun , helt ude af sig 
selv , skælvende af en afsky , en modbydelighed , 
hun følte var uretfærdig , men ikke kunne tvinge . 

det vakte hans harme . Trodsig strøg han 
sig gennem håret og rejste hovedet , forsøgte et 
smil : 
» Du er eksalteret , Terese — kom dog til 
fornuft — «  og tilføjede , kæmpende med angsten 
for at miste hende , rørelse , kærlighed og lysten 
til at hævde sin personlighed som mand ,  » forstår 
du da ikke , at — at — din renhed — « 
» Å , sig ingen ting — sig ingen ting , «  bad 
hun næsten jamrende ,  » for guds skyld lad mig 
beholde i det mindste — — « 
Uden at ænse hende gik han videre ,  » -------------din 
renhed var mig så — så — dyrebar , at — « 
Men hun afbrød ham atter , nu ganske hensynsløs 
og i højeste grad oprørt : 
» Jeg kan ikke — jeg vil ikke — — hvert 
ord — å , du skal gå — jeg vil ikke se dig mere ! « 
Han for sammen — stred et øjeblik med sig 
selv . Trods og vrede vandt først overhånd . Han 
rettede sig højt og knejsende , truede op i luften 
med den gestus , hun kendte så godt og udbrød : 
» Å , kvinde , kvinde — du ved ikke , hvad 
du gør — — ! Er det dit sidste ord , Terese ? « 
Det klang lidt melodramatisk , men hans smerte lød 
ægte igennem . 
» Ja . «  det teatralske i hans ord og væsen 
gjorde hende pludselig rolig , men smittede også 

hende — og hun føjede til :  » Ja — om jeg skulle 
dø på stedet , det sidste mellem dig og mig . « 
» Å — du gud deroppe — jeg — — ! « 
Hørte hun ham mumle . 
Og så var stuen tom og hun alene , 
o o - 

Xxv . 
Lidt rystende på hænderne gav hun sig 
ganske mekanisk i færd med sine husholdningssysler , 
mens hans og hendes egne ord blev ved at 
lyde i hendes sind . Mange gange gentoges sådan 
samtalen i dens mindste enkeltheder . 
Uden at hun vidste , hvordan hun til sidst var 
kommen der , fandt hun sig en times tid efter 
liggende på sin vante eftermiddagsplads , chaiselonguen , 
og huskede med et — det kom dumpende 
uden sammenhæng med , hvad hun tænkte på , at 
hun ingen kaffe havde fået efter middagen , og at 
hun havde lyst til at få den . 
Hun gik ud og lavede den , kom ind igen og 
syntes , der var endnu noget , hun ville — jo , nu 
.vidste hun det — ryge en cigar . Det dulmede så 
rart på sind og nerver . 
Endnu løb nu og da en nervøs rystelse igennem 
hende , og hun var ganske ør i hovedet af at tænke 
det samme om og om igen . 

hun fandt cigaren , tændte og begyndte at ryge , 
svøbte et tæppe om fødderne , der var iskolde , 
mens hovedet brændte . Jo — det dulmede virkelig . 
Da hun lagde røret fra sig med den sidste lille 
stump , var hendes nerver i ro . Hun kunne tænke 
samlet , overveje , søge løsning på den hob af 
spørgsmål , som nu , da alt var forbi , trængte sig 
frem , vældede op af sindets dybder og krævede svar 
af hendes fornuft og hendes samvittighed . 
Kunne man for , at kærligheden døde ? Kunne 
hun for , at hendes nu var død , slettet ud af hendes 
sind , som havde den aldrig levet ? Var hun troløs , 
fordi hun slap ham ? 
Hun søgte ærlig , redelig til bunds , så langt 
hun kunne nå i sig selv , men fandt kun et frikendende 
nej — og atter nej . 
Man kunne ikke komme længere end til at 
ville elske — ville elske livet ud . 
Og havde hun ikke villet ? Jo — jo — hun 
behøvede end ikke noget viljens bud , det kom alt 
af sig selv med glans og ild og strålende lykke — 
indtil — ja , indtil i den sidste tid . 
Først nu forstod hun klart , hvor anstrengt 
hendes villen da var bleven , hvor hårdt det holdt 
at lulle alle vågnende tvivl i blund , stænge hver 
oprørsk tanke ude . 

og dog gik det , som det gik . Hun havde 
ikke den mindste , fattigste skærv af elskov at 
yde mere . 
Hvor lå da skylden ? 
Hos ham ? Ak nej ! Nu så hun det grant . 
Til trods for al forvildelse og den grove synd 
mod elskovens lov , hun syntes , han begik , lå 
skylden så langt fra hos ham , at han jo var den 
af dem , der netop havde sin kærlighed i behold . 
Han elskede hende — endnu . Men ikke længe 
ville det vare , før hans svaghed og svaghedens 
altid nærmeste kammerat , trodsen , byttede hos 
ham denne kærlighed med en anden . 
Om et år eller to , sad han — og hun 
kunne ikke lade være at smile formelig lystig ved 
tanken — i en eller anden hyggelig præstegård 
på landet , hvor hans  » for tilfållet «  trivelige 
præstefrue , der naturligvis var lang , tynd og 
blond , siden hun selv var lille , fyldig og brunet , rakte 
sin præstemand kaffen efter middagen , mens han skrev 
på næste dags præken i streng asketisk ånd . 
Selv præknen morede hun sig med at udmale . 
Teksten : synderinden i farisæerhuset f . Eks . Mon 
han ikke uvilkårlig ville låne denne kvinde hendes 
egne træk — ? Å , ganske sikkert , tænkte hun og 
lo , uden spor af bitterhed , men med klar og forudseende 
forståelse . 

så sprang tanken pludselig over til lystig 
selvironi . 
Det hele forhold imellem dem var jo også 
ganske vist en dejlig historie for  » Folk «  at få fat i . 
Denne historie om et  » lystent «  fruentimmer , 
der boede sammen med og stod i hemmeligt forhold 
r> o 
til en ung mand , med hvem hun ikke en gang var 
» ringforlovet «  . Ham fristede hun til utugt — fy ! 
På sit eget værelse — fy , fy ! Og da denne 
moderne Josef i ædel selvfornægtelse ikke ville 
gøre hende til sin elskerinde , fordi — vel at mærke 
fordi hun skulle være hans hustru , og for at 
vogte hendes renhed , gik til — til andre damer , 
svandt hendes kærlighed , og hun , uf — gav ham 
løbepas . 
En himmelbid for alle dydens og moralens 
vogtere ! Å , hvor de godtfolk ville skælde hende 
ud og helt og holdent bryde staven over hende ! 
Men , tænkte hun videre , om nu historien , 
ganske . som den tildrog sig , med alle kort på 
bordet , hver lille enkelthed i stemninger , i følelser , 
i hjærtets og sjælens dunkle rørelser åbenbaret , 
fortaltes i en bog , foredroges i et skuespil hvad 
så ? 
Mon der fandtes hjerter , som følte , sjæle , der 
ikke gik i rette , ånder , som forstod , at her galdt 
det ikke , om den ene person var slet , den anden 

god , så lidt , som om deres handlinger var moralsk 
gode eller slette . Her lå skylden — om der 
fandtes nogen — slet ikke hos den enkelte , men i 
selve kærlighedens væsen , denne menneskehjertets 
dunkle , uudgrundelige gåde , som nu og til alle 
tider vil stå i strid med og trodse samfundet og 
dets morallove og søge at skabe sig sine egne . 
Og sådan kom hun til ende med dette afsnit 
af sit liv . 
Udenfor var just en byge trukken over . Lokket 
af lysningen gled hendes blik til vinduet . 
De fattige genbohuses røde Tage og gule mure 
skinnede grelt i den synkende sols stråler , der 
glitrede i de små ruders grønlige glas . Langt borte 
øjnede hun nogle toppe af  » Kongens haves «  høje 
træer i struttende , knoppende fylde , og oven over 
dem blinkede mod den hvidblå luft gyldent , i 
skarpe glimt , vindfanerne på rosenborgtårnenes 
slanke spir . 
Det blev så mildt og stille inden i hende , 
intet gjorde ondt mere . Alt opløstes i harmoni , 
opklaret , fordi alt var forklaret . 
Hun forstod , at hun havde ejet , var det end i 
kort spand af tid , tilværelsens lykke for første 
og sidste gang i sit liv . Hun havde elsket — var 
bleven elsket , om det end så småt begyndte at 

gå op for hende , at det måske mere var selve 
kærligheden , hun elskede , end ham , hun troede 
var dens genstand . Forholdt det sig sådan , nu 
vel , så havde hun , også hun , bødet for sin fejltagelse , 
betalt ophøret af sin korte lykke med den 
mønt , livet altid fordrede — smerte og lidelse . 
Når alt kom til alt , var så ikke kærlighed 
som oftest en episode  ? I mandens liv sikkert . 
Og i kvindernes ? Ja — hidtil galdt det , at for dem 
var kærlighed livets indhold . Men ville det blive 
ved at være således ? Måske — måske ikke . 
På hende ventede arbejdet , kunsten , og 
gennem dem så hun , manden lig , ind i en rig , 
lys og sikker fremtid . Deri lå for hende lykken , 
deri var livets indhold . 
Og så faldt hendes yndlingsdigter , Goethes , 
kække , frejdige og dybe ord i  » Sendschreiben « 
Hende ind , dem , hvormed hun en gang havde 
slået af Marken Fru v . Schildens indvendinger mod 
hendes  » Fremtidsplaner «  : 
» Wer nicht richtet , sondern fleiszig ist , 
wie ich bin , und wie du bist , 
den belohnt auch die arbeit mit genuss , 
nichts wird auf der welt ihm uberdruss , 
Denn er blecket nicht mit stumpfen Zahn 
lang gesottenes und gebratenes an , 
das er — wenn er noch so sittlich kaut — 
Endlich doch nicht sonderlich verdaut , 

sondern fasst ein tuchtig schinkenbein , 
hau’t da gut tageløhnermæssig drein , 
fullt bis oben gierig den pokal , 
trinkt — und wischt das maul wohl nicht einmal . « 
* 
nu ja , et sådant  » Schinkenbein «  havde hun 
jo fundet , og det ville hun hugge ind på med 
god appetit — så fik det gå med den fyldte 
pokal , som det ville . 
Der var dog endnu et sårt punkt , hun følte 
gnave i sin samvittighed : den tilgivelse , han bad 
om , og som hun , uden at mene det , nægtede 
ham . Kun , hvis hun elskede ham , havde hun haft 
noget at tilgive — og ville sagtens gjort det . 
Kærligheden tilgav jo alt  .— om blot for at 
kunne leve . 
Skumringen kom . Hun tændte lampen , og 
førend hun gik til sengs , skrev hun til Højer : 
» Mogens ! 
Du bad mig om tilgivelse , og jeg sagde 
nej . Det nej galdt ikke det , du bad om . Jeg 
havde intet at tilgive , fordi min kærlighed til dig 
var død — eller døende . 
Hvorfor ? Hvordan ? Unyttigt at sige dig det . 
Du ville , kan hænde , ikke forstå , jeg kunne måske 
ikke forklare . 

og derfor til afsked kun dette : tak ! Af 
hele mit hjerte tak for lykken , du gav mig — 
og for kærligheden — 
ti vi var en gang lykkelige , og vi har elsket 
hinanden . 
Terese . « 
Et par dage efter stod hun på dampskibets 
dæk og så ind mod byen , der allerede begyndte 
at svinde bort i det fjærne . 
Nu rejste hun atter , nu var hun fri på ny — 
men intet savn og ingen tomhed tog hun med sig . 


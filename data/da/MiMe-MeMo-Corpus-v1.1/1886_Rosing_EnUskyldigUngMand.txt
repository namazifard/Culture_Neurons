Oppe fra de nylig udsprungne brungrønne 
blade på de gamle ahorntræer på volden — 
dengang lå den gamle volds grønne træbælte 
endnu om byen blæste den friske vind en 
morgenstund sin maj-hilsen ind over byen . 
Synderlig langt kom denne hilsen ikke , navnlig 
kom den ikke langt ned ad Vestergade ; her kvaltes 
den af den ubeskrivelige blandede Duft , der udsendtes 
fra hørkræmmer-kjældrenes mørke dyb , 
fra høkerbutikernes osteoplag og fra de nylig 
fejede rendestene , hvis sorte slimede dynd for 
renligheds skyld omhyggelig var fejet op langs 
rendestenen og lå der som store muldvarpeskud . 
Op gennem denne tætte , næsten fedtede luft 
hævede der sig en blandet larm af jernstænger , 
der smedes på vogne uden for hørkræmmerbutikerne , 
af tunge slag på kobbersmedens 
kedel , af råb fra sælgere , af skrig fra kuske , 
der skulle forbi hinanden og ikke kunne komme , 
af mælke- og grønt-vogne fra landet , af omni- 

busser , droscher og sværtbelæssede arbejdsvogne 
inde fra byen . Højt oppe over al denne larm 
for svalerne under den blå himmel , skød sig 
med hvin fra den klare luft med solskinnet på 
deres blåsorte vinger ind under tagrenderne 
på de høje huse , hvor de forsvandt i rederne 
for straks efter igen hvinende at begynde den 
lystige fart . Men deres glade hvinende majsang 
kunne lige så lidt trænge gennem larmen , som 
hilsenen fra voldens træer gennem den tætte 
luft ; men deroppe over tagene under den blå 
himmel der mødtes fuglenes hilsen med træernes 
og solstrålens over den larmende gade . 
De stakler dernede på gaden ! ikke de , 
der sled og arbejdede og ilede afsted gennem 
larmen , men de , der ikke tog del i den , men 
fik den ind til sig tilligemed den dårlige luft 
gennem hver sprække i dør og vindue ; det 
var ikke nervestyrkende det . Dog kunne man 
derom have forskellige meninger . Hørkræmmer 
Hansen , j o n a s l y r u p h a n s e n , som det prangede 
på hans skilt , påstod , at det med nerver var 
noget rent sludder , det var kun opfundet af 
læger , der ikke forstod deres dont og ikke 
kunne kurere folk , men kun lade sig honorere . 
Sund luft ! Hvad for noget ? Var det ikke 
sund , nærende luft den på Vestergade ? Den 
havde næret både ham og hans fader og 
bedstefader før ham . Nej tak ! må vi bare 
være fri for den slags opfindelser . Sund luft ! 

den var ikke blot sund , den var ligefrem nærende . 
Se blot naboen , den fattige brændehandler ; ja 
han var rigtignok selv mager , men han sled 
også i det dag og nat , men se så hans kone 
og hans søn ! Drengen var ligefrem i færd med 
at revne . Nej , må vi bare få lov at være fri 
for alle disse moderne tteorier om nerver og 
frisk luft , jeg , Jonas Lyrup Hansen , jeg er 
her og jeg bliver her , for jeg befinder mig vel . 
Der stod han udenfor sin kælder i sin lille grå 
kontorfrakke , sine hvide lærredsbenklæder om 
sine korte , tykke ben , den tykke guldkæde på 
den ikke ganske rene hvide vest og det brogede 
halstørklæde knyttet løst om halsen . Hans små , 
blirende poliske øjne og det fede runde ansigt , 
der var aldeles frit for skæg , gav ham en let lighed 
med et skoldet svin . 
Var hr . Jonas Lyrup Hansen , der stod der 
og så sine jernstænger læsses på vognen og 
med velbehag indåndede duften af sine fede 
sild , et velbehag , der betydelig forøgedes ved 
tanken om , at lugten kom fra hans egne sild , var 
han fuldstændig overbevist om , at der intet sundere 
og for nerverne mere styrkende opholdssted 
var end Vestergade , og specielt hans hus på 
Vestergade , så var hans stille , blide kone af en 
nogen anden mening , den , hun sjælden eller aldrig 
vovede at begrunde med ord ; men hun begrundede 
den med sin blege ansigtsfarve , sin tørre , 
skarpe hoste og den sammenklemte , smukke 

mund , der syntes at have været bestemt til at 
vække glæde og velsigne , men nu kun talte få 
og sagte ord , undtagen når hun i Enrum udgød 
al sin kærlighed i sine samtaler med sit eneste 
barn , sin lille çårige Henrik .  » Du ødelægger 
drengen med al den snakken om Vorherre og 
vor frelser , han er jo så blegnæbbet og krysteragtig 
og mager , så det er en gru , trods al den 
mad , vi tylle i ham , og al det gummiarabicum 
eller Valenta arabicus , eller hvad nu det tøjeri 
hedder , du fylder i ham . Nej da priser jeg 
brændehandler Madsens søn . Og hvad får han ? 
Luft får han , Vestergades luft , og sikken den 
virker ! Han kan sidde og overleve alle os andre 
og spille på basun ved vor begravelse , uden 
at vejret går fra ham . Men det er alt det 
kjærlingeris skyld . « 
Hr . Jonas lyr up Hansen havde måske 
ret ; hans kones opdragelsesmåde var måske 
ikke den rette , og da han hele dagen var i butikken 
og kun kom op på anden sal for at skænde , 
spise og sove , kom hun ene til at råde for 
drengen . Det magre og blege havde nu engang 
noget frastødende for hr . Jonas Lyrup Hansen , 
han holdt af kød og farve ; hans kone var 
bleven mager , og hans dreng var født mager , 
det var slet ikke noget for ham . Og så sad de 
altid og hviskedee sammen , og når han kom 
ind , krøb drengen ligesom sammen afskræk , og 

det var næsten rystende og modstræbende han 
kom , når faderen kaldte på ham . 
Hvor havde dog de to væsener fundet hinanden ? 
Gå ud til det lille toldsted dernede ved 
bugten bag de lange fed , hvor Østersøen sender 
sine sagte bølger ind og man langt borte ser de 
hvide store sejl drage forbi . Spørg der , hvis du 
vil , og se , om du får svar . Oppe på kirkegården 
ligge hendes forældre , de gamle , rige 
kjøbmandsfolk , de kunne ikke svare , og kunne 
de tale , ville de kun sige , at det var jo et godt 
parti . Folk dernede kunne godt huske den unge 
Jonas Lyrup , hvor han var fejende og flot , når 
han som sin faders handelsrejsende kom derned 
med sin tykke guldkæde , sit brogede halstørklæde , 
sit glade , lyse ansigt , sine brandere og 
sin leg med alt og alle lige fra gårdhunden 
til stedets gamle , luslidte , ærværdige toldbetjent . 
Mange halvgamle jomfruer talte endnu , når de 
kom sammen , om unge Jonas Lyrup Hansen , og 
rystende på hovederne tolkede de for hverandre 
deres tvivl om Marie dues og Jonas Lyrup 
Hansens lykke , skønt hver især af dem slet 
ingen tvivl nærede om , at , havde han fået 
hende , så — 
de vare begge unge , skærsommernatten var 
så smuk , roserne så røde , hvad uforklarligt 
var der så deri ? Hun var et drømmende , stille 
pigebarn , der levede den ene dag som den anden . 
Og hun havde kun sine fortrolige venner ude i 

naturen , et eller andet yndlingstræ , et eller andet 
smuthul nede under brinken ved stranden , hvorfra 
hun kunne se ud over vandet . Så kom han 
med sin latter og lystighed og skæmt ind i 
det stille hus , blev hædret som en prins , og der 
var slet ingen , med hvem han kunne måles , så 
målte hun stilheden og ensformigheden i huset , 
når han ikke var der , med glæden , når han 
var der , og så — ja så blev hun Fru Lyrup 
Hansen . Glæden varede ikke længe . Først følte 
hun længsel efter hjemmet , efter træerne , 
skoven , de kære steder ved stranden og roserne , 
så begyndte længselen efterhånden at blive 
større og dybere , det var ikke længsel mere , 
det blev tomhed og savn . Hr . Jonas Lyrup 
Hansen var ikke mere så fornøjelig hver dag , 
som han var de to gange om året , hun så 
ham i sit hjem han var forretningsmand eller 
rettere kræmmer lige ud i fingerspidserne , der 
var ikke den ting i verden , han ikke kunne 
have handlet med og solgt . Han var i butikken 
fra morgen til aften , og når han kim op , faldt 
han enten i søvn eller så sine bøger efter . Så 
blev hun snart ganske alene i den store by , 
indtil hun fødte sin søn . Det var for hende i 
sandhed en lille engel fra himlen , ja , det var , 
som om han bragte himlen med ; kjærlighedsdrømmen 
drømte de begge om igen , når de 
sad og så på drengen , og Jonas Lyrup kom 
hvert øjeblik løbende op fra butikken og skulle 

se drengen og kysse konen , og triumferende 
påstod han , at de første ord , drengen sagde , 
var  » Fa og  » Si «  , hvilket blev udlagt som  » Fader « 
Og  » Sild  .  » Dig vil han slet ikke have noget at 
gøre med , lille mutter ! «  råbte Jonas Lyrup , 
det er et rigtigt mandfolk . Fader og sild  ! Hurra 
for min lille hørkræmmer ! «  og så svang han 
ham i luften , til drengen begyndte at skrige og 
rakte armene ud efter moder . Men så voksede 
han til og blev skrantende og svag , og så blev 
han udelukkende moders dreng , skrigende småbørn 
var ikke noget for Jonas Lyrup Hansen . 
Ja , han blev udelukkende moders dreng . 
Hun kæmpede for hans liv mod døden , med 
sine bønner , sin vågen , sin utrættelige omhu , 
og da hun beholdt ham , følte hun en større kærlighed 
til ham , end da hun fødte ham . Fra det 
øjeblik , den lille Henrik kunne opfatte noget , 
blev han så at sige hendes fortrolige . Hendes 
længsel efter naturen lod altid egnen , hvo !' hun 
havde levet sin ungdom , stå som i et forklaret 
lys for hende , og i alt , hvad hun fortalte drengen , 
korn denne egn ind  ; dens træer , blomster , marker 
og Enge og havet med de store skibes hvide 
vinger fyldte snart drengens sjæl , som den fyldte 
hendes , men for ham blev det et underligt , strålende 
eventyrland , thi han havde jo ikke , som 
hun , set den virkelige natur , hun skildrede ham . 
Hun havde snart i sit ægteskab fået en uhyggelig 
ængstende følelse af , at den velstand , hvori 

hun levede , ikke tilkom dem , ikke var tjent med 
rette . Hendes mand havde en gammel ven , 
en hosekræmmer , en af de gammeldags , jævne 
handlende i København , der mere og mere forsvinder . 
Han var husven fra mandens faders 
l id , havde stået fadder til hendes mand og nu 
også til hendes dreng . En dag var den gamle 
hosekræmmer kommen derop , rystende af vrede , 
og havde i hendes påhør taget hendes mand 
så alvorlig i skole og kaldt ham med sådanne 
navne , at hun aldrig glemte det . Sagen var 
denne . Ved en auktion i den færøske handel 
over færøske uldvarer blev disse betalte med 
usædvanlig høje priser . Hosekræmmeren , der betragtede 
Jonas Lyrup som sin fortrolige , betroede 
ham , da han stod ved siden af ham ved auktionen 
 , at han i sin butik havde et betydeligt 
antal af færøske uldtrøjer , som han i sin tid 
havde købt til langt billigere pris , og hvorpå 
han altså nu kunne tjene ikke så lidt . Da 
hosekræmmeren så efter auktionen kom hjem , 
fortalte butiksvenden ham med strålende ansigt , 
at pir . Jonas Lyrup Hansen havde været der og 
havde købt alle uldtrøjerne , naturligvis til den 
gamle pris , havde betalt dem kontant og var 
straks kørt bort med dem . Hr . Jonas Lyrup 
Hansen drev nemlig også en hosekramhandel . 
Over dette puds af sin gudsøn og ven var den 
gamle hosekræmmer med rette opbragt , og 
afsløringen af dette lumpne træk af hendes 

mand , havde indgydt hende en sådan mistillid 
til ham som købmand , at hun havde en følelse , 
som om hver bid brød var stj ålen fra andre , 
hver skilling uretfærdig erhvervet . Dette havde 
igen indflydelse på hendes forhold til sønnen . 
Med sygelig Iver talte hun tidlig og sildig med 
ham om alle de stakkels fattige , der led ondt ; 
når hun spadserede med ham , gik hun ikke 
noget fattigt eller sygt barn forbi , uden at hun 
indlod sig i samtale med det og lagde skillinger 
i sønnens lille hånd , for at han skulle uddele 
dem til dem , det var , som om hun fra sønnens 
i lovede på denne måde troede at kunne afvende 
den straf , som faderens brøde kunne bringe 
over det . Der var sygdom i alt dette , sygdom 
til døden ; hun følte det stundom selv , hun følte , 
det var ikke denne moraliseret ! , denne fortrolighed 
med livets mørke , der kunne frembringe et 
sundt , stærkt menneske , og med bekymring så 
hun drengens blege , alvorlige ansigt . Hun delte 
så mange mødres illusioner , at man kunne bevare 
et barn rent ved at holde det borte fra det 
onde og ligesom afslutte det fra livet . Hun 
var altid hos ham , og havde hun fået lov til 
at råde , var han aldrig kommen i skole , men 
havde fået lærere hjemme ; men hendes mand , 
der trods alle sine fejl dog i denne henseende 
var mere praktisk end hun , ville ikke høre noget 
om det , og fra han var 8 år , marscherede den 
lille Henrik med stor tornister på ryggen til 


en skole , der lå helt ude i store Kongensgade , 
en afstand , der med vilje var valgt af faderen , 
for at han  » kunne se sig om i Europa «  , som 
han udtrykte sig , og være længere tid borte fra 
prækeriet  . De første dage fulgte faderen ham 
selv i skole i en sådan fart , at drengen ved 
hans hånd måtte løbe den hele tid , men snart 
fik han lov til at gå alene , og så gik det 
mere sindigt . Ved alle billederne , der vare udhængte 
i vinduerne standsede han , med hvert 
sygt eller fattigt barn skulle han tale , hver hund 
skulle han klappe , så han måtte døje adskilligt , 
inden han vænnede sig af med at komme for 
sildig i skole og for sildig hjem til middag . Den 
lille dreng i kadetklæder , med knæbenklæderne 
og de tynde lægge i rød- og brunstribede strømper , 
med den lille stråhat på de lyse gule lokker , 
det blege ansigt med den kløftede hage og de 
store blå øjne , var kendt på hele strækningen 
fra Vestergade til store Kongensgade , i det mindste 
af alle hundene og alle små blege tiggerbørn 
på gadetrapperne og i kælderhalsene . Der var 
en syg , lille , bleg , pukkelrygget dreng i en 
kælder på Skindergade , hvis eneste glæde han 
var ; han var aldrig i sit liv bleven kærtegnet 
af andre end den lille lyshårede skoledreng , 
men denne havde også kastet al sin kærlighed 
på ham og kunne rent glemme , at han skulle 
videre for at . sidde på den snavsede kældertrappe 
og kysse og omfavne ham ; så lidt , han 

kunne , bragte han ham kager eller skillinger 
hjemmefra . Det var et underligt syn , at se den 
lille velhavende dreng i sin omhyggelige påklædning , 
med sit smukke alvorlige ansigt sidde 
der i kælderhalsen hos den snavsede , kirtelsvage 
lille pukkelryggede , klappe ham og kysse ham 
på hans snavsede af udslet skæmmede kinder . 
I h ad den lille Henrik tænkte , når han gjorde 
ilet , er ikke ganske sikkert , men det syntes næsten , 
at han havde uddraget den lære af sin moders 
sygelige samtaler , at det at være rigtig fattig og 
ulykkelig var en anbefaling i Vorherres øjne . 
Et barn er lidt langt alvorligere og inderligere i 
sin opfattelse af det , der siges , end den voksne , 
der formaner det , og moderens ord , hvis asketiske 
præg dog måske havde været svagere , 
hvis hun havde anet , hvad det virkede i hendes 
søns sjæl , slog rødder i ham , der skulle strække 
sig langt gennem hans liv . 
Den vandring til og fra skolen vakte altid 
hans moders angst . Hver morgen , når hun 
havde sagt ham farvel , kunne man se hende 
åbne vinduet på klem og vente , til han kom 
ned ad trappen , og så følge ham med ængsteligt 
blik så længe , hun kunne se ham . Hver 
gang hun så ham i ængstelig nærhed af en 
vogn , hver gang han fik et puf , gjorde den 
nervøse stakkels kvinde deroppe i vinduet en 
pludselig bevægelse , tilsvarende til den , hun i 
sin angst ønskede , drengen skulle gøre , for at 

undgå kollisionen , omtrent som nervøse folk 
gøre på gaden , når de se et menneske nær 
ved at blive kørt over . Den morgen , vi 
ovenfor omtalte , stod hun også i vinduet og 
den dag noget utålmodig , thi det varede i den 
senere tid hver morgen så længe , inden hendes 
dreng kom ud på gaden . Grunden vidste hun 
ikke , men det var også en barmhjærtighedsgjerning 
af dem , hun selv havde indprentet ham , 
der her standsede hans gang . 
Deres nabo var brændehandler Madsen . 
Han havde ud til gaden ligesom en lille vognport , 
hvor hans pindebrænde og tørv sirlig stod 
opstillet , og hvor han selv kløvede brændet . 
Ved siden af var kælderen , hvor den vindskibelige 
mand boede . Her stod plakater i vinduet 
med indskriften : tier rulles" og -vand- og 
 , og i forstuen i kælderen med den 
forræderiske klokke under det ene trin stod opstillet 
æbler , brystsukker , kager og trælegetøj , 
lutter fristelser for gadens mindre bemidlede 
ungdom , og den Eva , der i dette Paradis forførte 
og , som det syntes , med et vist held , var den 
trivelige madam Madsen , der både rullede , lavede 
sennep , og solgte sine /ebler , alt i en så kondenseret 
luft , at selv hr . Jonas Lyrup 
Hansen ville have fundet , at det var for meget af 
det gode på en gang . Medens madamen rullede , 
lavede sennep , solgte æbler og snakkede , det 
sidste var en meget væsenlig del af hendes virksomhed , 

var hendes mand beskæftiget i brændehuset . 
Med en forretningsmands stivhed og 
kulde solgte han varme til de elendige fattige 
kvinder , dçr fra baghuses tagkamre , dybe kældre 
og gud ved , hvorfra , i deres pjalter med uredt 
hår og de forfrosne arme stukne ind under de 
snavsede forklæder kom om vinteren med deres 
kurve , der knap kunne hænge sammen , og købte 
et par pinde hos brændehandleren . Hr . Madsen 
var i forretninger lige så hård , som den økse , 
der pindede hans brænde ud , og hårdheden og 
prisen på hans brænde steg med kulden . Flan 
fulgte ganske verdenshandelens principer ; jo mere 
efterspørgsel , desto højere priser . Der stod han 
tidlig og sildig i brændehuset med sit hvide forklæde , 
snart med øksen i hånden , snart med 
kridtet , hvormed han på den af brændet ubedækkede 
væg indførte sine for andre ulæselige 
og uforståelige beregninger . Så havde han 
ganske udseendet af en rovfugl , med sine skarpe 
mundviger , der endte i det tæt klippede , sorte 
skæg , der på hver side gik op i en lille spids 
mod munden , medens den smalle , tæt sluttende 
overlæbe var uden skæg , med den krumme 
næse , de små , blinkende , urolige øjne af ubestemmelig 
farve og det tæt klippede sorte hår . 
Både han og konen vare fra Jylland . Flan havde 
været soldat og var efter endt tjeneste bleven i 
København , hvor hun havde været tjenestepige  ; 
de vare først blevne gifte , da de havde en del 

til bedste . Nu gik al deres stræben ud på at 
samle penge , men der var dog den formildende 
omstændighed ved denne stræben , at den , for 
hvem de samlede pengene , ikke var dem selv , 
men deres eneste barn , den lille , tykke , håbefulde 
Peter Madsen . Han skulle i vejret , så 
højt , han kunne , op i solen fra den mørke kælder , 
op til ære og magt . Thi vel vare disse to 
mennesker fulde af had og misundelse til alt 
over dem , hvor meget de end krøb og smigrede 
for alle de rige folk , de kom i berøring med , 
og vare meget tilbøjelige til at tro , at deres 
kælder var et sandt dydens tempel i sammenligning 
med det Sodoma og gomorrha , der var 
hos de velhavende klasser i de øvre etager , over 
hvilke gud ikke sendte sin ild åbenbart , for at 
hans egen gode madam Madsen ikke skulle 
brænde med det samme . Dette had til de bedre 
stillede hindrede dem dog ikke i at stræbe efter 
at få deres egen lille Peter engang hævet op til 
dette Sodoma , og endnu mindre hindrede det 
dem i at ligge på maven for sodomiterne , navnlig 
for den del af dem , overfor hvilke denne 
ubekvemme stilling betalte sig . Og til dem hørte 
i højeste grad Fru Jonas Lyrup Hansen . Hun 
havde ikke noget meget gennemtrængende blik , 
men hun så , at de ærlige «  b'olk sled fra morgen 
til aften og boede i en mørk kælder , og det 
var nok til at stemme hende til den dybeste 
medlidenhed . Og så var deres kærlighed til 

hendes lille søn ligefrem rørende . Skønt de 
ikke boede i samme . Hus , kunne hun dog aldrig 
komme hjem eller gå ud med sønnen , uden at 
madam Madsen stod i sin kælderhals og bugtede 
sit legeme i de utroligste folder og var uudtømmelig 
i sine enten begejstrede eller beklagende 
yttringer om den lille Henrik , alt som 
hun på fruens ansigt kunne se , til hvilken 
toneart hun mest var stemt . Hver trævl på 
lille Henrik blev beundret , men det skete altid 
med en lille sidebemærkning om hendes stakkels 
Peter , som jo aldrig kunne nå at få sådant 
noget . Det betalte sig , Fru Hansens gavmildhed 
var ligefrem opført på indtægtssiden af familien 
Madsens årlige finanslov og var en både rundelig 
og sikker indtægt i mad , klæder og penge . 
Den  » stakkels^ Peter var efter Fru Hansens 
mening et sygeligt barn og måtte styrkes , en 
mening , som den unge herre selv fuldstændig 
delte , hvorfor han også med dette mål for øje 
udførte små forretninger på egen hånd dels 
i sin moders spisekammer , når hun var beskæftiget 
ved rullen , og dels på hr . Jonas 
Lyrup Hansens trappegang . 
Denne sidste Art af forretninger var af en 
noget ejendommelig natur , og det var dem , der 
hver morgen på en for Fru Hansen uforståelig 
måde bragte hendes søn til at bruge en så 
lang lid med at komme ud på gaden . Den 
lille Henrik bar sin smørrebrøds-kasse med sin 

frokost i hånden , og for at komme i besiddelse 
af dens indhold , havde den unge Peter Madsen 
lagt en felttogsplan , som lykkedes over al forventning . 
Den første morgen , han begyndte den , 
sad han på det nederste trin af hørkræmmerens 
trappe og gnavede på et stort rundtenom . 
Han hørte døren gå oppe hos hørkræmmeren , 
han hørte moderens formaninger og den unge 
Henriks forsigtige trin ned ad trappen . Straks 
gjorde Peder Madsen sig kampberedt , bøjede 
resten af sin rundtenom sammen og puttede det 
i trøjelommen og satte et højst melankolsk 
ansigt op .  » God morgen , Peter ! «  råbte Henrik 
med sin klare , vellydende røst . God morgen ! « 
Brummede Peter og så tvær ud .  » Er du syg ? « 
Spurgte Henrik deltagende .  » Sulten svarede 
den anden . —  » Har du da ikke fået noget at 
spise ? «  —  » Et lille stykke fedtebrød . «  •—  » Hvad 
får du til middag ? »  — fedtebrød . «  — Henriks 
ansigt fik et medlidende udtryk , og han gjorde 
en bevægelse med smørrebrødskassen . Men han 
havde jo tænkt at dele med sin lille pukkelryggede 
ven i Skindergade ; å , hvad  ! for en gangs 
skyld kunne han jo gerne selv sulte . Han 
åbnede smørrebrødskassen . Der lå det dejligste 
smørrebrød i pænt , hvidt papir , franskbrød og 
surbrød med kød og pølse . Med sin lille nervøse , 
rystende hånd tog han to af stykkerne 
ud og rakte dem til Peter , der greb dem , som 
om han var bange for , at han skulle tage dem 

u 
tilbage igen , men samtidig kastede han et grådigt 
blik til resten af smørrebrødene . Imidlertid var 
Peter alt for klog til straks at vise sig alt for grådig , 
og Henrik bjergede resterne til sin anden ven . 
Såsnart han var borte , trak Peter sin rundtenom 
op og fortsatte sin frokost , medens det fine 
smørrebrød blev pakket ind i et snavset papir . 
Et øjeblik efter var der i en naboport en forsamling 
af gadens drenge ; med begærlige blikke 
så de Peters fine smørrebrød , og den lækkersultne 
langbenede bydreng Jens tilkøbte sig det 
for 4 øre og 2 bukseknapper . Fra den dag drev 
Peter denne forretning med held , og for en 
dag at få hele madkassens indhold , benyttede 
han sig af det fif , at han , da han havde fået 
sine 2 stykker , rørte med sine snavsede fingre 
ved de andre , så han efterlod temmelig tydelige 
spor på det hvide brød . Henrik , der var overordentlig 
renlig og altid selv så ud som et 
pillet æg , var overfor den større og stærkere 
dreng bange for at vise den vrede , som han et 
øjeblik følte , men lod ham fornærmet beholde 
alt smørrebrødet . Den lange bydreng var ikke 
så kræsen , og den unge Peter gjorde en brillant 
p'orretning den dag . Den næste dag var Henrik 
forsigtigere . Madkassen indeholdt kun den del , 
han havde bestemt for Peter , den pukkelryggedes 
og hans egen part lå skjult i tornistret . Peter 
var meget misfornøjet med dette arrangement , 
men han måtte jo finde sig deri ; men fra det 

øjeblik var Henrik genstand for hans had , mens 
han dog allernådigst modtog sin tribut af smørrebrød 
og drev sin indbringende forretning dermed . 
Med forbavselse slog en aften Peters forældre 
hænderne sammen , da han lagde håndfulde af 
femøre og enkelte tiøre på bordet og bad dem 
gemme dem . Hvor han havde fået dem fra ? 
—  » Tjent dem «  , var det stolte svar , og aldrig 
havde madam Madsen endnu takket Vorherre for 
sin Peter så inderlig , som den aften . 
Henriks liv gik stille hen . Han voksede og 
blev smuk , men mager og nervøs var han , og i 
skolen behandlede man ham med en vis varsomhed . 
Lærerne holdt af ham og drengene med . 
De havde alle en underlig følelse af , at der var 
noget usædvanligt ved ham . Hans gode evner , 
hans eksalterede heftighed ved synet af nogen , 
der led ondt , selv om det blot var en uartig 
dreng , der fik en fortjent revselse , hans gavmildhed 
til alle med alt , hvad han havde , vandt 
både unge og gamle for ham , men de havde 
alle en følelse af , at han ikke var skabt til at 
leve længe på jorden . Stakkels lille Henrik ! 
De tog fejl . 
Så kom der en dag et vendepunkt i hans 
liv . Han var nu bleven over 10 år gammel 
og havde aldrig endnu set andre træer end dem 
på volden og i ptederiksberg-have . Så gjorde 
skolen en juni-dag en skovtur , og han skulle 
med . Fem store firsædede vogne rummede dem 

alle , lærere og drenge . Han var lidt forknyt af 
sig , til støjende glæde og jubel var han slet 
ikke vant , og når drengene råbte jublende 
hurra og svingede med dannebrogsfanerne , greb 
han uvilkårlig læreren , som sad ved siden af 
ham , i hånden . Denne lærer havde han særlig 
knyttet sig til ; det var en stor , kraftig mand 
med et vældigt sort skæg , et noget rødblisset 
ansigt , busket hår , lav pande og lidt skelende 
med det ene øje . Han havde en stærk fuldtonende 
røst , brugte altid vel stærke ord , førte 
ved lejlighed , så syntes i det mindste de , den 
ramte , en lovlig stærk hånd , var en ivrig tilhænger 
af det  » levende «  ord og havde aldrig 
været nogen synderlig ven af bøger , hvad der 
måske var grunden til , at han kun fik anden 
karakter til tteologisk embedseksamen . Men var 
han ikke ven af bøger , så var han ven af 
drenge , både , ja måske mest , af dem , der 
faldt lidt i det forsorne , og af sådanne små 
svage stakler , som lille Henrik , hvem han havde 
døbt >pip «  og aldrig kaldte andet . Ham sad nu 
pip og trykkede fast i hånden ved hvert alt for 
stærkt udbrud af lystighed og liv omkring 
ham . Pips egen opmærksomhed var væsentlig 
optagen af alle de børn , de så  ; han fulgte dem 
med øjnene , indtil der kom nye , som så fulgtes 
med samme deltagelse .  » Han er vist sulten , 
tror de ikke , hr . Terkelsen ? «  eller :  » Nej se den 
stakkel , han er så snavset , han har vist ingen 
2* 

moder , vel hr . Terkelsen , tror de vel ? «  og således 
gik det hele tiden . Hr . Terkelsen gik ind 
på alle hans noget ensformige spørgsmål med 
den elskværdigste tålmodighed , men stræbte 
tillige at få ham med ind i drengenes lystighed , 
og til sidst lykkedes det virkelig , så lille pip sad 
og skreg hurra , til han blev ganske højrød i 
hovedet . 
Men da de andre råbte højest , da de kørte 
ind i dyrehaven , blev han ganske stille . Der 
var den jo , skoven , hans moders skov , som hun 
havde skildret ham den så lidt , de høje slanke 
stammer , det tætte løvtag . Solstrålernes spil 
på de hvide blomster i den mørke bund og 
fuglenes jublende sang . De andre stormede 
larmende ind under træerne , men pip stod bange 
og betagen og stirrede ind i skoven . Hans 
moder havde så lidt sagt ham , at derude i den 
store skov ved hendes hjem , når hun gik der 
alene , var det hende , som om hun var hos gud 
og kunne høre hans røst . Bare han turde gå 
derind , langt , langt ind mellem stammerne ganske 
alene ; men han turde ikke . De andre drenge 
løb jublende afsted , men han blev stående 
alene tilbage og stirrede efter dem . Så kom 
hr . Terkelsen , der havde været inde i restaurationen 
og bestilt mad til drengene .  » Hvad står 
du der efter , pip ? Kom nu med , nu skal vi løbe 
efter dem , lad os nu se , hvem der kan råbe 
stærkest hurra . «  —  » Nej , hr . Terkelsen , skal vi 

ikke heller gå ganske stille . «  —  .hvorfor det , 
pip ? «  —  » Jo for her er så dejligt . «  — Terkelsen 
så på ham , tog ham i hånden og gik tavs 
med ham efter de andre .  » Nej ! se ! se ! «  råbte 
drengen ,  » her er violer ! ganske blåt ! og se 
solstråle ! ! derhenne ! midt inde i den mørke 
bund spiller den på det høje strå , der står 
og skinner som guld , og se , hvor langt , langt 
man kan se ind under stammerne ! «  — Terkelsen 
holdt meget af naturen ; sådan en god , sund 
spadseretur med en ven , hvem man kunne 
passiare og diskutere med , mens man røg en 
cigar , var han en stor ven af , men ved pips 
1 lånd syntes det ham , at det blev til noget 
ganske andet ; det var utroligt , hvad den dreng 
kunne se og opdage , og altid netop det allersmukkeste . 
— o ! hvem der dog kunne gå 
alene der langt , langt ind ! «  —  » Ja det kan du 
jo prøve på ,  «  sagde Terkelsen . Drengen tøvede . 
» Ja men , hr . Terkelsen , ved de , hvad moder 
siger ? Derude , hvor hun er fra , er der en stor , 
stor skov , og når man går langt ind i den 
ganske alene , så møder man gud . «  Terkelsen 
begyndte at blive lidt underlig til mode .  » Hm ! 
Ja , det er nok muligt . «  —  » Har de nogensinde 
mødt gud , hr . Terkelsen ? «  det var et ubehageligt 
spørgsmål , syntes hr . Terkelsen , men han 
redte sig dog ud af det .  » Ja min dreng , ham 
møder man jo i sin bøn , når man beder rigtig 
inderlig . «  —  » Ja men , hr . Terkelsen , man ser 

ham dog ikke ; men hvorfor skulle han ikke , 
sorn moder siger , være derinde i skoven ? Den 
er jo så dejlig som Paradis . Tror de ikke , han 
er der ? «  det var et vanskeligere spørgsmål , end 
hr . Terkelsen havde haft til eksamen ; han tøvede 
lidt med svaret , bøjede sig ned over drengen , 
kyssede ham på panden og sagde :  » Det er ikke 
utroligt , at du kunne møde ham , du ved jo nok , 
han elsker børn . «  drengen tav og fulgte halvt 
løbende læreren , der nu tog lange skridt , men 
vendte stadig flovedet om og vedblev længselsfuld 
at stirre ind i skovens dyb . Nu samledes 
de med de andre , der blev leget , sunget og spist , 
og Terkelsen lagde ikke mere mærke til sin lille 
pip ; men om eftermiddagen var denne ikke til 
at finde . Ingen havde set eller hørt det mindste 
til ham . Terkelsen blev urolig ; om en times 
tid skulle de køre hjem , han anede , at han 
var gået ind i skoven i den retning , hvor de 
før havde stået og set ind under træerne . Han 
gik derhen og råbte snart  » Pip «  , snart  » Henrik «  ; 
men der kom intet svar . Snart opskræmmede 
han en flok dådyr , snart rejste en enlig kronhjort 
sig og så forundret på ham , mens solen 
nu var så nær ved sin nedgang , at kun trætoppene 
vare røde , og en enkelt træstamme 
endnu glødede . Da kom han til en stor eg , 
omkring hvis rod der var blåt af violer ; her 
lå drengen ; han havde hele favnen fuld af 
blomster , men var falden om af træthed ; hatten 

lå på jorden og det lysegule hoved hvilede 
på græsset . Terkelsen bøjede sig over ham ; 
han sov så trygt , hans kinder vare så røde 
og han smilede i søvne . Han stod en stund og 
så på det smukke syn , så bøjede han sig 
over ham , tog ham i sine stærke arme og bar 
ham uden at vække ham med hurtige skridt 
hen til de andre . De fire vogne vare kørte , 
men den femte vogn ventede på dem . Uden 
at vågne blev »  Henrik pakket ind og anbragt 
ved siden af sin ven , og så gik det i hurtig 
fart til byen . 
Denne skovtur opfyldte aldeles Henriks sind ; 
han talte ikke så meget om den , men han tænkte 
desto mere , og af de spørgsmål , han nu og da 
gjorde moderen , kunne man se , i hvad retning 
hans tanke gik . En dag sad han just og stillede 
en mængde spørgsmål til moderen , der åbenbarede 
hende , hvor dybt et indtryk hin dag 
havde gjort på ham , da det i det samme ringede 
på døren . Drengen løb ud for at lukke op og 
kom straks efter styrtende ind :  » Moder ! Moder ! 
Der er hr . Terkelsen ! Hr . Terkelsen ! «  og straks 
efter var han ude af døren igen , og før hun 
havde rejst sig , kom han trækkende ind med 
hr . Terkelsen . Hun modtog meget sjældent 
besøg og aldrig af herrer , og stod derfor lidt 
undselig og forventningsfuld og så på hr . Terkelsen , 
som ikke var mindre undselig . Han bukkede , 
rømmede sig , bad hende undskylde , hvis 

lian forstyrrede , men der var noget , han måtte 
tale med hende om , hun ville måske finde det 
påtrængende o . s . v . Ved hans forlegenhed blev 
hun endnu mere forlegen , og medens de to stod 
og så på hinanden , stod Henrik med hånden 
på låsen , en finger i munden og den ene 
fod ovenpå den anden , i tvivl , om han skulle 
blive eller gå . På et vink af moderen , som 
anede , at Terkelsen ville tale om drengen , forsvandt 
han , men så opfyldt var han af dette 
besøg af hr . Terkelsen , den betydeligste og 
største mand . han kendte i verden , at han gjorde 
det , hvad måske moderen mindst havde ønsket , 
han løb lige ned i butikken til faderen , der netop 
stod og forhandlede om salget af et parti sild , 
og afbrød hans samtale med en fremmed herre 
med råbet :  » Hr . Terkelsen er her ! Fir . Terkelsen 
sidder og taler med moder ! «   » Hold mund , 
dreng ! «  var faderens korte svar , og forundret 
over , at hans vigtige nyhed gjorde så lidet 
indtryk , gik han fra kælderen op på gaden , 
hvor han traf den unge Peter Madsen .  » Peter ! 
Hr . Terkelsen , min lærer , er oppe hos moder ! « 
—  » Er han ? «  sagde Peter .  » Det betyder bare , 
du skal have prygl af din fader , fordi du har 
notet grifler , for det betyder det altid , når en 
af de væmmelige lærere kommer ned til vos . 
Men din fader er vel lige så klog , som min . 
Han siger altid , at det kommer ikke ham ved , 
for fra ham har jeg ikke notet noget . «  — hvad 

griflerne angik havde Henrik en meget god 
samvittighed , men skulle dog Peter på en 
måde have ret , skulle det måske være en 
klage over ham , fordi han var gået bort på 
skovturen ? Den tanke gjorde ham stille og betænkelig , 
han ville så nødig have gjort hr . Terkelsen 
vred , og ganske stille gik han ind i sin 
læsestue og satte sig ved sine bøger , mens han 
forgæves anstrengte sig for at opfatte noget af 
samtalen i sideværelset . 
Her var imidlertid hans moder og hr . Terkelsen 
omsider komne til at tale sammen om 
det , besøget gjaldt , og det var ganske rigtig 
lille Henrik . Terkelsen udtalte både sin kærlighed 
til drengen , som han mente måtte give 
ham ret til fuldt ud at sige sin mening , og sin 
ængstelighed for hans nervøse og , som det syntes 
ham , eksalterede væsen . Moderen sad og så 
ned for sig og , da hr . Terkelsen standsede , sagde 
hun med tårekvalt stemme :  » De holder vistnok 
meget af min lille dreng , hr . Terkelsen , og 
derfor takker jeg dem af i ijærtet , men hvorledes 
skal man opdrage et eneste barn her midt i 
Københavns larm . For mig har det vigtigste 
været at bevare ham for det onde . Jeg er ikke 
belæst og lever et ensomt liv og føler mig i 
hele verden kun knyttet til min dreng . Jeg 
har måske i mine samtaler med ham for meget 
talt med ham om den gode gud og om synden 
og uretten i verden og om alle dem , der lide 

ondt ; men en moder kan ikke låne nogen fremmed 
røst , når hun skal tale med sit barn , hun må 
tale ud af sit hjerte . «   » Ganske vist frue , men 
når man , som de sikkert gør , selv ser for 
mørkt på livet , må man dog så ikke , hvis 
man vil gøre sit barn lykkeligt , se at bringe 
lys og liv omkring ham ? «  —  » De mener , at 
jeg har været en dårlig moder , «  sagde hun , 
» det er måske muligt , men —  » Det kunne 
aldrig falde mig ind at tænke det , end mindre 
sige det , «  sagde Terkelsen ,  » men jeg tror , at 
den sorg , de selv har i deres liv , hvilken den 
nu end er , vil komme til at kaste sine skygger 
langt ind over deres søns liv , jeg tror , at han 
trænger til sol , lys og liv , til at føle , at den 
gud , om hvem de taler så meget til ham , er 
en livets , lysets og glædens gud og ikke blot 
en trøster i sorg og nød og en revser af vore 
synder . «  — der blev en pause . Hun så ned 
for sig og rullede med fingrene nogle tråde 
sammen , der lå på bordet ; så rejste hun sig 
med et , vendte ham ryggen og så ud ad vinduet , 
mens tårerne løb ned ad hendes kinder . 
Såsnart hun havde fået lidt mere herredømme 
over sig , vendte hun sig om og sagde :  » Hvad 
ville de da råde mig til at gøre ?' —  » Send 
drengen et Års tid eller to bort fra dem ud 
på landet , hvor han kan tumle sig blandt 
andre drenge , bade sig i stranden og i solskin 
og først og fremmest blive legemlig stærk .- : — 

sende min dreng fra mig ! min eneste ! og så 
— nej ! så hellere dø ! tusinde gange hellere 
dø !- —  » Og han ? «  spurgte Terkelsen .  » Han ! « 
Råbte hun lidenskabelig ,  » ja , også han hellere 
dø , end at fremmede skulle drage ham fra mig , 
fremmede lægge deres billede i hans hjerte 
istedetfor mit ! O min gud ! hvor kan man dog 
kræve sligt af en stakkels moder ! «  — 
man hørte en nøgle blive stukken i gangdøren 
og tunge trin i forstuen ; hun så bange 
ud , gav hr . Terkelsen et bønligt blik , som denne 
dog ikke så , og kastede sig på en stol således , 
at hun havde det stærke daglys lige bag ved 
sig , for at den , der trådte ind , ikke tydelig skulle 
se hendes ansigt . Det var manden ; Fru Hansen 
præsenterede hr . Terkelsen for ham og sagde , 
at han var kommen for at tale om deres Henrik . 
Nå , er der noget i vejen med fyren ? «  sagde 
hr . Jonas Lyrup ;  » har han gjort spilopper eller 
været doven ? det skal vi nok kurere ham for . « 
— .  » Nej på ingen måde , han er den elskværdigste 
og mest eksemplariske dreng , man kan 
tænke sig , men «  — og så gentog han lidt 
mildere og mindre vidtløftig , hvad han før havde 
sagt til moderen . Det var noget , Jonas Lyrup 
Hansen kunne lide at høre , om ikke af interesse 
for drengen , så af lyst til at være ubehagelig 
mod hans moder .  » Ja der har vi det , det kjærlingeri 
og tåreperseri ! er det en måde at behandle 
en dreng på ? Overfor sådan en fyr 

frem for alt hurtig forretningsgang . Hurtig op , 
hurtig i seng og frem for alt hurtig prygl uden 
taler og sprichwørter ; det er min mettode , og 
det var faders og fa’rfaders før min . Så kommer 
der mænd i verden , «  sagde han og slog sig for 
brystet .  » Det er jo meget godt med dette 
hersens religion og kristendom , men det er s’gu 
ikke noget for drenge . Jeg hørte aldrig et guds 
ord , da jeg var barn . Bordbøn og aftenbøn og 
alt sådant noget , det kendte vi slet ikke i min 
tid . Hovedregning med reguladetri , jo det kan 
nok hænd’s sig , fader han var skrap . Sådan 
lige , mens man sad med grødskeden i munden , 
kom det farende :  » Når en tønde byg koster 
4 daler , kvad koster så et halvt fjerdingkar  ?  : 
ingen grød i munden , før svaret var givet . Men 
nu , ja nu er man ligesom i de helliges forsamling 
hele dagen , når man da ikke  havde sin 
gode butik . Hi ! hi ! hi ! Sådan noget kan nok 
gøre en dreng blegnæbet og nervøs . «  —  » Nej 
blegnæbet er han såmænd kun af den usunde 
luft . «  —  » Usund luft ! ja det er den gamle 
historie ; usund luft ! Ser jeg ud , som usund 
luft ? Jeg er sundheden selv ; men alt det pylreri , 
det kan forpeste den bedste luft . Men hvad 
mener de , man skulle gøre , hr . Terkelsen ? De 
er jo mand af faget , de er jo betalt for det , 
de må jo forstå dem på sådanne pipperupper . 
— hr . Terkelsen gentog sit forslag om at 
anbringe drengen på landet . Hr . Jonas Lyrup 

kløede sig bag øret .  » Ja , men , hr . Terkelsen , 
det koster penge og de ligge ikke på gaden i 
vore tider . Skulle han anbringes ude på landet , 
det ville jo blive en 800 kroner om året , og 
så alle de rejser ! for naturligvis skulle moderen 
ud og pylre over ham hvert øjeblik . Det må 
jeg s’gu betænke mig på , det må jeg betænke 
mig på . «  —  » Ja ser de , hr . Hansen , sagde 
Terkelsen ,  » jeg har et forslag at gøre dem , 
som de måske vil finde ubeskedent . Jeg er 
bleven udnævnt til præst ude på Sjælland , og 
om en månedstid gifter jeg mig og flytter derud . 
Jeg holder så meget af lille Henrik , at jeg gerne 
vil tage ham uden betaling , når de blot vil 
betale hans føde . «  —  » Ja det var s'gu et godt 
tilbud , «  sagde Jonas Lyrup ,  » så sende vi ham 
sild og ost og pølse , så kan det ikke blive 
så meget . Hvad siger du , Marie ? «   » Jeg siger , 
det bliver min død , tager du drengen fra mig . 
—  » Å fanden heller ! man dør ikke så let , 
du ved , du har truet med det så mange gange . 
Halloi ! Henrik ! hvor er du ? kom ind dreng ! 
Hvad siger du ? Hr . Terkelsen vil have dig med 
sig ud på landet . Nå , gå hen og tak ham , 
dreng ! Du står som et fæ og glor ; giv hånden . « 
Henrik fotstod ikke et ord ; moderen græd , 
hr . Terkelsen stod ulykkelig og forlegen over 
hr . Hansens brutalitet , og faderen gjorde ham 
bange med sit blik og sine ord . Han gik hen 
og lagde sin lille hånd i hr . Terkelsens og 

hviskedee -tak «  .  » Ja , ja , nu tales vi nærmere 
ved , «  sagde hr . Jonas Lyrup , idet han fulgte 
hr . Terkelsen ud . Moderen gjorde kun en bøjning 
med hovedet , og , da døren var lukket , 
lagde hun begge hænderne for øjnene og græd . 
Lille Henrik stod et øjeblik angst og så sig 
om , så brast også han i gråd , løb hen til 
moderen og søgte at drage hendes hænder bort 
fra hendes tårevædede ansigt og sagde hulkende  : 
» Moder ! Moder ! Du skal slet ikke græde , jeg 
vil så gerne være hos hr . Terkelsen , ham holder 
jeg så meget af . «  det var den dårligste trøst , 
den stakkels moder kunne få . 
Der blæste den friskeste forårs-brise over 
gadekæret udenfor præstegårdsporten . Der 
gik ordentlig små bølger . De store poppeltræer , 
der stod , hvor vejen drejede op til præstegården , 
havde strøet deres gulrøde rakler på vejen og 
over gadekæret , hvis bred var helt garneret af 
dem . Det havde varet længe , inden vinterens 
gamle mund tabte sin sidste frosttand , men så 
kom også foråret i en fart og dækkede alle 
dens mærker . Det mylrede på alle grøftekanter 
og gærder med brændenælder og tidsler og 
bingelurt og hist og her knejste alt en udsprungen 
gul løvetandsblomst på grøftegærdet , hvis jord 
nu slog revner for solens varme Kys . Små , 

hvide skyer sejlede i rivende fart over den blå 
himmel , luften var fuld af lærkesang og violduft 
og lugten af fugtig muld . Pløjningen var 
i fuld gang på alle marker , sfærerne fløjtede 
udenfor deres kasser , der hang i mængde højt 
til vejrs i de gamle popler ; der var liv og 
lystighed over alt , ja selv de hvide sommerfugle 
vare alt på færde og fløj over de grønne stikkelsbærbuske 
i præstens have . Det eneste , der så 
lidt sørgmodig ud under alt dette mylrende liv , 
var den gamle pil ved gadekæret , som man 
ubarmhjærtig havde berøvet alle grenene , så 
den med sin skaldede , knudrede pande , så ud 
som en gnaven gammel fyr , der surmulede ad 
lystigheden omkring sig ; og dog var der allerlystigst 
ved dens rod . Det var sådan en morsom 
rod  ; ligesom fem lange , krogede kløer slog den 
ud i gadekæret for at holde sig fast , og den 
ene af dem gjorde en bue så stor , at anden 
med sine ællinger kunne svømme under den , og 
byens børn more sig med at sidde overskrævs 
på den og dirigere deres flåder af savspåner 
og papirsbåde . Der foregik noget meget højtideligt 
derhenne denne formiddag , thi en dreng 
med bare ben sad overskrævs på roden og 
manøvrede med en lille båd med mast og sejl 
til almindelig forbavselse for en stor skare børn , 
der flokkedes om ham . Blandt dem var også 
Henrik ; han var nu vokset fra pip-navnet , om 
end pip-væsenet af og til kunne komme igen . 

han havde nu været 2 år hos pastor Terkelsen , 
og der var til hans moders sorg stærk tale om , 
at han skulle blive der , til han blev student . 
Lægerne havde rådet til et forsat ophold på 
landet , og faderen var gået ind derpå . Moderen 
havde først modsat sig det af al magt , men siden 
havde hun forsonet sig noget dermed , da hun 
fik lov til at få drengen ind til sig en måned 
om vinteren og selv være hos ham en måned 
om sommeren . Da den første tid var gået , 
forsvandt al hjemve hos drengen , og kun til 
tider fik han en stærk længsel efter sin moder . 
Den skaffede sig luft snart i tårer , snart i 
lange breve , men tårerne blev sjældnere og 
brevene blev kortere . Det friske liv ude i 
mark og skov med andre børn , de elskværdige 
præstefolk , hans lyst til læsning og hans store 
videbegærlighed og levende , stærke fantasi 
fyldte hans tanker med så meget , at længslen 
efter moderen blev trængt tilbage og først kom 
frem med tusmørkesværmerne og flaggermusene . 
Havde han anet hendes sørgelige , ensomme , fortrykte 
liv , så havde han vel , når de sås , 
kunnet forklare sig grunden til , at hendes hår 
bleve mere og mere gråt , skikkelsen mere og 
mere krumbøjet , smilet mere vemodigt ; men 
når han var hos hende , var begges glæde så 
stor , at hendes savn tabte mælet og hans livslyst 
blev så høj tlydende , at han tabte evnen 
til gennem hendes ord at høre det dæmpede suk . 

han var bleven større i disse to år , men 
også smukkere . Det lyse hår havde beholdt 
sin smukke gulhvide farve , øjnene havde mere 
glans , kinderne vare rødere ? og skønt det 
fine , noble og zarte endnu var det fremherskende 
i hans skikkelse , var det nu blevet parret med 
lidt mere kraft . Det var en ligefrem nydelse at 
se ham tumle sig i leg med byens drenge , med 
hvilke han kom meget godt ud af det , skønt 
de havde en ubestemt fornemmelse af , at han 
var gjort af et andet stof , end de . Det var 
ikke , fordi han holdt sig for god til dem , han 
kunne grave lige så godt i snavset , som de , 
men han blev ikke nær så sort , han kunne le 
og skrige lige så højt , som de , men der var 
ligesom en sang i hans latter og skrig , han 
kunne more sig ved de samme lege , som de , 
men måden , hvorpå han legede , var dog en 
anden . Men hvor glad og lystig han end kunne 
være , kunne han dog stundom midt i glæden 
blive stille , der kunne komme som en sky over 
de store , blå øjne og han kunne pludselig bryde 
legen af og gå langt bort på Marken og give 
sig til at plukke blomster , som han så efterhånden 
igen lod falde , når han faldt hen i 
'banker . Ville man da have spurgt ham om , 
hvad han tænkte på , ville han næppe kunne 
have sagt det , det var , som om noget tungt og 
mørkt kastede sig over ham , som han ikke selv 
vidste , hvad var . Hans allerstørste glæde var 

dog små spæde børn og skønne kvinder . Han 
var en meget kælen natur , og stundom kunne 
der være i hans kærtegn noget voldsomt og 
heftigt , som egerftlig klædte ham ilde . 
Nu stod han derhenne ved piletræets rod 
blandt de andre børn og så på drengen , der 
satte båden i vandet . Efter den første sejlads 
ville de andre drenge have lov til at forsøge 
at sætte båden ud og trække den ved snoren 
under piletræets bue , og over alle de andres 
å lad mig ! lad mig ! «  hørte man Henriks iltre , 
klare røst . Drengen gav ham båden , og 
rystende af Iver på hænderne for at få fat i 
den og sætte den ud stod han der og mærkede 
ikke , at han gik ud i vandet , da han i det 
samme så præstekonen med sit lille barn på 
armen komme ud af præstegårdens port og 
nærme sig gadekæret . Så slap . han straks 
båden , som han med sådan en Iver havde 
kæmpet for , og satte i så stærkt løb , han 
kunne , afsted op mod præstegården . O Fru 
Terkelsen ! Fru Terkelsen ! må jeg bære lille 
hans ? o ! må jeg ? «   » Nej «  , sagde den unge kone , 
her er så ujævnt , Henrik , det tør jeg ikke , du 
kunne tabe ham , men vi ville sætte os her lidt 
på denne træstamme . «  hun satte sig ned på 
en fældet poppel med barnet i sit skød . 
Plun var en ung kone på nogle og tyve 
år . Ansigtet var rundt med dybe smilehuller 
og en sjælden smukt formet mund , der var i høj 

grad veltalende , selv når den tav ; der lå så 
meget skjælmeri , så megen vilje , så megen 
kærlighed om denne mund , som , når den smilte , 
viste en række dejlige , hvide tænder . Hun gik 
helt op i sit lille barn , holdt meget af sin mand 
og drev næsten afguderi med sin moder , som 
fra sit værelse egentlig regerede det hele hus . 
Fru konsistorialrådinde f1 i n c k , eller , som Henrik 
i sine breve til sin moder kaldte hende ,  » Kondoren « 
 , var en kone på over 70 år med en 
lang , gul Hals med en umådelig stor gul skindpose 
under hagen , et smukt og strengt ansigt 
med en stor kroget næse og store øjne , som 
bleve endnu større ved hendes store hornbriller . 
Hun var det eneste menneske , Henrik endnu 
havde mødt i verden , som han bestemt ikke 
kunne lide , og det var egentlig ikke så underligt ; 
skulle pastor Terkelsen have skriftet , var 
han af samme mening . Alt , hvad hun sagde , 
kom som en højesteretsdom , og så forstod hun 
sig på alt og var straks rede med sine råd , 
hvad enten man ønskede dem , eller ikke . Blendes 
specielle fag var opdragelse , men ganske specielt 
lille Henriks opdragelse , og så lægevidenskab . 
I lun havde en mængde husråd , som ufejlbarlig 
hjalp , derpå kunne hun anføre en så overvældende 
masse eksempler , at det ikke var til 
at tvivle om . Hun var egentlig en skræk for 
alle undtagen for sig selv og sin datter . For 
denne sidste var hun det ypperste , Vorherre 


havde skabt , og enhver meningsforskjellighed 
mellem Fru Terkelsen og hendes mand eller en 
hvilken som helst anden endte altid med  » det 
siger også moder . Når det var sagt , vare 
alle modforestillinger forgæves .  » Kondoren « 
Kunne knap gå , mindre flyve , og det var den 
eneste lysside ved hende , thi hun var altså til 
at undgå . Men så langt , hun kunne se — og 
som hun så ! — var man aldrig sikker . Hendes 
værelse gik tværs igennem huset og havde 
vinduer både til gård og have , og i den tid , 
hun var oppe , og hun var for en så gammel 
kone uanstændig længe oppe , var der ikke det 
mindste , der undgik hendes opmærksomhed . 
Henrik havde aldrig ønsket ondt over nogen , 
men  » Kondoren «  — havde han turdet , havde 
han gerne med sit pusterør sendt hende en 
lerkugle . Den tanke , hvad  » Kondoren : ville 
sige , hvis hun fik en lerkugle lige midt på sin 
ærværdige næsetip , beskæftigede ham så meget , 
at han næsten ikke kunne slippe den og stundom 
kunne briste i latter , når den tanke kom 
over ham . 
Han lå nu derhenne på knæ foran Fru 
Terkelsen og legede med hendes lille dreng , 
lod ham ruske sig i de lyse lokker og klappe 
sig med de små hænder , mens han så til 
gjengjæld fik lov til at kysse ham , hvad han 
gjorde med næsten voldsom Iver . Med et hørte 
man oppe i præstegården et vindue blive 

smækket heftig op og en skingrende røst  :  » Sofie ! 
Du skulle ikke lade den dreng lege med barnet ! 
Han har nylig stået nede blandt byens drenge , 
han kan bringe nogen smitte med sig fra dem . « 
— enten hørte Fru Terkelsen ikke , hvad moderen 
sagde , eller hun nænnede ikke at forstyrre sit 
barns glade leg med Henrik , hun efterkom i alt 
fald ikke straks ordren , men så kom den igen , 
skrap som et piskesmæld , i det eneste ord : 
Sofie ! «  med en sådan betoning , at det dirrede 
selv i det lille barn , og moderen uden at sige 
et ord i størst mulige fart ilede op mod præstegården . 
Henrik blev gnaven , da hun gik , og 
slentrede op ad den smalle gyde , der med piletræer 
på begge sider gik mellem præstens 
have og nabogården op over Marken bag om 
kirken . Der oppe på Marken kunne man se 
langt ; vejen endte ved et led , men bag det 
slyngede sig en sti op og ned ad bakke mellem 
kløvermarker og rugmarker ned til en lille 
ellemose , der lå som en forpost foran præstevænget , 
en nydelig lille bøgeskov . Henrik gik op 
over denne sti surmulende og vred og mumlende 
» den kondor «  ; me ,n det var snart glemt ; i en 
grøft opdagede han violer og gav sig til at 
plukke dem , mens lærkerne jublede over hans 
hoved . 
Snart hørte han en røst over sig :  » Kom , 
vil du med , Henrik ? «  det var den unge præstekone ; 
hun stod oppe på stien med et hvidt 

tørklæde bundet om sit hoved og så smilende 
ned på drengen . Hun havde bragt sin dreng 
til ro og gik nu et ærinde ned til møllerens 
på den anden side af præstevænget . Henrik 
sprang straks op af grøften og rakte hende sine 
violer , som hun tog og lugtede til . Det gik op 
ad bakke ; nu skubber jeg dem op ! «  råbte 
han , satte fladen af begge sine hænder mod 
hendes ryg og skubbede hende frem , de lo 
begge to , som to glade børn ; hun var også , 
uden at vide af det , lykkeligst , når hun var 
uden for  » Kondorens «  synskreds . Nu var de 
oppe , Henrik lagde sin arm om den unge kones 
liv og lagde sit hoved tæt ind til hende og 
hun lagde armen på hans skulder .  » Hør , Fru 
Terkelsen , hvad er smitte ? «  sagde han ,  » Hvorfor 
skulle jeg bringe smitte fra byens drenge ? 
—  » Smitte- , sagde hun .  » det er overførelse af 
sygdom eller ondt fra den ene til den anden . 
—  » Men de drenge , jeg legede med , er ikke 
syge , og jeg er heller ikke syg , hvad mente 
den gamle Fru Flinck ? «  —  » Du kan være vis 
på , at , når moder siger noget , så er det 
sandt , lille Henrik , hun har selv mistet så mange 
børn , at det er ikke underligt , hun er bange . 
—  » Har Fru Flinck haft små børn ? råbte 
Henrik højlig forbavset . —  » Ja jeg har haft 
mange små søskende/- sagde præstekonen . 
Under den form kunne Henrik bedre forstå 
sagen , men at Fru Flinck nogensinde havde holdt 

et lille blødt , fint barn i sine arme og diet det 
ved sit bryst , det kunne ikke rigtig blive ham 
klart , og dog var jo Fru Terkelsen hendes datter 
og havde selv været lille engang .  » Men hvorfor 
mistede Fru Flinck så mange små børn , var 
det Vorherre , der tog dem fra hende ? «  —  » Ja , 
lille Henrik , han tog dem alle sammen igen 
undtagen mig . «  —  » Så kan jeg forstå , hvorfor 
Fru Flinck altid er så vred , «  sagde Henrik . 
» Men jeg tror dog nok , at havde det været 
skovriderens drenge , jeg havde leget med , så 
havde hun ikke været så bange for smitte . 
Men ved de , hvad jeg vil være , Fru Terkelsen , 
når jeg bliver stor ? «  —  » Nå hvad da ? «  — 
» Jeg vil være læge for alle små børn , og jeg 
vil bygge smukke , store huse til dem og vaske 
dem og lege med dem og passe på , at der 
ingen sygdom kommer til dem . «  —  » Ja kunne 
du det , min egen dreng , «  sagde hun , bøjede 
sig ned , strøg med hånden hans tykke lyse 
lokker tilbage og kyssede ham på panden . 
—  » Å , hvor jeg holder af dem , Fru Terkelsen ! « 
Sagde han og trykkede sig tættere ind til hende . 
I det samme hørte de et stærkt råb bag ved 
sig . De vendte sig begge om ; det var pastor 
Terkelsen , der kom med hurtige skridt , svingende 
sin spaserestok i luften . Han var lidt forpustet , 
thi han var begyndt at blive fed .  » Bliv lidt og 
tag mig med ! «  råbte han . Henrik slap Fru 
Terkelsen , hun tog sin mands arm og Henrik 

r 
i 
gik bagefter . Han følte sig ilde til mode uden 
klart at vide , hvorfor , og blev lidt tilbage , 
medens de to ægtefæller gik hurtig videre arm 
i arm . Henrik satte sig ned i græsset med 
til dem og rykkede den ene græsklump 
op efter den anden . Nu kaldte de andre på 
ham , han rejste sig op og fulgte langtsomt efter , 
idet han brummede for sig selv :  » Uh ! jeg kan 
slet ikke lide hr . Terkelsen . « 
Om aftenen kom der brev fra hans moder , 
at hun længtes så meget efter ham og derfor 
ville komme næste dag en lille extratur for at 
se til ham . Henrik , som den aften følte sigensom 
og forladt , blev glad ved udsigten til 
moderens besøg , men da han om aftenen læste 
hendes brev igen , forstod han for første gang , 
at hans moders længsel efter ham gjorde hende 
ulykkelig , og han græd sig i søvn . Men næste 
morgen var det glemt , og alt lå igen for hans 
øjne i lutter solskin og han kørte jublende bort 
med vognen , der skulle hente hende , og førte 
hende i triumf med sig tilbage til præstegården . 
Hun var bleven så lille , syntes han , og så var 
håret ganske gråt , men det samme smil var 
om hendes mund og i hendes øjne , som før , og 
over dette gamle , kære sprog glemte han det 
nye , der talte gennem hendes svage , sammenfaldne 
skikkelse , de posede øjelåge og det 
grå hår . Der gik hun støttende sig til drengens 
arm , som til en voksen søns ; hun hang lidt ned 

i den ene side og gik ikke så let , som før ; 
men hun glemte i dette øjeblik sine sorger for 
at høre alt , hvad sønnen sagde , og lytte til 
lærkens sang og se på alt det vågnende liv 
i skov og mark . Det var lykkelige dage for 
dem begge , undtagen når hun måtte sidde 
inde hos konsistorialrådinden og høre på al 
hendes visdom , medens Henrik gik udenfor vinduerne 
og ventede med længsel , at  » Kondoren « 
Skulle slippe sit arme , skælvende bytte . Ja 
Fru Hansen sad virkelig , som en bange due eller 
kanin i et rovdyrs bur , ydmyg og skælvende 
overfor den strenge konsistorialrådinde . 
» Såde er kommen herud igen , min gode 
kone , «  sagdefru konsistorialrådinden , medens de 
hårde strikkepinde raslede mellem hendes 
fingre , og de store øjne over hornbrillerne 
stirrede på den arme Fru flansen . Det stærkt 
betonede  » igen «  knugede Fru Hansen endnu 
mere ned og med sin blideste røst næsten 
hviskedee hun : ja jeg længtes så meget efter 
min lille Henrik . «  —  » Længes , min gode kone , 
det er noget , man skulle vænne sig af med , det 
er pjankeri og føleri , det gør kun en ude af 
stand til at opfylde sin pligt . «  —  » Det er da 
naturligt , «  sagde Fru Hansen ,  » at længes efter 
sine kære , når man er skilt fra dem . «  — min 
gode kone , jeg kender livet , jeg har mange 
børn liggende på kirkegården , de tre af dem 
var sønner , som jeg opdrog selv , da konsistorialråd 

Flinck døde , før de vare voksne ; jeg så dem 
drage ud af mit hus , men jeg længtes ikke . 
Havde jeg siddet og grædt mig øjnene blinde , 
så havde jeg jo ikke kunnet se klart og holde 
dem på pligtens vej , hvor de blev , til Vorherre 
kaldte dem til sig som mænd , og da han tog 
dem , længtes jeg ikke efter dem , for hvad kunne 
det hjælpe ? fik jeg dem så tilbage ? mænd fikjeg 
ej ! og jeg havde jo døttrene , jeg skulle 
sørge for . Vorherre gør det , som det skal være , 
græde og længes er synd . «  —  » Jeg tror ikke , 
det er synd at længes efter sine kære og at 
savne dem . «  —  » Deres tro , min gode kone , 
den gi’r jeg ikke meget for . Jeg har i 30 år 
været gift med konsistorialråd Flinck , og jeg 
ved min tro nok , hvad der er ret . Vi skulle 
arbejde i vort ansigts sved , gøre vor pligt og 
frygte gud , det er det , vi skal , så bliver man 
stærk og sund og kan , hvor gammel man end 
bliver , være en støtte for den unge slægt , til 
hvilken den kan se op . Men længsel , det er 
som svamp i et træ , den æder en op indenfra , 
og når så en vil støtte sig til os , så ligge vi 
der begge . Nej , min gode kone , vil de deres 
søns vel , så lad de os her opdrage ham og 
se ham slet ikke , før vi er færdig med ham . 
Enten har et barn forældre , der kunne opdrage 
det , eller det har dem ikke , man kan ikke give 
sit barn fra sig og så hver måneds dag komme 
og sige  » jeg er din moder , du skal længes efter 

mig og ikke holde af dem , jeg gav dig til , fordi 
jeg ikke selv kunne være moder . «  —  » De må 
ikke tale således , Fru konsistorialråinde , jeg 
kan ikke tåle at høre det  «  —  » Jeg taler , som 
det er min pligt , «  sagde konsistorialråinden , 
mens det gule halsskind under hagen dirrede og 
det ærværdige hoved rystede . —  » Men er nu 
ikke drengen igen på p'ærde med sit pusterør 
og skyder efter spurvene lige herop mod vinduerne ! 
Han skyder sandt for gud engang ruderne 
ud her ! «  hun smækkede vinduet op og 
råbte forbitret ud , men Henrik hørte intet eller 
lod , som han intet hørte .  » Nu skal jeg løbe ud 
og forbyde ham det , mig adlyder han altid ! « 
Råbte Fru Hansen , glad ved at finde et påskud 
til at slippe ud af  » Kondorens klør , og snart 
så Fru konsistorialrådinden til sin store harme 
moder og søn gå med hinanden om livet i 
fortrolig samtale op gennem haven . 
Kort efter dette besøg blev præstens lille 
søn syg af mæslinger . Henrik , som ikke havde 
haft denne sygdom , blev i denne tid ganske 
udelukket fra præstekonen , der dag og nat 
passede sit barn , og han var udenfor læsetimerne 
ganske overladt til sig selv . Værelset , hvor det 
syge barn lå , vendte ud mod haven , og af 
længsel efter sin lille ven og efter præstekonen 
havde Henrik stablet nogle stene op under vinduet , 
så at han , uden at blive set , selv kunne 
se ind i sygestuen . Det syge barn kunne han 

ikke se , men han kunne se moderen , og en 
aften , da han så hende sidde og græde ved 
barnets seng begyndte han også at græde . 
» Kondoren «  , der sad stiv som en statue ved 
foden af barnets seng , parat med alle sine husråd , 
hørte formodentlig ham pusle ved ruden 
og så hans ansigt ; uden at kende ham og 
overtroisk , som hun var , påstod hun , at hun 
havde set et engleansigt ved ruden og at det 
betød , at lille hans skulle dø . Det var vistnok 
både første og sidste gang , at hun antog Henrik 
for en engel , men hun lod sig ikke rive ud af 
sin tro , og da lille hans tilsyneladende blev 
bedre , og det altså ikke var ham , englen ville 
hente , så faldt hun på , at det måtte være 
hende selv , og blev mere og mere nedstemt , 
indtil hun blev alvorlig syg og gik til sengs . 
Lægen erklærede , at hun havde fået et apoplektisk 
tilfælde , og et par dage efter fik hun 
atter et anfald og nu fulgte døden hurtig efter . 
Den stakkels præstekone var meget utrøstelig 
over moderens død , og det så meget mere , 
som hendes barn fik et tilbagefald . Henrik 
bragte hende hver dag en buket hvide anemoner 
fra skoven og lagde dem udenfor døren . 
Hun gav ham selv anvisning til at gå hen til 
vinduet i haven , hvor han hin aften havde forskrækket 
hendes moder . Her talte de så med 
hinanden gennem ruden og samtalen endte 
altid med , at Henrik kyssede ruden udvendig 

og bad hende bringe kysset til lille hans . En 
dag trykkede hun sin smukke mund mod ruden , 
for at bringe ham et Kys fra hans , og Henrik 
trykkede da sin mund samtidig mod ruden . Hun 
smilede gennem sine tårer over drengens indfald , 
men Henrik blev underlig til mode ved at 
trykke sin mund mod ruden , medens hendes 
var indenfor , og stirre hende så tæt ved ind i 
øjnene , det var , som om han havde set noget 
vidunderligt , noget ganske betagende , noget fra 
den eventyr-verden , hvorom han så lidt havde 
læst . Han kom igen næste morgen , men hun 
rystede på hovedet ad ham og kom ikke hen 
til ruden ; han kom den næste dag igen , da 
vaklede hun ligbleg i tårer hen mod ham , 
åbnede vinduet , klappede ham på hovedet og 
hviskedee :  » Nu er lille hans død . «  forfærdet 
tumlede Henrik tilbage ; så gik han ned i haven , 
satte sig på en bænk og græd . Han havde 
siddet der længe , da hørte han skridt , det var 
præsten og hans kone ; de gik med hinanden 
om livet og talte sagte . Henrik havde en 
følelse af , at de ikke ville se ham , og luskede 
ned ad en sidegang . Mod sin vilje mødte han 
dem dog , og nu kaldte præsten på ham , drog 
ham ind til sig og således gik de tavse ved 
siden af hinanden . Henrik græd , men sagde intet . 
Denne tavse sorg rørte præsten , og han sagde 
hviskende til ham :  » Ja , min dreng , det er tungt 
at miste dem , man holder af , men det er dog 

dejligt som et lille barn at komme til gud . «  — 
men , hr , Terkelsen , tror de ikke , hans heller 
ville være bleven hos sin moder ? «  —  » Det 
ville han vistnok , hvis han var bleven spurgt , 
men heldigvis spurgte gud ham ikke . «  — der 
blev en pause , men Henriks tanker arbejdede 
uophørlig ; han kunne slet ikke forstå dette 
» heldigvis «  ; hvorfor græd så præsten selv ? vædet 
da bedst at dø som barn ? var da jorden 
med al sin dejlighed , som han lidt havde hørt 
præsten selv prise , kun et sted , man skulle 
ønske sig bort fra ? Han forstod det slet ikke 
og gik tankefuld og hørte kun som i en drøm , 
hvad præsten sagde til sin hustru . Men fra den 
dag , lille hans var død , nærmede han sig mere 
og mere til præstekonen ; med hende kunne han 
tale om lille hans , hun talte helst kun om ham , 
og vennerne på egnen talte efter  . de første 
sorgens dage aldrig om ham ,  » de ville ikke 
rippe op i sorgen . «  men Henrik var trofast mod 
lille lians og med præstekonen kunne han få 
lov at græde uden at høre tale om , at det var 
bedst at dø . Dog tørredes også hans tårer 
snart ; hun når han med præstekonen stod ved 
hendes søns grav og lagde friske kranse på 
den , fik hans tårer frit løb ; da græd han for 
lille hans , som lå dernede i den mørke jord og 
ikke mærkede solen , ikke hørte lærkerne og 
ikke kunne plukke blomster med ham . Og når 
de så gik hjem og præstekonen lagde sin hånd 

på hans skulder og støttede sig til ham , når 
hun gik ned ad den stejle kirkebakke , så gik 
der en vis mandig stolthed igennem ham , fordi 
han var til støtte for nogen . 
Således henlevede Henrik sine barndomsdage 
i Terkelsens stille præstegård , men snart 
optog studeringerne hans meste tid . Skolelæreren , 
der var tteologisk student , og pastor 
Terkelsen læste med ham og Henrik gjorde så 
store fremskridt , at han snart næsten kunne 
arbejde på egen hånd . At studere græsk 
blev snart hans kæreste syssel og da pastor 
Terkelsen var dygtig i dette sprog og godt 
hjemme i sin Homer , bibragte han drengen en 
sådan kærlighed til denne forfatter , at han 
snart havde læst langt mere , end han behøvede 
for at blive student , ja endogså kunne store 
stykker udenad . Det var et slags gensidig 
undervisning , der fandt sted mellem pastor Terkelsen 
og ham på deres aftenture , når de 
gjorde hinanden opmærksomme på deres yndlingssteder 
hos den græske digter . På disse 
spadsereture var præstekonen i reglen med og 
tog livlig del i samtalen til Henriks store glæde . 
/alt som mindre følte han sig dragen til hende , 
og nu , da han gik i sit 15de år og Eros begyndte 
at vågne i ham , blev hun den første 
genstand for hans ungdommelige sværmeri . Plan 
var altid utrættelig i sin opmærksomhed mod 
hende , og var lykkelig , når han fik lov til at 

hjælpe hende og varte hende op . Hun syntes , 
det klædte ham , tog det som et moment med 
i hans opdragelse at udvikle ham i ridderlig 
høviskhed overfor kvinden og kaldte ham i spøg 
sin page , og , hvad der tusinde gange er sket , 
hvor en smuk dreng , der er nylig udviklet , lever 
sammen med en ældre indtagende kvinde , skete 
også her — pagen blev forelsket i sin herskerinde . 
Denne p'ølelse bragte noget nyt ind i hans 
liv og gjorde , at alt blev drevet med forøget 
kraft . Stundom kunne han vel henfalde til 
drømmerier , men i reglen var det kun lykkelige 
drømme , der ikke svækkede tankens kraft , men 
gav den nye vinger . Pastor Terkelsen lagde i 
begyndelsen aldeles ikke mærke til denne følelse 
hos sin unge ven , og fik først øjet op for den , 
d ;i den var temmelig udviklet . Sværmeri og 
drømmeri lå aldeles ikke for pastor Terkelsen , 
han kaldte alt den slags for pjank og børnesygdomme , 
og det ærgrede ham at se sin kone 
være genstand for hans erotiske og ridderlige 
opmærksomhed og , som det syntes , næsten at 
finde behag deri og opmuntre det . 
» Hør Sofie , «  sagde han en aften , da de sad 
i havestuen , efter at Henrik var gået i seng , 
» jeg holder egentlig ikke rigtig af den måde , 
hvorpå du omgås Henrik . «  — det var i juni 
måned , de dugvåde syringer udenfor de åbnede 
vinduer duftede stærkt og græsplænen blev så 
hvid i måneskinnet , at det så ud , som om der 

lå rim . Den unge præstekone sad og gyngede 
i en gyngestol ved den åbne havedør og stirrede 
op på månen ; nu vendte hun hovedet om 
mod sin mand med en forundret , spørgende mine . 
» Du behøver ikke at synes så forundret , du 
forstår godt , hvad jeg mener , du skulle tage 
ham ordentlig i skole for det dumme pjanksskyld . « 
—  » Jeg har slet ikke hørt ham pjanke , «  sagde 
hun og vedblev at gynge ,  » så jeg kan ikke 
tage ham i skole . «  —  » Men , Sofie , kalder du 
det da ikke dumt pjank «  —  » At han holder af 
mig ? «  sagde hun leende ;  » nej , det gør jeg 
rigtignok ikke . «  —  » Ja at holde af og at holde 
af kan være to ganske forskellige ting , hans 
Holden af er kun drengeagtigt kurmageri . «  — 
» Nej hør nu , min rare præst , det bliver virkelig 
altfor komisk , at tale om en 15-årig drengs 
kurmageri til en ærværdig 28-årig præstekone . 
Du er måske oven i købet skinsyg , «  sagde 
hun og lo . —  » Ja det er let nok at le ; nu går 
han her og sværmer for dig og , som man siger , 
øver sig på dig og udvikler sig derved måske 
blot enten til en forskruet dårlig poet eller til 
en laps . «  —  » Nej , hvor du dog er uretfærdig ! 
Kan du da ikke huske , da du var 15 år , 
havde du da slet ikke anfald af noget lignende ? « 
—  » Å drengestreger ! «  —  » Ja netop , drengestreger , 
men drengestreger , hvori der slet ikke 
er noget ondt . Synes du virkelig , det kan være 
så forfærdelig ødelæggende at være indtagen i 

mig .  : —  » Nej , men det er latterligt både for 
ham og dig , og du kunne godt gøre noget derimod . 
Forleden dag lod du ham hjælpe dig 
dine galoscher på , og han var så længe om 
det , at det var tydeligt , han lå og glædede sig 
over dine smukke fødder ; i går så jeg ham 
gå ned til dig i haven med dit shawl , og så 
trykkede han det til sin kind og sin mund , da 
han troede , ingen så det , og så «  —  » Ja det 
er rigtignok frygtelig farligt . Har du aldrig 
trykket mit shawl til din mund ? «  —  » Jeg ? nej , 
det har jeg virkelig ikke , i det mindste ikke , når 
du ikke var under shawlet ; men det var da 
også en anden sag . Men du er virkelig ikke 
alvorlig nok . «  —  » Meget mere end du tror , og 
meget mere , end du er . Jeg har godt mærket , 
at Henrik holder meget af mig , men jeg glæder 
mig over det , fordi jeg derved har en meget 
større indflydelse på ham . Der er ikke den 
ting i verden , han ikke ville gøre , når jeg 
befalede ham det . Du ved ikke , hvormegen 
glæde vi to have af hinanden ; alt , hvad smukt 
han finder i sine bøger , kommer han og fortæller 
og forklarer mig , alt det meget , der ligger og 
gærer i ham , får jeg et lille indblik i , og skønt 
du er hans præst og religionslærer , får du det 
måske slet ikke at se . Den ridderlige tilbedelse , 
han viser mod mig , gør ham ingen skade , thi 
er der en ren og uskyldig sjæl til i verden , så 
er det Henriks . Der tales så meget om kvindens 

forædlende indflydelse , men er der noget øjeblik , 
hvor hun har den , så er det overfor en drengs 
sjæl i det øjeblik , manden i ham begynder at 
vågne . Derfor har alle dygtige mænd haft 
dygtige mødre og tilbedt dem . Det kan du 
spørge enhver om , det sagde også altid moder . « 
— ja så må det endelig være sandt , «  sagde 
Terkelsen . —  » Ja det må det , du slemme mand . « 
— ja da tør jeg sværge på , at din moder 
aldrig har været tilbedt på den måde eller 
havde villet synes derom . I den henseende ligner 
du slet ikke din moder , hun ville ganske sikkert 
have vist en sådan pjanket dreng vintervejen . « 
— -nej nu vil jeg sige dig , hans , at du gør 
mig vred . Ja , jeg synes om Henrik og hele hans 
væsen . Han er rørende god mod alle og så 
smuk som Eros selv . At se ham komme ind 
af døren med sit strålende ansigt , myldrende 
fuld af tanker og med hænderne fulde af blomster , 
det er , som at få en solstråle lige ind i sit 
hjærte , og det ville være barbari at støde ham 
tilbage med kulde . Kulden i livet møder os 
såmænd tidsnok , gud være lovet , hvis jeg kan 
holde den ude af mit hus . «  - hun var så 
overordentlig smuk , som hun stod der oprejst 
foran sin mand og talte sin unge tilbeders sag , 
at præsten glemte alle argumenter for at se på 
hende .  » Nå , nå , min egen kære Sofie , bliv 
ikke så ilter , det kan jo være , du har ret . 
Så lad os blot være på vor post og bede gud 

holde alt ondt borte . «  så trykkede han et Kys 
på hendes mund , og dermed var den strid til 
ende . 
Der blev ikke talt mere om den sag , og 
præstekonen tænkte ikke videre derover , men 
så hændtes der en dag noget , der gav hende 
anledning til at forandre sin opførsel mod Henrik 
noget . Det var en af de sidste dage i juni . da 
hun en meget varm f'ormiddag havde siddet og 
læst i chaiselongen i havestuen og var falden i 
søvn . Solen skinnede ind på gulvet , fuglene 
kviddrede i de tætte slyngroser , der hang om 
havestudøren , og flere af dem hoppede om på 
gulvet , idet de fik mod ved den lydløse stilhed . 
Hun lå med hovedet tilbage , læberne vare en 
lille smule åbnede , så man så de skinnende 
hvide tænder , hun smilede i søvne , så smilehullet 
i kinden kom frem . Bogen var falden ud 
af hånden , der hang mat ned over chaiselongens 
armpude , det ene ben hang ned , skoen var 
tagen af , så man så den lille fint formede fod 
og smalbenet . Henrik kom gående fra haven 
med en vild Rosengren fuld af halvt udsprungne 
roser i hånden . Han var lige ved at sige noget , 
da han i havedøren opdagede , at hun sov . Flan 
blev først stående , men listede sig så lydløst 
henimod hende og lagde sagte rosengrenen i 
hendes skød . Han gjorde så en bevægelse , 
som om han ville gå , men blev stående og 
så på hende . Hun gjorde i søvne en lille bevægelse 

med den nedhængende hånd , som om 
hun var ved at vågne , og han ville da liste sig 
bort , men hun vågnede ikke , og han vendte 
tilbage . Hans kinder blev røde , der gik som 
en sagte skælven gennem ham , og hans øjne 
fik en glans , som om de svømmede i tårer . 
Han gik et skridt nærmere , et til , han bøjede 
sig over hende , hans læber vare lige ved hendes 
kind , — da vågnede hun , og han for tilbage . 
Hun så sig om , som om hun ikke ret vidste , 
hvor hun var , hun havde åbenbart ikke set 
Henrik ; nu så hun både ham og rosengrenen . 
Tak , min ven , har du bragt den ? «  sagde hun 
og løftede den beundrende op ;  » hvor den er 
dejlig ! det er de første udsprungne ville roser , 
jeg har set i år . Kom her , du skal egentlig 
have lidt ris af den gren , fordi du har overrasket 
mig , mens jeg lå og snorkede . Men hvor 
er min sko ? «  — nu var Henrik forrådt ; da 
han bøjede sig over hende , havde han uden at 
mærke det , sat foden på hendes tabte sko , og 
ved pludselig at fare tilbage , da hun vågnede , 
var han kommen til at give den lille , lette tingest 
et skub , så den var fløjet langt hen i stuen . 
Enten måtte han nu gå helt til bekendelse 
eller lade det se ud , som om han for løjer 
havde kastet skoen derhen . Han stod forlegen . 
Hun troede , han havde taget skoen fra hende 
og sagde halvt vred halvt spøgende : hør , 
Henrik , jeg synes ellers , du er lovlig stor til at 

give hundehvalpens rolle og lege med minsko . « 
Hun rejste sig for at hente den , men han kom 
i en fart med den og satte den ned foran hende . 
Hun tog ham i hans ene øre og ruskede i det : 
» Det er nok bedst , jeg tugter dig , du uartige 
dreng , «  sagde hun med et smil og gav ham et 
let slag på kinden med sin hånd . Det skulle 
hun ikke have gjort , det var for meget for den 
forelskede Henrik ; han greb hendes hånd og 
dækkede den med lidenskabelige Kys .  » Men 
Henrik ! Du dumme dreng ! «  råbte hun , trak 
hånden til sig og stødte ham bort han ilede 
med blussende kinder ud af stuen , men hun 
blev siddende med hånden under kinden og 
tænkte på samtalen med sin mand . 
Henrik løb op på sit værelse , kastede sig 
på sin seng og græd ; han følte , at han havde 
gjort noget galt , men denne følelse veg snart 
for hans kærligheds rus , der nu først rigtig 
kom til udbrud . Hans fantasi fremstillede ham 
og Fru Terkelsen sammen i alle mulige eventyr , 
hvor han snart spillede ridderens , snart slavens 
rolle , snart frelste han hende fra at indebrændes , 
snart fra at drukne , snart fra udbrudte forbrydere 
og snart fra rasende tyre , så hvis den ulykkelige 
Fru Terkelsen skulle have gennemgået 
blot hundrededelen af alle de lidelser , hvorfra 
han i sin fantasi befriede hende , er det et stort 
spørgsmål , om der havde været noget af hende 
tilbage . Da han blev kaldt ned til middag , havde 

han vel fået tårernes spor vasket af øjnene , 
men hans hele ophidsede tilstand viste sig dog 
i hans ansigt .  » Hvad fattes dig ? «  sagde præsten  ; 
» Du ser så ophedet ud . «  —  » Å jeg har noget 
hovedpine , «  sagde Henrik og kastede et stjålent 
blik til præstekonen og præsten , men hun rakte 
ham rolig hans tallerken uden at se på ham 
og præsten lod til at tro på hovedpinen .  » Du 
læser vistnok for meget og bevæger dig for lidt , 
det er derfor , du har blodet til hovedet . «  — 
» Det tror jeg også , «  sagde præstekonen .  » Du 
skulle tumle dig lidt med byens andre drenge 
derude på Marken . Du skulle spille langbold 
med dem og lege hest . «  at byde en forelsket 
kidder at spille langbold og lege hest ! Kunne 
man tænke sig nogen større hån ! Han talte 
ikke et ord under måltidet og vovede ikke at 
se op , men han havde en følelse af , at hendes 
øjne hvilede på ham . Det gjorde de også af 
og til , medens hun førte en livlig samtale med 
sin mand , som hun for Henriks skyld ikke ville 
skulle erfare noget om den lille scene mellem 
dem eller videre lægge mærke til Henriks forandrede 
opførsel . Efter middagen gik Henrik 
op på sit værelse , hvor han sad og stirrede ud 
for sig og følte sig forladt af den hele verden 
og mumlede nogle meget romantiske fraser , 
som  » min hånd mod alles og alles mod min , « 
Og udkastede planer til nogle ganske forfærdelige 
optrin . Men præstekonens skikkelse stod dog 

snart igen for ham i sit milde naturlige lys og 
bragte alle ville planer og forsætter til at forsvinde , 
og efterhånden opstod kun det ønske 
hos ham , at det måtte lykkes ham at stille den 
vrede , som han frygtede , at han havde vakt . 
I denne hensigt gik han ned i haven , hvor hun 
plejede at sidde i lysthuset om eftermiddagen . 
Han så i afstand , at hun sad der og at hun 
var alene , og gik nu noget frem og tilbage i en 
gang , hvor hun måtte se ham , i det håb , at 
hun skulle kalde på ham . Men hun sad ganske 
rolig og syede og lod , som hun slet ikke så 
ham . Så tog han mod til sig og gik sagte 
henimod lysthuset og stod ved indgangen .  » Må 
jeg komme indenfor , Fru Terkelsen ? «  spurgte 
han med skælvende stemme .  » Ja vær’s’ go’ , 
min dreng , «  svarede hun ,  » det må du altid 
gjærne . «  hun så ikke op og blev ved at sy . 
» Er de vred på mig , Fru Terkelsen ? «  — Liun 
så op , som om hun var meget forundret over det 
spørgsmål . Hvad skulle jeg være vred over , 
min dreng ? Har du gjort noget , du ikke må ? 
—  » Jeg var bange for , at jeg i formiddags « 
— /å , din dumme dreng , «  sagde Fru Terkelsen , 
» kender du mig da ikke nok til at vide , at jeg 
ikke bliver vred over sådan en bagatel . Kan 
det more dig at tage min sko fra mig , mens 
jeg sover , så vær så artig , men jeg synes , du 
er lidt for stor til den slags fornøjelser . Men 
gå nu op og tag en god bog og læs for mig , 

mens jeg syr . «  — denne Fru terkelsens- forsætlige 
misforståelse af Henriks stemning og den 
ro , hvormed hun behandlede ham som et barn , 
sårede ham , men tvang dog hans tanker ud af 
deres romantiske Dans i en roligere gang , han 
adlød hende og kom kort efter tilbage med 
Oehlenschlægers  » Aksel og Valborg «  . Der var i 
det lille trælysthus kun den bænk , hvorpå hun 
sad og som nu var opfyldt af hendes sytøj , og 
Henrik ville derfor sætte sig på træskamlen 
ved hendes fødder , en plads , han altid holdt af 
at indtage , fordi hun der så let af uagtsomhed 
kunne komme til at røre ham med sin fod eller 
han , som i tanker , når han læste , lægge sin 
hånd på den .  » Nej tak min dreng , der vil 
jeg ikke have dig , der generer du mig kun ; 
du kan lægge lidt af det sytøj ud på græsset 
og sætte dig her ved siden af mig . Henrik 
gjorde det lidt muggen og begyndte at læse . 
Da han havde læst noget , standsede Fru Terkelsen 
ham :  » Hør , hvorledes er det dog , du 
læser i dag ? Du er så tteatralsk og deklamerer 
ligefrem falsk . Læs dog naturlig . Det sidste 
læste du nu rent galt , sådan skal det være , 
og hun tog bogen fra ham og læste med sin 
velklingende bløde stemme en side op .  » Det 
er så rart , Henrik , «  sagde hun ,  » at høre nogen 
læse godt op , men man skal vogte sig for alt , 
hvad man kalder foredrag ; det mest kunstneriske 
foredrag er netop den fuldstændig nøjagtige 

gengivelse i digterens ånd , og man må slet 
ikke sætte noget til af sit eget , allermindst når 
man er så fattig , som du og jeg . Der , læs nu 
videre . «  Henrik , der virkelig kunne læse ret 
smukt , følte sig krænket , fordi han blev kritiseret , 
og læste nu monotont og snøvlende . Hun afbrød 
ham igen :  » Hvad går der nu af dig ? keder 
det dig at læse , så hold op , det har jeg virkelig 
ikke lyst til at høre på . «  — Henrik sprang op 
og råbte grædende :  » O ! De er så grusom 
imod mig ! Der er ingen i verden , der holder af 
mig ! Gid jeg var langt herfra !' og så kylede 
han bogen i gulvet og løb ud .  » Henrik dog ! 
Vil du på øjeblikket komme tilbage og tage 
bogen op ! «  men han var borte og hørte hende 
ikke . Hun havde rejst sig op og så efter ham . 
Hun var først vred , men det fortog sig snart , 
og hun sagde til sig selv :  » Jeg tog ham måske 
lidt for hårdt , men jeg skal nok kurere ham , 
han skal blive en rigtig udmærket mand , det 
skal han . «  — om aftenen efter aftensbordet , 
hvor Henrik havde været tavs og tvær og som 
sædvanlig foregivet hovedpine som grunden , gik 
præsten ind i sit arbejdsværelse for at udarbejde 
sin prædiken , da det var lørdag . Da Henrik og 
præstekonen vare alene , og han ville gå op 
på sit værelse , kaldte hun ham tilbage .  » Det 
er sandt Henrik , jeg glemte et bind af Oehlenschlæger 
nede i lysthuset i formiddags , det ligger 
på gulvet , gå ned og hent det . «  han så 

mod jorden og nølede lidt .  » Nå , hører du ikke , 
hvad jeg siger , gå nu straks , «  sagde hun . Henrik 
gik . Det varede længe , inden han kom tilbage . 
» Det var du længe om , «  sagde hun , da han 
rakte hende bogen .  » Og så , vær så artig at 
bede mig om forladelse for din uartige opførsel 
før . «  han løftede øjnene , så på hende og slog 
igen øjnene ned ; det kæmpede inden i ham . 
Tilsidst stødte han de ord frem :  » Jeg beder 
dem om forladelse . «  der var endnu nogen 
'brods i den måde , hvorpå han sagde det , men 
hun lod , som hun ikke mærkede det , sagde ham 
godnat og vendte ham ryggen . 
Henrik blev i de nærmeste dage påfaldende 
tavs og indesluttet , og når præsten bekymret 
spurgte ham , hvad der var i vejen og hvorfor 
han skjulte sine sorger for ham , svarede han , at 
lian havde ingen sorger og at han ikke skjulte 
noget . Det , der var i vejen , kunne han jo heller 
ikke godt tale om , thi det var hans ungdommelige , 
stadig tiltagende forelskelse i præstekonen . 
Jo mere streng hun viste sig overfor ham , desto 
mere tog hans tilbedelse til , og hans fantasi 
var et så varmt drivhus , at hun udviklede deri 
til fuldkommenhed ikke blot alle de legemlige 
og åndelige fortrin , hun havde , men en god 
portion , som ingen nogensinde havde anet . Han 
tænkte på hende bestandig , men jo mere hun 
voksede i hans fantasi , desto mere tavs og kejtet 
blev han overfor hende , og han vovede næsten 

ikke at se på den virkelige præstekone , fordi 
han til stadighed beskæftigede sig med hende i 
fantasien . Det var en sygdoms-tilstand , som 
udviklede sig så meget stærkere , som han havde 
alt for let ved at finde den ensomhed , der er 
særlig gunstig for den slags tilstandes frodige 
udvikling . Præsten lagde mærke til hans forandrede 
væsen og tilskrev det forskellige årsager , 
kun præstekonen forstod det hele og både 
lo og græd over ham i sit hjerte , men hendes 
forsøg på ved spøg at helbrede ham for hans 
fantasier , lykkedes ikke . Da kom helbredelsen 
fra en anden kant . Det blev ikke præstekonens 
spøg og milde ansigt , men dødens mørke åsyn , 
der trængte sig frem igennem hans fantasier og 
drømme og vakte ham til liv . 
Flan modtog et brev fra sin fader , der i 
al sin korthed talte tydelig nok . Det lød :  » Din 
moder er meget syg og forlanger at se dig . 
Kom snarest mulig . «  flan sad som rammet af 
et lyn med brevet foran sig , da præstekonen 
kaldte ham ned til frokost . Da han ikke svarede , 
kom hun op på hans værelse og fandt ham 
siddende med brevet i hånden og stirrende ud 
for sig . Flun tog straks brevet , læste det , fløj 
hen til vinduet , rev det op og råbte ned i 
gården til karlen , at han straks skulle spænde 
for . I et nu havde hun fået hans kuffert åbnet , 
tog hans tøj frem og pakkede det ind . Henrik 
sad under alt dette målløs og stirrede ud for 

sig . Da hun var færdig kom hun med tårer i 
øjnene hen til ham , tog ham om hovedet og 
trykkede sine læber på hans pande og sagde : 
min stakkels , stakkels dreng , kom nu , skynd 
dig ! «  da Henrik følte hendes læber på sin 
pande , strømmede tårerne ud af hans øjne og 
med lidenskabelig heftighed kastede han sig ned 
foran hende , trykkede sit ansigt mod hendes 
fødder og råbte hulkende :  » Vær ikke mere 
vred på mig , slå mig , straf mig , men vær ikke 
vred , jeg kan ikke gøre for det , jeg kan ikke ! « 
Hun tog ham i armen og rejste ham op .  » Hvad 
går der dog af dig ! Rejs dig , du tossede dreng  ! 
Kom nu , tør dine øjne , der er vognen ! Skynd 
dig , at du ikke kommer for sildig ! Tænk på 
din moder ! «  han var som en viljeløs dukke i 
hendes hånd . Hun trak frakken på ham , 
satte kasketten på hans hoved , stødte ham ud 
af døren , tog selv kufferten og bar den ned og 
smed den på vognen og ham selv bagefter , og 
ud gik det af præstegårds-porten i flyvende 
fart . 
Han kom til København , midt ind i den 
glade vrimmel , der en sommeraften færdes ude 
ad Vesterbro . De sidste raketter fra et fyrværkeri 
i tivoli spredte deres brogede stjærner 
under den klare himmel , afbrudte toner af musiken 
derinde trængte ud til ham , gaslygterne 

spejlede sig i stadsgraven , og stumper og stykker 
af samtaler i den bølgende menneskemasse lød 
i hans øren . Selv gik han i en fortumlet tilstand , 
snart tænkende på præstekonen , snart fuld af 
bange anelser om den ulykke , der ventede ham . 
Nu var han i Vestergade ; der var en mærkelig 
stilhed i modsætning til dagens travle larm og 
den glade , forvirrede støj derude på Vesterbro . 
Gadedøren stod åben , han gik op ad den mørke 
trappegang ; han mødte et menneske i mørket 
og spurgte :  » Ved de , hvordan det er med Fru 
Hansen ? «   » Hun er nok død , «  var svaret .  » Død ! 
Død ! «  jamrede Henrik og for op ad trappen , 
hvor han snublede i alørket og faldt over mod 
sit hjems dør . Den gamle pige korn ængstelig 
med et lys i hånden og lukkede op :  » Herregud ! 
Er det den unge herre ! Å , hvor fruen spurgte 
efter dem og længtes efter dem ! Ja , det ved 
gud , hun gjorde . Å ja , ja ! nu længes hun ikke 
mere , nu er hun hos Vorherre , den gode sjæl , « 
Og så snøftede hun og gned øjnene med fligen 
af sit forklæde . Henrik stormede ind gennem 
stuen ; der gik faderen op og ned ad gulvet 
med hænderne på ryggen . Døden er ikke blot 
livets herre i den forstand , at den tilintetgør 
det , den vækker det også . I mangt et hus 
vågner først livet , når dødens skygge hviler 
over det , og tåren flyder . Jonas Lyrup Hansen 
lignede ikke sig selv denne aften ; der var vågnet 
noget i ham , der lignede anger og længsel , han 

var ikke længer sikker på sig selv . Nu , da hans 
hustru var død af mangel på kærlighed og 
af længsel efter den eneste , hun hang ved , nu 
gik han der og havde en uhyggelig følelse af 
sin egen ynkelighed , af savn af noget , han ikke 
ret vidste , hvad var . Han havde en ubestemt 
følelse af , at hun , som nu lå stille og bleg 
derinde , havde levet i en verden for sig , der var 
bedre og lysere , end den , hvori han levede , og 
at hendes længselsfulde suk i de sidste år kom 
fra ønsket om at slippe bort fra ham . Han 
havde stået og stirret på hendes ansigt , der 
nu i døden havde fået det glade , milde udtryk , 
hun havde som ung pige , og hans første kærlighed 
til hende var ligesom blusset op ; under den 
stærke følelse af uret over for hende , som nu 
var vågnet hos ham , gik han og førte en formelig 
proces for og mod , men trods alle hans anstrengelser 
for at undskylde sig selv , tabte han dog 
stadig processen . Nu stod Henrik for ham . Han 
blev slået af hans lighed med moderen , da 
hun var ung , kastede sig om hans Hals og hulkede : 
min egen dreng ! ak ! vær god mod din stakkels 
fader ! o gud ! o gud ! Bare jeg havde skrevet 
før , hun længtes så meget efter dig ; men hvem 
kunne vide , det var så nær ! hvem kunne vide 
det ! «  Henrik kunne ikke huske-at have set noget 
udbrud af anden følelse hos sin fader , end af 
brutal vrede , og det gjorde derfor et stærkt 
indtryk på ham . Han kyssede hans forgra :dte 

ansigt og blandede sine tårer med hans .  » Vil 
du ikke se hende ? «  sagde faderen og pegede 
mod sovkammerdøren ;  » hun ser så dejlig ud . « 
Henrik gik derind og faderen blev tilbage . 
Madam Madsen , der havde gjort tjeneste som 
vågekone i de sidste dage , hun havde bedt 
så meget derom  » hun holdt nu .så frygtelig af 
den kære frue ,  : stod med ryggen mod døren 
og rodede i en kommodeskuffe , da Henrik lydløs 
trådte ind . Da hun hørte ham , blev hun synlig 
noget forvirret , skubbede hurtig skuffen i og 
stak hånden i lommen , medens hun begyndte 
at slå sit legeme i bugter og at forbøje sig . 
O gud dog ! er det den unge hr . Henrik ! 
O gud ! den stakkels frue !  , og så begyndte 
hun at hulke . Henrik , som nu gennemskuede 
madam Madsen , viste hende kort døren , idet 
han forlangte at være ene . Madamen gik eller 
rettere krøb ud af værelset , tudende og stønnende , 
og Henrik stod nu alene ved moderens lig . 
Han havde aldrig set et lig før og han var 
greben af den for ungdommen naturlige angst 
for døden . Med skælvende hånd tog han tørklædet 
bort , der hvilede over den dødes ansigt . 
Var det døden ? Aldrig havde han set sin moder 
så skøn . Han lagde tøvende hånden på 
hendes pande , men trak den straks tilbage fra 
den dødskulde , han fornemmede der . Men jo mere 
han så på hende , desto mere forsvandt angsten , 
tårerne strømmede ud af hans øjne og han 

bøjede sig over hende , kyssede hendes kind og 
talte klagende til hende . Kunne hun blot have 
hørt al den kærlighed , der i det øjeblik talte 
til hende . Henrik sad længe og stirrede på 
det kære ansigt , han læste i det al den uendelige 
kærlighed til ham , al den usigelige længsel , 
hun havde følt efter ham , og han bebrejdede sig 
selv bittert , at han ikke nu , han var så gammel , 
havde følt , hvad det måtte være for hende at 
være uden ham , og at han selv havde fundet sig 
i at være skilt fra hende . Hele deres liv sammen , 
mens han var lille , stod klart for ham , alt , hvad 
hun havde indprentet ham om rigdoms ringe 
værd , om sorgen og nøden i verden , alt det , 
syntes han , atter lød ham i møde fra den døde , 
medens det forklarede smil om hendes mund 
vidnede om , at der var en lægedom for al sorg , 
som hun nu havde fået :  » Moder ! Moder ! Du 
min egen søde moder ! hør mig moder ! vær hos 
mig altid ! o ! lad mig bevare dig hos mig alle 
dage . Tilgiv mig , at jeg forlod dig ! o ! nu 
husker jeg dit smertefulde blik , når vi skiltes ! 
O ! hvorfor agtede jeg ikke på det ! hvor kunne 
jeg være så hård mod dig ! Moder , jeg skal 
mindes dig ! hver syg , hver lidende , hver sørgende , 
jeg møder , vil jeg hjælpe i dit navn , 
give dem almisse og velsignelse fra dig og fortælle 
dem om dig , søde , søde moder ! «  og han 
glemte al sin rædsel for dødskulden og lagde 
sin kind op til hendes , medens tårerne strømmede 

over hans kinder . Således lå han , indtil 
faderen , angst over , at han blev derinde så 
længe , til sidst kom ind , og førte ham bort med 
magt . 
Dagen efter kom Henrik ned i butikken for 
at tale med sin fader og fandt der til sin forundring 
den unge hr . Peter Madsen bag disken . 
Han var bleven stor , dog mere i bredden end i 
højden ; i sit kuglerunde , fede ansigt havde han 
endnu bevaret det svinepoliske udtryk , og nu , 
da medlidenheden med hans sult var forsvunden , 
gjorde han et højst ubehageligt indtryk på 
Henrik , der næsten måtte overvinde sig selv for 
at tage mod den tykke , kortfingrede , snavsede 
hånd , der blev rakt ham .  » Ja du ser , at din 
legekammerat er bleven anbragt her , «  sagde 
faderen ;  » han er flink , kan du tro , satans til 
jærn , ikke bange for noget som helst , og som han 
kan regne ! det er en profit for mig at have ham 
her i butikken . «  — unge hr . Peter Madsen rettede 
på sin slips og følte sig ved denne Ros og begyndte 
at fløjte en lystig Melodi , men begreb 
snart , at det ikke var passende under principalens 
sorg , og satte et andægtigt ansigt op . Henrik 
mumlede noget om , at det glædede ham , og gik 
med faderen ind i det lille kontor bagved butikken . 
Havde han hurtig vendt sig om , ville 
han have set den unge hr . Madsen først gøre 
lang næse efter ham og række tunge og derefter 
med foden gøre en bevægelse , der lignede 

et spark . Fremtiden lå i en glimrende belysning 
for Peter Madsen . Foreløbig var besiddelsen 
af principalens ubetingede tillid adgangen til 
mange små fordele og nydelser , og hvad kunne 
der ikke ske senere , når han var på sin post . 
At sønnen nogensinde skulle blive faderens 
hjælper eller kompagnon i forretningen , det 
følte Peter Madsen var ganske utænkeligt , især nu , 
da han havde set ham ,  » Det er ikke af de sild , 
der holder sig , «  mumlede Peter Madsen ,  » han 
er s’gu alt anstukken ; nå , det kan nok være 
Peter ! barestens klog min dreng ! «  og så fortsatte 
han sin fløjten fra før . 
Begravelsen var endt og havde været til 
stor trøst for hr . Jonas Lyrup Hansen . Allerede 
den smukke dødsanmældelse i Berlingske tidende 
om  » den højtelskede , trofaste , dybtsavnede hustru , « 
Der ventede ham i den evighed , hvor han 
i sit hjerte ønskede , at han aldrig måtte komme 
eller i det mindste så sent , som det på nogen 
måde kunne lade sig gøre , allerede dette havde 
været ham til trøst ; han læste avertissementet 
hver aften med stor andagt og følte sig så 
tillige inderlig taknemmelig mod gud ved i en 
anden spalte også at se sit navn prange under 
et avertissement om at  » udmærket fin klipfisk 
og ypperlige fede sild bekommes hos Jonas Lyrup 
Hansen . «  han fandt sine medmennesker rørende 
ædle og han mente , at det var en slags trøst , 
publikum ville yde ham over tabet af hustruen , 

da man netop i de dage formelig strømmede til 
hans butik , for at han kunne vinde på klipfisken 
og sildene . Selv viste han sig ikke , men unge 
Peter Madsen svarede med suk og alvor på 
deltagende yttringer fra alle nabolagets tjenestepiger . 
Og så alle kransene på kisten og alle 
de andre hørkræmmeres varme håndtryk og 
de deltagende blik til den unge søn , der grædende 
stod ved hans side , og præstens gribende tale , 
det var alt sammen så løftende , at hr . Jonas 
Lyrup Hansen blev løftet så højt op over alt , 
hvad der lignede sorg og savn , at han inden 
få dage var som den ,  » der aldrig havde haft den . « 
Henrik længtes efter at komme bort fra sit 
gamle hjem , hvor alt knugede og trykkede ham , 
og hvor han hvert øjeblik følte , at han med sin 
moder havde mistet alt . Endelig kom afrejsens 
dag , og det var ikke noget tungt farvel , der 
lød fra hans mund . Heller ikke hans fader var 
bevæget . Sønnens alvorlige , stille væsen , den 
dannelse og den hjærtets adel , der allerede 
prægede sig i alt , hvad han sagde og gjorde , 
virkede ubehagelig på faderen , og jo mere 
sønhen mindede ham om moderen , desto mere 
følte han sig frastødt af ham , da de første dages 
sorg var forbi . Drengens ansigt var ham bestandig 
som en påmindelse om , at han skulle 
sørge . Gik han da ikke i sort , talte han da ikke 
til alle , der kondolerede ham , med kærlighed 
om sin salig kone , havde hun ikke fået en 

pæn begravelse  ? hvad ville man da mere ? kunne 
han for , at han var sund og blodrig og hun syg 
og klynkende ? Hvad skulle da de underlige blik 
til , han fik af sønnen ? Hvorfor kunne den døde 
ikke lade ham i fred , men stirrede på ham 
gennem sønnens øjne ? Det var ikke til at holde 
ud . Og så alle de penge , man havde fået ham 
til at sætte på den søn ! og hvad fik han for 
dem til gengæld ? bare en student , der ville 
koste endnu flere penge og ikke kunne gøre 
for 4 skilling gavn i hans butik . Nej , da måtte 
han rigtignok bede om Peter Madsen . Hvad var 
der kostet på ham  ? ingen ting ; og hvad kunne 
man bruge ham til ? — til alting . Sikken en fyr 
til at regne og til at tale med kunderne ! og 
sikken en takt og deltagelse i hans sorg ! Men 
sønnen  ! havde han ikke lige fra sin fødsel plaget 
ham og været ham på tværs ! Det var meget 
godt , at præsten fik ham hjem , og han var nær 
ved at ønske , at han ville blive der med det 
samme . 
Ikke fyldt 16 år og ikke savnet af nogen , 
ingen moder , intet hjem , kun en fader af navn ! 
Det er ikke det , man ønsker nogen , og der er 
dog måske fuldt så megen modnende kraft 
i det , som i lykkens solskin og det kærlige 
hjems hygge . De 14 dage , Henrik havde været 
i København havde haft en vidunderlig virkning 

på ham . Han var bleven reven ud af sit usunde 
drømmeri , der var bleven sat ligesom en dæmningfor 
hans stærke følelse , og ved at blive trængt 
tilbage kvaltes den ikke , men skar sig kun et 
dybere leje i hjertet . Hans kærlighed til 
præstekonen var for øjeblikket som glemt for 
kærligheden til moderen og savnet af hende , 
og , medens han sad der i en krog i jernbanevognen , 
der bragte ham nærmere til præstegården , 
så han bestandig moderens skikkelse for sig . 
Han lukkede øjnene for at tænke på hende i 
ro , et par tårer listede sig frem under øjelågene , 
men trods sin sorg havde han dog en 
følelse af , at døden havde været en befrielse 
for hende . Men så stormede de urolige tanker 
frem med bebrejdelser , fordi han ikke havde 
elsket hende nok ; han tænkte på den sidste 
gang , han havde set hende , og bebrejdede sig , 
at han da ikke havde været kærlig nok ved 
afskeden . Med disse tanker kom han til stationen , 
hvor præstens vogn ventede ham . Han havde 
tænkt , at præsten eller hans kone var med , men 
der var ingen . Følelsen af forladthed og ensomhed 
blev derved stærkere , end før , og han var 
lige ved at græde , men så kom han til at huske 
på , at det var lille Hans’s fødselsdag , og så 
forstod han nok grunden , thi på den dag søgte 
præstekonen altid ensomhed . 
Det var en dejlig aften i begyndelsen af 
August , solen var lige ved at gå ned , og et 

rødligt skær hvilede over trætoppene og de 
lette skyer . Den friske luft og den smukke 
egn gjorde ham godt . En mils vej fra præstegården 
lå en lille sø inde mellem bakkerne ; 
mens mørket mere og mere bredte sig over 
jorden , og konturerne af bakkerne og de på 
dem græssende køer stod skarpe på aftenhimlen , 
lå søen som et åbent øje og syntes ligesom 
at byde sin unge ven velkommen hjem . Han 
stod ud af vognen for at gå til præstegården 
over en sti , der slyngede sig over bakkerne og 
skød genvej . Han syntes , aldrig han før havde 
fundet denne sti så smuk . Man havde mange 
steder begyndt at meje rugen og på engen 
stod endnu duftende høstakke , en let tåge 
svævede omkring dem . Stien førte et sted over 
en grøftevold , hvor gamle pile omslyngede af 
kaprifolier , tjørne og ville roser dannede det 
tætteste hegn . Her var der ellers fuldt af sangfugle , 
nu havde de hørt op at synge , men han 
skræmmede dem op af deres søvn og i mørket 
hørte han deres vingeslag og dæmpede skrig . 
En flok får , der stod på den anden side af 
gærdet , for af skræk rundt i deres tøjr , da han 
uventet sprang ned mellem dem fra stenten . 
Her lå hele søens flade for ham med de mørke 
træer på den anden side og den klare stjærnehimmel 
over sig . Han satte sig ned på stenten , 
alt var ganske stille , han hørte kun lyden af 
fårene , som nu , da skrækken havde sat sig , 

gik og græssede i ro . Han kunne i mørket 
høre , hver gang de rykkede en mundfuld græs 
op . Aldrig havde han følt sig så dybt greben 
af naturen , som i aften ; det var , som om han 
helt sank hen1 i den og følte sig som et med 
den og som om selve stilheden blev en røst , 
der talte til ham . Han så atter sin moders 
billede , men savnet og sorgen følte han ikke ; 
det var , som om hele naturen blev til hende , 
som om hun gennem den velsignede ham , kyssede 
ham og talte ham til ro . Han lagde sig 
ned på jorden og trykkede sin kind til det 
dugvåde græs , og uden at hans tanker blev 
til ord , sank han dog hen i en følelse af salighed 
og taknemmelighed . Han følte sig ikke 
mere forladt , al uro var borte , og da han havde 
rejst sig og langsomt nærmede sig præstegården 
sang han dæmpet i mørket en lille barnesang , 
hans moder havde lært ham . 
Når natten kommer , hviler alt , 
hvad sagte på guds hjælp har kaldt , 
i søvnens bløde arme , 
den kommer fra hans himmel ned 
som kølig dug på dagen hed , 
den dækker mild med himlens fred 
al jordens strid og harme . 
Gud fader har i himmerig 
så mange venner små af dig , 
som om hans trone synge ; 

når du har bedt din aftenbøn , 
dem sender ud guds egen søn , 
de danser om din seng i løn , 
mens drømmens krans de slynge 
de kysse rød og rund din kind 
og væve dig i hjertet ind 
din frelsers milde billede , 
så , når du vågner frisk og glad , 
end drømmens røde rosenblad 
du har med mindet om hvert kvad , 
som himlens engle spillede . 
Så finder moder glad sin dreng 
om morgnen i den bløde seng 
med paradisets mærke , 
så får hun i hans Kys et bud 
fra himlens milde , stærke gud , 
og hjertet flyver mod ham ud 
så glad som Markens lærke . 
Således gik han syngende frem gennem 
mørket , til han hørte præstegårdens lænkehund 
gø . Den kendte ham dog snart , gik lidt endnu 
og raslede med lænken og krøb så ind i sit 
hus . Han så lys i præstens stue ; han så 
ham sidde og skrive ved sit bord . Han gik ind 
ad havelågen  ; der var lys i havestuen , og han 
kunne høre præstekonen spille og synge . Han 
stod udenfor og lyttede til det sidste Vers af 
sangen  : 
på jorden liv har til nabo død 
og solskin skifter med kulde , 
tåren den glimter på hvert et brød , 

håbet tager plads på det tomme skød , 
sorgen , som glæden , får hvilen sød 
dybt under mulde . 
Hun brød pludselig af , bøjede hovedet , 
holdt begge hænderne for ansigtet og græd . 
Han betænkte sig på at gå ind , men da han 
gjorde en bevægelse , hørte hun ham og råbte : 
er det dig Henrik ? «  —  » Ja , men jeg vidste 
ikke , om jeg måtte komme ind . «  —  » Om du 
måtte , min egen ven , hvad er det dog for en 
ide ! «  hun drog et dybt suk .  » Du mener måske , 
fordi du så , jeg græd ? Ja , min stakkels Henrik , 
det kan du jo nok forstå , at jeg imellem må 
græde , når jeg tænker på lille hans . Nu have 
vi begge noget at græde for , men så må vi 
også holde sammen , ikke sandt , min stakkels 
dreng . Men du er ellers en slem en , at lade 
mig sidde her og vente til midnat . . «  —  » Ja , 
de må ikke være vred , men der var så dejligt 
på stien . Jeg tror , det vidunderlige , som moder 
fortalte mig skete med hende i skovene ved hendes 
barndomshjem , at hun mødte gud , hændtes mig 
i nat ; der var noget derude , der mødte mig , 
noget stort , dejligt , vidunderligt , jeg synes nu , 
det var uret mod mig selv , at jeg ikke blev hos 
det . «  —  » Min egen ven , lad os tro , det var 
gud , han kommer til os i vor sorg . Jeg har 
også siddet deroppe på stenten og grædt og 
mødt det samme . Og nu skal du se , vi skal 
nok fremdeles møde det store sammen og elske 

det , og du , min egen stakkels dreng , du skal 
blive guds eget , velsignede barn «  . Hun tog 
hans ansigt mellem sine hænder og trykkede 
sin mund på hans pande . Nu vakte kysset 
ingen ild i hans blod , det var som kølende 
dug ; han syntes , det var hans moders mund . 
Henrik var snart 16 år og skulle konfirmeres 
til efteråret . Han havde mange alvorlige 
samtaler både med præsten og præstekonen 
om denne sag , og de forundrede sig begge over 
den tankerigdom og den modenhed , han i disse 
lagde for dagen . Han havde allerede med fuld 
bestemthed erklæret , at han ville være læge , 
og i den måde , hvorpå han talte om lægens 
kald , kunne man endnu tydelig spore indvirkningen 
fra hans afdøde moder ; men det sygelige 
og overspændte , der i den henseende havde 
været hos ham , var forsvundet , og kun den 
store kærlighed var bleven tilbage . Samtidig 
udviklede hans legeme sig stærkt ; han var 
højere end præstekonen ; vel var han mager og 
lidt smalskuldret , men hans nervøsitet havde forladt 
ham . Hver aften spadserede præstekonen 
og han over bakkerne , hvor de kunne se søen , 
og .de havde mangen god og fornøjelig samtale . 
De vare sammen som moder og søn , og hvor 
vemodigt det end var for hende at tænke på , 
at havde hendes egen søn levet , kunne hun 
måske også have gået således med ham , så 
takkede hun dog gud for den erstatning , hun 

havde fået i den skønne yngling , der gik ved 
hendes side og elskede hende lige så højt , 
som nogen søn kunne have gjort . 
Konfirmationen kom . Hr . Jonas Lyrup Hansen 
kom ikke selv , men sendte et Gulduhr med 
en kostbar kæde og et svulstigt brev i stedet for 
sin egen person . Han undskyldte sig med mange 
forretninger . Det var egentlig en lettelse for 
præstekonen , at hun blev fri for denne gæst , 
men hun var bedrøvet på Henriks vegne for 
denne ligegyldighed . Om middagen vare de 
tre alene ; det , at de selv havde en konfirmant , 
fritog dem for den dag at tage ud og lykønske 
de andre familier i sognet . Der sad de om 
aftenen alle tre oppe ved stænten og så 
ud over søen , der nu i oktoberaftenen med 
de brune træer omkring sig og med det 
sidste skær af den strålende aftenhimmel på 
sin flade , så ud , som om den endnu besad al 
sommerens varme og glans , skønt dødens 
billede alt viste sig i den øvrige natur . Hvem 
skulle tro , vi stod ved indgangen til vinteren ! « 
Sagde præstekonen  ;  » Søen har sommer endnu «  — 
» Ja den ligner dig , «  sagde præsten , som sad ved 
hendes side på stæntens trin og slyngede sin 
arm om hendes liv ;  » den spejler himlen i sig 
og mister først dens billede , når vinterens is 
lukker dens øje . «  —  » Den lignelse halter , min 
ven , «  sagde hun og lo ,  » thi sommeren inde i 
mig er gud være lovet ikke mere afhængig af 

indtrykkene udefra . «  —  » Nå min kritikus , « 
Sagde præsten ,  » lad os takke gud , fordi du nu 
tror så , men mod det onde kan man dog aldrig 
være tryg , det kan få magt over os , når vi 
mindst ane det . «  —  » Herregud , hvor du altid 
er højtidelig ! Det er noget , du har begyndt at 
lægge dig efter , siden du er bleven ældre . O ! 
Hvor det kriblede i mig i dag , da du holdt 
talen til konfirmanderne ; det var , som om den 
verden , de skulle ud i , var en ren ulykkens 
hule , der var bare tale om fristelser og 
farer . —  » Ja , min ven , det er muligt , men 
tiderne er mørke og skyggerne blive lange og 
tætte . «  —  » Hør , min ven , har ikke altid dødens 
skygger været over jorden ? Hvad siger du 
om de første kristne ? Har du ikke selv fortalt 
mig det dejlige , det opløftende , at i billederne i 
katakomberne , i billedere fra martyrernes dage , 
der er slet intet , der tyder hen til det daglige 
livs kval , men kun til det store håb , der 
midt i den mørkeste tid gav dem liv og kraft . 
Der tales altid så meget om livets mange 
fristelser og farer , men hvorfor ikke tale om 
den største fare , at glemme livet for døden 
og sorgen . Og så alle disse små pligter , som 
de travle selvbehagelige mennesker lave sig selv 
som et kedeligt strikketøj , hvoraf de altid kan 
få strikket en pind færdig og med selvtilfredshed 
se på , når de sove ind om aftenen , hvorfor 
skal der altid tales om dem , hvorfor ikke 

heller tale om den eneste , store pligt , at lægge 
alt i gud faders hånd og så være glad i 
troen på ham . «  — hun talte højt ; i halvmørket 
kunne præsten ikke se , hvor hendes kind 
glødede , men han kunne se hendes øjne funkle , 
og han hørte lyden af en tør kvist , som hun 
holdt i hånden og brød itu , mens hun talte . 
Der blev en pause . Livor mon Henrik er bleven 
af ? spurgte præsten . — han sidder derhenne 
på gærdet ved den gamle pil , «  sagde hun ; er 
du bange for , at han skal have hørt mig ? «  — 
tværtimod , min egen kære biskop , jeg ville 
ønske , han havde hørt dig . Henrik 1 hvor er 
du ? «  — en stemme svarede lidt borte og snart 
hørte de hans trin nærved .  » Du skulle været 
her , min ven , vor lille moder ville så gerne 
konfirmere dig om igen , hun synes ikke , jeg har 
gjort det godt nok . Hvorfor gik du . fra os og 
sad derhenne alene ? — å , jeg kom til at tænke 
på så meget . «  — for eksempel ? sagde 
præstekonen og lagde sin hånd på hans skulder . 
— å , jeg tænkte mest på , at der nu 
ikke er mere end lidt over et år til , at jeg 
skal være student og bort fra alt det her og 
fra dem , plejemoder , — det gruer du da vel 
ikke for ? det ville da være alt for unaturligt . 
Var jeg et ungt menneske på din alder , ville 
jeg hige efter at komme ud i den store , dejlige 
verden . — ja , men jeg tror ikke , den er så 
dejlig , og de er der i al fald ikke . —  » Er jeg 

ikke i verden ? «  sagde hun og lo lidt forceret , 
» hvor er jeg da ? Men at tænke sig , at et ungt 
menneske på 16 år tvivler om verdens dejlighed , 
det er jo dog til at fortvivle over ! det 
er en dejlig slægt , der gror op ! tag ham dog 
ordentlig i skole , min gode præst , han bryder 
jo sin dåbspagt samme dag , han har aflagt 
løftet . «  —  » Jeg forstår dem ikke , plejemoder ; « 
Sagde Henrik . —  » Ja ser du min ven , lille 
moder vil i sin store kærlighed til dig og os 
alle så gerne vide dig trygt anbragt og se 
din tro på gud fader , som ganske vist hos 
os alle stundom kan være noget kold og død , 
mere levende , så du glæder dig over hans 
jord og det liv , han har givet dig , og derfor 
synes moder , at det er ilde , at du , så ung , du 
er , ikke er gladere og tryggere i følelsen af at 
stå under guds varetægt . —  » Nu er du min 
egen gode præst , sagde hun og tog sin mand 
under den ene arm og Henrik under den anden . 
» Men lad os nu gå hjem , det begynder at blive 
koldt . Tænk nu ikke , min egen dreng på den 
dag , vi skulle skilles , men lad os leve så fuldt 
og rigt sammen , som vi kunne . Der er så 
mange , der først , når natten kommer , søge til 
Vorherre , lad os tre være glade over , at vi have 
været hos ham fra vor første morgenstund . De 
gik et øjeblik tavse , så begyndte præstekonen 
at synge en sang ; snart stemte de andre i med 
og syngende nåde de deres hjem . 

vil du mødes med din gud , 
drag da glad imod ham ud , 
som en i^ærke 
syng den stærke 
sang trods storm og slud ! 
Syng om livets lys og varme , 
da til djævlens skræk og harme 
selv i dødens kolde arme 
får du vårens bud . 
O ! vær glad for livets skænk ! 
Ved Vorherres bord dig bænk ! 
Der på alle 
vil der falde 
solens gyldne stænk . 
Der er højtid alle dage , 
vil i festdragt did du drage , 
at han vil som gæst dig vrage , 
derpå aldrig tænk ! 
Håbet væver festens dragt , 
som en tryllerustning lagt 
om den svage , 
alle dage 
sejre skal dens magt ; 
selv af dødens lænke bunden , 
er han dog ej overvunden , 
hjem med vårens sang på munden 
bli’r til gud han bragt . 

det øsede vande ned . Oktober-eftermiddagens 
tusmørke kæmpede med de første tændte 
gaslygter , og råbene med holstensk sild og 
æbler lød fra de sidste nølende gadesælgere , 
som drev deres magre , langhårede , af vand 
dryppende heste foran enspændervognene langsomt 
frem gennem smågaderne til gud ved 
hvilken afkrog , der for dem var hjem , i det 
mindste af navn , medens sælgekoner indhyllede 
i Shawler og guttapercha-slag endnu tappert 
holdt stand under de dryppende paraplyer og 
med skingrende røst falbød deres æbler , som 
de i den udstrakte hånd rakte hen mod de 
forbigående . Overfyldte omnibusser og droschker 
rullede afsted , medens folk stod i kælderhalsene 
og så på de svulmende rendestene , 
der hist og her alt løftede rendestens^bræderne 
til en sejlads . Hr . Jonas Lyrup Hansen og 
Peter Madsen stod begge ved indgangen til 
kælderen og gav karlen forskellige ordrer for 
at forebygge regnvandets indtrængen i kælderen 
og for i tide at hindre rendestens-brættet 
fra at drage på rejser . Nogle barbenede drenge 
morede sig med at vade midt i rendestenen 
ligeoverfor og vakte erindringer hos Peter Madsen 
om , dengang han fandt fornøjelse i at tage 
et lignende fodbad . Nu var han vokset fra alt 
sligt , han var bleven en elegant ung herre , der , 
når han om søndagen vandrede ud i sin fuldeste 
stads , vakte beundring hos alle sine tidligere 
6 

ligemænd på Vestergade , medens hans moder 
krøb op af sin kælderhals og så med stolthed 
efter sønnen , som nu knap kendte hende , når 
han var i puds . Denne regnvejrs-eftermiddag 
var han imidlertid kun i sin almindelige butiksdragt 
og nedlod sig endog til at hjælpe karlen 
med at bringe hørkræmmerens bræt i sikkerhed . 
Denne så med stort behag på Peter Madsens 
idræt .  » Altid rask , «  tænkte han ved sig selv , 
altid på færde . Det var en fyr , der kunne 
fortsætte handelen her og bringe noget ud af 
den , mens min hr . Søn , jo pyt — bogorm ! 
Borte i den andenverden ! bare bruge penge ! «  — 
således tænkte hr . Jonas Lyrup Hansen , medens 
han stod i sin kælderhals hin melankolske 
regnvejrsdag . Men oppe på første sal , sad 
Henrik alene i sit studereværelse med hånden 
under hovedet i alt andet end glade betragtninger . 
Det var 2 år , siden han var bleven student , 
han havde bestået den filosofiske eksamen 
og havde med Iver kastet sig over sine lægevidenskabelige 
studier og havde i nogen tid 
besøgt hospitalet . Men han begyndte at tvivle 
om sit kald til at være læge . Han følte ikke 
sine nerver stærke nok , han havde flere gange 
været nær ved at besvime på dissektionsstuerne , 
og hans bløde natur følte sig stødt og såret 
af meget hos hans unge medstuderende . Det 
fulde , kraftige liv , der yttrcr sig blandt unge , 

sunde mennesker , var ham , der jo næsten slet 
ikke havde levet blandt jævnaldrende , næsten 
overvældende , og han følte sig , trods sit måske 
fuldt så rige tankeliv , fattig og tilovers blandt 
dem . Deres- spøg på dissektionsstuerne fandt 
han lidt lovlig rå og plump , og en vittighed , 
der lidt kunne fremkalde latter hos de andre , 
forstod han enten slet ikke eller fandt den rå 
og frastødende . Han havde ved sin flid og sit 
gode hoved erhvervet sig langt flere kundskaber , 
end mange af dem , der blandt hans medstuderende 
førte det store ord og gjaldt for lyse 
og vittige hoveder , men de havde livsmodet 
og glæden forud for ham , og det er en magt , 
der i livet bringer de ringere evner hurtigere til 
et mål , end de gode , der mangle denne støtte . 
Hans medfødte tungsindighed fik under disse 
forhold overhånd over ham , og han kunne 
stundom i flere dage igennem intet bestille , 
men sank hen i grublerier . Hans medstuderende 
kaldte ham alt med spottenavnene  » bløde Henrik « 
Og  » Jomfruen «  , medens dog adskillige af de 
ældre viste ham en vis velvilje og gav ham et 
og andet praktisk vink , som han med glæde 
tog imod og søgte at følge . Han havde nu og 
da tænkt på at opgive det hele , men der var 
som en indre stemme , der drev ham frem , og 
han besluttede da at holde ud . Nogen støtte 
havde han fundet hos deres gamle huslæge , der 
havde bevaret sin interesse for ham , fra han var 

lille dreng , og hvem han nu og da besøgte . 
Han havde betroet sig til ham , og denne havde 
trøstet ham på bedste måde og opmuntret 
ham .  » Der er s’gu ikke andet i vejen med 
dem , Henrik , end at deres kammerater er i 
færd med at løbe hornene af sig , og de har 
ingen . Jeg holder nok af unge fyre med horn , 
bukkespring er altid fornøjelige , men - eh 
bien  ! De er nu født anderledes . Det nervøse 
hos dem er ikke andet , end mangel på vilje . 
I alle stillinger i livet er der noget , der smager 
ilde , og der er ingen uden de store genier , og 
måske knap nok de , som ligestrax have følt , at 
de er komne på deres rette hylde . Preuserncs 
helt , Frederik den 2den , var en kujon i 
det første slag og blev dog sin tids første 
hærfører ; fordi de har fået lidt ondt på dissektionsstuen , 
kan de godt blive en stor kirurg . 
I al fald bliver de , hvis jeg ikke har taget rent 
fejl af dem , et kærligt og godt menneske , og 
kærligheden , min far , det er også en begavelse , 
om måske ikke just af dem , hvormed 
man gør karriere . De skal smide alle de betænkeligheder 
overbord og ikke gå og gruble 
over dem selv og de andre , men være , som 
Vorherre har skabt dem , og tage de andre , 
som de er . «  — 
disse fornuftige og velmente ord havde sat 
lidt mod i Henrik , men følelsen af ensomhed 
og forladthed havde dog nu på denne regndag , 

mens tusmørket bredte sig omkring ham , 
atter fået magt over ham . Han sad hensunken 
i tanker , da han udenfor sin dør hørte en 
stemme , som sagde : er det den dør ? Tak , 
min pige . Ja tag kun paraplyen , men sæt den 
et sted , hvor jeg kan finde den , det er lånt 
gods . «  derpå lød en stærk banken , og , inden 
Henrik fik sagt  » kom ind , «  gik døren op og 
ind trådte en noget korpulent mand , der ikke 
mere var ganske ung , lidt skaldet , med sorte 
bakkenbarter , fede , blege kinder og stærk zansats 
til dobbelt hage . 
Det var en ældre medicinsk student ved 
navn Peter pletter , dog mest bekendt under 
sit øgenavn /peter plade .  . Han var to gange 
falden igennem til kantusen og efter endelig at 
have bestået den , var han derefter nået til at 
falde igennem ved første del af embedseksamen , 
efter hvad han selv forsikrede , fordi han var 
altfor videnskabelig anlagt til at kunne dresseres 
til at springe gennem tøndebånd og gøre alle 
de hundekunster ; der forlangtes ved et examensbord . 
Hans videnskabelige forsken syntes dog 
mest at have knejper eller , som han udtrykte 
sig , de sociale tilstande til genstand , og , for at 
sige det rent ud , var han på veje til at blive 
et forfaldent subjekt . Men han var god kammerat , 
kunne sige brandere uden tal og nød 
en vis  .anseelse blandt de medicinske studerende , 
navnlig blandt de yngre , mindre erfarne . Hvert 

år stiftede han bekendtskab blandt de nye 
studenter , de ældre sagde da om ham , at nu 
foretog Peter plade sin visitats , og den lommebog , 
hvori han samvittighedsfuldt nedskrev de 
summer , hans unge , uerfarne venner lånte ham , 
uden at han dog derfor tænkte på at betale 
dem tilbage , kaldte de  » Peter plades visitatsbog . 
Han fragik aldrig nogen gæld  ; når han stundom 
fornyede den hos den samme person , trak han 
» Visitatsbogen «  frem og sagde :  » Se her , her 
står du ,  » den 20de 10 kroner ,- , jeg er gud 
hjælpe mig så ordentlig med alting , du kan 
lide på mig , min ven , kom bare til mig , når 
det kniber . Og det må man lade ham , kneb 
det for nogen , så delte han sin sidste bid brød 
med ham , om han end måske havde købt den 
for andres penge . Han havde straks kastet sin 
kærlighed på Henrik , og den havde hidtil været 
aldeles uegennyttig , Henrik havde ikke været 
genstand for hans  » Visitats «  og var derfor begyndt 
at tro , at de historier , han havde hørt 
om ham , vare usande . Henrik var så uerfaren , 
at han virkelig i begyndelsen havde følt sig 
imponeret af Peter pletter , og , da han mange 
gange havde taget ham i beskyttelse mod kammeraternes 
drillerier , følte han sig også taknemmelig 
imod ham . Henrik havde levet så lidti verden , 
at meget af det , andre fandt kedeligt og forslidt , 
endnu var nyt og morsomt for ham , og Peter 
pletter kunne derfor hos ham være sikker på 

latter og bifald for mange af de historier , som 
andre ikke mere gad høre . 
Nu kom imidlertid hans besøg ham noget 
ubelejligt , han ville helst være alene , men tusmørket 
hindrede pletter fra at se udtrykket i 
hans ansigt , og han smed sig derfor ugenert ned 
i sofaen , så det knagede i den , strakte begge 
benene ud , knappede vesten op og udstødte et 
suk .  » Det er dog en nederdrægtig verden vi 
leve i ! Der gå de alle og råbe medvidenskab , 
sandhed og idealitet ; der er ikke mere videnskabelig 
Sans i de kyllingehoveder , end i min 
barber , og idealiteten ! Gud hjælpe os ! Levebrødsmænd , 
det er de alle ! bare eksamen i en fart 
og så ud i provinserne og så gifte sig og forplante 
deres egen dumhed . Nu er jeg ked af 
det . Jeg tror , fanden gale mig , jeg vil opgive 
videnskaben , tage eksamen , finde mig en kone 
og så ud i provinserne . Jeg tror , jeg , som 
Sancho Panza , vil have mig en 0 , sådan en 
ganske lille en med et par hundrede syge indbyggere , 
som jeg kan gøre forsøg med og slå 
ihjel efter behag . Ved du ellers , hvorfor jeg 
ikke fik eksamen sidst ? ja det er da ellers bekendt 
nok . Professor Jørgensen traf jeg engang 
i et middagsselskab , hvor der blev tale om 
pasteur’s opdagelser , som han nu ikke tror på , 
og om hvem jeg har skrevet noget i et af vore 
tidsskrifter . Ved bordet disputerede vi om 
sagen , og da vi rejste os , kom professoren og 

klappede mig nedladende på skulderen og sagde : 
» Lad mig nu se , de snart tager eksamen og 
bliver den anden Pasteur . «  jeg blev gal i skallen , 
og svarede , du må nu vide , at professoren 
hedder Adam :  » hvor det dog var skade , at de 
ikke var vor slægts stamfader i stedet for den 
ulykkelige Adam , de havde sikkert modstået 
fristelsen at spise af kundskabens træ , og vi 
vare blevne i vor paradisiske uskyldstilstand og 
havde ikke haft trang til nogen Pasteur . «  var 
det ikke godt sagt , hvad ? Du kan tro , han blev 
flov . Men så kom eksamen , han var cherub og 
lukkede mig ude fra sit Paradis . Men hvad går 
der af dig ? Du siger jo ikke et ord . Finder du det 
måske ikke morsomt ? hvorfor 1er du ikke ? «  — 
» Jo det var meget godt , «  sagde Henrik .  » Jo det 
var meget godt , «  vrængede han efter ham .  » Hør 
nu min hvide prins uskyldighed , sidder du og 
gør nar . Du er ligesom de dårlige oplæsere , 
der læse :  » Ha — ha — ha — jeg kan ej bare 
mig for skoggerlatter . «  herregud ! når ungdommen 
ikke mere vil le , hvad skal der så 
blive af de vittige hoveder ? «  —  » Ja du må 
undskylde mig , gode pletter , jeg er i aften ikke 
i rigtig godt humør . «  —  » Som om du nogensinde 
var det . Du er født til bedemand , altid 
Jeppe bedrøvelig . Det er bare , fordi du er født 
med stegte kapuner og trøffelsauce på vuggen ; 
måtte du fægte dig frem , som jeg , så skulle 
du sikken et humør , du havde ! Tyve år , og 

så snakke om humør ! Du har en dårlig mave , 
min far , det er det hele . Lad mig nu høre 
dine store sorger . «  —  » Jeg tror ikke , du kan 
hjælpe mig , «  sagde Henrik ,  » jeg lider af ulykkelig 
kærlighed . « -—  » Fy for den lede satan ! nej 
så løber jeg min vej . Ulykkelig kærlighed ! 
Og det går du sådan og snakker om . Hvormange 
har du alt betroet dig til , og tør man 
spørge om den skjønn< ?s navn ? «  —  » Du lider 
selv af ulykkelig kærlighed til det samme væsen . 
Jeg elsker lægevidenskaben , og kan ikke blive 
læge . «  —  » Nå er det din ulykkelige kærlighed ! 
Ja du har ret , jeg lider også af den , det 
er netop min store kærlighed til videnskaben , 
der hindrer mig i at blive læge . Men jeg bliver 
fed af min kærlighed , og du mager , dig gør 
den tungsindig og mig munter . Men det kommer 
af , at du er så uskyldig og tror på de såkaldte 
videnskabsmænds storhed , mens jeg har 
været længe på maskeraden og moret mig med 
at pirke lidt ved alle maskerne . «  —  » Nej ! nej ! « 
Sagde Henrik ,  » der tager du fejl . Jeg er slet 
ikke så meget oplagt til at være videnskabsmand , 
men jeg vil være praktisk læge . «  —  » Ja 
det tror fanden , det vil de s'gu alle , de leve 
ikke af luften , de karle , deres videnskab er en 
god ordentlig amme med kraftig die . «  —  » Pokker 
i vold med fortjenesten ! «  råbte Henrik og 
sprang op .  » Jeg vil hverken være videnskabsmand 
eller tjene penge , jeg vil skaffe mig evnen 

til at kunne hjælpe dem , der lide , jeg vil bringe 
min ringe skærv med til at afhjælpe al den synd 
og elendighed , der er omkring os og vidner mod 
os og det samfund , hvor vi sidde til højbords , 
medens tusinde uskyldige synke ned i dyndet 
og forgå . «  —  » Gud velsigne dig , Henrik , gå 
hen og bliv præst , jeg begynder formelig at 
blive rørt . «  —  » Ja , gør du kun nar , «  råbte 
Henrik ; du er med blandt dem , for hvem regnskabsdagen 
vil blive tung , du går og vrøvler 
dit liv hen .  ; —  » Nej , hør nu Henrik , jeg holder 
meget af prædikener engang imellem , men når 
du bliver grov , så hører jeg ikke til din menighed 
mere . «  — nå menneske , vær dog nu alvorlig 
en gang i dit liv og lad ikke , som du 
ikke forstår mig . Jeg ved godt , at jeg er ung 
og uerfaren , men jeg ser dog måske klarere og 
dybere , end du . En læges kald er for mig 
det største i verden . Han er ikke blot en soldat , 
der kæmper med døden hver dag , men han 
skulle og burde også kæmpe for alt det højeste , 
reneste og bedste , med ét ord , om du så ler 
mig ud tusinde gange , — for gud . Tusinder af 
de lidende mennesker ville langt lettere ledes 
til gud ved lægens hånd , end ved præstens . 
Og der har du — nej , afbryd mig ikke — der 
har du det , som støder mig bort fra lægevidenskaben ; 
den er kun verdslig og selvklog os' 
stoler kun på sig selv , og medens jeg måske 
nok kunne vinde de kundskaber , der kræves for 


at bestå ved eksamen , så tvivler jeg om min 
evne til også at være en læge for sjælen og 
til at gøre det legeme , jeg frelser fra døden , til 
et tempel for det virkelige livs herre . «  — der 
blev et øjebliks tavshed . Så rømmede pletter 
sig et par gange , som om han havde fået noget 
i vrangstruben , og sagde :  » Hør , Henrik , vil du 
give mig et løfte ? gem for fremtiden sådanne 
tanker hos dig selv . Jeg lover dig , jeg skal 
respektere dem nu , jeg ved , du har dem , men 
hold ellers sløret tæt og fast om dem . Man 
skal altid helst handle efter grundsætninger , men 
ikke tale om dem . Lad nu det være godt . Du 
er en prægtig fyr , lige så elskværdig , som om 
du var født i går , og du svarer i god forstand 
til dit øgenavn  » Jomfruen «  . Men hør nu ; jeg 
hai" en rasende lyst til at tilbringe denne aften 
i godt selskab , og jeg ved intet bedre end dit 
og ens til . Vær nu skikkelig , min egen velsignede 
dreng , og trask med hjem til mig , så 
vil vi jage grillerne bort ; du skal se min familie . 
—  » Din familie , er du gift ? «  sagde Henrik ;  » det 
har jeg aldrig vidst . «  —  » Nej , men jeg har en 
datter . «  —  » En datter ! Du ? «  — ?  » Ja , herregud , 
jeg er da gammel nok til det ; men jeg har forresten 
både min bedstemoder , moder , søster og 
datter , kort sagt en hel lille verden . Den er 
meget for god til at have noget at gøre med 
mine andre venner , men du skal få lov til at 
komme ind i paradiset . Hør du , vi vil solde i 

aften , vi vil , gud hjælpe mig , more os ! kom 
nu ! ingen snak , du skal ! «  han tog Henriks hat 
og satte den på hans hoved , stak hans arm ind 
under sin og trak ham med sig ned ad trappen . 
Da de vare komne ned på Gammeltorv , 
standsede pletter udenfor en butik og søgte i 
sine lommer .  » Se så ! nu har jeg , gud hjælpe 
mig ! glemt min portemonnaie , og jeg må dog 
gøre indkøb til gildet , for jeg tror nok , der er 
smalhans hjemme , det var da forbandet . Har 
du penge hos dig ? «  — Henrik trak sin portemonnaie 
op og gav ham den . Pletter sprang 
ned i butikken og kom lidt efter op med en stor 
pakke under armen . Så gik de lidt igen , men 
så standsede pletter udenfor en vinhandler .  » Hør 
du , hold den pakke lidt ! min familie derhjemme 
holder så umådelig af champagne . Flvad mener 
du ? Synes du ikke vi skulle drikke din og din 
fremtids-lægevidenskabs skål i champagne ? 
Hold nu pakken , så kommer jeg straks . « —han 
forsvandt og kom snart igen med en flaske . 
» En flaske ! «  sagde Henrik ,  » det er noget lidt til 
en hel familie . «  —  » Å , den er ikke så grådig 
af sig , «  sagde pletter ,  » og til os to har jeg andre 
drikkevarer i mængde . Kom nu ! «  — regnen 
var hørt op , en frisk vind fejede skyerne bort 
og stjærnerne kom frem mellem skyerne . De 
gik ind ad en gadedør i Badstustræde og famlede 
sig opad en mørk trappe til tredje sal . 
» Stå nu stille , «  sagde pletter ,  .til jeg får strøget 

en svovlstik af , ellers brækker du halsen . Nå , 
for fanden ! nu er svovlstikkerne blevne våde , 
jeg må ha’ en læk et eller andet sted , å ja ! 
Man bliver efterhånden en ren plimsolls ligkiste . 
Nå , nu tror jeg da , jeg fandt nøglehullet . Nej , 
det er da også et mørke her ! «  —  » Er det dig , 
Peter ? «  råbte en kvindelig stemme indenfor , 
» nu skal jeg straks lukke op ! «  —  » Jeg er ikke 
alene , bedstemoder ! «  svarede pletter ,  » jeg har 
en af mine patienter med . « 
Døren blev lukket op , men der kom intet 
lys , så'henrik ikke kunne se den , der åbnede 
døren .  » Lige ud ! kommanderede pletter ,  » så 
til højre , for guds skyld husk på i'lasken ! « 
De kom ind i et lille to fags værelse ; nu fandt 
pletter omsider en tør svovlstik , en petroleumslampe 
blev tændt , Henrik befriedes for flasken 
og blev placeret i sofaen , og pletter forsvandt . 
Henrik så sig om i stuen . En reol med 
nogle bøger , et pibebræt med adskillige mere 
eller mindre defekte piber , et gammelt , noget 
vaklende og med blækpletter oversået mahognibord 
foran den med et noget laset hestehårsbetræk 
forsynede sofa , et par stole og et skrivebord 
var hele stuens herlighed . Loftet var sort 
af røg , men gulvet var skinnende hvidt og på 
skrivebordet var alt i en for en ugift herre 
usædvanlig orden . Han hørte dæmpede stemmer 
i den anden stue , en kviddrende latter og døren 
gik op og ind trådte pletter , ledsaget af en ung 

pige , der bar en hvid dug over armen og holdt 
nogle tallerkener i hånden . Hun blev en smule 
rød , da Henrik rejste sig og bukkede , men lo , 
da pletter præsenterede hende som sin  » Bedstemoder . « 
—  » Å du med din bedstemoderi « 
Sagde hun ;  » De kender jo nok Peters underlige 
indfald . «  —  » Kender nok Peters underlige indfald , « 
Gentog pletter ;  » nej , jeg har lovet at sætte 
min patient i godt humør , og når jeg kan 
præsentere ham sådan en  » Bedstemoder «  , så 
tror jeg nok han vil få tillid til livets durabilitet 
og finde det en ganske fornøjelig verden . 
Ja , jeg har jo lovet dig , at præsentere dig hele 
min familie , her har du den ; hun kæler for 
mig , som min bedstemoder , mader mig , som min 
moder , elsker mig , som om hun var min kone , 
lyder mig som min datter , og ser op til mig 
som til sin ældre , anerkendte , dygtige Broder , 
og da højagtelse er det , jeg mest fortjener , og 
det , jeg sætter mest pris på især i mine patienters 
nærværelse , så er hun i aften min søster 
og din værtinde og som altid det mest velsignede 
væsen på denne jord . —  » Jeg håber , de 
kender ham , «  sagde hun og rakte hånden til 
Henrik , efter at hun havde lagt det fra sig , hun 
bar .  » Det eneste sande , i al den snak , han 
sagde , er , at jeg er hans søster , og at jeg holder 
gruelig meget af ham , alt for meget , tror du ikke , 
Peter ? «  —  » Jo det ved du jo nok , «  sagde Peter 
med et suk og rakte en cigar til Henrik ;  » Dronningen 

af Saba tillader jo nok os to salomoner 
at ryge , til hun har fået dækket bordet . «  Henrik 
tog mod cigaren , men tændte den ikke . Han 
kunne ikke få øjnene fra den unge pige , der 
bredte dugen over bordet og gik og kom så 
med et og så med et andet , til bordet var 
dækket . Hun så ud til at være mellem 18 og 
19 år . Hendes fine , nydelige figur tog sig 
endnu lettere ud i den sorte uldne kjole , der 
sad stramt om hende . Et koral-i lalsbånd , der 
sad om en lille opretstående kniplings-krave , 
der sluttede tæt om halsen , var hendes eneste 
prydelse . Håret , der var af en lysebrun farve , 
var strøget op og samlet i en knude , som man 
ser på antike statuer . Hvert enkelt træk i hendes 
ansigt var måske ikke smukt , men de blå øjne 
havde et mildt og klogt udtryk og over det 
hele ansigt lå der , selv når hun ikke smilede , 
en strålende glans , som over en forårshimmel , 
når solen er dækket af lette skyer , og man 
hvert øjeblik venter , den vil bryde frem . Der 
stod skrevet på hende , at hun var genstand 
for megen kærlighed ; der var en tryghed og 
mildhed over hende , og , hvor mange fejl end 
pletter havde , så var den måde , hvorpå hun 
så på ham og talte med ham , og den næsten 
tilbedende beundring , hvormed hans øjne fulgte 
hende , et bevis for , at ikke alt var gået til 
grunde i ham af det , der var i slægt med denne 
kvindes ufordærvede natur . På Henrik havde 

liun straks gjort indtryk , fordi hun havde en 
flygtig lighed med præstekonen , men jo mere 
han så på hende , forsvandt ligheden , og han 
fandt hende ganske ejendommelig . Hun var så 
forunderlig forskellig , snart syntes han , at hun 
ikke var smuk , og snart var hun ligefrem dejlig ; 
der kunne navnlig engang imellem komme et så 
strålende spil i øjet og et sådant smil om 
hendes mund , at han syntes , hun var den personificerede 
glæde og ungdom  ; og så hendes latter 
— den lød som fuglekvidder og var så smittende , 
at Henrik , der fra først af aldeles ikke 
var oplagt til at le , flere gange lo med uden at 
vide , hvorover . Takket være Henriks pengepung 
var det et luksuriøst aftensmåltid , de nød , og 
efterhånden fik den unge pige og den for ham 
uvante situation Henrik til at glemme alt , hvad 
der trykkede ham .  » Men det er sandt , «  sagde 
han leende ,  » jeg fik jo slet ikke at vide , hvad 
din Fru bedstemoder hedder . —  » Ja , hvad tror 
du , «  sagde pletter . —  » Å ja , gæt engang , « 
Sagde den unge pige ;  » men husk på , jeg er 
bedstemoder , navnet må være rigtig ærværdigt .  « 
—  » Ja , hvor skal jeg gætte det ? tror de virkelig , 
at navnet altid svarer til personen  ? «  sagde Henrik . 
—  » Ja je& ved ikke , «  sagde hun ,  » somme tider . 
I de tyske bøger hedder  » die susze verstændige 
tochter «  altid Elisabeth eller Hanne . «  —  » Ja , men 
hvad hedder bedstemoder ? «  sagde Henrik . — du 
kan da begribe , min bedstemoder ikke er opkaldt 

efter tyske bøger ? sagde pletter ;  » nej vi har 
gode danske navne i vor familie ; nå gæt nu ! « 
—  » Kirstin , «  sagde Henrik . —  » Galt «  —  » Karen . 
—  » Lige ved , «  sagde den unge pige . —  » Hvad 
behager , «  sagde Henrik ,  » vil de bilde mig ind , 
at de hedder «  —  » Maren ! «  råbte hun og lo , 
» ja er det ikke rædsomt ? Jeg hedder virkelig 
Maren . «  —  » De driver gæk med mig . «  —  » Tak , 
de er rar , «  sagde hun ;  » kaster de vrag på 
mit navn ? Maren det er et rigtig godt navn . 
—  » Det er i al fald lige så godt , som Mette , 
og det er adlet i vore folkeviser , «  sagde pletter . 
» Jeg opholder mig ikke over deres navn , et 
navn får sin betydning af den person , der bærer 
det , «  sagde Henrik . —  » Nu kommer det , pas nu 
på Maren ! Hvad var det , du ville sige ? «  — 
» Det , jeg sagde . «  —  » Det var flovt for dig Peter , « 
Sagde hun leende ,  » Du troede , jeg skulle få en 
rigtig fin kompliment . Der , vil de ikke have 
en sardin ? De er udmærkede , «  sagde hun og 
rakte dem over til Henrik . —  » Tak , jeg holder 
ikke af balsamerede ting . «  —  » Hvad behager ? 
Balsamerede ? «  sagde pletter ;  » det er s'gu aldrig 
faldet mig ind , det vil jeg tage patent på . 
Ligene simpelt hen nedlagte i olie i hermetisk 
lukkede glaskister ! Det var noget for de kongelige ! « 
—  » Nej , hør nu går jeg virkelig min vej , « 
Sagde Maren ;  » Du er jo ækel Peter . «  —  » Søde 
bedstemoder , det var jo ikke mig . Men tag nu 
dette bort og lad os få desserten og toddyen . 

nu skal jeg hjælpe dig . «  de to søskende tog 
af bordet og Peter kom med et champagneglas . 
—  » Hvad vil du med det , «  sagde hun ,  .og hvor 
har du gjort af min rose ? «  —  » Den har jeg 
her , «  sagde han og viste en stor lyserød rose , 
og den sætter vi der , og han stak den ind på 
hendes bryst ,  » og så skylle vi glasset af . Se 
så og se nu her ! «  flan tog champagneflasken 
frem , som han havde holdt skjult i en krog med 
et vådt håndklæde om for at køle den . >nej ! 
Nej ! Champagne ! «  råbte hun og slog hænderne 
sammen ;  » nej , Peter dog ! hvor du må være 
bleven rig ! Nej , hvor det bliver morsomt ! men 
du skal sørge for , den rigtig knalder !  : han begyndte 
at løsne proppen  ; hun stod alt nervøs og 
holdt sig for ørene af skræk for knaldet . Der 
gik den . Peter skænkede den skummende vin i 
champagneglasset til hende og i to vandglas til 
Henrik og sig . Bedstemoders skål ! «  råbte 
han . —  » Ja og Peters og - nej jeg ved jo ikke , 
hvad de hedder ; men nu går skummet af . 
Patientens skål !' , råbte hun overgiven og drak 
glasset ud , medens hun holdt hovedet helt bøjet 
tilbage .  » Hvad er det nu , de hedder ? «  sagde 
hun til Henrik ;  » blev det sagt før ? : —  .Henrik 
Hansen , «  svarede han —  » Nej vist hedder de 
ikke Hansen , det er sådan et kedeligt navn . 
-  » Lad os holde fadderstads og døbe ham i 
champagne , bedstemoder ! Jeg er præst , hvad 
skal han hedde ?  : råbte pletter .  » Giv ham et 

rigtig godt navn ! «  sagde hun . — -  » Moder hed 
due , «  sagde Henrik .  » Bravo ! så døbe vi dem 
til skovduen ! det er min yndlingsfugl ! Skovduen 
leve ! «  — de lo og stødte glassene sammen . 
» Men så skulle da de og Peter også døbes 
om , «  sagde Henrik ,  » for ærlig talt er da  » Maren « 
Og  » Peter «  ikke morsommere navne , end  » Hansen «  . 
-  » Ja , men han hedder slet ikke herhjemme 
Peter , jeg kalder ham min gamle Bjørn . «  —  » Ja 
så de da ? «  —  » Å , min ven , hun har lige så 
mange navne , som der er dage i året , hun 
behøver ikke flere : dronning af Saba , kitmugar , 
rødkælk , tjørnerose , fixfax , vil du have flere ? « 
» Nej , men jeg synes ikke , noget passer , « 
Sagde Henrik . —  » Å , jeg har mange flere , « 
Sagde hun :  » Svale , pyt , Stella «  —  » Stop ! det 
sidste ! Stella leve ! Stellas skål ! «  —  » Uh , hvor 
de er affekteret ! «  sagde hun .  » Ved de , hvem 
der gav mig det navn ? Min gamle musiklærer . 
En dag , jeg tror , han var ikke sådan rigtig her , « 
Hun pegede på panden ,  » blev han så henrykt 
over en af sine egne kompositioner , som jeg 
sang for ham , at han kastede sig på knæ for 
mig , trykkede min hånd til sit bryst og sagde 
på sit gebrokne dansk :  » O ! De er so ein stern 
i min nacht ; de skulle ikke kalde dem med 
so en gemeine navn , si sind meine Stella ! «  å , 
hvor han var morsom ! Nej , jeg holder på Maren ; 
» Maren leve ! det navn holder du dog af min 
gamle Bjørn ! «  og hun lagde sin arm om broderens 

nakke , mens hun holdt champagneglasset i 
vejret og kyssede ham på kinden .  » Hør , du , 
» Stella in meine nacht , «  sagde han ,  » inden du 
bliver ked af os og mens vi have noget at drikke , 
gå så ind til klaveret , lad døren stå åben 
og syng os en rigtig fornøjelig lille sang , det er 
sådan en fortræffelig måde at ende dagen på . « 
Søsteren gik ind i den anden stue , hvor der 
var mørkt . Man hørte hende åbne klaveret og 
flytte en stol ; et lille forspil på klaveret , 
og så sang hun med  . en blød og sympathetisk 
stemme følgende sang : 
når vårens næt , 
så grønt og tæt , 
af hånden , som bli’r aldrig træt , 
er over jorden spundet , 
så kommer i løn 
i natten sval 
hver nattergal , 
og så er færdig vårens sal 
og håbet sejr har vundet 
og dagen bli’r skøn 
og rosen vild , 
så blød og mild , 
med glød på kind fra solens ild 
1 fart for Eros bygger 
det lifligste skjul . 
Med pil på streng 
den muntre dreng 
der ligger i sin rosen-seng , 
i sommerkvældens skygger 
den lifligste fugl . 

med rosens blad 
og droslens kvad 
og aftenbønnen , lærken bad , 
han listig hjertet fanger 
på mø som på svend . 
Brat' pilen for , 
den gamle jord 
glad lytter til de unges ord , 
mens sommernattens sanger 
dem synger igen . 
O ! Gud ske lov 
for mark og skov , 
for våren , som med stærken plov 
får skåret dybt sit mærke 
i menneskets bryst ! 
O ! stærke vår , 
er dybt dit sår , 
jeg ved , i det jeg sæden får 
til sang som Markens lærke 
og kærligheds lyst . 
Sangen var endt ; lidt efter kom Maren ind . 
Det lystige udtryk var forsvundet fra hendes 
ansigt og der var en fugtig glans i hendes 
øjne .  » Ja nu siger jeg godnat ! Jeg skal tidlig 
op i morgen . Skal i have toddy , for i er vel 
sagtens så prosaiske ovenpå champagnen og 
min dejlige sang , «  føjede hun skæmtende til , 
» så står maskinen der . Men driv nu ikke de 
medicinske studier alt for længe , og for guds 
skyld , gode hr . — hvad er det nu de hedder ? 
Bi lidt — skovdue  ! Skovdue  ! det er sandt  ! gode 
skovdue , lad ikke min Bjørn følge dem ned , så 

falder han og slår sig på trappen , det gør 
han altid . Godnat , gamle Bjørn ! «  —  » God nat 
min egen lille bedstemoder , «  sagde pletter og 
kyssede hende på hånden . Hun rakte den 
derpå til Henrik , som ville have gjort det 
samme ;  » nej jeg er ikke deres bedstemoder ! « 
Sagde hun , og så lo hun og gik ud af døren . 
Kort efter stak hun hovedet ind igen : -sov så 
ikke fra lyset og prøv ikke på at følge skovduen 
ned . Godnat ! Studer så flittig . Henrik 
sad længe tavs og så på den 
lukkede dør , mens han pustede cigarrøgen ud 
af munden . Han vaktes af sine drømme ved et 
dybt suk fra pletter , der også var falden i 
tanker . Ja nu kender du min familie ; du 
ser , min huslige lykke er ikke så ringe . Nå , 
du siger ikke noget . Å , det er s’gu sandt , 
toddyen ! «  — han rejste sig op gik hen til 
maskinen og lavede den til og satte glassene 
på bordet .  » Nå , hvad siger du ? — hvad 
mener du ?- sagde Henrik . —  » Ih ! Toddyen . 
Er den god ? «  —  » Fortræffelig . Hør , pletter , 
må jeg sige dig et ord ? «  —  » Lige så mange 
du vil . Er det en prædiken , så lad os holde 
en bøn først ! Gud velsigne bedstemoder ! — 
ja , gode pletter , men gør selv noget dertil . 
Hvor er det muligt , at du med en sådan søster 
ikke sætter alle sejl til for at komme i havn ? — 
synes du ikke , jeg er i havn ? Mage til lykkelige 
dage , som jeg lever her , får jeg aldrig ; 

nej ! det får ingen ! det har aldrig nogen haft , 
aldrig nogen moders sjæl ! Du skulle bare 
kende hende . Hun har mere forstand i spidsen 
af sin lille finger , end du og jeg tilsammen , 
og så et humør og en kærlighed ! og en dygtighed ! 
Du skulle bare vide alt , hvad hun kan 
overkomme , og alt , bare for at holde livet i 
mig asen ! — alt mens han talte , drak han af 
toddyen og blev mere og mere rød og mere og 
mere rørt , til sidst fik han endogså vandet i 
øjnene . -du skulle bare se , hvor hun broderer , 
hvor hun underviser i musik og alle mulige sprog , 
og hvor hun fortryller alle , og dog alligevel 
aldrig anden tanke end mig først og sidst . O ! 
Jeg elendige asen ! ja jeg er et asen , et bæst , 
ikke værd det støv , hun træder på ! O gud ! 
Ja , Henrik ! sådan går det hver aften , når jeg 
sidder her alene med min toddy og har sagt 
hende godnat ; så synes jeg , jeg er den usleste 
stymper , den værste slubbert , der er til . Er jeg 
ikke ? Sig ja , Henrik ! Du skal fanden gale mig 
lade være at lyve ! Sig ja ! Sådan en kich in 
der welt , vil du vide bedre besked end jeg ! 
Han slog i bordet , så at glassene klirrede .  » Sig , 
jeg er et asen ! «  Henrik lagde sin hånd på 
hans skulder og sagde :  » Og hvis jeg nu sagde 
det ? «  — «  så er du min ven , Henrik , min sande 
ven . «  —  » Nå så siger jeg det , du er et asen , 
og hvad mere er , jeg frygter et uforbederligt 
asen . At tænke sig , at du hver dag lever med 

et sådant væsen , «  —  » Væsen , væsen , «  afbrød 
pletter ham ,  » sig engel . Ja du skulle blot 
kende hende ! «  og så begyndte han med tårer 
i øjnene at tale til hendes pris , lidt afbrudt af 
en stærk hikke .  » Ja , hvad hjælper det , «  sagde 
Henrik , noget træt af denne toddy-sentimentalitet , 
 » at du sidder her og synger hendes pris 
og anklager dig selv ? . Vær en mand , sig ,  » jeg 
vil «  og slid for hende , i stedet for at hun slider 
for dig . «  —  » Min søde prins uskyldighed , hvor 
du er rar ! vil du ikke have en toddy til ? jeg 
kan så godt lide at høre jomfruer tale om at 
være mænd . Ved din grønskolling , hvad en mand 
med hoved og hjerte lider i denne verden fuld 
af pluddrende kalkuner ? Hvem har slået dig til 
hendes ridder ? «  —  » Du opfordrede mig jo selv 
til at sige min sande mening , og det har jeg gjort . 
Nu er du drukken ; bliv ædru , så skal jeg tale 
videre med dig , men nu godnat ! «  —  » Nå , nå , 
min dreng , godt ord igen , bliv nu ikke kort 
for hovedet . Du er nok selv en smule utilregnelig . 
Men bliv nu lidt , vi skulle jo have gjort vort 
regnskab op . «  —  » Å det kan jo være det samme , « 
Sagde Henrik og tog sin hat . —  .hvad behager ? 
Tror du , at jeg lever af mine venners penge ? 
Der har du din portemonnaie , nu skal jeg give 
dig de 14 kroner , jeg tog af den . Men hvor 
er nu nøglen til mit skrivebord , hvor fanden er 
den ! Nå , ja , ja , se nu her . «  han tog sin 
lommebog , -visitatsbogen «  frem og skrev i den 

med blyant .  » Se , her står : den 25 oktober 
lånt af Henrik Hansen 14 kroner . Det er lige 
så godt , som rede penge . Nu er du sikker på 
dem . «  —  » Å , det kan være det samme . «  — 
» Nå , så du er storsnudet , er du , «  sagde 
pletter .  » Tror din hvalp , at du skal traktere 
mig ? Ikke en øre , hører du , ikke en øre . «  — 
» Nå godnat ! «  sagde Henrik og famlede sig ned 
ad trappen og ud på gaden . 
Det var måneskin , Henrik var tung i hovedet 
og trængte til at røre sig . Han gik tværs 
igennem byen ud til grønningen . Hele tiden 
stod den unge pige for ham , og hendes latter 
og sang lød stadig i hans øre . Hvad var det dog 
for et liv for en så rigt begavet kvinde  ! 
Kendte hun sin Broder , eller så hun virkelig op 
til ham , som hun syntes at give sig udseende 
af ? Disse tanker opfyldte ham ganske , medens 
han gik . Han var nu kommen ind under grønningens 
træer , hvor månen strålede ned gennem 
de bladløse grene og han gik så fordybet 
i tanker , at han engang imellem løb på en eller 
anden uhyggelig nattevandrer , der besvarede 
hans ubehændighed med eder og drøje puf . 
Månen kastede en sølvstribe hen over stadsgraven , 
hvor den bugtede sig under de hældende 
piletræer . Det syn var så lokkende , at han gik 
hen til vandet og , lænende sig til et gammelt 
piletræ , længe stod og så derpå . Da var det , 
som om det nærmeste træ blev levende , en 

skygge trådte frem fra det , og nærmede sig 
vandet ; han hørte ligesom en svag klynken . 
Han nærmede sig . Det var en kvinde , der bar 
en bylt på armen , og ud fra denne bylt kom 
den klynkende lyd . Kvinden havde ikke set 
ham . Langsomt nærmede hun sig vandet og 
trak sig igen tilbage , og det gentog sig flere 
gange . Henrik anede uråd , gik sagte hen til 
hende og lagde sin hånd på hendes skulder . 
Det gav et sæt i hende og hun vendte sig om . 
Henrik kunne i den usikkre belysning ikke tydelig 
se hendes ansigt .  » Lad mig gå ! lad mig 
være ! «  sagde hun med ægte simpel københavnsk 
dialekt .  » Jeg har ikke gjort noget , kan de ikke 
lade mig gå ! «  —  » Mon de heller ikke vil gøre 
noget ondt ? . , sagde Henrik og trak hende ved 
armen bort fra vandet .  .hvad gør de her ved 
vandet så langt ud på natten med et spædt 
lille barn ? «  —  » Har jeg måske ikke lov at 
gå , hvor jeg vil ! «  sagde hun trodsig .  » Se til 
ham ! hvad bilder han sig ind ! «  —  » Jeg vil dem 
ikke andet end godt , «  sagde Henrik .  » Lad os gå 
bort herfra og se , om jeg ikke kan hjælpe dem . «  — 
hun tav og så tvivlende på ham og så begyndte 
hun at tale til bylten .  » Stille , min søde 
unge ! stille ! fryser du ? skal moder kysse dig ? 
Så sov nu min lille petermand ! «  Henrik 
tog sin pung frem , pletter havde ikke levnet 
meget af dens indhold , han trykkede resten i 
hendes hånd . I aften har jeg ikke mere , 


men i morgen skal jeg hjælpe dem bedre . «  — 
» Ja gode herre , tak ! men hvad kan det hjælpe . 
Der er ingen , ingen i verden , der kan hjælpe 
mig . Hun brast i gråd . De vare nu komne 
ud under gåslygterne og , idet hun løftede sit 
ansigt imod ham , så Henrik en ung udmagret 
kvinde med store sorte øje med mørke blå 
ringe under og med indfaldne kinder . Et uredt 
mørkt hår stak frem fra det pjaltede tørklæde , 
hun bar om hovedet .  » Penge hjælpe ganske 
vist ikke for alt , sagde Henrik ,  » men for dem 
må de dog kunne skaffe drengen og dem selv 
midlertidigt husly og føde , og så kan jeg 
måske skaffe dem arbejde . De er vel enke ? «  — 
kvinden så på ham med et underligt blik , 
men da hun mødte hans medlidende , alvorlige 
øje , slog hun sit ned og stammede :  » Jeg er 
ikke gift . —  » Nå så , sagde Henrik ; «  men gå 
nu hjem , og sig mig , hvor jeg kan finde dem . «  — 
hjem ! så de tror , jeg har et hjem ? Det var 
et rart råd , det , gå nu hjem ! «  — Henrik 
grundede lidt , tog så en rask beslutning og 
sagde : følg med ! Han kom til at tænke på , 
at der var flere tomme kvistkamre i hans faders 
hus , han ville anbringe hende i et af dem , han 
kunne nok få hende der op og bort igen , 
uden at nogen mærkede det , thi på faderens 
barmhjærtighed gjorde han ikke regning . Han 
gik hastig videre , og hun gik ved siden af ham , 
uden at de vekslede noget ord . Da de kom til 

hans faders hus , faldt månens lys på det 
store skilt og  » Jonas Lyrup Hansen «  strålede 
imod dem med de store hvide , malede bogstaver . 
Det gav et sæt i kvinden . Bor de 
her ? «  spurgte hun .  » Ja , «  svarede Henrik og 
åbnede gadedøren .  » Er de en søn af ham ? 
Spurgte hun og pegede på skiltet ,  » af ham , 
den «  — hun standsede , men hendes øjne 
fik et vildt og hadefuldt udtryk . Henrik studsede 
og trak gadedøren igen til , en underlig 
angst greb ham .  » Hvad ville de sige om min 
fader ? kender de ham ? «  spurgte Henrik . Flun 
så på ham med et grin og trak tørklædet 
tættere om sig .  » Nej jeg ved kun , han er ikke 
god mod fattigfolk . Jeg fryser , luk mig ind . « 
Henrik åbnede gadedøren og gik gennem gangen 
ud i gården . Han syntes , han så en skygge 
snige sig langs muren og forsvinde i døren til 
magazinet . Han standsede og rakte armen bag 
ud for at holde kvinden tilbage . Han lyttede ; 
der var ikke en lyd , han måtte have set fejl . 
Han gik hen til døren til den bygning , hvor 
varelageret opbevaredes ; nej , den var lukket ; 
det var sikkert en skygge fra en eller anden 
genstand , der havde set ud som et menneske . 
I bagbygningen var et par lejligheder , der vare 
lejede ud til nogle arbejderfamilier , men i øverste 
etage var der nogle rum , der brugtes til pulterkamre , 
og hvor han vidste , at der både var en 
seng og nogle sengklæder . Her førte han kvinden 

op . Månen skinnede ind , så det var unødvendigt 
at tænde lys . Han anviste hende der et leje 
til hende og barnet og listede sig atter sagte 
ned og kom tilbage med en kande mælk , som 
han uden at blive hørt havde hentet i spisekammeret . 
Kvinden og barnet drak det begærlig 
og faldt snart i søvn , og han listede sig 
sagte over til sit værelse . 
Efter at være kommen derop følte han en 
uro over sig , han syntes så bestemt , at han 
havde set en skikkelse snige sig langs muren , da 
han gik med den ulykkelige kvinde . Han havde 
endnu ikke tændt lys og gik hen til vinduet , 
der vendte ud til gården og så ud i den ; den 
lå fuldt beskinnet af månelyset , der var intet 
at se og ikke en lyd at høre undtagen sagte 
dryp af en vandhane . Men med et — nej , nu 
var det ikke noget blændværk — åbnedes sagte 
døren til magazin bygningen og en skikkelse 
sneg sig ud . Den holdt sig . i skyggen langs 
muren , men for at komme til trappen i forbygningen 
måtte den passere det stærkt oplyste 
rum . Henrik stod spændt og ventede , til skikkelsen 
kom derind ; der var den ! der kunne ingen 
tvivl være , det var Peter Madsen . Hans 
listende , forsigtige gang viste klart , at han ikke 
var på lovlige veje . Henrik var i uvished om , 
hvad han skulle gøre ; skulle han lade ham 
vide , at han var set , eller ikke ? Hvis Peter 
Madsen ville op på sit værelse , måtte han 

passere hans dør . Han lyttede . Han kunne 
høre , at han åbnede gangdøren , der førte fra 
gården til trappegangen . Snart efter hørte han 
et forræderisk trappetrin knage udenfor sin dør , 
men ellers ikke en lyd , det var tydeligt , at 
Peter Madsen gik på hosesokker . Han kunne 
høre en stol blive flyttet sagte over sig , og så 
blev alt stille . Han så ud i gården og over 
på baghuset , hvor kvinden sov med sit barn : 
alt var fredeligt og roligt . Men hvad havde 
Peter Madsen bestilt ovre i magazinet på den 
tid af natten ? Han spekulerede derover , men 
træt af aftenens forskellige begivenheder trængte 
han til hvile og gik i seng . Han faldt snart i 
søvn , men den var yderst urolig og fuld af 
drømme , hvori pletter og hans søster , faderen , 
den fattige kvinde og Peter Madsen tilsammen 
opførte det mest kaotiske skuespil , der kunne 
tænkes . Hans åndedræt blev til sidst besværligt , 
det var , som om han skulle kvæles og han hørte 
en underlig buldren og støj . 
Han slog øjnene op ; det var ganske lyst , 
men det var hverken månens eller solens lys , 
og en kvælende dunst fyldte stuen . Han sprang 
op og så ud ; hele baghuset stod i lys lue , 
larmende mennesker fyldte gården . Han kastede 
klæderne om sig og fuld af onde anelser sprang 
han i en fart op til Peter Madsens værelse . 
Han lå og sov og snorkede , så det gav genlyd 
i stuen , men Henrik var overbevist om , at det 

var en forstilt søvn . Han ruskede i ham , men 
Peter Madsen brummede og vendte sig om til 
den anden side ; da greb han ham i armen og 
håret og trak ham med magt ud af sengen . 
Nu måtte Peter Madsen vågne .  » Hvad vil 
de mig ? «  råbte han ; hvad er det for en maner 
at vække folk på ? «  —  » Bagbygningen brænder ! 
Hvad havde de at gøre , Madsen , i magazinet i 
nat ? «  —  » I magazinet ! jeg ! nå de drømmer 
nok ! jeg har ikke været ude af min seng siden 
kl . 10 ; det kan de spørge pigen om ; jeg var 
syg og hun bragte mig hyldethe på sengen . «  — 
» De lyver ! «  sagde Henrik og forlod ham og ilede 
ned ad trappen . I gården var der en forfærdelig 
tumult ; sprøjterne vare komne og havde begyndt 
deres virksomhed og kommandoråbene lød . 
Jonas Lyrup Hansen stod halvt påklædt i gården 
og vred sine hænder i den største fortvivlelse . 
Da han så sønnen komme , kastede han sig om 
hans Hals og hulkede højt .  » O ! jeg ulykkelige 
mand ! hele mit lager går op i luer ! «  — 
» Stå ikke der og skab dem , mand , men tag 
fat , «  sagde brandkapitainen ;  » hjælp med til at 
skaffe vand ! «  — beboerne i bagbygningen vare 
komne ud , en med et stykke løsøre , en anden med 
et barn på armen , mændene skreg og bandede , 
konerne hvinede og nogle besvimede . Henrik 
så sig om i flokken , den fattige kvinde med 
barnet var ikke til at se . Han sprang hen mod 
opgangen til bagbygningen for at trænge derind  ; 

ild og kvælende røg slog ham i møde . —  » Tilbage 
 , unge mand  !  «  råbte brandkapitainen til 
ham ;  » der kan de ikke komme ind , hele trappen 
står i lys lue , men folkene er komne ned . «  — 
/nej ! nej ! «  råbte Henrik ,  » der er en kvinde med 
sit barn oppe i øverste etage ! jeg må derop ! « 
—  » Men Henrik ! «  råbte hans fader ;  » Du 
raser ! Du ved jo godt , der bor ingen i øverste 
etage ! «  —  » Jeg siger dig , der er en deroppe ! . 
Der ! der ! Gudi himlen ! se der ! «  —oppe i et af 
vinduerne så man en kvinde med en spædt 
barn på armen .  » Red mig ! red mig ! «  råbte 
hun ,  » frels mig , vi brænde ! «  — hvor var brandstigen ? 
Den var brændt , den havde hængt på 
det hjørne af bagbygningen , hvor ilden først var 
brudtud .  » Hjælp ! hjælp ! «  råbte kvinden . Der 
blev et øjebliks ro , den almindelige rædsel 
frembragte dødsstilhed . Da lød kvindens skingrende 
råb :  » Jonas Lyrup Hansen ! dit barn 
brænder , frels det ! «  --  » Emma ! hvor satan 
kommer du der ! «  råbte hørkræmmeren , ude 
af sig selv .  » Hjælp ! hjælp ! «  og han faldt besvimet 
bagover .  » Loftet brager ! tag imod mig ! « 
Råbte kvinden og sprang med barnet ud af 
vinduet . Et hårdt dump , en kort jamren og 
rallen , og hun lå død på stenbroen med det 
kvalte barn ved sin side . Denne forfærdelige 
scene lammede først brandfolkenes Iver , og det 
blev snart tydeligt , at der kun stod tilbage om 
muligt at redde forhuset og nabohusene . Medens 

dette arbejde udførtes med kraft , og faren for 
en større udbredelse af ilden kendelig blev 
mindre , gik Peter Madsen om og talte med alle , 
der ville høre ham .  » Jeg så tydelig , at ilden 
udbrød oppe i bagbygningen ; det er naturligvis 
den forbandede tyvetøs , der har sneget sig 
derop og for at tage hævn over hørkræmmeren , 
som hun vel har haft noget udestående med , 
har sat ild på . «  Henrik , der stod ved den 
ulykkelige kvindes lig , hørte Madsens veltalenhed ; 
han afbrød ham ikke , men han sendte ham 
et blik , der bragte Madsen ud af fatning , da 
det tydelig sagde ham , hvad mistanke Henrik 
nærede . Ved brandforhøret , der blev optaget 
samme nat , gentog Peter Madsen sin formodning , 
hvis sandsynlighed dog betydelig blev 
svækket , da Henrik afgav en sandfærdig tilståelse 
af , hvorledes den ulykkelige kvinde var 
kommen ind i bygningen . Sine egne formodninger 
om brandens opkomst holdt han tilbage , 
og da han havde set faderen komme til bevidsthed 
igen og havde overbevist sig om , at 
han intet alvorligt fejlede , forlod han huset , syg 
i hjertet og træt til døden , og ravede i den 
tidlige morgenstund omkring på må og få , 
indtil han endelig træt sank ned på en bænk 
ude på Langelinie , hvor han faldt hen i en 
drømmende tilstand ved at høre på bølgens 
plask mod stenene . 
Han blev skræmmet op ved en højrøstet 

tale og latter fra to unge mennesker , der kom 
gående henimod bænken , hvor han sad . Han 
kendte dem ; den ene var hans medstuderende 
på hospitalet , den anden var en lidt ældre 
student , der havde lagt det medicinske studium 
på hylden og nu levede af at være journalist 
og kritiker . Skønt Henrik helst ønskede at 
være alene , kunne han dog ikke undgå dem , da 
de havde kendt ham langt fra , og det var en 
vittighed af journalisten på hans bekostning , 
der havde vakt den latter , han havde hørt . 
» Godmorgen ! «  råbte medicineren , en høj vestjyde 
ved navn Jeppesen , noget mager og kalveknæet ; 
han var klædt på moden , men om den 
magre , knoglede figur så klæderne ud , som de 
hang på en knage , og trods al anvendt omhu 
på at se elegant ud , som det sømmede sig for 
en bekendt profet for de moderne ideer , stak 
almuesmanden frem . Hans forældre vare bønder ; 
han var den første og eneste af slægten , der 
havde studeret , og blev derfor hjemme betragtet 
som et lys , der burde ende som professor om 
ikke som minister . Han var et godt hoved og 
havde oprindelig en del videnskabelig interesse ; 
men den var i færd med at afløses af en ganske 
speciel interesse for den unge hr . Jeppesen selv 
og en stor Iver for at blive beundret og komme 
frem . Han havde en overordentlig udviklet sands 
for den offentlige menings vendinger , og så snart 
noget var i færd med at få majoritet for 

sig , vendte han straks sin båd for at sejle med 
vinden ; han sad i figurlig betydning altid med 
skødet i hånden , klar til at vende . 
» Godmorgen ! «  råbte han nu til Henrik . 
» Hvor du er fløjet tidlig ud i dag , du ser helt 
forsviret ud . Jeg så , du gik i går eftermiddag 
med pletter , han har sagtens været på  » Visitats « 
Hos dig . «  —  » Ja , jeg tilbragte aftenen hos 
pletter , «  sagde Henrik og rejste sig fra bænken 
for at gå ind mod byen .  » Men hvordan er det , 
du ser ud ? «  sagde Jeppesen ;  » Du er jo pjaskvåd 
lige op til maven . Du har da ikke været 
på veje til at drukne dig og betænkt dig , da 
du følte , vandet var koldt ? «  Henrik så ned 
af sig !  » Nå er jeg bleven våd ? Ja det tørrer 
vel nok , farvel ! «  —  » Nej , hvor du er muggen 
i dag , sagde Jeppesen ; du har nok fået ondt 
i maven af pletters toddy . «  —  » Jeg har hørt 
noget om en ildebrand i nat , «  sagde journalist 
Meyer ,  » Du skulle da ikke have været med til 
at slukke ? Der brændte nok et menneske inde , 
har jeg hørt . «  —  » Så har du hørt galt , «  sagde 
Henrik , hun brændte ikke inde , men sprang ud 
af vinduet , «  og så fortalte han ganske kort , 
hvorledes det var gået til . —  » Død og pine , « 
Sagde journalisten ,  » sikken en historie ! Det 
var noget for Johan Miller til at sætte kulør 
på ; imidlertid skal jeg have det i bladet . «  — 
» Hvem er Johan Miller ? «  spurgte Henrik . —  » Nej ! 
Han ved ikke , hvem Miller er ! «  råbte journa- 


listen ;  » nå du følger rigtignok ikke med tiden ! 
Det er en ligefrem skandale , det kan du ikke 
være bekendt . Har du aldrig hørt tale om 
hans  » Virkelighedsbilleder »  eller hans  » Torpedo « 
Eller  » fattige folk . «  du læser naturligvis som 
de andre konservative , tørrede flyndere kun 
» Hakon Jarl «  og- » Aladdin «  og holder dig udenfor 
tidens stærke strømninger . Ikke at have 
læst  » fattige folk ! «  nej , det er storartet ! Om 
det så er gamle Berlingske , har den dog måttet 
anerkende dette grundskud ind i vort samfunds 
rådne skrog . «  —  » Ja det er vist , «  sagde Jeppesen . 
Det er en udmærket bog , den kommer nok alle 
grossererne og vore dydsirede damer på tværs 
i halsen . Det er sådanne bøger , der skulle 
skrives , og ikke alle de pjankede digte og thevandsnoveller . « 
—  » Men hvad handler da den 
bog om ? spurgte Henrik . —  » Det kan du jo 
høre af titlen ; den handler om fattige folk , 
både dem i pjalter og dem i purpur , både om 
dem , der mangle brød , og dem , der mangle 
ånd . «  —  » Den må jeg læse ! «  sagde Henrik 
heftig .  » Jeg hader al den glaserede elendighed , 
der hersker omkring os , det er løgn og bedrag 
og synd alt sammen . Den ene træder den anden 
i støvet for selv at komme frem eller more sig , 
det er elendighed alt sammen ! «  de andre så 
på på ham med en vis forundring , således 
havde de aldrig hørt ham tale .  » Ja det er 
kampen for livet , «  sagde Jeppesen ,  » det er i 
i 


menneskenes verden , som i dyrenes , vi æde 
hverandre alle sammen . «  —  » Ja , men det er oprørende , « 
Sagde Henrik ,  » og det er heller ikke 
guds mening med os . «  —  » Kender du den ? « 
Sagde Jeppesen spottende . —  » Ja , «  svarede Henrik , 
» den siger min samvittighed mig . Men vi mennesker 
gå på akkord med alt det onde , vi give 
det fremmede navne og lade det figurere med 
som berettigede faktorer i vort samfundsliv . 
Man taler om nødvendige onder , der følge med 
udviklingen og civilisationen , man belærer os 
om , at selv det bedste kan misbruges , og man 
taler om den menneskelige ufuldkommenhed som 
en undskyldning , og det har man gjort så længe , 
til det onde bliver dristigere og dristigere og til sidst 
næsten proklamerer sig som menneskelighed 
og menneskeret , medens de , der tage fat på 
det onde og ville bekæmpe det i dets rod , udpeges 
som dem , der rokke ved samfundets grundpiller . 
Det er væmmeligt det hele , og både i 
og jeg er lige så skyldige , som alle de andre . 
O ! det er ikke til at holde ud ! det er oprørende  ! 
—  » Så gør oprør i guds navn , «  sagde Jeppesen . « 
—  » Ja , du spotter , men vær du ganske vis 
på , oprøret kommer nok . Derimod er jeg ikke 
vis på , hvor du så står . Rimeligvis venter 
du , til du ser , hvem der sejrer . «  —  » Mener du 
det ? «  sagde Jeppesen .  » Ja gå du kun , du 
grønskolling og gør oprør i kraft af din 
-weltschmerz «  og æd alle de andre , så kommer 

jeg og mine folk og æde jer . Den stærkestes 
ret , det er mit program . «  —  » Et nydeligt 
program ! «  afbrød Henrik ham .  » Det er naturens , « 
Sagde Jeppesen . Jeg mener naturligvis 
ikke , at den stærkeste næve skal have magten , 
men det stærkeste hoved , den højeste intelligents . 
De enkelte naturer , der er i stand til fra 
massernes dyb at arbejde sig frem til intelligentsens 
solskin , de skulle beherske verden , ligegyldigt , 
om de er rige eller fattige , legemlig svage eller 
legemlig stærke , mænd eller kvinder . Derfor 
siger jeg , al undervisning på statens bekostning 
og gratis , så komme de dygtige i nationen til 
deres ret og dosmerne til deres . Lad først alle 
vore grosserer- og godsejer-sønner få husmandsog 
indsidder-sønnerne til ligeberettigede konkurrenter , 
du skal se , de sidste sejre . «  —  » Og 
når dette store program bliver gennemført , « 
Spurgte Henrik ,  » hvorledes vil det så stå til 
med det samfund , der ikke kender højere ret 
end den stærkestes ? «  •—  » Sig mig , kender du , 
når du ser dig om i verden , nogen anden gældende 
lov ? «  sagde Jeppesen . —  » Måske det ser 
således ud , men det er , fordi verden er ond , 
det er ikke midler , som de , du anbefaler , der 
kan frelse den , det kan kun kærligheden . «  — 
» Å ! må vi nu være her ! «  afbrød Jeppesen ham . — 
» Spot du kun , «  svarede Henrik ,  » men der er 
ingen anden frelse for vor arme slægt . Ikke 
den travesterede kærlighed , der affinder sig med 

elendigheden ved en almisse og en smuk tirade , 
men den , der bringer til at sætte livet ind for 
slægtens liv . Vor frelser —  » Nej , stop nu ! « 
Afbrød Jeppesen ham . —  » Vor frelser «  blev 
Henrik ved ,  » har sat , kærlighed som livets lov . 
Men kærligheden er glemt , den stærkeres ret , 
oplysning og intelligents er løsenet , og det er 
det ondes triumf . Kærligheden må blive levende 
og alt , hvad der ikke kan bestå for dens dom , 
må falde , står det end beundret og fejret på 
lykkens tinde i en højstæret , intelligent samtids 
øjne . Men nu farvel , jeg har ikke tid til at 
gå længere med . « 
Han gik ; de andre stod lidt og så tavse 
efter ham .  » Hør nu , hvad mener du om ham ? « 
Sagde Jeppesen til journalist Meyer og tog ham 
under armen ;  » sådan har jeg aldrig set ham før , 
hvad mon der går af ham ? «  —  » Det stille vand 
har den dybe bund , det har jeg altid troet om 
ham , «  sagde journalisten .  » Du skal se , han lader 
nok høre fra sig . Han er god til tromme , bare 
vi forstå at spille med ham . Man vil nok kunne 
pudse ham frem , sådan en renlivet idealist er 
guld værd .  «  —  »  å  ! bah  ! han med sin kristendom  !  « 
Sagde Jeppesen . -  » Ja netop en kristen enthousiast , 
det er noget , vi kan bruge . Så kommer 
han i kollision med de gejstlige herrer , og så 
bliver han heftigere og heftigere , lader munden 
løbe uden grænser , bliver en smule martyr , også 
kommer forfængeligheden med , og så er 

han vor med hud og hår . «  —  » Ja men han 
er ganske ubekendt , «  indvendte Jeppesen . — 
» Lad du os om det ; ville vi have , en skal blive 
bekendt , så er det snart besørget , «  sagde journalisten . 
—  » Ja i har s’gu rigtignok forstået det med 
Miller ,  ; sagde Jeppesen .  » Ærlig talt , jeg begriber 
ikke , hvorledes han har vundet den berømmelse 
som forfatter . «  —  » Ja du kan da ikke nægte , 
han har betydelige gaver , og så sluttede han 
sig straks til oppositionen . Vi hjalp ham frem 
ved vor Ros , det er ganske vist . Vort publikum 
er jo engang så , det , der ikke roses , læser det 
ikke , og Millers bøger skulle læses . Nu kan 
han jo måske snart stå på sine egne ben , 
så kan kritiken indhente , hvad den har forsømt 
og sige ham lidt af sandheden . «  —  » Det er 
egentlig en rar moral den ,  : sagde Jeppesen . — 
hvad har moralen med den sag at gøre ? Skal 
en stor sag fremmes , så må man bryde den 
vej , og de redskaber , der duer til det , dem 
bruger man og søger at holde dem i brugbar 
stand . Der slides en del redskaber op , det 
forstår sig , men hvad , for sagens skyld . «  -å , 
hvad , «  afbrød Jeppesen ham ,  » også lidt 
for profitens . «  — ja det forstår sig ; helbreder 
du dine patienter , når du får nogen , gratis ? 
Jeg er en af publikums læger , jeg skal naturligvis 
honoreres . Men nu p'arvel ! Gå dog nu 
ikke lige hen til Miller og fortæl ham , hvad jeg 
har sagt dig . «  — nej , endnu ikke , «  mumlede 

Jeppesen , mens han så efter ham med et ejendommeligt 
smil . 
Da Henrik havde forladt dem , gik han med 
hurtige skridt hjemad , men , alt som han gik , 
sagtnedes hans gang . Han gruede for at vende 
hjem ; alt , hvad natten havde åbenbaret ham , 
stillede sig nu i dagens lys mellem den larmende 
mængde meget klarere frem for ham i al sin 
gyselighed . Medens han således gik videre , 
blev han foran en boghandlers vindue standset 
af en del mennesker , der stod og så på de i 
vinduet udstillede billeder . Han stod stille og 
så i vinduet en af de bøger af Miller , han 
nylig havde hørt omtale . Han gik ind og købte 
den med samme forfatters andre skrifter , og 
medens man pakkede dem ind til ham , fik han 
øje på et af morgenbladene . Han tog det og 
så i det . Hans øjne faldt straks på en artikel 
med overskriften  » Ildebrand . «  der stod allerede 
den sidste nats rædsler kortelig fortalte , og 
artiklen endte således : lufter temmelig sikker . 
Formodning er ilden påsat af den ulykkelige 
kvinde , der tilligemed sit barn omkom ved 
branden . Et kærlighedsforhold til flusets ejermand 
skal have været motivet til denne forbrydelse . « 
— det svimlede for Henrik og han 
ravede hen imod udgangsdøren uden at tage • 
bøgerne med .  » Herren glemmer bøgerne , «  sagde 
boghandleren . Henrik vendte sig for at tage 
dem . De er vist syg , vil de ikke have et glas 

vand ? «  spurgte boghandleren , der forfærdedes 
over hans ligblege ansigt og matte blik .  » Tak , 
det er kun et øjebliks ildebefindende , «  stammede 
Henrik og løb ud af butikken . 
Han ilede til sit værelse , lukkede sig inde 
og kastede sig på sofaen med begge hænderne 
for øjnene . Den ene tanke jog den anden , 
hans hoved brændte og hans buls bankede . 
Hvergang han begyndte at overveje Peter Madsens 
motiver til ildspåsættelsen , thi at han var den 
skyldige , var han sikker på , løb det ham koldt 
ned ad ryggen . Var det muligt , at Peter Madsen 
havde begået denne forbrydelse for at skjule 
en anden ? Havde han måske bestjålet faderen ? 
Han måtte tvinges til at bekende . Han sprang 
op og havde alt hånden på låsen , da det 
faldt ham ind , at en simpel , vedholdende benægtelse 
af Peter Madsen af at have været i 
varelageret hin nat , jo ville være lige så gyldig , 
som hans påstand , da han efter sit kendskab 
til Madsen var overbevist om , at han ikke ville 
betænke sig på at bekræfte sin benægtelse ved 
ed , hvis sagen kom for retten . Flan gik hen 
og så ned i gården , hvor folk vare beskæftigede 
med at rydde op i de endnu rygende ruiner . 
Han gik derned i et usikkert håb om , at han 
måske kunne finde et eller andet , der kunne 
tjene til bevismiddel mod Peter Madsen , en 
tanke , han kom på , da han så ham selv gå 
og lede ivrig blandt murbrokkerne . Har de 

tabt noget , Madsen ? «  spurgte han og så skarpt 
på ham . Madsen havde ikke set ham komme 
og noget bleg og med usikker stemme sagde 
han :  » Ja jeg tabte lige et par kronestykker , 
som jeg fra deres fader skulle give folkene 
i drikkepenge ; men de findes sagtens ikke i alt 
dette , «  og så gik han . Henrik blev på stedet , 
han var overbevist om , at Madsen løj , men han 
ville ikke give sig til at lede , før han var borte . 
Henrik så ham stå oppe i gangvinduet og 
følge hans bevægelser med lurende blik ; endelig 
kaldte hørkræmmeren på ham , og Henrik gav 
sig til at lede . Der var intet at finde blandt 
murbrokkerne og han var ved at opgive sin 
søgning , da han på en fremspringende kant 
af en levning af den mur , hvori døren til varehuset 
havde siddet , så en nøgle . Han kaldte 
et par af arbejderne til , inden han tog nøglen , 
som han godt kendte , det var nøglen til lageret . 
» Har nogen af eder lagt den nøgle der ? «   » Nej « 
Lød svaret ,  » den må have ligget der under 
branden . «  —  » Godt , «  svarede Henrik ,  » men vil 
i så huske på , hvis nogen skulle spørge eder , 
at i have set den ligge der og set mig tage 
den . «  —  » Ja vel ! «  svarede de og fortsatte deres 
arbejde . 
Med bankende hjerte tog han nøglen til 
sig og gik °p- det var nu klart for ham , at 
Peter Madsen om natten , da han satte ild på , 
efter at have lukket sig ind i varehuset , havde 

taget nøglen af , for at ingen skulle kunne komme 
ind og overraske ham , og havde lagt den fra sig 
på murkanten inden for døren , hvor han så i 
sin befippelse havde glemt den . Indvendig fra 
kunne nemlig døren lukkes op uden nøgle . 
Han overvejede sagen længe , og endelig om 
aftenen , henimod den tid , da butikken skulle 
lukkes , gik han derned . Han fandt Madsen i 
bagværelset i færd med omhyggelig at frisere 
sig og at iføre sig sin stads , medens han fløjtede 
en lystig Melodi .  » Jeg ville så gerne tale et 
par ord med dem , Madsen , i ro ; vil de ikke 
ulejlige dem op på mit værelse ? «  —  ./kan det 
ikke vente til i morgen ? «  svarede Madsen flot ; 
» jeg skal ud . —  » Jeg tror , for deres egen 
skyld det er bedst at afgøre sagen straks ; jeg 
har fundet noget , som vistnok vil interessere 
dem . «  — Madsen blev bleg og hænderne rystede 
på ham , mens han bandt sit slips ; men han 
lod sig ikke gå på .  » Det er også satans , 
hvor man bliver nervøs , når man ikke får sin 
nattero ; jeg kan ikke engang binde den klud 
ordentlig . Ja , nu kommer jeg straks . « 
Kort efter trådte han ind i Henriks værelse 
i sort kjole og hvidt halstørklæde .  » De er 
nok så god at fatte dem i korthed , «  sagde 
Madsen ,  » jeg har ikke megen tid . «  —  » De 
gør bedst i at give dem tid , «  sagde Henrik . 
» Kender de den ? «  han viste ham nøglen . 
» Ja det er nøglen til det brændte varehus . 

hvor har de fundet den ?' Henrik sagde ham 
det .  » Så har s’gu den forbandede tiggertøs , 
som var skyld i ulykken , stjålet nøglen og 
lukket sig ind i varehuset og stukket ild på . 
Jeg har hele tiden ment , at ilden var brudt ud 
der . «  —  » Den mening har de haft let ved at 
have , da de selv var derovre og stak ild på , « 
Sagde Henrik .  » Tror de , at de kan bilde nogen 
ind , at hun først har stukket ild på og så er 
gået op og har lukket sig inde i øverste etage , 
for først at vågne op , da hun og hendes barn 
ikke mere vare til at redde . Nej , min gode 
Madsen , de får opgive deres balglæder og 
vente her , til politiet afhenter dem . «  Madsen 
blev bleg og tabte hele sin fatning .  » For guds 
skyld , gør dog ingen skandaler ! råbte han ; 
bland ikke politiet ind i sagen ! «  —  » Og tror de 
da , at de kan slippe fri ved deres løgne ! 
Sagde Henrik opbragt . —  » Tag dem i agt , « 
Sagde Madsen ,  » jeg har også mine hemmeligheder . « 
—  .om mig har de ingen , «  svarede Henrik . 
—  » Men hvad vil hr . Henrik Lyrup Hansen 
sige ved at se sin fader i tugthuset ? «  sagde 
Madsen med hviskende stemme ;  » og han kommer 
der , hvis de rører mere ved den sag . Jeg 
satte ild på , det er sikkert , men det var efter 
ordre af ham ; lad ham nægte det , hvis han tør . 
— de lyver Madsen ! «  sagde Henrik , skønt 
hans hjerte angstfuldt hviskedee , at han talte 
sandhed .  » Jeg taler sandhed , «  sagde Madsen ; 

der var kun lidt i lageret , da det brændte , 
men det var assureret til sin tidobbelte værdi . 
Tier de ikke stille , så taler også jeg . «  Henrik 
havde hele tiden efter branden haft en ubestemt 
frygt for , at sagen hang således sammen , da 
han ikke kunne indse , hvorfor Peter Madsen 
skulle have gjort denne forbrydelse ; nu forstod 
han , at han naturligvis var købt dertil , og at 
hans faders og hans egen ære var i hænderne 
på dette forvorpne menneske . Han blev syg 
om hjertet , en væmmelse betog ham , da han 
så på Madsens blege og dog triumferende 
ansigt . Han pegede tavs med hånden mod 
døren og vendte sig fra ham .  » Så blev vi dog 
altså så temmelig hurtig færdige ,  «  sagde Madsen 
grinende . Må jeg ønske dem en fornøjelig 
aften ! «  og fløjtende en lystig Melodi sprang 
han ned ad trappen . 
Henrik sad længe som bedøvet . Hans øjne 
brændte , hans tindinger bankede og han havde 
en følelse , som om han havde fået et voldsomt 
slag i hovedet . Alt stod for ham i en tåge , 
men ud af denne kom bestandig det brændende 
hus og den ulykkelige kvinde , der med barnet 
på armen råbte :  » Jonas Lyrup Hansen , red 
dit barn ! «  han havde altid haft en hemmelig 
gru for denne fader , han havde , fra han var 
lille , haft en ubestemt følelse af , at han var 
hans moders og hans fjende , og nu . — han 
sprang op gik med stærke skridt op og ned ad 

gulvet ; så kastede han sig igen udmattet ned 
på sofaen . Da fik han øje på de bøger af 
Miller , som han havde købt om morgenen . 
Han rakte mekanisk hånden ud efter en af dem , 
åbnede den og læste titelbladet .  » Fattige folk 
af Johan Miller . «  han bladede først i den , men 
et par ord på en af siderne slog ham , og nu 
begyndte han at læse . Han fængsledes mere og 
mere , bogens indhold* svarede til hans egen 
stemning , dens personer , syntes han , alle han 
kendte , grebne ud af livet var der en sådan 
mængde træk af nederdrægtighed og gemenhed , 
satte sammen med en sådan kunst , at det var 
ham , som om han så alle mennesker for sig , 
hørte deres stemmer og færdedes midt imellem 
dem . Det var større eller mindre skurke og 
usædelige kvinder næsten alle , helten var en 
forbryder , hvis eneste undskyldning var det 
slette eksempel i hjemmet ; der var kun et eneste 
lyspunkt , der strålede som en stjerne mellem 
alle disse skyer af nederdrægtighed og ulykker , 
en ung , uskyldig pige ; men til sidst skjultes også 
hun af dem og endte sine kvaler ved selvmord . 
Man kan ikke sige , at de fattige i denne bog 
vare skildrede som engle og de rige som dj ævle , 
de vare alle fordærvede , hver på sin maner , 
uden anden stræben end efter velvære , uden 
håb og tro , og det trøstesløse ved bogen var , 
at det ikke på noget punkt var at mærke , at 
forfatteren oprørtes over den verden , han skildrede  ; 

kold ironi og skånselløs kritik af alle forhold 
gik gennem alt , og moralen , hvis der kunne 
tales om en sådan , var , at det hele samfund 
var totalt råddent . Det blev mørkt , inden han 
havde slugt den lille bog , skønt den var hurtig 
læst , thi det var en elegant bog med stort tryk 
næppe mere end ti linier på siden og så 
tillige fuld af prikker og tankestreger . Hver 
tanke i denne bog faldt som et sædkorn i hans 
gærende sjæl og slog rod . Kamp , kamp med 
dette samfund  ! så lød det gennem hans sjæl 
med en svag , stønnende længsel efter befrielse 
derfra . Han gentog for sig selv nogle af bogens 
stærkeste ord , det var , som om de hviskende 
gjentoges fra alle de mørke kroge i stuen . 
Han så igen den fattige kvinde med barnet , 
han så sin faders og Peter Madsens ansigter 
for sig alle vegne , han strakte ligesom afværgende 
hånden ud for sig . Nej  ! hei' ville han ikke 
være mere ! hellere tigge sit brød på gaden 
end leve under tag med de to mordbrændere . 
Han hviskedee dette ord og blev stående med 
stive øjne og skælvende over hele legemet 
ved det ord . O  ! havde han dog et eneste menneske , 
til hvem han kunne betro sig ! nej , det var jo 
umuligt , han måtte være en tavs medvider i hin 
forfærdelige gjerning' . Han greb sin hat og 
styrtede ned ad trappen , i det hus kunne han 
ikke være mere ! Det var langt ud på aftenen ; 
han hørte et af kirkeuhrene slå mange slag , 

men han talte dem ikke ; han gik med hurtige 
skridt og standsede først på kongens Nytorv . 
Det sneede og blæste , kulden gjorde ham godt , 
han kom mere til ro og tænkte klarere over 
sin stilling . Hjem ville han ikke . Han kom 
til at tænke på pletter . Han havde undertiden 
fulgt ham hjem fra sold , når pletter var i en 
temmelig utilregnelig tilstand , og pletter havde 
da altid villet haft ham op med for at overnatte 
hos sig , men han var altid gået , når han havde 
sat nøglen i døren for ham . Nu tænkte han at 
bede ham om det så lidt tilbudte nattely . Han 
var den eneste , til hvem han måske nogenlunde 
kunne betro sig . Han styrede sine skridt til 
Badstustræde . 
Der var Kys endnu i pletters værelse , og 
gadedøren stod åben . Han følte sig for op ad 
den mørke trappe og stod nu ved pletters dør . 
Han ville lige til at banke på , da han hørte 
stemmer indenfor . Det var pletter , der talte 
med sin søster . Hendes stemme gjorde et stærkt 
indtryk på Henrik ; han skælvede og satte sig 
ned på trappen , hende ville han ikke for nogen 
pris se i aften ; efter at have siddet et øjeblikbesluttede 
han at liste sig bort igen , men da 
ban kom ned , var gadedøren imidlertid bleven 
lukket af . Lydløst sneg han sig op igen og 
besluttede at vente udenfor , til søsteren var gået 
til ro . Han hørte endnu deres stemmer .  » Hør 
Peter , nu skal vi virkelig i seng , «  sagde hun . 

— /hør , ved du hvad , «  sagde pletter ,  » det er 
ligefrem synd at gå i seng , når man ikke er 
mere søvnig ; det er jo ligefrem at forkorte livet . 
Nej , bedstemoder du skal min sandten blive ! 
Jeg har været så gruelig flittig i dag og har 
fået så meget kedeligt tøj til livs , så jeg kan nok 
fortjene at høre lidt sund tale ovenpå af dig . « 
—  » Ja , men jeg er så rædsom søvnig , «  sagde 
hun og gabede ,  » og der er dog ikke noget så 
dejligt , som at lægge hovedet på puden og 
føle , at nu kommer søvnen . «  —  » Herregud , 
bedstemoder ! hvorfor siger du sådant noget ? 
Er du ked af livet ? «  —  » Jeg ! «  sagde hun , 
» ser jeg ud til det ? men du skal også have 
ro til at læse husk på , du har lovet mig at 
gå op til jul . «  —  » Nej , hør nu , bedstemoder , 
lad os nu være fri  ! Du skal slet ikke vide , om 
jeg går op eller ned . Det , du kalder  » at gå 
op , «  det bliver måske for mig  » at gå ned , 
thi i det kapitel er vi et slags antipoder . Jeg 
er altid oppe , jeg skinner som en sol hele dagen . « 
—  » Hør , anstreng dig nu bare ikke for at være 
vittig , «  sagde hun ;  » men ved du , hvad jeg ville , 
når jeg var dig ? «  —  » Nej da , lad os høre . «  — 
» Jeg ville slå mig sammen med en ven , som 
jeg holdt rigtig af , og læse sammen med ham , 
og så ville jeg nægte mig selv et glas toddy 
og alle andre nydelser , når jeg ikke var tilfreds 
med , hvad jeg havde udrettet om dagen . «  — 
» Hør , søde bedstemoder , så døde jeg af tørst 

og bedrøvelse , for jeg er aldrig tilfreds med 
hvad jeg udretter , undtagen når jeg må sidde 
og se på dig og småsnakke med dig . Og 
desuden , Vorherre bevare mig for disse spyttegjøge 
af unge medicinske studerende , der , lige 
fra de komme fra skolebænken , ikke tænke på 
andet , end snarest mulig at komme ud og slå 
deres medmennesker ihjel . Jeg er mere barmhjærtig , 
jeg udsætter lidelsernes tid for de 
stakkels mennesker ; der er da ingen , der endnu 
skal klage over , at Peter pletter har slået ham 
ihjel . «  —  » Ja , men gode Peter , hvoraf skulle vi 
egentlig til sidst leve ? Det , onkel giver mig , og 
det , jeg kan fortjene , er så lidt , og sæt nu , at 
jeg engang bliver syg . «  —  » Syg ! Du syg , bedstemoder ! 
Nej , gud forbarme sig ! ja du ser også 
bleg og dårlig ud . O ! jeg asen , jeg bæst ! 
Slå mig , bedstemoder , skænd på mig ! Jeg 
skal gå op til jul , lige op til vejrs , så højt 
jeg kan komme  ! og så om et årstid nok 
engang , og så ud på landet , hvor du skal 
have dit eget lille hus med have til , og så 
håber jeg på en rigtig god epidemi , og så 
er vi ovenpå . Jo , du skal se , jeg skal forbedre 
mig , bedstemoder . Og hvad kammeraten angår , 
som du vil have jeg skal læse med , skal jeg 
også føje dig . Hvad mener du om Fredriksen , 
bedstemoder ? «  —  » Han er vistnok ikke meget 
flittig , «  sagde hun . —  » Ja , bi lidt , lad mig se . 
Henrik Hansen , han er s’gu et rent flidens 

mønster , hvad mener du om ham ? Du siger 
ingen ting . «  —  » Hvad er det ! «  sagde hun , jeg 
synes , der sjokker nogen ude på trappegangen . « 
— Henrik , der sad udenfor , havde rejst sig og 
ville liste sig ned igen , han havde ikke lyst 
til at høre sig selv omtale , men nu stod han 
stille af angst for , at hans skridt skulle høres . 
—  » Å . vær du rolig , «  sagde pletter , der er 
ingen ; hvem skulle gå der nu ? Sig mig , hvad 
synes du om Henrik Hansen ? kunne du lide , 
at han kom her lidt ? «  —  » Ja , det kunne jeg nok ; 
der er noget ved ham , der gør ham ganske 
anderledes end andre . Jeg ville ønske , han ville 
tage sig af dig . «  —  » Tage sig af mig ! nej , hør , 
ved du nu hvad , lille bedstemoder , nu begynder 
du at snakke i søvne ; det er nok snarere ham , 
der trænger til goldamme , den prins uskyldighed ! « 
—  » Ja det navn må du gerne give ham , 
det kan jeg godt lide , det passer skam ikke på 
jer andre . Men nu slog klokken 12 , nu går 
jeg virkelig i seng . Godnat Peter ! «  — Henrik 
hørte en dør blive lukket . Han ventede endnu 
en 10 minuters tid , så tog han i døren ; den 
var åben . 
Pletter sad med hånden til hovedet og 
læste i en bog og hørte ham ikke , før han stod 
foran ham .  » Hvad Pokker ! «  råbte han . Henrik 
lagde fingeren på munden og pegede på døren 
ind til søsterens værelse . Må jeg ligge på 
din sofa i nat , pletter ? jeg er husvild ,- sagde 

han . — -du skal s’gu ligge i min seng , min 
egen Benjamin ! «  sagde pletter og trykkede hans 
hånd , så Henrik var nær ved at skrige .  » Men 
hvad vil det sige , du er husvild ? «  spurgte pletter . 
Uden at fortælle sin historie i hele dens uhyggelighed , 
satte Henrik ham så meget ind i sine 
hjemlige forhold , at han forstod , at der var et , 
idetmindste for øjeblikket , ulægeligt brud mellem 
faderen og ham . Pletter sad og grundede lidt , 
så sagde han :  » Hør , jeg tager det for et godt 
omen , at du er kommen her i nat . Jeg har 
netop siddet og tænkt på dig . Værten , af 
hvem vi har lejet vore værelser , har et ledigt 
værelse der på den anden side af gangen , 
døren er derude skrås overfor min . Det lejer 
du , og jeg får bedstemoder til at tage dig i 
kost mod en rimelig betaling . Henrik ! hør , ved 
du hvad , vi må have et glas toddy ! det 
bliver aldeles mageløst ! o ! hvor vi kan have 
det sammen  ! Vi studere sammen , vi drive sammen , 
vi drikke sammen , og vi bære bedstemoder på 
hænderne begge to . Nej dog ! «  —  » Men Peter 
dog ! «  lød søsterens stemme , idet hun tog i 
døren ,  » hvad er det dog for en allarm , du gør ? 
Var der nogen ude på gangen ? «  — Henrik 
dukkede ned under bordet , han ville ikke på 
nogen måde ses af hende . Hun åbnede døren 
og stak sit hoved indenfor og så sig om i 
stuen . Hun så nydelig ud , med håret stukket 
op under natkappen . Da hun ingen så , forsvandt 

det forskræmte udtryk i hendes ansigt 
og gav plads for et smil .  » Hør Peter , læser 
du højt eller taler du i søvne ? Du skreg formelig . « 
—  » Nej , lille bedstemoder , det har været i ?olk 
på gaden , du har hørt . Du forkjølet' dig , 
godnat ! «  hun gik . Pletter drejede lydløst nøglen 
om i døren , og de to venner stod endnu nogen 
tid og lyttede . Så aftalte de hviskende deres 
planer for den nærmeste tid . Henrik modtog 
med glæde pletters tilbud , dog kun på den 
betingelse , at søsteren uden overtalelse fra hans 
side gik ind derpå . Kl . blev over 2 , før de 
gik til hvile . Trods alle pletters forestillinger 
lagde Henrik sig på hans sofa og lod ham beholde 
sengen , og . så snart det gryede ad dag , 
stod han op og listede sig bort efter at have 
aftalt at komme igen i løbet af dagen . 
Henrik gik hjem og gav sig til at pakke 
sine sager sammen til flytningen . Han havde 
tænkt på først at flytte bort og siden skriftlig 
forklare faderen grunden dertil , men ved nærmere 
overvejelse fandt han det dog bedre at tale med 
ham . Han gik ind i faderens værelse og traf 
ham i færd med at barbere sig . Han stod i 
skjorteærmer og havde sæbet underansigtet ind 
og var i færd med at slibe barberkniven på 
en rem .  » Fader , sagde Henrik , jeg har et 
ord at sige dig . Jeg agter af hensyn til mine 
studeringer at søge mig en anden bolig ; du 
har vel ikke noget derimod ? «  — faderen , der 

havde begyndt at rage sig , vendte ryggen til 
ham , og Henrik så kun hans ansigt i spejlet . 
I en gnaven tone sagde han :  » Tør man måske 
spørge , hvad det er herhjemme , der ikke finder 
den unge herres bifald ? «  —  » Det er ikke været 
at komme ind på det , fader ; det er hensyn 
til mine studeringer , der fremkalder det ønske 
hos mig . «  —  » Ja , naturligvis , hensynet til dig 
selv , jo , du er din moders søn ; men hensynet 
til mine penge , gud bevares , det behøves ikke . 
Penge det er jo altid som snavs for dem , der 
ikke gøre noget for at fortjene dem . «  et bittert 
svar lå på Henriks mund , men han betvang sig . 
» Jeg har tænkt mig , at nu , da jeg er myndig , 
kunne jeg kræve i det mindste en del af min 
mødrenearv udbetalt . «  —  » Nå , så det har du 
tænkt dig ? det er virkelig en god tanke , men 
din moders penge stå i min handel og kunne 
ikke sådan uden videre trækkes ud deraf , og 
desuden var hun s'gu ingen stor gevinst . «  — 
fader ! ikke den tone , hvis vi skulle tale sammen ! « 
— faderen vendte sig om , han var raget på 
den ene side og stod med kniven i den ene 
hånd . Tone ! Tone ! hvad behager ? «  råbte 
han og ville lige give sin harme luft i en strøm 
af grovheder , da han af det rolige , halvt bebrejdende 
og halvt bedrøvede blik , hvormed 
Henrik mødte hans , fik en ubehagelig følelse af , 
at han havde uret . Han vendte sig om på 
hælen , og idet han i nervøs hast barberede sig 

færdig , sagde han :  » Nå , ja , ja , en snes tusind 
kroner kan du måske kræve som dine , men 
det er det allerhøjeste , det allerhøjeste der kan 
tilkomme dig , men de kunne ikke udbetales dig 
før om et par år , det kan du da indse . Denne 
ildebrand , denne usalige ildebrand har jo tilføjet 
mig store tab , og den kan jeg da , som jeghører , 
på en måde takke dig for , siden du fik 
det besynderlige indfald at lukke den forbandede 
tiggertøs op på kvisten , foi- det var hende , 
der stak ild på , det er soleklart efter alt , hvad 
der er kommet frem , . — Henrik havde møje 
med at beherske sig selv ; han lagde sin hånd 
på faderens skulder :  » Fader , jeg ved alt . — 
hvad ved du ? hvad ved du ? tror du måske , 
Peter Madsen lyver ? tror du politiet tager fejl ? 
Hvad ved du ? jeg vil ikke høre et ord om , 
hvad du ved .  : —  » leg ved , at Peter Madsen 
stak ild på , jeg har hans egen tilståelse . 
Faderen blev askegrå i ansigtet og veg tilbage , 
men mandede sig snart op . Du må have 
drømt det eller være bleven gal . Peter Madsen ! 
Nej det er dog gud hjælpe mig alt for galt ! der 
manglede blot at du  : —  » Skulle sige , at det 
var efter aftale med dig . Det siger jeg her til 
dig , men du er min fader , og jeg tager den 
hemmelighed med mig i min grav ; kommer 
sandheden ikke for lyset ad anden vej , jeg 
skal ikke forråde dig , men fra nu af bor jeg 
ikke mere under dit tag . Af dig vil jeg ikke 

modtage noget , men af min arv efter min gode , 
uskyldige moder kræver jeg i det mindste så meget , 
at jeg kan leve , til jeg selv kan fortjene mit 
brød . Der er min adresse . Jeg venter , at du 
har så megen respekt for hendes minde og for 
mig , at du i så henseende gør din pligt . «  — 
hr . Jonas Lyrup Hansen var sunken ned på 
en stol , hvis ryg han krampagtig omklamrede 
med sin hånd , medens sveden perlede på 
hans pande . Da Henrik nærmede sig døren , 
udråbte han hans navn . Henrik vendte sig om . 
Synet af denne ynkelige mand , der nu i sin angst 
på en gang blev myg og begyndte at klynke , 
gjorde ham blød om hjertet . Å , du er din 
gode moders søn ! Henrik , bliv ikke vred på 
mig , et letsindigt øjeblik — o gud ! o gud ! 
Tænk på din søde moder , som nu fra sin himmel 
ser ned på os . O ! vær ikke så streng mod 
din gamle fader ! «  således klynkede han ; men 
denne tale om  » den søde moder og himmelen 
vakte Henriks væmmelse , han så den ulykkelige 
pige og hendes barn for sig , han tænkte på 
hans opførsel mod moderen og på hans forkærlighed 
for den usle Peter Madsen og uden 
at sige et ord vendte han sig atter om og forlod 
hurtig værelset . 
Han gik uden ret at vide , hvorhen . En 
tid gik han i den retning , hvor pletter boede , 
men da han kom til gadedøren standsede han og gik 
så videre , han var i alt for stærkt oprør til at 

tale med nogen nu . Lærmen omkring ham på 
gaden , hvor han mødte lutter fremmede og ligegyldige 
ansigter , gjorde , at han i endnu højere 
grad følte , hvor ensom og hjemløs han var , og 
han kunne gerne som et lille vildfarende barn 
have sat sig ned på en af gadedørstrapperne 
og givet sig til at græde . Da kom han forbi en 
fuglekræmmers bod , hvor fortovet var spærret 
af folk , der stod og så på fuglene . Op fra 
kælderen kom en dæmpet tone , det var som 
en hilsen fra en gammel ven . En fangen lærke 
sad dernede og søgte at nynne på sin glade 
forårssang . Henrik fik tårerne i øjnene ; han 
så den gamle , kære præstegård og dens marker 
for sig , han så sin veninde og fostermoder 
præstekonen , og hele hans barndom lå med et 
for ham . Livor vågnede hans længsel efter 
præstekonen ! hun var den eneste , han kunne 
betro sig til , og han trængte til at give sig luft , 
han kunne ikke i tavshed bære alt dette . Han 
vendte om til sin nye bolig hos pletter og satte 
sig der til at skrive et langt brev , hvori han , 
uden ligefrem at meddele , hvad der var i vejen 
mellem ham og faderen , dog lettede sit hjerte 
for en del af de tunge byrder , der hvilede på 
det . Da han havde bragt brevet på posthuset 
og kom tilbage , traf han pletter på gangen . 
» Hør , «  sagde pletter ,  » Du må komme ind 
og tale med bedstemoder , hun er rent ulykkelig 
over således på en gang at have fået en stor 

søn , hun siger , hun er så bange for dig . Han 
trak den modstræbende Henrik ind med sig i 
sin stue , hvor en kvindelig skikkele hurtig forsvandt 
gennem døren ind til søsterens værelse . 
Hvad er nu det for noget , bedstemoder ! kom 
nu ind , ellers løber han igen . «  — hun åbnede 
døren på klem og stak hovedet ind .  » Det 
er en skrækkelig Broder , jeg har , «  sagde hun 
leende ;  » man kan lige så godt sætte det i 
adresse-avisen , som man hvisker ham i øret . 
Jeg har slet ikke sagt , at jeg var bange for dem , 
for det er jeg virkelig ikke — godmorgen ! «  hun 
var nu kommen helt ind ad døren og rakte ham 
den ene hånd , medens hun med den anden 
søgte at fæste en nål i et hvidt hæklet tørklæde , 
hun havde kastet om skuldrene ;  » men 
jeg sagde , at jeg var bange for , at de var forvænt , 
ja undskyld , det sagde jeg heller ikke , 
men jeg sagde — ja , hvad var det nu ! Peter ! 
Hjælp mig ! «  -  » Hun sagde noget om , at hun 
som husmoder og halv læge måtte vide , hvordan 
din mave var , om du kunne tåle hver 
anden dag at spise gule ærter , og hver anden 
dag grå , thi ser du , her i huset holde vi af 
de varigste glæder . «  — nej , når du nu ikke 
er artig , Peter , så går jeg , «  sagde hun . — 
må jeg sige et ord . Frøken ? «  sagde Henrik . 
Når de er så venlig at ville have den ulejlighed , 
som opfyldelsen af deres Broders og mit 
ønske medfører for dem , så følger det af sig 

selv , at de regerer og vi to lyde og prise os 
lykkelige til . Forkælet har jeg måske haft 
tendents til at blive , men det er længe siden 
nogen forkælede mig , og min eneste betingelse 
er aldrig at mærke , at de gør ophævelser for 
min skyld . «  —  » Det går jeg ind på , «  sagde 
hun ;  » De kan jo nok indse , at her må det gå , 
som det kan bedst . «  —  » Det går altid mageløst , 
Henrik , det kan du dø på , «  sagde pletter .  » Se 
så nu er det  » enrageret , «  som min ven spækhøkeren 
hernede siger , når jeg betaler min 
regning . Kl . 4 spise vi efter at have syslet 
med videnskaben hele formiddagen og så granske 
vi fremdeles videre i den menneskelige elendighed , 
til aftenen kommer ; så drukne vi dagens 
sorger i et glas toddy og bedstemoders musik . « 
—  » Det er jo ganske vist glimrende udsigter , 
sagde Henrik ,  » men jeg har dog en følelse af , 
at jeg har trængt mig ind her . «  —  » Nej på 
ingen måde , «  sagde hun ; hvis jeg ikke ville 
have det , havde jeg virkelig modsat mig det . 
Jeg er netop glad ved at få en hjælper til at 
holde Peter lidt i ave og få ham til snart at 
tage eksamen . «  —  » Nå bedstemoder , nu begynder 
du at gå i barndom , sagde pletter ;  » så den 
grønskolling der skal tjene mig til eksempel , 
måske agere bremse og holde mig vågen ogdrive 
mig frem . Op til eksamen ! nej lille bedstemoder , 
jeg går , når jeg vil , og laver bagefter 
mine piller efter min egen opskrift . Kunne jeg 


bare få lov til at praktisere en uge , så skulle 
du bare se løjer ! hele gaden sort af patienter ! 
Og så har jeg et lægemiddel , søde , lille bedstemoder , 
og det er dig , bare jeg ser dig , bliver 
jeg både rask og elskværdig . «  hun snoede 
sig ud af hans arme , gav ham et let slag på 
kinden og løb ind i sin stue . 
Der begyndte nu et nyt afsnit af Henriks 
uv , men hverken pletters gode humør eller 
hans søsters elskværdighed og skønhed kunne 
forjage de mørke , tunge skygger , der hvilede 
over ham . Frøken pletter holdt sig mere tilbage 
end før , og kun en ganske enkelt gang lykkedes 
det broderen at få hende til at blive inde hos 
dem om aftenen og passiare med dem , medens 
de nød deres toddy . Også over hende hvilede 
der stundom et tryk , og hun syntes at ville skjule 
det ved at være overgiven . Henrik blev bedrøvet , 
da han mærkede det , thi han troede , at det var 
bekymring for hendes og broderens fremtid , 
og da han endnu ikke havde fået noget udbetalt 
af sin mødrenearv , kunne han ikke give så 
meget for sit ophold , som han ønskede , skønt 
han ydede mere , end pletter havde forlangt . 
Han måtte ved siden af den flittige eksamenslæsning 
skaffe sig det nødvendige ved anstrengende 
undervisning , og derfor var han , når aftenen 

kom , som han glædede sig til , i reglen slap og 
nedstemt . Hans følelser for den unge pige vare 
ham selv ikke ganske klare ; han følte kun et 
usigeligt velvære , når han var i hendes nærhed 
og især , når hun engang imellem sang for ham  ; 
da brød der fra de mørke skyer , der havde lagt 
sig over alle hans tanker , en skare lyse billeder 
frem fra hans tidlige ungdom , og al hans moders 
kærlighed og ømhed stod da så levende for 
ham , at han næsten hørte hendes røst i sit øre . 
En aften , da hun således havde sunget for 
ham og han med tårer i øjnene takkede hende 
og tog hendes hånd , mødtes deres øjne .  » De 
græder jo , sagde hun . —  » Gør jeg ? det skulle 
de ikke se . «  —  » Hvorfor skulle jeg ikke det ? 
Hvorfor er de altid så sørgmodig ? «  —  » Å , jeg 
tænkte på min moder . «  —  » Jeg tænker også 
på min moder , når jeg synger ; jeg synes så , 
jeg taler med de kære døde gennem sangen ; 
men jeg kommer ikke til at græde derved ; tværtimod , 
jeg synes , det er , som de sendte lidt af 
paradisets lys ned over mig til tegn på , at 
de har hørt mig . «  —  » Nå , hvad er det , i står 
og mumler om derinde ? «  sagde pletter inde i 
den anden stue ;  » jeg synes i snakker noget om 
Paradis , men i glemme rent kundskabens træ , 
som sidder her alene og er nærved at gå ud 
af bare tørst og kedsommelighed . Eva ! kom 
og vand mig med lidt toddy , ellers bærer jeg 
aldrig frugt mere . «  — de gik ind til broderen , 

men skiltes snart ; hver sad og spandt sin tanketråd 
og samtalen gik ganske i stå , trods 
pletters forcerede forsøg på at være morsom . 
Efter en fjorten dages tid modtog Henrik 
et brev fra sin fader , hvori denne erklærede 
ham , at hans mødrenearv ikke kunne beregnes 
til mere end i det allerhøjeste 20 ,000 kroner , og 
at han hver termin ville betale ham renterne 
af denne sum , da han ikke uden aldeles at 
ruinere sig selv kunne udbetale ham kapitalen . 
Overbringeren af dette brev var ingen anden end 
hr . Peter Madsen i egen høje og pyntede person . 
Han kom med en protegerende og overlegen 
mine , men da han , medens Henrik læste brevet , 
selv tog en stol , da Henrik ingen bød ham , 
åbnede denne på en meget betegnende måde 
hurtig døren ud til gangen , idet han sagde : 
» De behøver ikke at vente svar , men bed fader , 
hvis han en anden gang sender bud , ikke at 
sende dem . «  Peter Madsens bleggule , fede 
ansigt , blev endnu blegere ; han ville svare , men 
Henrik puffede ham ud af døren og låsede den 
af . Da Peter Madsen kom udenfor , brummede 
han :  » Sådan en student ! ja bliv du ! når man 
går med nøglen til tugthuset i lommen og 
kan lukke somme folk indenfor , så skal somme 
folk barestens tage sig i agt , «  og så fløjtede 
han så højt , han kunne , og løb ned ad trappen . 
Henrik stod endnu med sin faders brev i 
hånden , rasende af harme over Peter Madsens 

frækhed at trænge sig ind til ham , efter hvad 
der var passeret mellem dem , da postbudet kom 
og bragte ham et brev fra hans veninde , Fru 
Terkelsen . Fluks forsvandt Peter Madsens uhyggelige 
skikkelse af hans erindring og han sad 
snart fordybet i Fru Terkelsens brev . Det lød 
således  : 
» Kæreste du , min egen bedrøvede ven , 
min velsignede fostersøn , hvad skal jeg dog 
svare på dit brev ! Det var et så mærkværdigt 
brev , hver linie var som en tung , formløs sky , 
der truede med noget , som ikke kom . Det var 
en række stakåndede klager , af hvilke ikke 
den ene kunne komme til orde for den anden , 
og trods disse mange klager og mørke ord fik 
jeg dog egentlig slet ikke andet bestemt at vide , 
end at du endnu holder lidt af mig . Det , kan 
du da begribe , altid glæder mig , og det var det 
eneste reelle i denne theater-torden — ja tilgiv 
mig ordet , du ved , jeg har nu engang rædsel 
for stærke ord og for alt , hvad der hedder 
weltschmerz . «  hvorfor siger du ikke rent ud , 
den og den store sorg har jeg haft , så kunne 
jeg jo måske trøste dig lidt , nu kommer jeg 
kun til at fuske min mand i faget og holde en 
prædiken , der kan passe på alle , og så smutter 
du måske bort fra dens vide favn , skønt den 
jo netop skulle fange dig , mit eneste lam . To 
ting er mig klare af dit brev , og så ser jeg 
måske tillige en lille bitte flig af en tredje . 

den første ting er , at du er kommen alvorlig 
på kant med din fader . Om den sag 
kan jeg jo ikke godt tale og vil heller ikke 
gjærne , før du taler tydeligere . At du og han 
ikke stemme sammen og skilles ikke blot ved 
det , der altid skiller gammel og ung , er mig 
klart nok . Dog vil jeg i denne sag indstændig 
lægge dig på hjerte , at det er bedre at lide 
uret end at gøre uret . At din fader ikke forstår 
en eneste tøddel af dig , det kan jo ikke 
undre dig , du er , ved gud , min egen gamle 
dreng , heller ikke let at forstå ; men din fader 
er en langt mindre sammensat natur end du , og 
dit hoved er meget bedre , end hans , derfor må 
du jo for længe siden have forstået ham , og 
så følg du den regel , jeg følger overfor folk , 
hvem jeg skylder kærlighed , når jeg har lidt 
svært ved at vise den , jeg bærer mig- ad med 
mennesker som med langtrukne eller kedelige 
bøger , jeg skal have læst ; jeg springer det kedelige 
over og gætter mig til det , men finder jeg 
et lille guldkorn eller noget godt , hvor lidt det 
end er , så læser og husker jeg det , og så synes 
jeg til sidst ganske godt om bogen og bilder mig 
ind , at det værste i den var ikke ment så slemt , 
eller var måske trykfejl . Ja trykfejl , min egen 
ven , dem må vi altid regne med , dem sætter 
livet , de liste sig ind i os alle , både i dig og 
i mig , uden at vi mærke det , og vi er ikke 
så heldige at have en fortegnelse over dem 

bag i ryggen , ligesom bøgerne ; vi få her i 
verden skyld for dem , og vi må kun håbe , at 
den gode gud har trykfejlslisten og retter de 
værste fejl , før han læser vore hjerter . Det 
var nu det ene punkt . 
Så kommer jeg til den sygelige reflektion 
over dig selv og samfundets brøst . Inden jeg 
går videre , kære Henrik , gå ikke hen og bliv 
forfatter på din egen og samfundets elendighed , 
det er så gruelig lidt at blive digter på . 
Der er noget af en digter i dig , det er jeg vis 
på , og jeg ved jo ikke , om du ikke nu , da 
alle unge mennesker synes enten at ville være 
skuespillere eller forfattere eller kritikere , også 
er på vejen til at blive noget af dette . Ja 
skuespiller bliver du da nu heldigvis ikke , dertil 
er du for klejn i væksten , «  som vor gamle pige 
sagde om dig , og har for spæd en røst , men 
de andre to ting — lov mig kære Henrik ikke 
at blive forfatter , i al fald ikke , før du kan 
skrive om andet end samfundets elendighed . 
Vent , til du rigtig igen har lært at glæde dig 
over vor herres solskin og føler , at hans kærligheds 
øje låner dig lidt af sin evne til at se 
verden , som den virkelig er . Det kan godt være , 
at jeg i litterær henseende er en gås , men så 
er jeg da i alle tilfælde både en glad gås og 
en kærlig gås , taknemmelig for min smule 
gadekær og min græsmark , og det kan jo godt 
være , at de bøger , der nu skrives , er tusinde 

gange åndrigere og dybsindigere end alle min 
kære Adam oehlen sch lægers tilsammen , 
men det er dog mærkeligt , at medens al anden 
produktion i verden betinges af kærlighed til 
noget uden for sig selv , så er kærligheden ikke 
i fjærneste måde den bevægende og skabende 
kraft hos vore nutidslys , i det allerhøjeste har 
forfatteren kærlighed til sig selv . Det er denne 
sidste evne , jeg synes har fået en sygelig udvikling 
hos dig i dit sidste brev , og det er det 
i forening med dine rasende angreb på vort 
stakkels samfund , der gør , at jeg frygter for , 
at du er i færd med at forøge forfatternes 
antal . Hvad er det for spekulationer , du kommer 
med om fædrenes brøde* og arvelighed . Lad 
du blot Vorherre om , hvorledes han vil dømme 
os , og vær du ganske rolig for , at dommen 
bliver mild og god , det har jo vor frelser lovet 
os . Ja nu snakker præstekonen , siger du sagtens . 
Ja , det gør hun , det har hun gjort hele tiden , 
for jeg er præstekone og det en god præsts kone , 
og du er hans og hendes fostersøn og du skal 
få både dine skænd og dine — — o nej ! 
Kære Henrik ! nej ! gør mig ikke den sorg at 
søge hjælp og trøst hos andre end den eneste , 
der kan hjælpe og stille sjælen til ko . Lad være 
at spekulere over , hvad ondt du kan have arvet 
fra din fader , den 'hanke er ond imod ham , og 
den har du fra den onde ; tilbøjelighed til den 
slags spekulationer har du ved gud ikke arvet 


fra ham , var det tilbøjelighed til børsspekulationer , 
så måske . Men du kan jo trøste dig med din 
moder , hun var da det reneste , bedste væsen , 
man kunne tænke sig . Ved du hvad ? Jeg kan 
også opstille mine tteorier ; når jeg ser kvinder , 
der selv i mine øjne er dårlige eller gifte med 
dårlige mænd , have elskelige børn , så tror jeg , 
at det er , fordi det inderste og bedste i dem , 
det guds billede , som ikke har kunnet komme 
frem på anden måde , bliver født i deres barn , 
og deraf , tror jeg også , det kommer , at i reglen 
selv den dårligste kvinde er elskelig , når hun 
er med sit lille barn . 
Lad nu alle disse reflektioner over dig selv 
og samfundet fare og tag dig noget alvorligere 
og fornøjeligere til , og det nyttigste og fornøjeligste , 
du efter min mening kunne tage dig til , 
er at snøre din vadsæk on komme til os og 
fylde dine lunger med god , sund luft og dit 
hjærte med lidt af al den usigelige kærlighed , 
som her længes efter dig . Det er sandt , jegskulde 
tale om det tredje , jeg opdagede i dit 
brev . Ja tør jeg ? Det var et lille spor af den 
gud Eros . Jeg synes , jeg kunne spore , at hans 
vinge havde rørt ved dig . Har jeg ret ? Nå 
ja , gem du det for dig selv eller kom ud og 
fortæl mig det . 
Præstemanden sidder og tænker over sin 
prædiken til i morgen , ellers havde han skrevet 
et par ord med . Jeg har naturligvis talt til ham 

om dig . Han mener , du er overanstrengt og 
nervøs . 
Skriv snart igen , helst lige ud fra hjertet , 
som jeg . 0 ! det gør så godt at lette sit hjerte . 
Levvel  ! 
Din hengivne plejemoder . « 
Dette brev virkede først forfriskende og frigørende 
på Henrik , men da han læste det 
anden gang , glemte han resten af brevet og 
dvælede kun ved de ord , at hun havde opdaget , 
at Eros havde rørt ham med sine vinger . Det 
går jo ofte så , at vi først ved andres ord om 
os blive klare på os selv , og med et stod det 
klart for ham , at han var forelsket i pletters 
søster . Et lykkeligt smil for over hans ansigt  ; 
men det var kun et øjeblik , så faldt han i dybe 
tanker og sad længe med hovedet støttet til 
hånden .  » Nej ! nej ! jeg , en forbryders søn ! 
Nej ! o gud ! «  og han kastede sig ned i sofaen , 
trykkede ansigtet ind i puderne og græd . Han 
vaktes først ved en banken på døren og hendes 
stemme , der sagde :  » Min Broder er sulten og 
vil ikke vente længere . Maden bliver kold . « 
Lidt efter sad han ved bordet med de andre , 
men skønt pletter anstrengte sig til det yderste 
tor at få samtalen i gang , lykkedes det ham 
dog ikke . Henrik var aldeles åndsfraværende 
og så lidt . Herre over sig selv , at den unge pige 
til sidst spurgte , om han var syg . Ja jeg er ikke 
rigtig vel , stammede Henrik , men det går 


nok over . «  han løftede i det samme sit blik og 
mødte hendes , der bekymret og forskende hvilede 
på ham . Undselig som en jomfru slog han 
øjet ned og gav sig til at skære et stykke kød 
itu og blev ved dermed , til pletter sagde :  » Hvem 
er det , du laver den plukkemad til ? Har du 
ingen tænder ? Hvad går der af dig i dag ? Det 
vil jeg sige dig , det var en betingelse , som 
bedstemoder underforstod i kontrakten , at du 
altid har dampen oppe og er i godt humør . 
Sure agurker holder ingen af os af . — ti 
stille , Broder ! jeg stiller ingen anden betingelse , 
end at vi alle tre skulle være ærlige mod hverandre , 
og har hr . Hansen en sorg , som han ikke 
vil have , vi skal kende , så skal han have lov 
til at gemme den hos sig selv . —  » Ja det har 
du s’gu ret i , men det er jo det , han ikke gør , 
han har jo skiltet for alle sine bedrøvelige varer 
hængt ud lige i næsen på os . «  —  » Ja du må 
undskylde mig i dag , pletter , jeg har så meget 
at tænke på ; jeg skal nok forbedre mig . «  med 
de ord rejste han sig og for ud af værelset . 
Men det varede længe , inden den forbedring 
indtrådte . Hans tanker gik bestandig i det 
samme kredsløb . Snart følte han en lyksalighed 
og en livskraft , han aldrig havde kendt , 
det var , når han hengav sig helt til sin vågnende 
kærlighed , sna .it faldt han  . fra denne 
flugt i lyset atter hovedkulds ned i mørket , 
når faderens og Peter Madsens billede viste 


sig for ham , og så sank han håbløs og forvirret 
sammen . Maren pletter forstod ikke hans sorg 
og anede ikke dens grund , men når han i sine 
lyse og glade øjeblikke nærmede sig hende med 
sit strålende blik , der måske alt for tydeligt lod 
hende forstå , hvor kær hun var ham , så følte 
hun en genklang i sin sjæl af hans glæde . Hun 
vedblev dog ikke at være så frimodig og glad 
overfor ham , som før ; jo mere hun troede at 
mærke , at han nærmede sig hende , desto betænkeligere 
blev hun ved at komme ham i møde , 
og når han , hver gang de mørke tanker fik magt 
over ham , blev indesluttet , kejtet ja endog frastødende , 
betragtede hun dette som luner af 
ham og følte sig såret . Pletter var slet ikke 
i sit es ; han havde ventet sig stor glæde af 
samlivet med Henrik , og nu hørte en munter 
samtale og en glad sang af søsteren næsten til 
sjældenhederne . 
Henrik begyndte at læse med febrilsk Iver 
til eksamen , han syntes , at anstrengt arbejde , 
så han var dødstræt om aftenen , var den bedste 
hjælp til at glemme det tryk , der lå over 
hans liv og , hvad han i sit mismod end kunne 
indvende mod sin værdighed til som forbryderens 
søn at bejle til den unge , elskelige kvinde , 
så var det dog i virkeligheden den mulighed 
engang at vinde hende , der sporede ham frem . 
Hans Iver havde en smittende virkning på 

pletter , , og han tænkte nu også virkelig for 
alvor på at tage eksamen . 
Dengang Henrik havde læst hint brev fra 
sin plejemoder , var det hans første tanke straks 
at rejse ud til . hende , betro hende alt og hos 
hende søge hvile , men så opgav han det og 
skrev i stedet for et par linier , hvori han lovede , 
at ville komme , når han fik tid . Det fik han 
imidlertid ikke . Han havde nu fast foresat sigat 
tage eksamen om sommeren , og det gennemførte 
han også ; både han og pletter underkastede 
sig til søsterens mageløse glæde første 
del af eksamen og de bestod den begge med ære . 
Denne dag måtte fejres med en lille fest . 
Pletters søster havde smykket bordet med dejlige , 
duftende roser , og pletter havde på en eller 
anden måde erhvervet en flaske champagne . 
Men festens stemning manglede ganske hos 
Henrik . Jo mere han nærmede sig målet , desto 
flere skyer tårnede hans sygelige sind op mellem 
ham og genstanden for hans kærlighed . Han 
havde nylig atter læst Millers  » Fattige folk «  , og 
den havde om mulig gjort et stærkere indtryk 
på ham nu , end første gang . Han fik mere og 
mere følelsen af , at der lå en vægt af samfundets 
brøde på hans skuldre , som han ikke 
havde ret til at lade nogen dele , hans liv 
måtte offres for at sone faderens synd , disse 
blege , magre , mishandlede skikkelser , hvortil hun , 
der omkom ved hans faders brøde , og hendes 

barn hørte , de havde ret til hans liv , kun de ; 
alle hans kundskaber , alle hans evner måtte 
vies til dem , på den mørke vej måtte hun 
ikke følge ham . Således vare hans tanker , 
medens han sad ved det festlige bord og modtog 
hendes lykønskning , idet han stødte sit 
skummende glas mod hendes .  » Nå , min ridder 
af den bedrøvelige skikkelse , lad os nu lade 
bedrøvelsen fare , «  sagde pletter ;  » mi har vi jo 
bare et skridt til , så have vi lov til at gå ud 
og fange tosser og leve af vore og deres dumheder . 
Herregud , du laver s’gu ikke verden 
om , lad os nu tage den , som den er . Rent forbandet 
kan man da heller ikke sige , den er , 
når der er tre sådanne mennesker i den , som 
vi , og har du og jeg også så mange synder , 
at Vorherre i et ødselt øjeblik kunne falde på 
at sende en udregn over vore syndige hoveder , 
så er jeg vis på , han skåner os for Marens 
skyld , thi det eneste onde ved hende er , at hun 
har mig til Broder og dig til ven , og det kan 
hun ikke for . Gud velsigne dig , Maren , for alt , 
hvad du har været for mig og den fugleskræmsel 
her , din skål  ! Maren klinkede med dem , men 
smilet forlod hendes ansigt , da hun mødte Henriks 
underlige , melankolske blik , der hvilede på hende , 
som om det ville trænge ind til hendes lønligste 
tanke . Hun rødmede og slog øjet ned . Henrik 
satte sit glas ned ; så blev der en lang pause . 
» Har de læst Millers bog  » Fattige folk «   ? spurgte 

han lidt efter .  » Nej , sagde hun ,  » nej , jeg holder 
ikke af de bøger , dem må man være rig og 
lykkelig både for at kunne holde ud at læse , 
og da også for at kunne skrive dem . — hvad 
behager ?  : sagde Henrik .  .det var da en underlig 
paradoks . «  —  » ja for fattige og bedrøvede folk 
ere da de bøger ikke , og jeg har en anelse om , 
at for at befinde sig vel ved således at trække 
alt det mørke og uhyggelige frem , så må man 
være blaseret og ked af de gode dages solskin , 
hvori man selv lever . Jeg tror ikke , at en mand , 
der for alvor lider med de lidende , skriver 
romaner om dem . — meningen med de bøger 
er vistnok heller ikke at more , de har et moralsk 
mål , de ville afsløre lasten og samfundets brøst 
for at kalde på lægen . «  — ja undskyld , 
sagde Maren ,  .det passer sig ikke for mig at 
disputere med en så lærd herre , allermindst 
om en bog , jeg ikke har læst , men forfatteren , 
tror jeg , gør skade ved disse bøger , mens han 
selv ganske vist intet lider , tværtimod . —  » Det 
er naturligvis bourgeoisiets had til ham , der har 
udtalt denne dom . —  .nej jeg hører virkelig 
ikke til bourgeoisiet , «  sagde Maren leende ,  » og 
desuden , det er jo netop det besynderlige , at 
bøger , der skildre os alle som pilrådne og samfundet 
som et helvede , har netop flest læsere 
i de rige grossereres kredse . «  — 'nej , hvor 
du ved besked ! sagde pletter ;  » men det er 
forresten sandt ; i den henseende ligner vor tid 

liden før den første franske revolution ; da sad 
også de fine herrer og damer og legede med 
torpedoen , som med en uskadelig skødehund , 
til den sprang i vejret med dem ; og var jeg nu 
ikke på vejen tik at blive profos , så ville jeg 
sætte mig ned som profet og spå hele stadsens 
undergang , men håbe på de udvalgtes frelse , 
—  » Fordømmer de da virkelig en så udmærket 
forfatter som Miller ? sagde Henrik til frøken 
pletter .  » Ja , absolut . Det kan gerne være , 
lian er åndrig og har litteraturhistorisk betydning , 
men han virker ondt . At virke på den måde 
for samfundets ulykkelige er at give dem stene 
istedetfor brød . — og hvorledes skal man da 
virke ? spurgte Henrik . —  » Man skal ikke slå 
på tromme og gøre allarm , men er man 
greben af de lidendes nød , så skal man sætte 
sit liv og sit arbejde ind for dem , leve eller dø 
for dem , men ikke skrive om dem for selv at 
tjene penge , ikke gøre interessante studier blandt 
delirister og usædelige kvinder , men bringe dem 
til at høre op med at drikke og at være usædelige 
eller i al fald lindre de ulykkelige følger 
af deres synd . «  — og de ville synes om en 
mand , der gjorde det til sit livs formål og 
offrede alt selv det dyrebareste for det ? 
Spurgte Henrik og sprang op med strålende 
øjne og blussende kind . —  » Ja , det ville jeg 
i sandhed , det ville være en stor mand i mine 
øjne , «  — Henrik greb hendes hånd og trykkede 

den lidenskabelig til sin mund . -tak ! Tak folde 
ord ! De skal lyde i min sjæl til min dødsdag ! « 
Han for i det samme ud af døren og ind 
på sit værelse . Maren stirrede efter ham og 
faldt i tanker . Hvad fanden går der nu af 
ham ! : råbte pletter .  » Nu skal vi have tak , 
nu går han , gud hjælpe mig , også hen og 
bliver frelser og revolutionsmand . Nå , 
nå Maren , der kan jo da hændes en værre 
ulykke for en ung pige , end at en ung mand 
kysser hende på hånden og siger , at han vil 
huske hende til sin dødsdag ; hvis du kunne 
aflægge det samme løfte , så kunne der endda 
komme lidt solskin oven på denne regn . Kom 
nu , kom , min egen kære søster , lad os gemme 
tårerne til en anden  — -o ! Du har 
ikke forstået ham , Peter , hverken han eller jeg 
blive nogensinde lykkelige mere ! «  — du ikke 
lykkelig ! «  sagde pletter , så bliver ingen lykkelig , 
min egen velsignede søster , du mit eneste solskin , 
jeg er vis på gud elsker dig , det er nu 
min religion . « 
Hvor kærlig end broderen talte , det hjalp 
ikke , det var hendes hjertes angst , der havde 
talt fra hendes mund . Elskende forstå hinanden , 
og hun havde i aften forstået Henrik . Hun 
forstod , at hun var for ham det dyrebareste  , 
og at han ville ofre dette dyrebareste for at 
sone en eller anden brøde i sit liv eller for 
at kæmpe for dem , han kaldte samfundets forurettede . 

ak ! hvor forurettede han ikke hende 
ved ikke at ville dele med hende den kamp , 
hvori hun så gerne havde deltaget ved hans 
side . Hun anede , at der lå skygger over hans 
eget liv , ikke udgående fra ham'selv men fra 
hans slægt , hans forhold , hun vidste ikke , hvad , 
men en tung uvejrssky lå over ham og hende . 
C ) ! hvis hun blot havde turdet ile efter ham og 
holde ham fast og stille ham klart for øje , at 
hun elskede ham højt nok til at dele alt , alt 
med ham . Men hun turde ikke . det kunne jo 
være , at hun havde misforstået ham , det var 
måske kun en øjeblikkelig opblussen . Nej  ! nej  ! 
Hendes hjerte vidste det , han elskede hende ! 
Han elskede hende ! Det jublede og græd i hende 
på en gang . 
Men medens hun med disse tanker tilbragte 
natten , flygtede Henrik ud af huset for aldrig 
at betræde det mere . Han indlogerede sig i et 
hotel af tredje eller fjerde rang og tidlig næste 
morgen , medens pletter endnu lå i dyb søvn , 
flyttede han sine møbler og sine bøger bort . 
Dagen efter modtog frøken pletter følgende 
brev :  » Frøken pletter ! Jeg elsker dem , det føler 
jeg , de ved , men mit liv er så mørkt og tungt , 
at det ikke tør deles af nogen . En faders 
brøde hviler på mig og bestemmer mit liv . 

de har selv sagt , at de ville sætte pris på en 
mand , der ville ofre selv det dyrebareste for at 
opfylde sin pligt mod de ulykkelige og lidende . 
Bevar mig i deres erindring . Vær vis på , at 
hvordan end mit liv bliver , er de dets eneste 
lyspunkt , at til dem søger hele mit hjerte , at 
for dem bøjer sig alle mine tanker . Gud bevare 
dem og gøre dem lykkelig . 
Deres hengivne 
Henrik Hansen . « 
Dette forskruede brev gjorde Maren pletter 
meget ulykkelig . Hun havde en følelse af , at 
det var skrevet i et sygt , eksalteret øjeblik ; hun 
syntes , at det var umuligt , hvis han virkelig 
elskede hende , at han da kunne give afkald på 
hende for en sygelig drøms skyld , og hun var 
altfor praktisk en natur til at kunne indse , at et 
menneske skulle kunne sone en andens brøde 
ved at gøre sig selv ulykkelig . Hendes hjerte 
blev så fuldt , at hun måtte tale sig ud . Hun 
satte sig dét til sit skrivebord og nedskrev sine 
tanker under form af et brev til Henrik Hansen . 
Det lød således : 
hr . Henrik Hansen ! Jeg modtog i dag et 
brev fra dem , der på en gang har gjort mig 
både lykkelig og ulykkelig . Det er måske en 
overmodig indbildning af mig , men jeg har en 
følelse af , at de ved så brat at bryde forholdet 
til min Broder og mig har gjort et skridt , der 
ikke tjener til deres vel ; til hvor stor en sorg 

det er for mig , behøver jeg ikke at sige til den , 
der har skrevet de ord til mig :  » jeg elsker dem «  ; 
thi en mand , som de , siger ikke det til en kvinde , 
uden at hans hjerte ved , at han har lov til at 
sige det . Men hele deres handlemåde viser 
mig dog , at de ikke kender mig til bunds . Efter 
deres ord til mig den sidste middag er det klart 
for mig , at de ikke tror , at jeg med dem vil 
kunne dele de lidelser og savn , som de vil 
pålægge dem for , som de siger , at sone en 
brøde i deres slægt . Jeg er for praktisk anlagt , 
for hverdagslig , ak  ! måske for ubetydelig til ret 
at forstå , at det ene menneske , kan være sonoffer 
for det andets brøde , derimod forstår jeg 
fuldtvel at to , der elsker hinanden , må blive 
fælles om alt . Hine ord af dem har bundet 
min lykke til deres og er grund til dette 
måske uhørte skridt af en ung pige , selv at fri , 
thi , jeg føler det , det er jo næsten det , jeg gør 
i dette øjeblik . Deres ridderlighed giver mig 
dog mod til at gøre det ; men jeg gør det ikke 
blot for min skyld , men også for deres . Jegfølte 
hin middag , at de ved det dyrebareste- , 
de ville ofre , forstod mig . Men jeg vil ikke 
offres ; jeg vil heller sammen med dem ofre til 
en god og stor sag , men ikke ti ) en sygelig 
tanke . 
De hentyder i deres brev til en brøde , begået 
af deres fader , som de vil sone . Jeg 
trænger mig ikke ind i deres forhold til deres 

fader , men jeg finder det højst forunderligt , at 
de ikke blot vil ofre dem selv for ham , men 
mig med . O ! min kære ven , lad os se tingene , 
som de er , og lad os Vorherre om at forklare 
sine egne ord om straffen for fædrenes brøde , 
thi vi kunne ikke . Flint ord må jo dog være 
ophævet ved forjættelsen om frelsen ved Kristus , 
og lad os huske , at gud bryder sig ikke om 
brændoffer , men om kærlighed . Hvis deres 
fader har gjort slette handlinger og måske 
gjort andre ulykkelige , hvor kan så hans synd 
ophæves ved , at de ikke blot gør dem selv 
men også mig ulykkelig ? så forøges jo kun de 
ulykkeliges tal med to . O ! hør mig ! for deres 
egen skyld hør mig ! elsker de mig , så vis det 
i gerningen ved at komme med hele deres 
hjærte og alle dets sorger og give mig det , som 
det er . 
Jeg ved ikke , om jeg nogensinde får mod 
til at afsende dette brev til dem , heller ikke , om 
de nogensinde får det , thi de har jo så aldeles 
skjult dem , at ingen ved , hvor de er . Får de 
det nogensinde , så vær overbevist om , at hvad 
jeg her skriver som ung , det vil jeg stå ved 
som gammel ; thi dem glemmer jeg ikke . 
Deres hengivne 
Maren pletter .  : 
hun læste brevet flere gange igennem , lod 
det så ligge en hel uge , læste det igen og 
lukkede det så og forseglede det . Hun gav det 

til sin Broder , der stadig var på jagt efter at 
finde Henrik , men uden resultat , da Henrik 
havde hørt op med at komme på hospitalet , 
og således lå dette brev længe i pletters brevtaske , 
mens Henrik kæmpede og led , skjult for 
dem , som elskede ham . 
Hin aften , han forlod dem , flyttede han , 
som sagt hen til et ubekendt hotel , senere 
lejede han sig et værelse i Nyboder . Her fortsatte 
han en tid ivrig sine studeringer , men 
skæbnen ville , at medicineren Jeppesen , som 
nu på det ivrigste var beskæftiget med at agitere 
og politisere i forening med journalist Meyer , en 
dag traf ham , da han havde læst en ny bog af 
Miller om samfundets elendighed og nu var så 
opfyldt af den og af sorgen over sin egen faders 
nederdrægtighed , at han som en fyldt krudttønde 
blot behøvede en lille gnist for at eksplodere , 
de fik ham snart draget ind i deres kreds , 
og en aften fik de ham med til et socialistisk 
møde . Det var på en af byens dansesaloner . 
En mængde mennesker vare samlede ; blandt 
dem ganske vist en del arbejdere , men også 
en mængde af disse halvt velklædte herrer , der 
ved lygteskin kunne gå for gentlemen , at sige , 
indtil de åbne munden , disse væsener , der bestå 
af to strømme i samfundet , der mødes , den 
ene den fra den såkaldte bedre klasse , nedadgående , 
der stadig synker , til den ender i samfundets 
bærme , den anden , den fra neden opadstigende , 

der endnu ikke fuldt har nået overfladen , 
men har haft så meget held med sig , 
at den i det ydre kan begynde at ligne de 
dannede klasser . Så var der en mængde unge 
mennesker på kommersens vegne , en hel del 
navnlig yngre jøder og nogle kvinder af tvivlsom 
natur . På en balkon i den ene ende af salen 
ligeoverfor talerstolen sad foruden referenter 
fra forskellige blade flere elegant klædte damer , 
der synlig vare komne af nysgerrighed og med 
kikkerter for øjnene mønstrede forsamlingen , 
ivrig vejledede af elegant klædte unge herrer af 
jødisk ekstraktion . Der lå som en tåge over 
forsamlingen , da petroleumslamperne , der så 
fedtede og snavsede ud , kun brændte svagt . 
En mand i sort kjole stod på talerstolen 
og holdt en tale om udsigterne for de gamle 
arbejdere . Han endte således : prostitution 
for vore døtre , almindelig hospitals lemmeafdeling 
for vore koner og kirkegården for os 
selv ! «  —  » Ja så behøver vi ingen alderdomsforsørgelse ! « 
Råbte en . Ned med ham ! den 
storborger  ! smid ham ud  !  «  lød det fra den ene 
ende af salen .  » Taleren leve ! Hurra ! Ned med 
storborgerne ! «  der kom en kort pause . En lille 
mand med en pibende stemme og håret vandkæmmet 
og strøget frem over begge tindingerne 
banede sig med møje vej til talerstolen :  » Mine 
herrer ! vi arbejdere har de stærke arme ; «  ( en 
stemme :  » han ser ikke videre stærk ud ! «  ) det 

er os , der har samlet de penge , man vil smide 
ud til kanoner . (  » Ned med kanonerne ! «  )  » Er i 
med på den ? «  (  » Nej ! Nej ! «  ) .  » Men når vi har 
de stærke arme , lad os så også sige , hvor 
skabet skal stå , for det er dog vel os , der har 
kræfter til at flytte det . Lad arbejderne slutte 
sig sammen , lad os stå fast på vor ret , så 
få vi den . Og vor ret er arbejde , det vil vi 
ha’ og løn for arbejdet , som vi kan leve af , og 
oplysning for vore børn , så de ikke som vi af 
bare dumhed blive storborgernes slaver . Men 
for at vore børn skulle lære noget , må vore  , 
kvinder have tid til at tage sig af dem og selv 
kunne noget og lære dem at læse og vi skal ha 
folkebibliotteker og store forsamlingssale ; det 
skal vi ha' , det hør nu engang med til menneskerettigheden . 
Og vi skulle ikke la’ os henvise til 
et andet liv , for man ved , hvad man har , men 
ikke hvad man får . Men da storborgerne selv 
have det godt i dette liv , men ved deres sorte 
garde , præsterne , henvise os til det andet liv , 
så lad os engang henvise dem til det andet liv 
og selv se at få det godt i dette , det er nu 
min religion . «  her afbrødes han først af et 
tordnende hurraråb , blandet med piben og 
latter , og dernæst råbte en kvindestemme op 
til ham , hvad han mente om sagen .  » Ja 
se nu/ svarede han ,  » denne hersens kvindesag 
det er en meget vigtig og en meget god sag , 
og jeg mener , at når en kvinde har en fordrukken 

mand , så er det en skam , at han drikker 
alle pengene op og prygler hende og børnene , 
men vi drikke jo ikke alle sammen og prygle jo 
ikke alle vore koner , somme får måske selv 
prygl , og derfor mener jeg , at det er vanskeligt 
at sige noget . «  —  » Ja så hold mund , Peter ! « 
Skreg en skingrende kvindestemme , der aldeles 
bragte taleren ud af koncepterne , medens han 
blirende med øjnene spejdede i den retning , 
råbet var kommet fra .  » Ned med ham ! « 
Råbte nogle , mens andre brølede :  » Leve Peter ! 
Han skal ha’ prygl af mutter , når han kommer 
hjem ! Leve Peters kone ! «  en øredøvende larm 
gjorde det umuligt for den arme Peter at komme 
til orde og han forsvandt . Efter ham kom en 
taler , der under stormende jubel erklærede , at 
alle ulykkerne kom fra højre , og efter ham 
kom en række d alere , der på mere eller mindre 
heldig måde skildrede mørke scener fra arbejdernes 
liv . Kamp mod storborgerne og præsterne 
var omkvædet på de fleste taler . 
Alt dette gjorde et betagende indtryk på 
Henrik , der aldrig før havde overværet en sådan 
forsamling . Det oprørte ham at se den 
letsindighed , hvormed arbejdernes virkelige 
trang forhandledes , det var , som om folket 
grinte af sig selv , og alle de brandere , de slyngede 
op til talerne , selv når de virkelig talte 
alvorlig , irriterede ham . Han banede sig vej til 

talerstolen , skubbet frem af Jeppesen og journalist 
Meyer , der endelig ville have ham frem . 
Endelig stod han deroppe . Dirigenten spurgte 
om hans navn . Han opgav et falskt navn og 
kaldte sig due .  » Student due har ordet . «  i det 
første øjeblik gik modet lidt fra ham , da han 
så ud over den store forsamling , men snart fikhan 
herredømmet over sig selv og begyndte 
således :  » Mine herrer ! Jeg har ikke tidligere 
deltaget i offentlige forsamlinger , men det forekommer 
mig , at denne forhandling har fået en 
mindre heldig karakter . Jeg kom herhen , fordi 
jeg nærer sympatti for arbejderne og betragter 
mig selv som en sådan , og jeg troede , jeg skulle 
høre en saglig forhandling om alvorlige og vigtige 
forslag , men de fleste af talerne synes mig 
ikke at have haft noget synderlig vigtigt at sige , 
og de fleste af tilhørerne have for mig ved 
deres ofte meget tåbelige afbrydelser givet det 
hele karakteren af grin . «  ( stormende mishagsytringer : 
ned med ham ! må vi være her ? «  ) 
Henrik stoppede , til tarmen havde lagt sig lidt , 
så blev han ved : mine herrer , jeg er ikke 
færdig . Jeg vil advare mine venner blandt arbejderne 
for vor danske nationalfejl , grinet . Vi 
gøre grin med alt , lave brandere om alt , og 
ved således at slå vort medfødte pund ud i 
lutter småmønt , beholde vi intet tilbage , når 
det kniber . Lad os derfor tale alvorligt sammen 
om det , der er alvorligt , og le sammen ad det 

latterlige . Nu er det en meget alvorlig sag , 
når der i et samfund er en mængde mennesker , 
som ikke have adgang til det , der betinger , jeg 
vil ikke sige rigdom og gode dage , men det , 
der betinger et virksomt og nogenlunde sorgfrit 
liv . Vi kunne ikke have lige meget af livets 
materielle goder , men betingelserne for at blive 
et godt menneske må være nogenledes tilstede 
for alle . Et samfund , der afsætter bærme , er 
ikke godt , og det er en dårlig trøst , at det 
ikke kan være andet , nogen må gå til grunde . 
Det er denne skæbnens jernhånd , et frit folkskal 
sætte sin kraft på at bryde , det skal være 
vort store mål . Men hertil hjælper ikke en eller 
anden lov , der må pustes en hel ny ånd ind 
i det gamle samfund , det hele folk må adles 
og luttres . Storborgerne skælve for revolutionen , 
for blodet , for rædslerne . (  » Taleren leve ! ned 
med storborgerne ! « ' ) ja revolutionen skal komme , 
men ikke med blod og rædsler men med åndens 
og sandhedens våben , slebne og skærpede af 
videnskaben . De uvidende , dumme , tunge massers 
tid må være forbi , ikke mere som en flok 
ville , nedtrampende dyr , viljeløst ledede af egennyttige 
førere , der selv ville frem , skal folket 
drage mod målet . Nej  ! oplyst og viljestærkt 
skal det gøre en ende på løgnens og flosklernes 
tid , og det er for det mål , vi skulle begynde 
at virke straks . I studenter ! jeg ser en 
mængde af eder tilstede , vi har forpligtelsen til 

at virke for dette mål . Vi kunne gå i skole 
hos arbejderne og lære deres nøjsomhed og 
tålmodighed og vi kunne også have godt af 
at lære af dem at bruge vore hænder , lad os til 
gjengjæld lære dem at bruge deres hoveder . 
Det er vejen , mine herrer , det er midlet ! ingen 
revolution ved hånden , men ved åndens magt ! 
Det er ånden , der levendegør , kødet , der 
dræber . Altså straks fat på sagen ! Lad os 
stifte gratis arbejderskoler for de unge arbejdere , 
for arbejdernes børn og deres kvinder . I kvinder , 
som lidt klage over , at i ikke have et mål at 
xirke for , her er målet ! Ned på samfundets 
dyb og hent den glemte perle op , den lysende , 
den strålende , evige menneskesjæl ! Indfat den i 
eders kærligheds guld , at den må bidrage til 
at smykke folkets tempel ! Jeg tilbyder selv 
hver aften , om det skal være , i denne sal at 
undervise dem , der tørste efter kundskab . Slut 
eder til mig alle i , som elske dem , der lide , 
alle i , som lide selv og trænge til kærlig hjælp 
for at finde kraft til at bære . ( tordnende bifald . 
 » Taleren leve  ) . Henrik tav lidt og tørrede 
sin pande , så fortsatte han :  » Ja vent et øjeblik , 
et ord endnu ! Der blev af flere talere før 
talt hånsord om religionen . Sligt bør ikke 
høres i eders kreds . I kunne ikke undvære 
religionen . «  (  » Jo ! jo ! ned med præsterne ! «  ) journalist 
Meyer rystede misbilligende på hovedet 
til Henrik , men han blev ved : nej i kunne ikke ! 

intet folk kan være uden religion . Jeg vil ikke 
her i aften komme dybere ind på sagen , men 
jeg må dog sige et par ord for at vise eder , 
at jeg har ret . Kunne i undvære kærlighed ? 
Er det ikke savnet af den i eders liv , er det 
ikke tørsten efter den , der egentlig driver eder 
herhen ? Har i ikke elsket , så kommer i til det . 
Og , når i elske , hvad er det så ? er det blot 
denne kvinde eller denne mand ? Nej , det er det 
evighedens lys , det salighedens glimt , der 
falder over eders sjæl fra den elskede genstand , 
som gør denne kær for eder . Enhver mand 
eller kvinde , der elskes i ånd og sandhed , 
elskes ikke blot for sin egen skyld , men for det 
overbærelsens , det nådens evangelium , han 
eller hun forkynder . Uden kærlighed kunne i 
ikke leve , men trangen til kærlighed er det 
for alle religioner dybere til grund liggende . 
Jeg taler ikke her om den for mig hellige kristne 
religion , men jeg taler om religion i almindelighed . 
Er der noget , fattige ikke kunne undvære , 
så er det den ; jeg ved , at eders samvittighed 
vidner med mig . Nu vil jeg ikke sige 
mere i aften . Tænk på , hvad jeg har sagt ; . 
Bort med grinet og fjaset ! lad storborgerne 
beholde det , det er en luksus , hvortil de har 
råd , og i skulle ikke misunde dem det , thi 
det er forrådnelsens tegn . Alvor og glæde 
det er sundhedens tegn , lad det være eders . 
I er samfundets onde samvittighed , jo mindre 

[ larme , desto stærkere høre de sandheden , i sige , 
jo mere i arbejde på eders ånds fremskridt , 
desto nærmere rykker den dag , da i , proletarierne , 
i , som storborgerne kalde samfundets bærme , 
gror op i lyset med kraft og sundhed , og så 
er revolutionen sket , så er samfundets onder 
oprykkede med roden ! « 
Her standsede han og steg ned af talerstolen 
under tordnende bifaldsråb . Jeppesen og Meyer 
trykkede hans hånd og fulgte ham et stykke 
på vej .  » Han bli’r s’gu god , sagde Meyer til 
Jeppesen , da Henrik var gået ;  » han vil bringe 
venstres sag i vejret . Død og pine , vi må 
holde ham til ilden ; vi må have ham til at 
skrive i bladet . «  —  » Ja vist må vi , sagde 
Jeppesen ,  » når vi bare kunne styre ham . — lad 
mig- om det , «  sagde Meyer , han skal smigres 
og drages . Det slags folk er , trods deres 
idealisme , umådelig forfængelige ; bare ikke 
slippe ham . « 
Henrik gik hjem til sin ensomme stue i 
Nyboder . Gaslygten udenfor hans vindue lyste 
ind til ham , hvor han træt og udmattet sad på 
sin sofa . Dog følte han sin livskraft forøget ; 
nu var han jo midt i den kamp , han havde 
tænkt sig , han havde offentlig givet sit ord på 
at ville ofre sin kraft til de lidendes vel , nu 
havde han ligesom kastet broen af . Han tænkte 
på Maren pletter , han gennemgik i tanken , 
hvad han havde sagt , og spurgte sig selv , hvad 

hun ville sige dertil . Han syntes , han så hendes 
skikkelse for sig , han hørte hendes kære røst 
sige de ord , han sidst havde hørt af hendes 
mund , og fuld af liv og begejstring tændte han 
sin lampe og gav sig med Iver til at studere 
til langt ud på natten . 
I oppositionens blade læste man fra den 
tid flere meget glødende artikler undertegnede 
due , medicinsk student «  , om forskellige samfundsonder , 
og disse artikler , der vidnede om 
deres forfatters i høj grad ideelle syn på alle 
forhold , blev med Iver tagne til indtægt af 
oppositionen og navnlig af socialisterne , der 
triumferende udtalte , at nu også den højere 
intelligents var gået over på deres side og at 
den studerende ungdom sikkert ville samle sig 
om due som fører og at man således snart 
ville vriste København ud af reaktionens rystende 
hænder . En flok af toneangivende journalister 
havde alt optaget Henrik i deres midte som en 
af deres , og de lokkede og smigrede ham på 
alle måder , idet han i sit hjertes renhed og 
uskyldighed i dem så mænd , der , som han 
selv . virkelig led en dyb smerte ved samfundets 
og de fattige klassers åndelige og legemlige 
nød og havde , som han , en levende tro på 
muligheden af at forædle de kræfter , der lå i 
de forsømte masser , og fremme friheden og 
lykken i verden ved at bringe dem frem ; han 
anede ikke , at også denne tilsyneladende så 

uegennyttige Iver for dem , der kaldtes samfundets 
stedbørn , for nogle var et middel til at 
komme til magten , for andre et levebrød , og det 
ingenlunde noget dårligt levebrød . Selv så 
prosaiske , hverdagsagtige folk som Jeppesen og 
journalist Meyer stod en tid for ham som uegennyttige 
forkæmpere for folkets sag , og medens 
han i følelsen af sin store uerfarenhed i verden , 
søgte råd og bistand hos dem , troede han , at 
den begejstring , de hyklede , var ærlig , og mærkede 
ikke , hvorledes han kun var et redskab i 
deres hånd og blev dreven mere og mere frem . 
Blandt dem , han navnlig så op til , var Miller . 
Hans bøger udøvede stadig den største indflydelse 
på ham , og da han engang på et af de mange 
møder , hvor han optrådte , havde set ham blandt 
tilhørerne , var han nær gået fra koncepterne 
ved at vide , at denne store mand lyttede til 
hans ord . Da han efter mødet blev præsenteret 
for Miller , en vel næret noget bleg lille mand 
med et omhyggeligt soigneret overskæg , og 
denne med en vis overlegenhed gav ham et 
svagt håndtryk , følte han sig såre smigret , og 
han ville næppe tro sin lykke , da Miller nådig 
opfordrede ham til at besøge sig . Han aftalte 
med journalist Meyer dagen dertil , og med en 
vis 1 ijærtebanken fulgte han . da dagen kom , 
med ham for at besøge den store mand . 
Mil ler boede i en af Københavns hovedgader 
i en elegant bolig . Gennem forstuen kom 

Henrik ind i spisestuen , hvor der stod et rigtbesat 
frokostbord med alle spor af , at det nylig 
var forladt . En rød fløjels portiere , trukken lidt 
til side , åbnede indblik i et andet værelse , 
hvorfra der lød muntre , højrøstede stemmer . En 
stærk vellugt , næsten bedøvende , trængte ud 
derfra . Meyer løftede portieren , og han og 
Henrik gik ind . Et blødt brysselertæppe , hvori 
foden sank ned , dækkede gulvet , lyset var 
dæmpet af de svære fløjels-gardiner , forede med 
hvidt silke , der hang ned for vinduerne . Malerier 
dækkede væggene , en mængde bløde små 
sofaer og lænestole stod rundt om i værelset , 
på et bord i midten lå forskellige kostbare 
billedværker og på flere småborde stod Madeira 
karaffer og sodavandsflasker . Husets herre lå 
magelig tilbage i en chaiselongue og pustede 
Køgen af en havannacigar op i luften . De blå , 
vellugtende kredse af røgen samledes og skiltes 
over hans hoved . To damer , feterede skuespillerinder 
fra et af sekondtheatrene , lå hver 
på sin sofa med en cigaret i munden , og i en 
lænestol sad en af bladenes theateranmældere 
og førte en livlig samtale med dem , medens 
Miller , åbentbart stærkt optagen af fordøjelsen 
af en splendid frokost , i en noget dvask tilstand 
hørte til . Han rejste sig ikke op , da Henrik 
kom ind , men gjorde en flot håndbevægelse , 
idet han præsenterede ham for de tilstedeværende 
og bad Meyer byde ham en cigar og selv tage 


en . De for Henrik aldeles uvante omgivelser 
betog ham lidt ; noget kejtet satte han sig ned og 
så på Miller , medens han lyttede til damernes 
og theateranmælderens disput om et nyt stykke , 
hvoraf han egentlig ikke forstod noget . Under 
en lille pause i deres samtale sagde Miller : 
» Nå hr . Due alias Hansen , jo jeg ved godt , 
de sejler under falsk plag , værs’ go’ for mig , 
hver har nu sin fornøjelse , nå det glæder mig 
at se dem . Ja , sådan lever man , ikke meget 
ideelt synes de , mais enfin , hver styrker sig på 
sin vis til dagens arbejde . Henrik svarede 
intet , men så sig om  ; det var kendeligt , at han 
ikke befandt sig videre vel i disse omgivelser ; 
han følte , at de andres øjne hvilede på ham , 
og en dæmpet hvisken mellem de to damer , 
anede ham , gjaldt ham . Miller bød ham et glas 
vin .  » Nå , min unge ven , hvad nyt ? har de 
kæmpet drabelig for de fortrykte , siden vi sidst 
sås ? «  sagde Miller med et ironisk smil . -•  » Det 
drabelige ligger ikke for mig , «  svarede Henrik ; 
» jeg holdt mest af ganske ubemærket at så den 
gode sæd , hvis det var muligt . «  —  » Så den 
gode sæd ! ja , hvad er den gode sæd ? «  sagde 
Miller med et skuldertræk . —  » Spørger de derom ? 
De , hvis skrifter sluges af et helt folk ? « 
Sagde Henrik . —  » Å , bah ! og misforstås , ligesom 
af dem . Jeg er ikke reformator ! jeg er 
digter , jeg vælger mit stof , jeg studerer , disse 
kerer , undersøger og lægger så det brugbare 

sammen , som jeg finder . «  — å ja , de er et 
farligt menneske , Miller , sagde den ene af 
damerne , der strakt tilbage i sofaen , lod med 
velbehag et par meget smukke fødder og ben 
komme til syne ; man er aldrig sikker på , at 
man ikke bliver genstand for deres studier og 
kommer i deres værker . «  — å , det er de 
ikke udsat for , «  sagde Miller med et blik på 
hendesfødder ,  » jeg digterikke balletter .- —  » Hvad 
mener de med det ? «  spurgte hun . —  » Jeg mener , 
at sylfider , som de «  —  » Å , hvor de altid skal 
drille ! det mener de slet ikke , de mener — 
at de er dejlig som en svane , «  sagde Miller , 
» og svaner er stumme eller skulle være det 
efter naturhistorien og duer altså ikke til personer 
i en novelle . «  — -nej det mener de ikke , 
sagde den anden dame ,  » med deres sublime 
foragt for kvinder betragter de os som gæs ; 
det var det , de mente , da de kom til at sige 
svane . —  » Ja , «  sagde den anden , det var 
naturligvis det ; jo , hr . Miller , det mente de , fy ! 
Hvem skulle tro , de var så uridderlig ! «  — 
» Pardon ! «  sagde Miller og sprang op og lagde 
sig på knæ for hende ;  » jeg mener , de er den 
nydeligste lille fleks , der nogensinde har fortryllet 
en theateranmælder til at skrive vås . «  —  » Der 
fik de den , hr . Grimsby ! «  sagde hun og kastede 
sig tilbage og lo og viste en rad dejlige tænder . 
» Men hør nu hr . Miller , hjælp mig at få dennealvorsmand , 
hr . Grimsby , til at rose mig dygtig 

til min benefice , og kom selv og kast en buket 
op til mig . De vil rævne af misundelse , de 
andre , når den berømte Miller kaster blomster 
på mig . «  —  » Det ved jeg ikke , om jeg tør 
love , men hvad siger de om min berømte ven 
due , < sagde Miller og slog Henrik på skuldren . 
» Kom due , ned på deres knæ , tag et glas og 
drik en skål for denne stjerne på vor theaterhimmel . « 
Henrik følte sig forstemt og kunne 
aldeles ikke slå ind i denne lystige tone ; han 
tog sit glas og bukkede for damerne , der nu 
brast ud i latter .  » Nej , hjælp mig , Miller ! 
Deres gæst knuser mig med sit blik . Uh ! det 
er ham revolutionsmanden , alvorsmanden , han 
må ikke drikke min skål ! Hu , ha ! hvor han 
ser ud ! jeg tør ikke engang se på ham ! «  og 
så holdt hun begge hænderne for øjnene . 
Miller lo og sagde :  » Fortryl ham og forheks 
ham , læg ham for deres fødder , som de har 
gjort ved os andre ! «  - jeg frygter for , «  sagde 
Henrik ,  » at jeg er for uværdig til en slig ære . 
Den ærede dame vil vistnok foragte mig for 
dybt , når hun hører , at jeg næsten aldrig besøger 
tteatrene . --- nej , hvilken Barbar ! «  udbrød 
hun ;  » han burde dømmes til at være sufflør . 
Nå , men nu må vi gå , Emilie , vi skal jo på 
prøve . Gud ! vi kommer for sildigt ! Farvel , 
Miller , husk på buketten  ! «  damerne og theateranmælderen 
stormede ud af døren og Miller , 
Henrik og journalist Meyer blev tilbage . 

Henrik ville gå .  » Bliv et øjeblik , «  sagde 
Miller .  » De ser så vred ud ; hvad er der i 
vejen ? «  —  » Å , ingen ting , «  sagde Henrik . 
» Jeg er kun en lille smule bedrøvet , en lille 
smule skuffet . «  —  » Skuffet ? over hvad ? «  sagde 
Miller .  » Havde de ventet at finde en bodsprædikant 
i mig , en asket ? «  —  » Jeg havde ventet , 
sagde Henrik , — å nej , jeg havde intet ventet . «  — 
» De bliver noget grov , «  sagde Miller og lo ; 
» kom nu lad os drikke et glas vin . tag en frisk 
cigar . De er en idealist min unge ven , og jeg 
er skribent . Prøv på at sætte deres ideer i 
kraft , og de vil se alle deres luftkasteller forsvinde 
som dug for solen . Jeg skildrer og 
maler livet , som det er . «  —  » Ja , «  sagde Henrik , 
» men målet for denne skildring , hvad er det ? «  — 
» Målet , målet ! hvad er målet for en maler 
eller billedhugger andet end at gengive , hvad 
han ser ?- : —  » Ja men maleren og billedhuggeren 
gengive , hvad der er smukt , i al fald efter deres 
mening ; de ville vække glæde ; men hvad vil 
de vække med deres bøger andet end smerte 
over samfundets nød , afsky og væmmelse for 
al den rådenskab omkring os , og denne gengivelse 
af det hæslige kan dog kun have ti ! 
Mål at vække længselen efter det skønne og 
gode , efter idealet . «  —  » Jeg ved ikke , om jeg 
fremkalder det , jeg har slet ikke den tendents 
at vække noget som helst , jeg holder'kun spejlet 
op for tiden , lad den så spejle sig . «  —  » Men 

tror de da slet ikke , at der er noget smukt og 
godt at finde , som kunne drages frem ? er det 
lutter afskyeligheder , lutter uretfærdigheder , lutter 
kæltringer , de støder på i deres liv ? «  —  » Å , 
det vil jeg ikke sige , men det er lutter selviskhed , 
lutter smålighed .'- —  » Har de da aldrig truffet 
noget skønt , noget betagende ? «  —  » Jo i naturen . 
Men det bliver snart til et skriftemål 
dette her . De gamle skildringer af de gode , 
ædle mennesker er tiden vokset fra ; den er tvivlende 
om alt , både om gud og mennesker , ja , 
om de vil , om sig selv og sin stræben ; den 
kræver noget nyt , den kræver en litteratur , der 
svarer til dens tvivlesyge , den holder af at kigge 
bag kulisserne og se egenkj ærligheden og elendigheden 
i skjorteærmer , inden den får heltedragten 
på . «  —  » Og når den så har set sig 
træt på det , hvad så ? «  —  » Ja min unge ven , 
det må fremtiden om ; efter mig syndfloden . «  — 
» Og på dette er de digter ? «  —  » Ja på hvad 
andet , end livet og virkeligheden ? «  —  » Å det , 
de kalder virkelighed , er , som de ser den , kun 
løgn !- —  » Nå , nå , min ven , ikke så ilter ! «  — 
» Det , der skulle stå bag ved , det , der berettiger 
til at skildre samfundets nød , som de gør det , 
det skulle være den store , uendelige kærlighed ; 
den havde jeg troet at finde hos dem ; tilgiv 
mig , at jeg søgte så meget og fandt kun så 
lidt . Farvel ! « 
Miller så tavs efter ham , trak på skulderen 


og vendte sig nu til Meyer . Det var s’gu en 
artig vildbasse , de der bragte mig på halsen . «  — 
» Bare lidt ung , lidt naiv , «  sagde Meyer , mens 
han tog en slurk af sit glas . —  » Ja , stakkels 
fyr , «  sagde Miller ,  » han er kommen i godt 
selskab . Jeg begriber egentlig ikke , hvad de 
tænker på , når de tror , at kunne benytte ham 
til at fremme deres partis politiske planer . Hvorledes 
vil de indfri alle hans store ord . «  —  » Puh ! 
Sagde Meyer og blæste en stor røgsky op i 
luften . Indfri ! hvem af os tænker , når vi ville 
være ærlige , på at indfri noget . Det er uro , 
bevægelse , gæring det kommer an på , og det 
er han ypperlig til . «  —  » Tag dem i agt , «  sagde 
Miller .  » Han' er en ædel , varmblodig natur , 
han mærker måske ikke endnu , at han bliver 
brugt , men den dag kommer nok , og tag dem 
så i agt . «  —  » Å , vær de ganske rolig for det ; 
pressen kan poussere folk frem , men den forstår 
også at trykke dem ned  ; går han en dag mod 
os , så er han færdig . «  — det er egentlig en 
nobel beskæftigelse den at være journalist på 
deres måde . «  —  » Nobel ? hvad mener de , hr . 
Miller ? «  —  .å spil blot ikke den fornærmede .  : — 
jo jeg er fornærmet , de krænker den hele 
presse ved deres yttringer . «  —  » Repræsenterer 
de den hele presse ? «  —  . .repræsentere mig her 
og repræsentere mig der , jeg repræsenterer det 
blad , som de skylder deres lykke .  : —  » Hvad 
behager , hr . Meyer ? skylder jeg dem min 

lykke ? De skulle ikke drikke madeiravin om 
formiddagen . «  —  » Hvad ville de have været , 
hvis vi ikke havde hjulpet dem frem ? en lille 
ubekendt forfatter til nogle bagateller og ekstravagante 
Vers . Nej , det var os , os , som opdagede 
dem og gjorde dem bekendt . Bild dem bare 
ikke ind , at de kan stå på deres egne ben . «  — 
» Jeg frygter for , at de ikke kan stå på deres ; 
det er vistnok bedst , at jeg hjælper , dem ud . « 
—  » Behøves ikke , behøves ikke ! Gudbevares 
hr . Miller , gudbevares , jeg ville ikke fornærme 
dem . Ingen håndgribeligheder , må jeg bede ! « 
Han retirerede hen imod døren , da Miller gjorde 
en temmelig truende bevægelse med hånden , og 
i et nu var han ude af den og nede ad trappen . 
— Miller kom snart til at føle pressens magt ; 
hans næste bog blev ikke med et ord omtalt 
i det af hr . Meyer redigerede meget udbredte 
blad . 
Imidlertid var Henrik langsomt og i dybe 
tanker gået til sit hjem . Atter en bitter erfaring . 
Denne mand , hvis skildringers indignation 
havde grebet ham så dybt , skrev altså med 
intet andet mål end at frembringe en vis æsttetisk 
virkning og tjene penge . Og de andre venners 
indignation , var den måske af samme natur ? 
Var han den eneste , der handlede og talte af 
overbevisning , var alt det andet kun rabalder 
og tomme ord ? Træt og udmattet kom han 
hjem . og satte sig til sit arbejde ; der var da i 


al fald ingen tomhed , der kunne han ruste sig 
til kampen for de lidende og forurettede . Der 
var ikke længe til eksamens anden del ; han læste 
dag og nat , og dette arbejde holdt ham oppe . 
Den dag , han gik op til eksamen , mødte 
han pletter , der skulle op dagen efter . Med 
et brøl sprang pletter imod ham og holdt ham 
fast , som om han havde grebet en undvegen 
forbryder .  » Omsider , omsider , min gamle ridder 
af den bedrøvelige skikkelse  ! Nej  ! hvor du dog 
ser afpillet ud ! Nej , nej , jeg slipper dig s'gu 
ikke , jeg følger med ; hvor skal du hen ? — 
» Jeg skal op til eksamen , du må ikke standse 
mig . «  —  » Nå det er en anden sag ; jeg skal 
dog først dissekeres i morgen . Men det er 
sandt , her er et brev til dig , som kom den dag , 
du havde forladt os , så det er både gammelt 
og godt , men det er da bedst , du nu får det . 
Men jeg vil dog råde dig til ikke at åbne det 
før i aften ; du kan aldrig vide , hvad der kan 
stå deri , og det kunne måske forstyrre dig og 
sende dig nedenom og hjem . Nå god lykke ! 
Frisk mod ! Du haver jo intet ondt bedrevet .' — 
dermed trykkede han Henriks hånd , og denne 
ilede afsted og var forsvunden , før pletter kom 
til at huske på , at han havde glemt at spørge 
om hans bopæl . 
Både Henrik og pletter bestod eksamen , 
men skønt pletter spurgte alle , hvem han så , 
om Henrik , kunne han ikke finde ham og ingen 

vidste , hvor han boede . Henrik var efter eksamen 
gået hjem og først om aftenen , da han sad 
alene i sit værelse , kom han til at huske på 
brevet , som pletter havde givet ham . Han 
tændte lampen og undersøgte håndskriften 
uden på brevet , uden at gætte , hvem det var 
fra . Men da han havde åbnet det og set underskriften , 
holdt han det med rystende hænder tæt 
under lampens lys , og medens tårer lagde en 
tåge for hans øjne , læste han det . Hans hånd , 
der holdt brevet , sank ned , og med den anden 
hånd støttet til bordet stod han længe med 
bøjet hoved , mens Maren pletters skikkelse stod 
for hans tanke . Han kastede sig over sin seng 
og begravede sit hoved i puderne og hulkede . 
Længe lå han således ; da han rejste sig , vatlampen 
ved at slukkes ; han gad ikke gøre 
den i stand , men blev siddende på sengekanten 
stirrende ud for sig , til det blev lyst . 
Han gyste , da han så dagslyset komme 
og gradevis oplyse den mørke stue , medens 
han vågnede op af de drømme , hvori han 
havde tilbragt natten . Den kærlighed , som 
han nu vidste Maren pletter nærede til ham og 
som ellers ville have fyldt ham med jubel , syntes 
han nu blev til en anklage mod ham . Han 
bebrejdede sig sin umandige svaghed , at han 
havde åbenbaret sin kærlighed til hende , når 
dog efter hans mening en forbindelse med ham 
ville være en umulighed . Fuld af hverandre 

modstræbende tanker , med en brændende feberhede 
i kroppen og rystende hånd forsøgte han 
at skrive et brev . Han rev det ene itu efter 
det andet , nogle vare blevne mange sider fulde , 
andre vare kun et par linier , men intet af dem 
var , som han ville . Endelig fik han følgende 
linier sat sammen : 
» Frøken pletter ! Jeg føler mig som en usling 
overfor dem . Ægteskab bør aldrig indgås af en 
mand , der ikke er sund på sjæl og legeme . 
Jeg har en sygdom til døden , en byrde , jeg 
ene må bære og aldrig tør dele med nogen . 
Tilgiv mig og glem mig ! Ja tilgiv mig . 
Henrik Hansen . « 
Han læste det gentagne gange igennem , 
sad endnu længe og betænkte sig og først hen 
imod aften sendte han det afsted . 
Der gik mange dage hen , inden Henrik 
nogenledes blev herre over sig selv . Træt både 
legemlig og åndelig længtes han hele dagen efter 
natten , og når den kom , lå han lysvågen , til 
dagen med sit af morgentågen halvt dækkede 
øje spejdede ind ad de små ruder . Han begyndte 
at mistvivle om sin evne til at gennemføre 
det , han ville , være læge i ordets dybeste 
forstand , en hjælp og støtte for alle dem , som 
led . Han følte sig uværdig til alt . Han skyede 

dagens lys og de befærdede gader og kun , 
når sulten tvang ham , sneg han sig hen til en 
eller anden ubekendt restauration . Men så 
hændtes det , at en lille dreng blev kørt over 
næsten lige udenfor hans dør , og da man vidste , 
han var læge , bragte man drengen , der var 
sluppen med at brække et ben , ind til ham for at 
blive forbunden . Hjulpen af den gamle holmens 
mand , hos hvem han boede , bar han drengen 
til lians hjem . Det var en søn af en fattig 
arbejder , der boede i en af de store kaserner , 
der bestå af lutter små usunde lejligheder for 
fattige folk . Den lidende dreng og det fattige 
hjem kaldte igen på hans slumrende livskraft , 
og mindede ham om , hvad han havde gjort til 
sin livsopgave . Da han intet ville have for sit 
tilsyn med drengen og tværtimod selv bestred 
alle udgifter ved hans fleje , og det snart rygtedes 
i det af mange fattige familier beboede hus , fik 
han mange patienter , thi sygdom af alle arter 
var der nok af her . Af den Art praksis kan 
man imidlertid ikke leve , og renten af hans 
mødrenearv' slog langtfra til , især da han mente , 
at en temmelig udstrakt godgørenhed blandt 
disse folk var fuldt så nødvendig , som hans 
lægetilsyn . Han opslog vel udenpå gadedøren 
en plakat med sit virkelige navn ,  » Henrik Hansen , 
praktiserende læge «  , men da han ikke ville findes 
af pletter averterede han ikke i noget blad og 

hans betalende patienters tal var endnu aldeles 
forsvindende . 
Under sit påtagede navn due , som han 
mente beskyttede ham mod at findes af pletter , 
begyndte han atter sin virksomhed på arbejdermøderne 
og deltog i den undervisning af arbejdere , 
som han med en del ligesindede havde 
sat i gang . Men hans skuffelse med hensyn 
til Miller havde også begyndt at åbne hans 
øjne for , at arbejdernes og de fattiges kårs 
forbedring ikke var målet men midlet for de 
politiske agitatorer , og i samme grad , som hans 
interesse for de fattige arbejdere tog til , voksede 
også hans uvilje mod politiken . Det kom stadig 
stærkere og stærkere frem hos ham . Hans taler 
mod samfundets brøst og dem , der efter hans 
mening bar skylden herfor , blev voldsommere , 
men samtidig vendte han , dog uden at nævne 
navne , sine stærke , veltalende angreb mod den 
del af pressen og litteraturen , der kun æggede 
lidenskaberne og fantasien og fremdrog alt det 
rådne og elendige uden med en finger at søge 
praktisk at afhjælpe det : 'herrerne , der med 
glacéehandsker på drak arbejdernes skål i 
champagne og , blaserede og trætte af alt , nu 
ingen anden morskab havde tilbage end at fremhæve 
al den slethed , de selv bidrog til at fremkalde , 
og i tankerne med velbehag at udmale 
sig den revolution , i hvis kampe de naturligvis 
ikke ville være til at finde , mens de ganske 

vist efter den ville findes i det sejrende partis 
rækker . «  atter og atter advarede han arbejderne 
mod dem , der ville bruge dem til politiske formål , 
og besvor dem om at skille deres sag fra 
hines . Det var kun de færreste af arbejderne , 
der sluttede sig til ham ; hans bestandige protest 
mod spotten over religionen og kirken gjorde 
ham snart de egentlige socialister til fjender , 
og snart blev de møder , hvor han optrådte , 
meget tumultuariske . Ligeså ivrige Jeppesen og 
journalist Meyer og konsorter før havde været 
for at berømme ham , vare de nu for at spotte 
og forhåne ham . Hans fingerede navn  » Due «  , 
blev snart en overskrift over artiklerne med 
småt tryk i visse af de større blade , og de 
floveste vittigheder brugtes om ham ; når han 
nu optrådte , blev han betragtet som en , der 
skulle udles , hvad han så end sagde . Så trak 
han sig omsider træt tilbage fra disse tumlepladser 
for de laveste lidenskaber , hvor hans 
ideale natur gjorde ham til en fremmed , og 
medens de andre vedblev at tale om deres store 
interesse for de lidende i samfundet , vedblev 
han med utrættet Iver i stilhed at virke for 
dem som læge og ven , og den bitterhed , han 
af og til følte ved af den dannede pøbel at se 
sig gjort til genstand for grin . var så langt fra 
at svække hans evner og kærlighed , at den 
skærpede de første og gjorde den anden endnu 
inderligere , end den var . 

sin lægegerning rygtede han med så stor 
dygtighed og uegennyttighed , at hans navn snart 
blev bekendt udenfor den kreds af fattige , der 
hidtil udelukkende havde nydt godt af hans dygtighed , 
og havde han ellers været forfulgt af uheld , 
så havde han her held med sig , navnlig som 
børnelæge , og han fik snart en del praksis , som 
sådan . Men hans fjender blandt de politiske 
agitatorer søgte også her at skade ham ved 
nu at bekjendtgjøre , at den fra folkemøderne 
bekendte komiske figur due var ingen anden 
end praktiserende læge hr . Henrik Hansen , 
mod hvis charlatanen man advarede publikum . 
Han tænkte et øjeblik på at lægge sag an 
mod vedkommende journalist , men ved rolig 
overvejelse fandt han det bedre også her at 
tåle og tie , stolende på , at tiden og lavet 
ville bringe både glemsel og oprejsning . Nogle 
yngre læger , som kendte ham , tog sig imidlertid 
af sagen og tvang hr . Meyer til at udstede en 
erklæring om , at meddeleren var fejl underrettet , 
og at hr . Henrik flansen tværtimod nød fortjent 
anseelse blandt sine kolleger . Under sin travle 
virksomhed glemte han alt fra sin fortid undtagen 
sin moder , sin plejemoder og Maren pletter 
og navnlig denne sidste var aldrig ude af hans 
sind . Hver gang han havde held med sig i 
sin gerning , syntes han , at han så hendes 
skikkelse lige overfor sig ved den syges seng , 
og når han sad hjemme alene , stod hun altid 

for ham . Alt som han følte , at han voksede i 
dygtighed og indsigt , begyndte han også lidt 
efter lidt at vokse fra den sygelige følelse , der 
havde skilt ham fra hende ; den mørke skygge 
fra faderens brøde lå ikke mere så tungt over 
ham , og han begyndte at anstille undersøgelser 
om , hvor pletter var bleven af , men han kunne 
blot erfare , at han havde forladt København og 
havde nedsat sig som læge ude på landet , 
ingen vidste bestemt , hvor . — 
men så kastede skyggen fra faderens liv 
igen sit dybeste mørke over hans sjæl . I det 
store , fattige hus , hvor hans første patient , den 
lille overkørte dreng , havde skaffet ham så 
mange venner , kom han ofte . Her boede folk 
af alle slags , folk under politiets opsyn og 
skikkelige folk , løsagtige kvinder og hæderlige 
enlige kvinder mellem hverandre . En dag , da 
han gik ind ad den smalle , mørke gang , der 
førte til gården eller den mørke skorsten , der 
førte navn af gård , hvorfra den mest forpestede 
luft altid steg i vejret , hørte han højrøstede , 
skingrende kvindestemmer . Han så en elegant 
klædt mand , der vendte ryggen til ham , omgiven 
af en del af husets kvindelige beboere . 
Det var manden , der skulle indkræve den resterende 
husleje , og nu truede med at smide 
nogle af lejerne ud , da de ikke kunne betale . 
Han var trængt op i en krog af gården og 
syntes at være i en temmelig truet stilling . 

» At forlange så meget for sådanne huller ! : 
råbte en af kvinderne , en yngre person af tvivlsomt 
rygte med uredt hår , i en falmet silkekjole 
og med nedtrådte slæber på fødderne . 
» Man skulle snarere have penge til for at bo 
her . Sådan en blodsuger ! 10 kroner ! hvor 
skal jeg få i o kroner fra ? «  —  » Ja , kan man 
ikke betale varerne , kan man heller ikke have 
dem , har man ikke råd til at have tag over 
hovedet , så må man være uden , «  råbte manden 
med en noget skælvende røst , som Henrik syntes , 
han skulle kende . —  » Ja prøv på at kaste os ud  ! « 
Råbte kvinden .  » Bare Sørensen ville komme 
hjem fra arbejde , så skulle de bare se , de 
storborger , han skulle dyppe dem her i deres 
egen rendesten og vride dem af , som en karklud , 
til de lærte respekt for fruentimmer , 
skulle han ! «  —  » Hvad er her på færde ? « 
Sagde Henrik . Den rasende kvinde vendte sig 
om ved lyden af hans røst , og i det samme 
åbnede de andre kredsen om manden og Henrik 
stod lige overfor hr . Madsen . Denne blev først 
forbavset , men snart gik et ondskabsfuldt grin 
over hans ansigt , og han fik sit gamle mod 
tilbage .  » Å , goddag , hr . Hansen ! De kommer 
såmænd i rette tid og vil måske hjælpe mig 
med at tale disse vakkre damer til rette og 
med at indkassere deres hr . Faders penge . « 
Kvinderne så forbavsede fra den ene til den 
anden , Henrik tav .  .ja , som jeg siger , «  vedblev 

Madsen ,  » Deres faders penge og på en måde 
altså også deres . «  —  » Jeg forstår ikke , hvad 
de mener , «  sagde Henrik . —  » Ikke det ? Vil 
de lade , som de ikke ved , at dette hus er 
deres hr . Faders , og disse vakkre damer lians 
lejere ? De fleste testere med deres husleje , og 
•jeg er her nu for at få den betalt . «  —  » De ved 
meget godt , «  sagde Henrik ,  » at jeg ikke kender 
noget til hr . Lyrup-i lansens og deres forretninger , 
og at jeg ikke har part i dem . Det er 
en af deres sædvanlige frække løgne . «  — ja , 
tænkte jeg det ikke nok , han lyver ! «  råbte den 
rasende kvinde og for ind mod Madsen ;  » sådan 
en herre , som doktoren skulle have noget at 
gøre med sådan en maddike ! Havde du ikke 
fortjent prygl af anden grund , så havde du 
fortjent det for den løgn ! «  hun stak sin knyttede 
hånd lige op i næsen på Madsen , men Henrik 
tog hende i armen og smed hende til side .  » Lad 
os få ende på den sag . Hvad skylde disse 
personer for deres elendige boliger ? «  —  » Disse 
damers resterende husleje udgør 20 kroner . — 
Henrik tog sin pung frem og gav ham et guldstykke . 
 » Der ! skynd dem så herfra , før der 
sker flere ubehageligheder . «  det lod Madsen 
sig ikke sige to gange ; fulgt af kvindernes spot 
og skældsord styrtede han gennem den mørke 
gang ud på gaden . Henrik unddrog sig for 
kvindernes tak og skyndte sig op til den patient , 
for hvis skyld han var kommen . 

det var en ung pige , der lå på det sidste 
af brystsyge i en kvalm , lille , mørk stue , hvor 
knap en sund kunne trække vejret , end sige 
en syg . Hun var eneste datter af en arbejder , 
der var enkemand . Han måtte på arbejde 
om dagen , men kvinderne i pluset besørgede 
hendes pleje så godt , de kunne , og den kærlighed , 
der lå skjult i disse fattige og måske 
rå menneskers hjerter , udfoldede ved denne 
stakkels unge piges sygeleje hele sin blomst . 
Den , som havde haft det held i sin mørke stue 
at få en eller anden plante i en urtepotte til 
at blomstre , satte den ind ved den syges seng , 
hvor den naturligvis snart visnede , som den 
syge selv , men dog aflagde sit vidnesbyrd om 
kærlighed , og en og anden af dem , som var 
lidt bedre stillet , knappede måske lidt af på 
sin egen føde , for at købe et og andet , der 
kunne kvæge den syge . 
Da Henrik kom ind , sad en gammel kone 
ved pigens seng . Hun rejste sig , og sagde 
intet , trak på skuldrene og gik hen til vinduet 
og så ud , mens lægen satte sig ved den syges 
seng . Aldrig havde skammen over at være sin 
faders søn tynget ham dybere til jorden , end 
nu . Det var altså hans fader , som ejede denne 
pesthule , som levede af disse menneskers nød , 
som indirekte måske var skyld i den unge 
piges død . Hun åbnede øjnene halvt , da han 
kom ; hun kendte ham , et smil gik over hendes 


ansigt og hun forsøgte at række ham hånden . 
Han tog den , klappede den og bøjede sig over 
hende . Han så dødens tegn i alle hendes 
fræk . Hun mumlede noget ; han forstod kun 
ordene :  » Fader , alene . «  o ! hvor han misundte 
hende ! her var ikke det naturlige kjærlighedsbånd 
brudt , her i dødens time holdt det endnu 
— og hans fader ! Han måtte tage al sin selvbeherskelse 
til hjælp for ikke at briste i gråd 
over sig selv . Flan hviskedee til den gamle kone , 
om hun ikke kunne få faderen hentet hjem , 
og hun gik ud af stuen . Nu var han alene med 
den syge , han gav efter for sin trang , tog 
hendes fiånd og trykkede den til sin mund , 
mens han knælede ved sengen og bad hende i 
sit hjerte om tilgivelse for den nød , hvori 
måske hans fader havde del . Hun åbnede 
øjnene og gjorde et forsøg på at rejse sig , da 
åndenøden var stor . Han lagde sin arm om 
hendes ryg for at lette hende op , hendes hoved 
faldt mat ned på hans skulder , hun forsøgte at 
hoste , men havde ikke kraft dertil , en snappen 
efter vejret , en krampagtig skælven og så 
faldt hun tilbage med hans hånd i sin og var 
et øjeblik efter død . Kort efter hørtes tunge , 
hurtige trin på gangen , og døren gik op ; det 
var faderen , fulgt af den gamle kone .  » Nå 
Lise , hvordan går det ? «  begyndte han i en 
opmuntrende tone , men Henrik slog ad ham 
med hånden og rystede på hovedet . Manden 

stod tavs og så længe på hende .  » Ja se det 
var nu min glæde , «  sagde han ;  » ja , ja , hun 
lider vel sagtens ikke mere nu . Herregud ! hvor 
hun ligner sin moder ! «  og nu begyndte tårerne 
at løbe ned ad hans kinder , der vare sorte af 
kulstøv .  » Tak skal de ha' , doktor for alt godt . 
Nu må jeg se at komme til mit arbejde igen . « 
Han gik hen imod døren , men vendte om igen . 
» Det er underligt nok , nu falder det mig sværere 
at gå bort fra hende , end mange gange , mens 
hun levede ; det kommer sagtens af , at før ventede 
jeg at se hende igen , når jeg kom hjem , og 
nu — «  , og den svære mand satte sig på sengekanten 
hos den døde og græd . —  » De skulle 
hellere nu se at finde dem en bedre og lysere 
bolig , «  sagde Henrik . —  » Ja det har de ret i , 
men hvor skal man hen ? En må jo være nær 
ved sit arbejde , og disse forbandede blodsugere 
af husejere de er jo ikke til at komme til rette 
med . Havde vi haft en rimelig vært her , der 
havde holdt det lidt pænt og lidt helt , så 
måske lille Lise havde levet endnu ; men både 
kakkelovn og vinduer vare utætte , og her måtte 
hun sidde og hoste , så det klirrede i de sprukne 
ruder . Ja det siger jeg/ råbte han og sprang 
op , mens han knyttede hånden ,  » Gud forbande 
den Karl ! og har han et barn , så gid han må 
miste det , eller —- —  .nå , nå , «  sagde den 
gamle kone og lagde beroligende sin hånd på 
hans skulder ,  » Du fik jo dog ikke hende tilbage ; 


hvis lille Lise så dig så vred , ville hun græde . « 
—  » Du har ret , mo'er Else , du har ret ; ja , ja , 
en ved ikke , hvad det er at miste sådan en 
lille —-  , han kunne ikke sige mere for gråd 
og satte sig ned hos den døde og strøg varlig 
med sin store hånd over hendes hår . Henrik 
sneg sig bort ; det var , som om arbejderens 
forbandelse over hans fader lød fra alle sider 
til ham ; han ilede som en forfulgt til sit hjem 
og besluttede ikke mere at gå til hint hus , 
undtagen når han udtrykkelig blev hentet . Men 
snart fortrød han denne beslutning og besøgte 
atter flittigt dem , der trængte enten til hans 
kundskaber eller hans pung . Ingen af beboerne 
troede Madsens ord , at han var ejerens søn , og 
hans Iver for at hjælpe dem blev større , end 
før . Han fik politiet til ved gentagne mulkter 
at tvinge ejeren til at gøre , hvad der under 
omstændighederne kunne gøres for renligheds 
skyld , og Madsen , der hvert øjeblik måtte 
møde i politiretten af denne grund , forstod , hvor 
denne store påpassenhed havde sin oprindelse fra . 
Men under denne skjulte krig med faderen 
vågnede stundom stærkt den følelse hos ham , 
at det jo dog var hans sønlige pligt at forsøge 
at få genoprettet et naturligt forhold mellem 
dem , og det så meget mere , som han efter alt , 
hvad han nu og da erfarede , måtte formode , 
at hans f'ader mere og mere var bleven viklet 
ind i hr . Madsens næt og måske ikke var så 

skyldig , som det syntes , i denne exploitering af 
fattigfolk . Han havde endogså en formodning 
om , at det var hr . Madsen , der drev denne 
noble forretning på egen hånd , medens han 
brugte hans faders navn som skilt . Han havde 
hørt , at han var bleven faderens compagnon . 
Lyrup Hansen & Comp . drev mange forretninger , 
flere af temmelig tvivlsom natur . I den større 
handelsverden var firmaet ikke rigtig vel set , 
man tvivlede om dets soliditet og det hørte ind 
under kategorien  » de ubegribelige «  , men da det 
betalte hver sit , da Lyrup Hansen & Comp . førte 
et flot hus , hvor hr . Madsens gemalinde , en 
forhenværende skuespillerinde eller , som andre 
sagde , beriderske var en smuk og med allernyeste 
moder fortrolig værtinde , så havde firmaet 
en stor anseelse hos de mange  » Ubegribelige «  , der 
føre et flot liv , uden at noget menneske ved , hvor 
indtægterne komme fra . 
Henrik Hansen besluttede efter en lang betænkningstid 
at besøge sin fader og skaffe sig 
lys i sagen , og , hvis han virkelig var ejer af 
hint forfærdelige hus , da at formå ham til at 
opgive det slags forretninger . Han vidste , at 
han ved dette besøg rimeligvis ville støde på 
hr . Madsen , thi denne boede med sin gemalinde 
i faderens hus , og faderen var på en måde 
på aftægt hos dem . Det sande forhold lærte 
han først at kende ved sit besøg . 
Det var en formiddag i juli måned , da 

han gik hen , til sit gamle hjem . Han havde 
ikke i lange tider været i den gade og alle 
hans barndomsminder stormede ind på ham , 
da han nærmede sig sin faders hus . Han så 
op til de gamle vinduer ; det stod netop åbent , 
hvorfra hans moder altid med ængstelige blikke 
havde fulgt ham , når han gik i skole . Han 
standsede og stod længe og så derop . En 
følelse af tomhed og forladthed kom over 
ham , der var ikke mere noget kærligt øje , der 
spejdede efter ham . Han vaktes først af sine 
betragtninger , da en drager løb ham hårdt 
på armen . Han fortsatte sin gang . Den gamle 
butik så ud , som sædvanlig , men foran døren 
holdt en elegant ekvipage . Han gik ned i butikken 
og spurgte efter hr . Lyrup Hansen . Han 
var ikke tilstede , han var svagelig og havde 
ikke længe været i butikken , sagde en rødmusset 
meget bukkende svend , men han skulle hente 
hr . Madsen . Henrik sagde , det kunne være det 
samme , og gik op i beboelseslejligheden . Han 
ringede på . En gammel , gråhåret tjenestepige 
lukkede op og stod stiv af forbavselse . 
Nej , gud dog ! den unge herre ! nej gud dog ! 
Det er længe siden , ak ja ! ak ja ! stakkels gamle 
herre ! «  — er min fader syg ? «  spurgte Henrik . 
» Ja vist er han ; ja ! o gud dog ! Nu skal jeg 
mælde dem . «  —  » Mælde ? Det behøves ikke . 
I hvad stue er fader ? «  —  » Han er derinde i 
sit værelse , «  sagde hun og pegede på en dør 

for enden af entreen ;  » men de er begge to 
inde hos ham , og de var nylig så højrøstede , — 
det er dog vistnok bedst- —  » Nej på ingen 
måde , «  sagde Henrik ,  » lad mig blot om det . — 
han hørte stemmer indenfor , en klynkende 
stemme , som han kendte som sin faders , og 
en bydende , temmelig rå kvindestemme . Han 
åbnede døren . Den gamle lyrup-hansen sad , 
indsvøbt i uldne tæpper , i en højrygget lænestol 
ved sit skrivebord ; på den ene side af 
ham stod hr . Madsen , på den anden side en 
dame i hat og kåbe , som han formodede var 
Fru Madsen . Foran faderen lå et papir .  » Nå 
får det nu en ende ? «  sagde hun ;  » skriv nu 
under ! «  —  » Nej ! nej ! nej ! «  sagde den gamle 
mand med en fortvivlet røst ;  » jeg vil ikke ! jegkan 
ikke ! «  —  » De skal , «  sagde hun ,  » ellers — . 
Henrik rømmede sig højt . Madsen så op og 
blev stående forbavset og forlegen . Damen 
vendte hovedet om , så fra Henrik på Madsen 
og fra Madsen på Henrik og begyndte at ane , 
hvem det var . Gamle lyrup-hansen , der sad 
med ryggen til ham , mærkede af de andres 
tavshed , at der var noget på færde , og søgte 
at vende sig om i stolen . Han fik øje på 
Henrik .  » Min søn ! min søn ! o gud ! «  —  » Anstreng 
dem ikke hr . Hansen , «  sagde Madsen , 
» De kan ikke tåle at bevæge dem . — damen 
lagde armen om den gamles Hals og sagde med 
den kærligste stemme :  » Ja så , hr . Hansen , 

gemme vi den sag til siden . «  Henrik så , at 
hun samtidig satte sine fødder på faderens af 
podagra opsvulmede fod , han skreg au ! «  , men 
hun bøjede sig ned til hans øre og hviskedee 
noget til ham , som i højeste grad afficerede 
ham . Så hilste hun smilende for Henrik og 
gik knejsende ud af døren . 
Henrik gik hen til faderen . Hvor han var 
forandret  ! de blege før så fede kinder vare 
indfaldne , munden var skæv , hans ene arm 
hang kraftesløs ned , han så ud , som om han 
havde haft et apoplektisk anfald . En krykke 
stod ved siden af lænestolen som et stumt 
vidnesbyrd om hans hjælpeløshed og fødderne 
vare iførte store filtsko . 
Min søn , ak ja ! Du kan tro , jeg har gået 
meget igennem , siden vi sås . «  — ja hr . Lyruphansen 
har haft et lille anfald , «  sagde hr . Madsen 
geskæftig ,  » et ganske lille ; har ikke noget at betyde , 
siger lægen , men han må ikke udsættes 
for sindsbevægelse , så jeg tror «  — .  » Ved de , 
hvad jeg tror , hr . Madsen ? «  sagde Henrik ; at 
når jeg vil tale med min fader , er det bedst , 
de går , og jo før , des bedre ; forstår de ? «  — 
hvad behager ? Vil de vise mig ud af mit eget 
hus ? — nej , men af min faders stue . «  — 
-henrik ! Henrik ! «  sagde den gamle , lad os 
holde fred , o ! jeg trænger sådan til ro , lad 
os ikke skændes .  ; — 'nej , men jeg vil tale med 
dig alene , det synes jeg , er en billig fordring ; 

hr . Madsens nærværelse er ganske overflødig .  . — 
» Gud bevares , «  sagde Madsen ,  » jeg kan tænke , at 
en fader og søn , der elske hinanden så højt , 
kunne helst ønske at være alene , og jeg skal 
føje dem ; men jeg beder dem at huske på , 
at deres fader er syg , ansvaret for følgerne 
af dette besøg kommer over dem . «  — han 
bukkede og gik . Da han var borte , så den 
gamle sig om og hviskedee :  » Er han gået ? «  — 
» Ja ude af stuen er han da ,< sagde Henrik . 
» Nå , fader lad mig nu høre , hvorledes du har 
det . «  —  » Ak ! min søn ! min søn ! hvorfor skiltes 
vi dog ! hvorfor faldt jeg dog i flænderne på disse 
kjæltringerl kæltringer ! «  han gentog ordet flere 
gange og truede med hænderne i duften . Så 
stirrede han bange om i stuen og en stærk 
skælven gik gennem ham .  » Nu , fader , dem 
kan du jo gøre dig fri for . Hvis du vil , så 
flyt hen til mig . «  —  » Min søn , min gode søn , 
ak ja ! men det kan jeg jo ikke . Ser du denne forbistrede 
historie om branden — «  Henrik fæstede 
et gennemborende blik på sin faders ansigt , 
medens denne talte — .  » Se ikke sådan på 
mig Henrik ! nej ! nej ! jeg har angret det tusinde 
gange siden ; men ser du , det satans fruentimmer 
hun ved historien , når jeg ikke vil , 
hvad hun vil , så truer hun med angivelse . «  — 
» Ja , men så må hun jo også angive sin værdige 
gemal . «  —  » Det vil heller ikke genere hende , 
ikke i mindste måde , hvis hun en dag for 

alvor bliver ked af ham , så spadsere vi begge 
i tugthuset . «  —  » Har han da tilstået hende 
alt ? «  —  » Ja , det ved jeg ikke , men det har han 
sagtens , det ubegribelige bæst . Foreløbig er 
de enige om at bruge truslen for at tvinge mig , 
o ! min søn ! Du begriber ikke , hvad jeg lider . 
Hun behandler mig som sin slave , sin hund ! 
Hvert øjeblik præsenterer hun mig Veksler til 
underskrift og vægrer jeg mig , så truer hun 
mig med tugthuset . Jeg forsikrer dig , at jeg 
er så bange for hende , at blot lyden af hendes 
stemme kan bringe mig til at skælve . «  —  » Efter 
hvad jeg altså kan forstå , benytter hun og 
hr . Madsen hin usalige gerning af dig til at 
ruinere dig i oekonomisk henseende . «  —  » Ja , 
min ven , en af dagene går huset Lyrup 
Hansen & Comp . fallit . Men du kan tro , rent 
tabt bag af en vogn er din fader dog ikke . 
Ser du her i mit skrivebord er en hemmelig 
skuffe ; der har jeg iooooo kroner liggende , dels 
i rede penge , dels i obligationer . Det ved de 
ikke , det ved de ikke ! hi ! hi ! hi , nej dem får 
de ikke fingre i , hi  ! hi  ! hi  ! nej , du kan tro 
nej . «  —  » Men fader , «  sagde Henrik ,  » når huset 
går fallit , må de jo tilhøre boet . «  —  » Blæse 
være med det ! tror du jeg er bleven så sløv , 
at jeg ikke ved , hvordan man bjerger sig . Deter 
ingen , der ved , at jeg ejer dem . Og ser du , 
Henrik , hvis jeg nu modtog dit tilbud og flyttede 
hen til dig , og sagde mig løs fra kompagniskabet 

med Madsen , så bjerge vi disse penge . Jeg 
tænker egentlig på , at det var bedst , om du 
tog dem med dig nu . «  —  » Nej , fader , det 
forekommer mig at være en uredelighed . Dine 
og hr . Madsens kreditorer må have , hvad der 
tilhører boet , og hvis det er , som du siger — 
men stille , jeg synes , jeg hører nogen pusle derinde 
ved siden af . «  — nej , der kan ingen være 
nu , Madsen er altid på børsen ved denne tid . 
— ser du , «  blev han ved ,  » Du kan jo betragte 
pengene , som din mødrenearv . «  — det kan 
ikke ske , fader . Din samvittighed , synes mig , 
må være besværet nok , begå ingen ny uredelighed . « 
—  » Nå , så du vil være klogere end 
jeg ? Gå fanden i vold med din redelighed ! 
Tror du jeg vil sulte sammen med dig for at 
være redelig . «  — -nå ja , så gør , hvad du 
vil i den sag , men jeg kan ikke have noget 
med det at gøre . Men jeg kom i grunden 
herop for at bede dig sige mig , om det er sandt , 
hvad hr . Madsen siger , at du ejer et hus i Adelgade , 
som du lejer ud til fattige folk for en 
høj betaling . «  —  » Det ved jeg ikke det mindste 
om , jeg ejer intet hus i Adelgade . «  —  » Men 
Madsen udsuger den fattige befolkning der i dit 
navn . «  —  » Det ved jeg slet ikke noget om . 
Madsen har i det sidste år på grund af min 
sygdom ledet forretningerne ; om han har sat 
nogle af husets penge i sådan en forretning , 
ved jeg ikke . «  —  » Men jeg ved , at han har det ; 

han misbruger dit navn til den nederdrægtigste 
forretning ; du må gøre en ende derpå . «  — 
ak min søn ! min søn ! bliv nu ikke så heftig . 
Hvad kan jeg gøre en ende på ! jeg kan ikke 
gøre det mindste , jeg sidder her hjælpeløs og 
forladt . «  — han brast i gråd .  » Kom nu fader 
og forlad straks dette hus og tag hjem til mig . « 
—  » Nej , nej , min søn , det kan ikke sådan 
gøres i en håndevending . «  —  » Ja sker det 
ikke straks , sker det aldrig . Nu er vi jo alene , 
følg med . «  —  » Nej , nej , min søn lad mig tænke 
på det , i morgen måske . «  —  » Nå ja , som 
du vil , farvel da ! «  —  » Farvel , Henrik ! vil du 
så ikke tage pengene med dig ? «  — nej , jeg 
har sagt dig min mening ; jeg deltager ikke i 
nogen uredelighed . «  —  » Å så gå fanden i 
vold ! «  sagde faderen heftig .  » Ville du ikke 
andet end holde prædikener , så kunne du være 
bleven , hvor du var ! « 
Med disse ord skiltes de . Henrik fortrød 
næsten , at han havde været der , hans fader var 
sunken , om mulig , endnu dybere i hans agtelse , 
end før , og dog havde han fået den dybeste 
medlidenhed med ham , nu da han havde set 
ham i hænderne på hr . og Fru Madsen , der 
ikke blot udplyndrede ham , men rimeligvis både 
åndelig og legemlig mishandlede ham . Han 
mente , det var hans pligt at rive ham ud af 
disse menneskers hænder , men jo mere han 
grundede derover , desto umuligere syntes det 

ham , da det jo var åbenbart , at faderen ikke 
havde mod til at gøre noget skridt i den retning . 
Men sagen fik snart en brat løsning , og 
al overvejelse blev overflødig . 
Et par dage efter blev han en tidlig morgenstund 
vækket af sin vært , der sagde , at en gammel 
kvinde havde ringet dem op og forlangte straks 
at tale med doktoren . Henrik sprang i en fart 
ud af sengen , kastede nogle klæder om sig og 
lod kvinden komme ind . Det var hans faders 
gamle tjenestepige , der kom farende ind med 
rædsel malet i sit ansigt og næppe i stand til 
at finde ord :  » Korn ! kom ! jeg tror , de har 
myrdet ham  ! kom  ! Mig havde de spærret inde , 
og inden jeg kom ud , var de væk ! Alt er væk ! 
Sølvtøj og penge , huset plyndret ! Kom ! kom ! 
— han løb afsted med hende . Da de kom til 
faderens hus , var allerede politiet der og en 
anden læge . Man havde fundet faderen død 
eller døende på gulvet . Om han var død af 
et apoplektisk tilfælde eller var kvalt af et 
stærkt tryk på halsen , hvoraf der syntes at 
være spor , kunne ikke afgøres . I hans krampagtig 
sammenknyttede hånd havde man fundet 
noget , der så ud som en snørelidse af en damestøvle . 
Han var død , inden han havde kunnet 
afgive nogen forklaring , men den gamle piges 
erklæring i forhøret gik ud på , at hun noget 
efter midnat havde hørt klageskrig og slag , 
der lød , som om man huggede træ itu . Da 

hun ville ud af sin dør , der åbnedes udadtil , 
var den spærret , og ingen kunne høre hendes 
råb , da hendes vindue ikke vendte direkte ud 
enten til gaden eller gården , men til et slags 
forstue , og hendes forsøg på at slippe ud af 
det højtsiddende vindue mislykkedes . Henimod 
daggry hørte hun nogen liste sig ud af lejligheden 
og nu blev alt stille . Nu først var det 
lykkedes hende ved sine skrig at hidkalde nogle 
af husets beboere , der friede hende ud af hendes 
fangenskab , hvorpå de havde fundet Herren 
liggende på gulvet i den nævnte tilstand . Hans 
skrivebord var hugget itu med en økse . Henrik 
forstod godt sammenhængen . Madsen havde 
åbenbart hørt faderens og hans samtale om 
pengene , og , for at få dem i sin besiddelse , havde 
de myrdet og bestjålet faderen . Han afgav 
denne meddelelse til politiet , der straks satte sig 
i bevægelse for at pågribe forbryderne , men 
uden held , man hverken så eller hørte noget 
til dem . 
Dybt rystet gik Henrik til sit hjem . Han 
gennemløb i tankerne alt , hvad han havde oplevet 
med denne fader , hvis liv nu var endt 
på en så skrækkelig måde . Som sædvanlig 
endte disse betragtninger med bebrejdelser mod 
ham selv . Havde han , fordi han ikke stemmede 
med faderen , haft ret til at trække sig tilbage 
fra ham og overlade ham til hans egen skæbne ? 
Havde det ikke været hans sønlige pligt , jo 

klarere faderens brøde stod for hans øjne , at 
gøre alt , for at den også kunne stå klart for 
faderens ? ja , havde han ikke handlet uret ikke 
blot mod samfundet men også mod sin faders 
sjæl ved at fortie mordbrandshistorien ? Hvad 
havde han vundet ved denne moralske fejhed 
andet end at udlevere faderen til Madsen og at 
lade denne usling lægge en ny brøde til den 
forrige og ende med at blive en morder ? Disse 
tanker beskæftigede ham dag og nat , så han 
næsten blev ganske udygtig til alt arbejde , især 
da han tillige fik den ide , at det var hans fligt 
at søge at få Madsens tilflugtssted opdaget , 
ikke så meget for at få straf over ham for 
mordet på faderen , som for at få den gamle 
mordbrandshistorie opklaret . Hans ideale retfærdighedsfølelse , 
som han bebrejdede sig , at 
han var gået på akkord med for faderens 
skyld , vågnede nu med fordoblet kraft , og det 
hensyn , at han ville komme til at stå som 
søn af en simpel forbryder , afskræmmede ham 
ikke . Tidlig og sildig strejfede han om til alle 
usle knejper og alle af politiet udpegede tilholdssteder 
for forbrydere , men Madsen var og 
blev borte . Imidlertid skulle der snart hændes 
ham noget , hvori han senere mente at finde en 
hilsen fra sin dødsfjende , men som fik en ganske 
anden følge , end denne havde tænkt sig , og 
blev indledningen til et nyt afsnit af Henriks liv . 
En måneds tid efter faderens død skulle 

han efter løfte holde et foredrag i den forening 
for arbejderes undervisning , hvoraf han 
var medlem . Han talte om den arbejdende 
kvindes stilling i samfundet . Salen var propfuld 
af mennesker , men han fandt foruden den sædvanlige 
kreds af arbejdere og deres kvinder 
også flere , som ellers ikke plejede at være tilstede 
og som hørte til den såkaldte bedre klasse . 
Blandt andre opdagede han sine tidligere venner 
hr . Jeppesen og journalist Meyer og adskillige 
ansigter , som han havde en ubestemt erindring 
om at have set før , men han vidste ikke , hvor . 
Forberedt på , at der skulle sættes en demonstration 
i scene mod ham , gik han op på talerstolen . 
Han talte smukt og varmt og vakte 
kendelig tilhørernes interesse , og bortset fra et 
par flove vittigheder , der af og til blev råbte 
op til ham , men dog straks besvaredes af p'orsamlingens 
indignerede mishag , gik alt roligt . 
Men da forsamlingens dirigent opfordrede dem , 
der ønskede at diskutere sagen med taleren , til 
at tage ordet , trådte en herre op , som Henrik 
først langt senere huskede , at han flere gange 
havde set i selskab med Madsen . Han trådte 
ikke op på talerstolen , men holdt sig i den 
bageste mindre godt oplyste del af salen og 
syntes at være omgiven af en klynge , hvoriblandt 
også vare flere kvindelige væsener , fra hvilke 
de fleste afbrydelser af hans tale hidrørte . 
Denne herre begyndte med stor tungefærdighed 

at udvikle , at kvindens stilling i samfundet jo 
ganske vist var en sag af yderste vigtighed , 
men at det nu , da arbejderne og kvinden jo 
havde så mange selvkaldede venner og hjælpere , 
var af yderste vigtighed for disse ikke blot 
at lytte til de smukke ord , men også at undersøge 
lidt , hvordanne de mænd vare , der udtalte 
ordene . Han skulle ikke drage hr . Henrik 
Hansens alvor og retskaffenhed i tvivl , men 
han ville blot spørge , hvorledes hans Iver folden 
arbejdende kvindes bedre stilling i samfundet 
kunne forliges med den kjendsgjerning , at 
han ejede et såkaldet  » Pjaltenborg «  i Adelgade , 
hvor de usundeste boliger udlejedes til fattige 
folk for den mest ublu betaling og denne indkrævedes 
med største strenghed . Muligvis var 
det også af denne grund , at hr . Hansen i begyndelsen 
var optrådt under det falske navn 
due «  , førend hans veltalenhed og hans tidligere 
politiske venner havde skaffet ham en vis indflydelse , 
som mange måske nu vare betænkelige 
ved at trodse . En mand , som ikke havde villet 
være sit navn bekendt , måtte have en grund 
dertil , og der gik mildeist talt højst ubehagelige 
rygter om hr . Hansen , hans fortid og hans 
familie . 
Rasende skrig dels af harme mod taleren , 
dels af harme mod Henrik fyldte salen .  » Frem 
med kvindevennen ! «  — ned med bagtaleren ! « 
» Lad Hansen forsvare sig ! «  disse råb lød 

mellem hverandre . Henrik sprang op på talerstolen , 
bleg og dirrende af harme .  » Det er en 
skammelig løgn ! «  råbte han .  » Hurra ! Leve 
Hansen ! «  —  » Tro ham ikke ! ned med blodsugeren ! « 
Disse råb afbrød Henrik . I et par 
minuter var det ikke muligt for ham at komme 
til orde , de ville skrig overdøvede dirigentens 
klokke . Endelig blev der et øjebliks stilhed 
og Henrik fortsatte :  » En vis hr . Madsen , som 
nu er under politiets forfølgelse for mord , har 
drevet denne skammelige forretning i min faders 
navn , men «  — ; mere fik han ikke sagt .  » Å , 
altså faderen ! og sønnen arver ! ned med ham ! « 
—  » Hansen leve ! «   » Ned med ham ! Smid ham 
ud af vinduet ! «  således lød råbene vildere 
og vildere mellem hverandre , menneskemængden 
bølgede frem og tilbage , idet de bageste klynger 
søgte at storme talerstolen ; i det samme gik 
gassen ud og salen oplystes kun af en petroleumslampe , 
der hang som reserve . Talerstolen 
blev stormet , Henrik blev reven ned , nogle beskyttede 
ham , andre slog efter ham . Bagfra fik 
han et voldsomt slag med en hård genstand 
i hovedet , bedøvet sank han til jorden ; han 
havde en følelse af , at noget tungt bevægede sig 
hen over ham , men så forlod bevidstheden ham . 

det første indtryk , han igen fik fra livet , 
var et kendt , velsignet ansigt , som han så 
ligesom gennem en tåge , og en stemme , så 
kendt og kær og ak ! så længe ikke hørt , hans 
plejemoders , præstekonens stemme . Han forsøgte 
at rejse sig , men kunne ikke . Stemmen hviskedee 
i hans øre :  » Min egen dreng , min velsignede 
Henrik , vær tålmodig ! «  og så følte han de 
kølige , friske , bløde læber på sin pande og 
en blød , varm hånd i sin . O den fiånd ! den 
var der altid , når angsten og feberkulden kom , 
når han sov ind og når han vågnede . Så 
kom endelig den dag , da han efter flere måneders 
sygeleje forlod sengen og støttet til sin 
plejemoders arm stod ved vinduet i hospitalet 
og så de grønne træer i haven . 
» Plejemoder ! hvor du er god og trofast , og 
hvor lidt har jeg dog fortjent det ! «  —  » Gud 
velsigne dig , min egen dreng , lad os nu ikke 
tale om fortjenstmedaillen , den er der dog 
ingen af os , som får . Glæd dig nu over at 
være født på ny og se på alle de grønne 
træer og blomstrende buske og hør på svalen , 
hvor den hviner , mens den rider sommer i by . 
Den kalder os ud til præstegården , ikke sandt ? 
Imorgen skulle vi afsted . «  —  » I morgen , virkelig ? 
Vil du virkelig have mig ud til dig ? «  —  » Om jeg 
vil ? ja , ser du , præsten kalder mig hjem , han kan 
ikke stå på sine egne ben , siger han . Grøden 
bliver dårlig og hans prædiken bliver endnu 

værre , når jeg ikke prædiker først lidt både 
for pigen og for ham , og da jeg altså skal hjem , 
og du og jeg for øjeblikket er malle og klister , 
så må vi følges ad . Der er desuden en dygtig 
læge derude , som gør rene mirakelkure , han 
vil nok gøre dig til menneske igen . Men nu 
skal du i seng igen og hvile dig ud , mens jegpakker 
dit tøj ind . « 
Næste morgen kørte Henrik bort fra hospitalet 
med præstekonen . Han var svag og mat , 
men al livets tryk var som blæst bort . Han 
sad med hendes hånd i sin , næsten lige så 
hjælpeløs , som da han for mange år siden som 
lille dreng var med på skolens skovtur under 
hendes mands beskyttelse , og skælvede , hver 
gang de andre børns livslyst fik et larmende 
udtryk . Enhver stærk og uventet lyd bragte 
ham også nu til at fare sammen , men han følte 
sig tryg og glad , hver gang han så ind i sin 
ledsagerindes åbne , livsglade ansigt . 
Da de kom til stationen stod pastor Terkelsen 
der og hjalp ham ud af jernbanevognen 
og op i sin underlige , gammeldags kaleschevogn , 
som hans kone sammenlignede med en stor 
familieparaply , der var kommen op at køre . 
Pastor Terkelsen havde lagt sig ud i årenes 
løb , han havde fået en tyk dobbelt hage og 
hans pande og næse transpirerede altid , men 
han var den samme trofaste og kærlige mand , 
som han altid havde været , måske lidt mere 

konservativ og lidt mere usikker overfor de 
mange kirkelige og politiske partier , i hvilke han 
på begge sider så gamle venner , men ubetinget 
sikker på , at der , hvor hans kone stod , 
var det bedst at stå , noget , hvori han ganske 
sikkert ikke tog fejl . Hun havde i hele deres 
samliv været hans ufejlbare samvittighed , og , 
var han noget som sjælesørger for sin menighed , 
og han var ikke så lidt , så var han det næst 
Vorherres hjælp væsenlig , fordi hun var med 
ham overalt i alle hans tanker . Han havde 
ingenlunde altid været tilfreds med sin plejesøns 
færd , som han kendte den gennem bladenes 
omtale , men hans kones forsikkring om , at det 
kun var en overgang , og at det gode sikkert til sidst 
ville sejre , havde han troet på , og da hun 
nu bragte ham som et slags krigsfange hjem 
med sig i triumf , så vågnede hans kærlighed 
til plejesønnen igen især , fordi han syntes , at 
hans tilstedeværelse var en sejr for hans hustru . 
Han anbragte dem inde i kaleschen , satte sig 
selv op hos kusken og vendte under kørslen 
idelig med stor besvær sin store krop om for 
at se til dem inde i kaleschen , strække hånden 
ud til Henrik og forsikre ham om , hvor glad 
han var ved at se ham , og for at sende et bifaldende , 
kærligt nik til sin hustru . En næsten 
bedøvende Duft af hø og jasminer fyldte den 
varme sommerluft . De støvede vejbred mellem 
stenbunkerne langs den brede landevej , de røde 

valmuer , de hvide margeriter og lilla skabioser 
langs op ad de lerede bakkeskråninger ved 
vejens side syntes uforandrede fra hans første 
ungdomstid og talte med ham i stilhed det 
sprog , der er så indholdsrigt både for de glade 
og de sørgende , fordi det maner alt det forsvundne 
tilbage . Jo nærmere man kom præstegården , 
desto stærkere blev dette sprog , og til den grad 
kaldte det alt det svundne frem , at alt det , der var 
foregået i mellemtiden , næsten var glemt , og 
det forekom ham , at det kun var en meget kort 
tid , han havde været borte . Og denne fornemmelse 
blev endnu stærkere , da han kørte 
ind ad præstegårdens port og så alle de samme 
redskaber opstillede der , som tidligere , og hørte 
den samme lænkehund hilse dem velkommen 
med sin hæse gøen . Men da han så skulle 
ud af vognen , så mærkede han jo , at det var 
længe , siden han havde været der , og at livet 
havde taget hårdt på ham i mellemtiden , thi 
det var med den største besvær , at han , støttet 
til præstens arm , nåde ind i stuen . Man 
havde gjort havestuen i stand til ham , for at 
han kunne have lettere adgang til haven , da 
frisk luft og ro var det lægemiddel , der nu 
væsenlig skulle gengive ham hans kraft . 
De første dage lå han til sengs og dagen 
gik for ham som i drømme . Han var for svag 
til at tænke længe med klarhed på det samme , 
men det ene billede efter det andet fra hans 


svundne liv kom frem for ham , vekslende som 
billederne i en laterna magica , og han kunne 
næsten ikke , når tusmørket kom og præstekonen 
sagde ham godnat , forstå , at en dagvar 
gået . Og når så natten , den lyse stille 
nat , sendte sit dugvåde pust og nattergalens 
sang ind gennem det åbne vindue , medens alt 
blev stille i huset og han kun af og til hørte en 
gnavende mus bag panelet , så var det , som om 
Maren pletter bøjede sig over ham med sit milde , 
strålende ansigt og som om han hørte hendes 
stemme gentage ordene fra hendes brev :  » Kom 
til mig og giv mig deres hjerte , som det er . « 
Så kunne der komme en angst over ham , en 
følelse af at have tabt alt , en gysen for det 
liv , hvortil man ville bevare ham . Men inderst 
i hans hjerte lå der dog den skjulte lyst til 
at leve , som var tegnet på hans tilbagevendende 
kraft , og et lønligt håb om , at det mørke i 
hans liv var forbi . En morgen kom præstekonen 
ind og spurgte ham , om han dog nu ikke 
ville se deres læge , da han var kommen af sig 
selv for at se til ham , og hun ikke godt uden 
at krænke ham kunne sige , at den syge nu ikke 
behøvede anden læge end hende . Henrik havde 
ikke megen lyst til at stifte nye bekendtskaber , 
især , da han var overbevist om , at det ikke var 
lægehjælp , han nu trængte til , men for præstekonens 
skyld indvilligede han i at se ham . Lidt 
efter hørte han faste , tunge skridt bag ved sig , 

og da han vendte hovedet , så han pletters 
store brede skikkelse ile hen imod sig . Pletter 
sluttede hans magre hånd i sine to vældige , 
fede hænder og råbte : nå endelig fik vi da 
fat i den vandrende ridder . Ja nu skal du bare 
se , hvor lægevidenskaben florerer her ude på 
landet ! Se på mig , min ven , er jeg ikke en 
levende reklame for lægevidenskaben på landet ! 
Jeg udbreder sundhed og velsignelse med begge 
hænder og bugner selv deraf , som du ser . Puh  ! 
Denne varme , og så al den indvendige bevægelse 
ved at se dig , min gamle lidelsesbroder ! Nå 
frisk mod ! lad mig få dig under behandling , 
vi skal snart få bugt med alle grillerne .  «  — 
» Du er læge her på egnen ? «  spurgte Henrik . 
—  » Om jeg er ? jeg bor kun et par bøsseskud 
herfra , jeg har mit eget hus med et lille sygehus 
ved ; du kan tro , det er fint . «  —  » Er du 
gift ? «  spurgte Henrik . —  » Nåda ! «  sagde pletter ; 
» nej 'pak . En læge må helst være som de 
kattolske præster , parat til afmarschering , når 
og hvorhen det skal være . Men jeg har kvinder 
nok i huset . Jeg har fået jordmoderen til at 
bo der , og har i mit lille hospital hele 3 sygeplejersker 
og så til 'bider Maren . «  —  » Kun til 
'bider ? «  spurgte Henrik , mens blodet for ham op 
i kinderne . — ja , ser du , hun er gået i det 
røde korses tjeneste , og du kan tro , hun kan 
passe syge og kurere dem med ; hende kan jeg 
takke for halvdelen af min store berømmelse ; 

de blev raske bare af at se på hende . Men 
så havde hun jo ingen ro , hun ville lære 
kunsten grundig derinde , og så sidder jeg nu 
alene med min jordmoder og pigerne og længes 
efter hende . Jeg må vel hilse hende fra dig , 
når jeg skriver ? «  —  » Ja . tror du , hun bryder 
sig om en sådan hilsen ? «  sagde Henrik . —  » Det 
er ikke meget rimeligt , «  sagde pletter ;  » jeg har 
aldrig hørt hende tale om dig , siden du behagede 
at forsvinde ; men jeg troede , du brød dig om , 
at hun skulle vide , at du endnu var i live . « 
—  » Å , hvad kommer det så , når alt kommer 
til alt , an på , om jeg er i live eller ikke ? « 
Sagde Henrik . —  » Ikke synderlig meget for 
verden , mit stakkels pensionerede sandhedsvidne , 
sagde pletter ,  » men for dig , synes jeg nok , det 
er en temmelig vigtig sag , og da jeg slutter fra 
mig selv af , som hverken kan undvære mennesker 
eller kærlighed og mindst af alt i verden min 
egen søde bedstemoder Maren , så troede jeg 
heller ikke , du kunne undvære hende . «  —  » Pletter 
du må ikke tale så spøgefuldt om det , du ved , 
der er overgået mig , «  sagde Henrik lidt irriteret . 
—  » Spøgefuld ! tror du , det er spøg ? nå da ! 
Nej det er mit ramme alvor . Spøg ! min kære 
Don quixote ! ved du , at spøgen er den rode 
muse og den bedste af dem alle , det livsaligste , 
et stakkels menneske har ; med den kommer man 
gennem alt . Jeg giver ikke en eneste udrøget 
pibe tobak for al alvor , hvis den ikke har lært , 

at , vil den udrette noget , må den se 'ud som 
spøg . Men jeg spøger gud hjælpe mig ikke , 
når jeg siger , at du er et asen , men at Maren 
alligevel har længtes efter dig så vel , som jeg . « 
—  » Er det sandt ? kære , gode pletter ! er det 
sandt ? «  —  » Nej det er bare mit spøg , dinhallunk ! 
Ingen af os har holdt så meget af dig , som så ! 
Godmorgen ! «  han gik ud af døren og lod Henrik 
sidde ene og gruble over , hvad han havde sagt 
om Maren . 
Nogle dage efter , da han for første gang 
havde været ude og gået haven rundt og nu 
sad og hvilede sig , hørte han en vogn holde for 
døren og præstekonens glade stemme råbe : 
» Goddag ! Goddag ! nej det var dog et allerkæreste 
indfald af dem ! «  han hørte så sagte stemmer 
tale i sidestuen og et øjeblik efter stod Maren 
pletter for ham . Plan rejste sig med lidt besvær 
og stammede nogle ord ; men hun gik lige hen 
imod ham , rakte ham hånden og sagde , som 
om slet intet var passeret imellem dem :  » Hvorledes 
har de det , Henrik Hansen ? De har jo 
været så syg , jeg har fået et par dages ferie . 
Og så måtte jeg dog ud at se til dem . «  — 
» Er det sandt , frøken pletter , «  stammede Henrik , 
» er det sandt «  — han vovede nu først ret at se 
på hende , og glemte , hvad han ville sige . — 
» Sæt dem dog ned , «  sagde hun ,  » De kan ikke 
tåle at stå så længe , «  og så trak hun ham 
ned i stolen og lagde puden til rette bag hans 

ryg , men blev selv stående ved hans side med 
hånden på stoleryggen . —  » Er det sandt , 
frøken pletter , at de nu er sygeplejerske under 
det røde kors ? «  spurgte Henrik med skælvende 
stemme . —  » Ja det er . O ! det er en dejlig , velsignelsesrig 
virksomhed . —  » Ja men det er jo 
at sige verden farvel , «  sagde Henrik . —  » Ingenlunde , « 
Svarede hun ;  » man må jo netop selv 
være frisk og sund og elske verden , når man 
for alvor skal røgte det kald at bevare Menne , 
sker for verden . «  — Henrik nikkede og tav . 
» Skulle vi nu tale lidt sammen , som i gamle 
dage , «  sagde Maren og tog en stol og satte sig 
ved siden af ham ; støttende sit smukke hoved 
til sin hånd sad hun og så lidt på ham , 
medens han slog øjnene ned .  » Jeg har hørt alt , 
hvad de har gennemgået , siden vi sås , men 
jeg ved ikke , hvad virkning det har haft på 
dem ; fortæl mig lidt om det . «  —  » Hvad mener 
de ? «  sagde Henrik og slog øjnene op og så 
ind i hendes ansigt . I den milde ro , i al den 
kærlige deltagelse , der strålede fra hendes øjne , 
stod hendes mening skrevet tydelig nok .  » Jeg 
har meget at bede dem tilgive mig , frøken 
pletter , men deri , at de sidder her , ser jeg et 
tegn på , at jeg har tilgivelsen . Skyggen , deler 
lagt over mit liv spreder sig sagtens aldrig , 
fædrenes brøde «  —  » Kære , bedste Henrik lad 
os blive ved vor egen brøde , tro mig , vi kunne 
have mere end nok i den . Jeg troede , at de 

havde lært deres egen afmagt til ved gerninger 
at sone , hvad deres ulykkelige fader , og , hvo 
ved , måske bedstefader og tip-tip-oldefader 
har forbrudt . «  —  » De er stemt til spøg , «  sagde 
Henrik næsten med gråden i halsen . —  » Nej 
jeg er ikke , Henrik Hansen , men de er syg , og 
jeg er sygeplejerske , og jeg vil se at få dem 
karsk . Deres kærlige , bløde sind , deres dybe 
retfærdighedsfølelse har ført dem på afveje . 
Man skal aldrig tale i for høje toner . Det er 
så let at være idealist og se verden fra sit ophøjede 
standpunkt , måle alt med idealets alen 
og så selvfølgelig bryde staven over alt og alle . 
Men det er ikke idealisterne og sværmerne , der 
hjælpe den lidende menneskeslægt frem til legemlig 
og åndelig sundhed . Det er ene og alene den 
blinde kærlighed . Det er slet ingen skade til , 
når man først har set , at man selv har store 
synder på sin samvittighed , så også at kaste 
guds kærligheds kåbe over dem og sige , lad 
min gud tage den byrde , så er jeg lettere i 
hånd og hjerte til at hjælpe andre fra at lide , 
hvad jeg selv har lidt under . «  —  » Men , kære 
frøken pletter , hvis de var inde i mine livsforhold , 
ville de forstå , at jeg for min samvittigheds 
skyld måtte handle , som jeg gjorde , at 
jeg måtte søge , at «  —  » At sone deres faders 
brøde , «  afbrød hun ham ,  » ved at gøre dem selv 
ulykkelig . Og tror de da , at det var guds 
vilje med deres liv , at de evig skal sørge over 

deres faders synd ? Men de havde jo også en 
moder , hvorfor da ikke glæde dem ved erindringen 
om hende , hun var dog , så vidt jeg ved , nokværd 
at glædes over , og det er jo under hendes 
hjærte , de har ligget , og ikke under deres faders . « 
—  » Men uretten , skammen , brøden ! «  stammede 
Henrik . —  » Ja hvad kan de gøre for den ? lad 
de Vorherre om den og nyd det liv , han har 
givet detu og brug deres kraft til det godes 
fremgang på jorden . Men jeg trætter dem , 
og jeg må desuden hjem til min Broder , den 
gamle Bjørn . Lad mig nu se , når jeg kommer 
igen , at de er bleven lidt medgørlig og fornuftig . « 
—  » Kommer de igen ? «  spurgte Henrik 
med et strålende ansigt . —  » Ja , må jeg ikke ? « 
Sagde hun smilende og rakte ham sin hånd . 
—  » Om de må ? om de må ? o gid «  —  » Nej , 
nej , nej , bliv nu ikke heftig , nej græd nu ikke , 
det tåler de ikke , farvel ! «  hun ilede ud af 
døren , lidt efter hørte Henrik en vogn køre 
bort . 
Efter denne samtale var det , som om et 
nyt liv' gennemstrømmede Henrik ; hans livslyst 
og kræfter vågnede , alt omkring ham syntes 
ham langt skønnere , end nogensinde før . Han 
trængte til luft , til sang og solskin . Han gik 
ud i haven , hvor han mødte præstekonen .  » Men 
er det godt for dig nu igen at gå ud ? «  råbte 
hun ham i møde . —  » O ! jeg er så lykkelig , 

så glad , plejemoder ! «  råbte han og stak sin 
arm ind under hendes , —  » Er du , min egen 
ven ? ja det er jeg også altid , når jeg har talt 
med Maren pletter ; det er virkelig , som hendes 
Broder siger , at man bliver rask blot ved at se 
hende . «  et polisk lille smil fløj over hendes 
ansigt . —  » Sig mig , plejemoder , kender du 
noget til selskabet  » det røde kors «  ? «  —  » Vil 
du ind i det ? «  spurgte hun og så smilende på 
ham . —  » Nej , men frøken pletter «  —  » Ja hun 
er i det , «  sagde præstekonen . —  » Ja det ved 
jeg , men tror du hun vil blive i det ? «  —  » Ja , 
det antager jeg , med mindre hun gifter sig ; men 
det er der vistnok ikke tale om ; hun har da 
selv sagt , at hun aldrig ville gifte sig ; det er 
noget med  » det rådne samfund «  og  » Fædrenes 
brøde , «  der er i vejen , eller sådan noget . «  — 
» Plejemoder , sig mig , hvad du ved . «  hun tog 
ham i nakken og sagde :  » Tror du ikke , du 
ved mere ? Jeg troede , det var derfor , du var 
så glad ? « 
Et par eftermiddage efter gik Henrik på 
samme sted med Maren pletter under armen . 
» Har vi så glemt  » Fædrenes brøde «  ? spurgte 
hun og så ind i hans ansigt , mens hun lænede 
sig ind til ham . —  » Alt har jeg glemt , undtagen 
dig , «  sagde han . —  » Nej , «  svarede hun ,  » det 
tror jeg ikke på ; vi må stå på lige fod min 
ven , jeg har ikke glemt alt ; hverken mine syge 

eller mine glade venner , jeg vil have alt , alt , 
hvad jeg elsker med ind i din kærlighed og 
mindes og bevare alt . «  —  » Jeg tror , den er stor 
nok til at rumme alt , hvad du elsker , «  sagde 
Henrik og slyngede armen om hendes liv . 
Præstekonens stemme kaldte på dem , og 
de gik langsomt op mod huset . Der var også 
præsten og pletter .  » Se så ! «  råbte denne , nu 
er min historie ude , nu kurerer jeg aldrig et 
menneske mere , Henrik har stjålet min livseliksir . 
Nå til lykke , Maren ! siden du nu endelig er 
ked af din hæderkronede Broder . «  hun kastede 
sig om hans Hals og kyssede ham på begge 
hans kinder .  » Din historie er slet ikke ude , nu 
kommer den bedste del af den , min egen velsignede 
ridder og ven ! Gud velsigne dig for 
alt , hvad du har været for mig . «  —  » Nå bare 
ingen rørelse , «  sagde han , mens hans øjne blev 
fulde af tårer .  » Lad os nu gå ind og drikke 
brudeparrets skål . Herregud , Henrik , kan du 
huske , da vi to første gang drak Marens skål 
i champagne ? «  —  » Ja det får de ikke i aften , « 
Sagde præsten ,  » det får at vente til bryllupet , 
thi det vil jeg have lov at holde , Henrik er jo 
vor søn . « 
Og bryllupet stod i præstens hus og Maren 
var den skønneste brud , man kunne se . Hvad 
hun blev som hustru , det vidnede ikke blot 
hendes mands glade åsyn om , men også alle 

de lidende stakler , der søgte til hende og altid 
fandt hende hjemme . Hun hørte vel ikke mere 
til det røde kors , men under korset bier- hun 
og han alle deres levedage , og derfor var der 
stilhed , lykke og glæde i deres hjem , som i 
deres sjæl . 


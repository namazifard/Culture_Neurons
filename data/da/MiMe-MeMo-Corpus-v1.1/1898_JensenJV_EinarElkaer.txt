I . 
I begyndelsen af halvfjerserne nedsatte en læge sig oppe 
i Jylland . 
Han kom til byen med postvognen en dag og havde 
til alles forundring et lille barn med sig . Han var 
nemlig ellers alene . Man ventede nogle dage , at en 
moder til barnet skulle tone frem . Men der kom ingen . 
Den ny doktor tog heller ikke noget kvindemenneske i 
huset . Han plejede drengen selv . 
Doktor Elkær — Gorm Severin Elkær var hans fulde 
navn — havde lejet sig ind et sted oppe ved landevejen , 
hvor der lå en halv snes håndværkerhuse . Han 
beboede tre Stuer , men ingen havde været længere end 
i den forreste . Man vidste , at doktoren selv lavede sin 
mad , visse tegn tydede derpå . Han købte ting hos 
høkeren , som andre mennesker brugte til føde . Rimeligvis 
fortærede han og barnet disse ting . Om morgenen 
hentede han tre fire spande vand ind . Dette var gådefuldt ; 
nogle mente , at han badede drengen deri , men det 
syntes uforsvarligt og næppe muligt . 
Nogle af sognets mænd prøvede på at fritte doktoren 
ud , når de havde ham med til en syg , men han 
bed dem kort af . Det var en streng mand . 
Præsten i byen fik et sammenstød i stand . Han 


mente i høfligt embedsmedfor at burde forvisse sig om 
barnets kristendom — det var dog vel døbt ? 
Nej det var drengen for resten ikke . 
Jamen det var jo skrækkeligt . 
Doktor Elkær syntes ikke at fænomenet burde ryste 
nogen — mon der var så mange nu om stunder , der 
anså sligt for nødvendigt ? Han skulle iøvrigt indrømme 
det flove i at opholde sig over en formsag — ja det 
var ikke hans mening at slime præsten over med pattos 
— men præsten fik skam tilgive ham en rigorisme , 
som naturligvis var lidt naragtig  .  .  . 
Barnet måtte dog virkelig døbes —- var dette lovmedholdeligt ? 
— og sæt han nu døde  .  .  . Præsten tog 
til et brev af Paulus . 
Men da satte doktor Elkær ham trekantet på døren , 
korporligt . 
Præsten , som aldrig for var bleven hældt ud af nogen , 
gik strengelig til sognerådet , og der flød uroligheder af 
optrinet . 
En dag , da flere mænd var hos doktoren i den 
anledning , fremtog han af sit chatol et papir og holdt 
det efter tur op for næsen af dem — længe og stumt . 
Det var en rigtig og god dåbsattest . Drengen var døbt 
og hed Einar . En af mændene så hurtigt efter moderens 
navn — pigen Olga Andersen , stod der . 
— nå , jamen så . . . 
Doktor Elkær talte til mændene og udtrykte sig 
ironisk . — men med ét slog han om og overfusede dem 
med brutale skældsord . Han ledsagede dem til døren 
med de groveste kuskeeder . 


dette væsen beholdt doktor Elkær siden hen . Man 
respekterede ham og lod ham i fred . 
Da tre år var gået , købte doktor Elkær en halvgård 
og drev lidt landbrug , hvortil han holdt en Karl 
og en pige . Den lille Einar tridsede rundt udenfor nu , 
folk , der så ham , sagde , at det var et dejligt barn . 
Doktor f .lkær passede ham selv fremdeles , og han blev 
rasende , når pigen eller nogen anden vovede at røre 
ved ham . 
Der gik nogle år , og doktor Elkær fik lidt efter 
lidt meget at bestille . Folk slog sig til ro med , at han 
velsagtens var frimurer . Det hundske væsen hørte sig 
til , han var dog en lærd mand . 
Doktor Elkær fik et vist ry og blev hentet langvejsfra . 
Folk kaldte ham den gale doktor . Med årene 
samlede der sig mytter og anekdoter om hans navn . 
Således skulle en mand være kommen til ham sent en 
nat for at hente ham ud , og da doktor f .lkær som sædvanligt 
var urimelig og skældte manden ud for både fæ 
og hoved , forstod manden ikke spøg men langede lussinger 
ud . Det var vidnefri nat . Doktor Elkær snappede 
hamlen af vognen og slog igen , men manden var stor 
og bestemt , han holdt doktoren med lethed , rystede 
ham og gav ham et livfuld sunde hug . Denne historie 
måtte dog vist tages som udtryk for en gennem fri 
digtning tilstræbt satisfaktion . 
Doktor Elkær blev tidligt gråhåret , hans skimlede 
overskæg stod som en børste vandret over munden . Udtrykket 
var barskt og hovmodigt . 
Da drengen blev syv år , sendte doktoren ham ned 

i almueskolen . Samtidigt begyndte han selv at læse sprog 
med ham det lidt han kunne få tid . Nogle gange 
tog han sig for at vise drengen billeder og forklare ham 
naturhistorie , det gik til på en studs og tilfældig måde , 
men noget hang der jo ved . 
Drengen løb meget ude ; når han kom hjem , lod 
faderen ham fortælle op om alt muligt . Det var doktor 
Elkærs fornøjelse , han sad og røg tobak og tav , smilede 
og hørte . Einar berettede om sin ven , Lundgrens Bernhard , 
og om deres fælles bedrifter . 
Men for det meste lod doktor Elkær sin dreng passe 
sig selv . En gang forklarede han ham kant-laplaces 
verdenssystem . En anden gang , da Einar kom hjem 
fra skolen med en særlig forbavsende nyhed , noget af 
religionen , sagde hans fader , at han ikke skulle tro alt 
hvad degnen fortalte . Doktor Elkær så længe på sin 
søn , slog det ene ben over det andet og tav . — det 
kan vi snakke om , når du bliver ældre , sagde han lidt 
efter . 
Einar voksede op og blev meget videbegærlig . Han 
kom hjem og brugte sjofle ord , som han havde hørt . 
Doktor Elkær morede sig over frejdigheden og lod 
knægten snakke væk . Der var meget at bestille , doktoren 
havde alt hvad han kunne overkomme . 
Einar skod rask i vejret . Han var lidt hjulbenet 
endnu . Bønderne satte pris på ham trods hans uvornhed . 
Skrækkelig slem var han . Folk sørgede , når de så 
doktorens dreng komme hjem med køerne om aftenen . 
Han hentede køer hjem på en måde , som ikke havde 
hævd efter skikkeligt brug , han holdt i halen af den 

ene , og det gik op over vejen i galop , bagved ham kom 
Lundgrens Bernhard med den anden . De to køer i fuldt 
firspring lignede selve barmhjærtigheden , når den haster 
med at bringe sig selv hen et sted , hvor der er hungersnød , 
og knægtene kom bagved med springende ben som 
to små djævle , der lader sig hale med . — 
Bernhard var søn af en svensk arbejdsmand , den udlændige 
herkomst kunne forklare hans ukyskhed , mente 
folk . Han og doktorens dreng var altid sammen gennem 
deres lange urolige barndom . Bernhard var tyk og 
kortlemmet , hans tandkød var bestandig svullent efter 
rugbrødsskorperne , og han lugtede af en egen salve både 
sommer og vinter . Kontrasten mellem ham og doktorens 
fintbyggede dreng var påfaldende , men deres venskab , 
som var kommet af sig selv , varede ved , planer spirede 
på en og samme tid i de to hoveder , og i dåd var 
de som en . De legede i heden , kæret og oppe på 
kirkegården , de gravede huler og skød med bue . 
Bernhard var en mærkelig kunstner i at kaste med 
sten , han kunne stritte en sten aldeles lodret i vejret til 
en svimlende højde . Om aftenen , når flagstangen stod 
som en sort streg mod himlens tusmørke , slog de efter 
den . Bernhards sten kom stift susende og bøjede ikke 
ned for langt borte — ramte en , var det med et kort 
voldsomt smæk , der fik flagstangen til at synge og dirre 
lige til knappen . De to drenge kunne stå længe i tusmørket 
og stikke sten op i luften ud over pløjeageren , 
og når stenen var steget , holdt de sig sammenrugede i 
kastestillingen og lyttede — — nu ! Stenen slog ned i 
muldjorden et sted borte under mørket . — lyden var 

sælsom pludselig — dæmpet af muld og mørke . Det 
var som åbnede en tålmodig mund sig for at modtage 
stenen , den lige havde spyttet bort fra sig . 
De to venner blev ved at kaste sten , til deres albuer 
værkede . 
Men da Lundgren døde , blev drengene skilt . Den 
store , gnavne svensker havde sovet en rus ud på Marken 
i regnvejr og fik lungebetændelse . Lundgren var meget 
berygtet , han drak og blev ustyrlig . Når han var fuld , 
opsøgte han det første det bedste menneske , kaldte ham 
en idiot , og uden så meget som at afvente en protest , 
der kunne tjene ham til påskud , slog han til . 
Men nu skulle han ikke tiere have den glæde at 
slå en idiot mellem øjnene . 
En dag , da Einar kom hen for at hente Bernhard 
med ud på flitsbuejagt , traf han ham i nedslået sindsstemning . 

— får æ syg , sagde han og bøjede hovedet . Salvelugten 
osede op under trojekraven . 
Det var i skumringen , de stod ved hus væggen , hvis 
røde mursten havde tabt skæl alle vegne . 
— er han derinde ? spurgte Einar og pegede over skuldren 
på vinduet . 
— ja , men vi må’t kom' derind . 
Einar stod op på soklen , holdt sig ved vinduets 
solbænk og så ind ad de gardinløse ruder . Det første 
han så var svenskerens store rødplettede ansigt . Øjnene 
gloede forbitret gennem halvmørket . Lundgren lå i en 
grumme fattig seng , som stod midt på gulvet . Et bord 
ved siden af sengen udgjorde resten af bohavet . 

det onde blik gennem mørket truede Einar . Da 
svenskeren trak en kroget kæp frem fra dynen , sprang 
Einar ned . 
— vil han slå ? spurgte han betænkeligt — kan han 
rejse sig ? 
— nej , det er for rotterne , svarede Bernhard adspredt . 
I det samme hørte Einar et knaldende rap derinde , 
han stod op på soklen og så , at svenskeren havde 
dræbt en rotte , som var søgt op på bordpladen efter 
brød . Svenskeren hævede sig i sengen og smed det 
døde dyr mod døren , hvorfra det drattede ned på 
gulvet . 
— må der ingen komme derind ? spurgte Einar . 
— nej . 
— heller ikke din mor ? 
— nej . 
Einar grublede noget over det og foreslog så leg . 
De begav sig afsted , og henne ved kromandens så de 
nogle store og interessante ror af brændt ler , som vejvæsenet 
havde henlagt ved siden af grøften . Hvad gør 
en dreng , når han træffer et stort lerror på sin vej ? 
Hans første tilskyndelse er at tage en sten og benytte 
sig af den , til der ikke er helt tilbage af røret . Men 
han går i sig selv , han ved , at destruktive handlinger 
medfører en personlig usikkerhed , som gerne trækker 
sig sammen til katastrofe . Han går lutret ud af anfægtelsen . 

derpå kryber han gennem røret . 
Bernhards dimensioner nødte ham til resignation også 
på dette punkt , han måtte nøjes med at se til . 

men lidt efter kunne han takke sin fedme — hvad 
skete , Einar blev stikkende midt i roret og kunne ikke 
komme af stedet ! De blev begge to yderst bestyrtede . 
Einar rumsterede med stovlesinkerne inde i det mørke 
ror og pustede . Da greb den paniske skræk dem — 
Bernhard ilede efter kromanden . Flere kom til . Det 
var umuligt at få drengen ud , skønt man rykkede både 
i arme og ben — undertiden i begge retninger på 
en gang . Nogle tog sig et grin , andre kløede sig rådvild ! 
På overarmene . 
Gamle Ane fra fattighuset , hvis skæbne syntes at 
lade hende blive vidne til ethvert tragisk optrin , tog til 
sin kundskab og fremsagde dæmpet et skriftsted om den 
kananæiske kvinde . Så lod hun hovedet synke og 
overvar med stille mine denne Jammer . 
Omsider sendtes der resolut bud efter doktor Elkær 
selv . Han kom ledsaget af  » Nestor «  , som snusede ind 
i roret til Einar og gjorde store øjne . Doktor Elkær 
begærede kort en hammer og udfriede sin son ved at 
slå roret itu . Det var historien om kolumbus’ æg 
om igen — ingen havde tænkt sig en sådan krænkelse 
af vejvæsenet mulig . 
Doktor Elkær fik at vide , hvordan det havde sig med 
svenskeren , og gik ned til ham næste dag . Men den 
syge modtog ham med fede trudsler og besværgelser , 
hvorpå doktor Elkær gik igen . 
Konen forklarede ham grædende , at manden også 
havde jaget præsten væk , det var rent ulykkeligt , manden 
havde truet med at kyle en død rotte efter præsten . 
Doktor Elkær tænkte sig lidt om . 

— de kan komme og tage kartofler op for mig , så , 
sagde han og gik . 
Lundgren skulle dø og ville formodentlig være ene 
om det . Måske jog han sin kone og sine børn fra sig , 
fordi han følte sig enlig stillet , nu han skulle krepere . 
Et par dage efter kom Einar ned til svenskerens 
hus og traf Bernhard udenfor i højst rådvild ! Humor . 
— No æ får dø , erklærede han og så usikkert op . 
Einar stillede sig på soklen og så svenskeren ligge 
derinde i sengen . Han lå på ryggen , ansigtet var 
grønligt og overgroet med rode skægstubbe , det var 
stivnet i et truende udtryk . På hvert øjelåg lå der 
en femøre . Stuen så underlig barsk ud i sin fattighed 
ved dagslys . 
— hvorfor har han femører på øjnene ? spurgte 
Einar . 
Jo øjnene lukkede sig op , når de blev taget af , forklarede 
Bernhard . 
Einar stod en tidlang og pillede de løse kalkskaller 
fra muren med neglen . Ørentviste og flade , gustne insekter 
myldrede ud og faldt ned ved murens fod . 
Einar så op ad vejen og kneb øjnene i for solen . 
— går du med hjem ? sagde han omsider . Vi kan 
bede fader om en femøre hver . 
De to venner tridsede af med alle fire hænder i 
bukselommerne . 
— men efter Lundgrens død kom Bernhard ud at 
tjene . Einar fik det ensommere siden , han sluttede sig 
ikke nær til nogen anden . 
Tre år efter kom Bernhard hjem til moderen for 

at dø af svindsot . Han havde arvet lærenemmet , og 
hård behandling havde begunstiget hans anlæg . 
Einar besøgte ham , og Bernhard , der var bleven gruelig 
tynd og forarmet , slog dynen til side og fremviste de 
store knuder , han havde under knæleddene . Han smilede 
sygt og vigtigt — udmærkede han sig dog ikke i en retning , 
var knuderne ikke store uden lige ? — da Bernhard 
var mindre , kunne hans fingre blive aldeles blodløse 
og hvide som brusk , når han tros ; begge drengene 
havde undret sig derover den gang , og Einar havde 
hemmelig misundt vennen denne fornemhed . 
I løbet af kort tid blev Bernhards rige svulster til 
sår , på otte dage til døde han skikkelig og flinkt . 
Einar sørgede meget over ham og savnede ham længe . 
— doktor Elkær læste en del med drengen nu , han 
tog ham med ud på sine ture , og de talte sammen 
om mange ting . 
Tiden gik , som den kan gå . 
Doktor Elkær forandrede sig ikke , han var lige studs 
og afvisende . 
Einar voksede stærkt , han var nu snart femten år . 
Der var noget pigeagtigt over ham , skønt han var stor 
og stærk , det kom måske af , at han ikke var bleven 
opdraget af kvinder . 
Einar Elkær gik mellem folk for at være en uvorn 
og forsømt knægt , de gemenheder , som de selv trak om 
med bag stalddørene , sagde han dem frisk op i øjnene 
igen . De nærede uvilje mod drengens livlighed og 
legemlige raskhed . 

i . 
Doktor Elkær kom en dag i praksis til proprietær 
Edmunds og havde sin søn med . Han blev beset 
og fundet køn , han måtte jo kede sig , mentes der , og 
han blev indbudt til at komme igen . 
— Edmunds var indvandret til egnen nogle år før 
doktor Elkær . 
Han dukkede op som forvalter på en af herregårdene 
og var en høj , slank mand med svulmende hår ; 
det sad kækt på sned som en klørknegtbaret . Et langt 
smalt slips var bundet i enkelt sløjfe over kravetøjet . 
Edmunds medførte en garderobe af stramme pantalons 
og nogle sæt aflagte vitser , han blev skattet ved 
jagtmiddage . 
En dag kom prokurator Lassen fra Nibe til gården 
for at pante hos gamle Karstensen . Lassen havde sin 
datter med , hun ledsagede ham på landturene . 
— føj for den lede fanen  ! sagde Edmunds bag hånden 
til husjomfruen , da han så frøken Lassen , han 
havde aldrig set fælere kvinde , syntes han . 
Men medens Lassen gjorde sin pligt inde i kontoret 
— Karstensens stakkels røst talte , talte derinde — 
troede forvalter Edmunds alligevel , at han burde være 

lidt galant , og gav sig til at fore frøken Lassen omkring . 
Hun så da så på jorderne . 
— men om frøkenen havde set egnens berømte udsigt ? ! 
— da måtte hun skam se den . Forvalter Edmunds 
forte frøkenen ud bag haven , hvor der var en skaldet 
mark . Det var en flad og gold ager , rigtig skarp og 
ringe jord . 
— gå kun lidt længere frem — og når jeg siger til , 
så vender de dem — og egnens eneste seværdighed vil 
møde deres øje ! 
Frøken Lassen vendte sig — et stykke bagved stod 
Edmunds på bar mark — han hvilede på det ene ben 
som en statue af Schiller og holdt armene i tableaustilling . 
Hovedet sad på Skakke , det krøllede hår brusede 
under hatteskyggen . Der var lune over ham . 
Og når Marken fik mergel — 
— denne panteforretning blev ikke den sidste . Proprietær 
Karstensen havde i fyrretyve år rendyrket sin 
jord med rug , den ville ikke give længere . Og sådan 
havde hans gamle fader dog lært ham at dyrke land . 
Edmunds havde forsøgt at indvirke på den hvidhårede 
son , men Karstensen var og blev stædig som en 
ledstolpe . Tiderne var dårlige — ja sandelig — gamle 
Karstensen stalkede rundt i røgterklæder og spiste melgrød , 
han tændte pibe med fidibusser og sparede . Karstensens 
gamle fader havde lært ham en økonomi , som 
han selv havde fra kong Frederik den sjette . Kong Frederik 
var jo en from drot og blev en fattig monark . Og 
nu fortjente unge Karstensen tilnavnet Pius , han havde 
sparet dalerne ud af gården og nærmede sig sin fallit . 

Edmunds holdt op med at gøre forestillinger på en 
gang , han sadlede ofte sin vallak — som han måtte 
stjæle sig til at holde i foderstand — og red nord på . 
Om foråret gik Karstensen fra gården og døde hos 
en svigersøn . På det sidste havde han et undrende udtryk 
i det gamle barkansigt , som kunne han endnu ikke 
fatte katastrofen . Hans hvidlige øjne lignede to store , 
naive nuller . Og bedst som den stive mund mumlede 
noget , ingen forstod , brast ojnene , og det afmægtige 
hoved sank ned i puden . 
Men da gården gik til auktion , købte Edmunds den , 
og om efteråret hjemførte han frøken Lassen som sin 
brud . Der var god sammenhæng mellem de to kendsgerninger . 
Lassen havde drevet sagfører- og inkassoforretning 
i en menneskealder . Foruden Fru Edmunds havde 
han en datter til , der for nogle år siden var gået af 
sammen med prioriteterne i en herregård oppe ved Nibe . 
Gamle Lassen var nu mødig , han regnede efter en sidste 
gang — det var fuldbragt — de stod godt , pengene . Derpå 
udåndede Lassen . 
Edmunds fik rigelig driftskapital , han købte mergel 
og fosfater , og på en snes år drev han gården op 
i fortrinlig stand . 
Et par år efter bryllupet kom der en søn , og en 
halv snes år efter fik de med lige mellemrum tre børn 
til , en pige og to drenge . 
Der førtes et stort og fornemt hus . Edmunds blev 
meget mavefør , men en smuk og vittig mand var han 
fremdeles . Fruen blev også statelig og buget . Edmunds 
var hjemmegnaven og madvanskelig , fruen fik et slags 

stille , gennemtrængende væsen , som over for andre end 
manden kunne kue og holde fra livet . Fru Edmunds 
havde røde steder i omegnen af næsen . 
I de første år havde fruen holdt hus med Edmunds 
og været skinsyg , men nu kom sligt aldrig på bane 
mere . Det var kontraheret mellem dem , at Edmunds ialtfald 
skulle lade de piger være , de havde på gården . 
Huset stod på solide fødder , der var rigdom på 
losore . 
Edmunds led af mavekatar , og når han havde sine 
opstod , endevendtes hele huset . Det var farligt også 
for fremmede at komme ham nær , han tog i frakkeknappen 
og talte om sit helbred , til knappen var slidt af . 
Men kom han atter i humor , så iførte han sig sine vitser 
og fik billederne til at vende sig på væggene . — 
doktorens son Einar havde altså fået invitation , og 
en søndag formiddag begav han sig til gården . Han 
havde sine stadsklæder på , lange benklæder og stanleyhat 
af grønt strå . 
Einar kom ind i forstuen uden at træffe nogen . Også 
den næste stue var tom . Einar gik da igen og søgte bag 
om huset ud i haven . Måske de var der . 
Einar gik langs huset og så sig om , betragtede blomsterne 
og det kunstfærdige stærehus . Luften var fuld af 
lunken resedalugt , fluer summede . — da Einar var kommen 
helt hen til enden af huset , brod der pludselig 
klaverspil los oppe i hjørnestuen . Der stod et vindue 
åbent . 
Einar havde aldrig hørt klavermusik for , han standsede 
på stedet og lyttede . Fortepiano ! Ha ! tænkte han . 

en tid lød der brudte og dæmoniske akkorder , så 
skar en pigestemme til . Røsten var skrydende i dybden , 
og på de høje steder lød den , som kunne det være lige meget , 
hvad følgen blev . Hun sang en soldatervise , betonede 
den brøsigt og humpede med på klaveret dertil . 
Einar kendte ordene fra sin tyske bog — 
morgenrot 
morgenrot 
leuchtest mir zum fruhen Tod . 
Gestern noch auf stolzen Rossen  ; 
heute durch die brust geschossen , 
morgen in das kuhle gra — b . 
Hun sang alle versene med stigende hengivelse . Einar 
blev betaget . Det var som udsang damen deroppe en 
verden af trods og beslutningen om frivillig død ved 
siden af en segnet ganger . 
Pludselig standsede sang og musik , pedalerne klappede 
op , og mens det endnu rungede i klaveret , kom et 
ansigt frem over potteplanterne i vinduet , et forvovent 
ansigt — brune øjne , opstrøget hår — men da hun opdagede 
Einar , blev hun blodrød og forsvandt . 
Einar blev varm i ansigtet , han skyndte sig om til 
indgangsdøren . Da han kom ind i forstuen , stod pigebarnet 
i den åbne dør og hang ved kanten af den . 
Hun så på ham , hun var i halvlang kjole . 
— jeg er doktorens søn , sagde Einar belevent , jeg 
kommer for at besøge dem . 
— mit navn er Betty — Elisabeth Edmunds , sagde 
hun skyndsomt , værsgod kom ind . — alle de andre er 
i kirke . 

— jeg spillede lidt , mens jeg var ene hjemme , henkastede 
hun noget efter og så forskende op fra siden . 
Men Einar var ingen skeptiker . 
De kom i livlig passiar . Einar havde ikke set Betty , 
da han var her sidst . Nej hun havde ikke været hjemme . 
Hvorfor hun ikke også var i kirke ? — å ikke lyst . 
Hovedpine . 
Mens de talte , så Betty nysgerrigt og næsten skuffet 
på Einar . Doktorens dreng nød ry videnom for uartighed . 
Einar så på Betty , hun var fyldig og rund som 
en dame . 
Imidlertid kom familien fra kirke . 
Edmunds løftede på sine store mustacher ved synet 
af Einar og gjorde spøgefulde skrabud . 
— har vi ham endelig ! 
Han slog en klo i fyren og drejede på ham . 
— satan til skuldre på den knægt — eller unge 
mand vel snart — 
familien var talrig . Husjomfruen og lærerinden regnedes 
med til spisestuen . Man gik til bords . 
Fru Edmunds forte ordet under middagen , hun spurgte 
Einar om mange ting . Tonen ved bordet var stilfuld , 
kun Edmunds kom med frie ord . Fruen iklædte sine . 
Edmunds fandt den onde tage ham en syg kartoffel — 
han lagde den bort , så langt hans arm rakte , og skelede 
såret til den . Fru Edmunds åbnede munden og 
lukkede den igen fast . Dette udtryk for tilkæmpet resignation 
var egent for fruen . Derefter spiste hun den 
vragede kartoffel selv . — 
der blev et par gange død pause i stuen ved nogle 

udtryk , Einar brugte . Fru Edmunds så ned med stillestående 
træk , vendte så blikket langsomt mod manden . 
Om han havde hørt det . Jo Edmunds krøllede munden 
under de to grålige skægviske og tættede blikket . Børnene 
sad urørlige . 
Efter middag kom der besøg af en nabo med børn , 
og de blev skyndsomst ryddede ned i haven alle sammen . 
De åndede op og vrinskede af befrielse . 
— røvere og soldater ! råbte Betty med sin kæphøje 
stemme og stormede i forvejen ned mod plænen . Hun 
ordnede legen efter sit hoved , og de andre syntes , det 
var udmærket . Det var en gunst , at Betty ville være 
med i det hele taget mellem de små . 
Betty ønskede at være ung dame , som faldt i røvernes 
hænder . Soldaterne skulle så efter store strabadser 
befri hende . 
Einar blev anfører for soldaterne . Hoben deltes , og 
de spredte sig i haven . 
Da de alle var borte , gav Betty sig til at spasere i 
en af gangene , hun gik som i tanker . De små økonomiske 
fjedersko klædte hendes lange ben nydeligt , de 
var stødte i snuderne af at bankes på mod en væg — 
pludselig bryder røverne frem af buskadset og nærmer 
sig med plump hast . Frøken Betty udstøder to 
gange efter hinanden et lille tillært skrig , vakler i sin 
beslutning og synes at fortvivle . Men da farer soldaterne 
frem nede fra noddegangen og kommer ansættende i Spring . 
Betty ilede med trippende langkjoletrin ned forbi 
næsen af røverne frelsen i møde . Einar kom i spidsen 
for tropperne . 

da tog Betty det sidste par skridt noget længere og 
kastede sig med svajet ryg lige i favnen på Einar . 
Han blev betuttet først , stanleyhatten røg af ham , men 
han var ikke sen til at få armene lukket om hende . 
Nej , hvor Bettys ryg var bøjelig og blød . 
Betty stemmede hænderne mod Einars skuldre og befriede 
sig . 
— ædle general ! 
Slaget mellem de andre var i fuld gang . Da styrtede 
Einar sig over fjenderne og forstod ikke bedre , end at 
der skulle gøres lyst mellem dem . 
— han slår i hovedet ! lod det forurettet og klagende . 
Av ! Jeg overgiver mig !  .  .  . Øjenlåg sitrede og 
albuer holdtes afbødende op . En stor jævnaldrende fyr 
røg med fortrukkent ansigt i kraven på Einar og viste 
knytnæve , men Einar væltede ham omkuld . Han sprang 
over ham ud på plænen og vendte mølle tre — fire 
gange . Så kom han langsomt tilbage , strøg sig ned ad 
klæderne og smilede . 
Men nu mæglede Betty med oprakte arme forlig . 
De hittede på andre ting , og eftermiddagen gik uhyre 
fornøjeligt . 
Da Einar kom op for at sige farvel , talte Fru Edmunds 
endnu lidt med ham , spurgte også en gang almindeligt , 
om han ikke snart skulle konfirmeres , han var 
jo over femten år . Einar svarede , at han slet ikke skulle , 
hans fader brød sig ikke om det . Herpå gik der en 
engel gennem stuen . Men Einar blev bedt om at komme 
igen . 
Og Einar kom igen allerede et par dage efter . 

børnene var i skole men fik snart fri . Betty viste sig 
i hverdagsdragt , et kort skort og en strikket , kirsebærrød 
trøje , der lå i ål over hofterne . Trøjen sad tæt om 
den stærke og fine overkrop ; på hver side af det hvælvede 
bryst hævedes det strikkede stof blødt og rundt af 
Bettys unge psykebarm . 
Men Betty var lunefuld og sær i dag , hun satte sin 
krumme næse til vejrs og missede med øjnene . Hun 
ville slet ikke være med , og hun skældte sine to små 
brødre ud . Men omsider gik hun alligevel med til at 
lege saltebrød og tøede fuldstændigt op . 
Einar havde gemt sig nede i nøddehækken . Han sad 
på hug og spejdede , da Betty kom og brød ind i buskene 
lidt længere nede . Hun så ham og kom snigende 
med forsigtige gebærder og årvågne øjne . De rugede 
ved siden af hinanden og hviskedee , deres åndedræt lød 
under buskene . Løvet rørte sig over dem . 
— kuk en gang  ! råbte Arthur med monoton stemme 
oppe ved plænen . 
Einar kom til at røre lidt ved Bettys albue , han 
vendte sig om mod hende og så hendes klare øjne . Det 
brune i dem gik over i den blålige hvide , løvet og 
himmelstumperne derimellem spejlede sig ganske bittesmåt 
i Bettys øjne . Einar vidste ikke , hvordan det gik 
til , at han kom til at sidde på knæ med Betty i favnen . 
Men det gjorde han , og han kyssede hende vildt på 
kinderne og hagen , han samlede hele hendes person tæt 
ind til sig . Betty var så blød så blød , selv på albuerne . 
Hun var så fin at røre ved som en af de brune , 
fløjelslådne larver , der ruller sig sammen indeni ens 

hånd , når man tager dem . Betty lå med benene trukne 
op under sig i Einars skod . Han sad på sine fødder . 
— kuk en gang ! råbte Arthur langtrukkent tæt ved . 
— kuk kuk  ! skreg Betty og foldede sig ud som en 
fjeder , hun rejste sig og drog et langt åndedrag . 
Da flåde Einar sig i et Spring ud gennem buskene , 
løb forbi Arthur op og bankede sine fire slag på flagstangen . 
Arthur forsøgte at vinde med , men han hikkede 
og sank i knæ af latter og måtte opgive det . 
— saltebrød for mig , en to tre fire ! råbte Einar i 
vilden sky , og derpå for han til og vendte mølle hen 
over plænen som et roterende kors . 
Oppe bag ruden i hjørnestuen kom edmunds’ ansigt 
til syne , han nikkede , de mægtige mustacher så ud som 
hvalrostænder . — 
Einar kom meget hyppigt til edmunds' sidenhen . 
Men en dag forklarede Arthur sin moder , hvad han 
havde tittet sig til gennem buskene — sådan og sådan , 
Einar og Betty  .  .  . 
Det kom til forhor og rettergang , Edmunds trak sin 
datter ind i jagtværelset og gav hende prygl . Fruen talte 
hende stille og sviende til . Betty forsøgte at kradse sin 
fader i ansigtet , hun blev bragt til sengs syg og skælvende 
af gråd . 
Da Einar samme dag kom anstigende , modtog Edmunds 
ham ude i gården og tordnede for ham , truede 
ham med hundepisk , hvis han kom igen . Einar stod lidt 
og krummede på overlæben , så vendte han sig og gik . 
Udenfor porten mødte han Arthur , som skræmt og 
artig fortalte , at Betty var rejst til onkels på Arendrup . 

der gik otte dage . 
Einar var usædvanlig stille , og han tabte madlysten . 
Doktor Elkær , der om sommeren overlod sønnen næsten 
til sig selv , yar fordybet i bøger og lagde ikke mærke 
til noget . 
En stille tågehvid junimorgen gik Einar ude ved vejen 
og fejede med fødderne i det dugvåde græs på grøftekanten , 
han var tankefuld og ubestemt . 
Han begyndte at drive hen ad vejen nordpå , han 
havde kun et par lærredsbenklæder og en skjortebluse 
på . Han kom ud af byen og drev videre . 
Med et stak han i rend . Han agtede sig til Arendrup . 
Der var gode fem mil dertil ad landevejen . 
Den første mils vej løb Einar i et træk , han åndede 
stødende og slog med de sammenbøjede arme i 
luften . Solen kom højt op flunkede som en blændende 
hvid lue gennem himlens lette dunst , det blev en hed 
dag . 
Store fluesværme surrede op fra gødningen i hjulsporene , 
når Einar hastede forbi . Sveden randt ham ud 
over brynene og stænkede væk . Op ad bakkerne gik 
Einar foroverbøjet med rappe , stive skridt . 
Landskabet skiftede langsomt , vejen snoede sig og 
krøb op over de flade højder , hang svajrygget over Dalene . 
En gang smed Einar sig ned i grøften og hvilede . 
Græsset var fuldt af blåøjet ærenpris og små hvide 
blomster . På kanten stod dunboller , som var ganske 
runde og urørte . Der var et lag af sval luft over græsset . 
Einar lagde sig på ryggen og så op i den grønne 
rug , der gik helt hen til grøften . Stænglerne stod for- 


virret som en bambusskov , når man var så nær , blikket 
tabte sig inde i det blågrønne væv af strå . Marken 
stod aldeles stille , den fine støvdragerluv på aksene var 
det eneste , der rørte sig . 
Einar lå til hans svedvåde ben blev kolde i græsset . 
Så sprang han op og lob videre regelmæssigt pustende . 
Hans knæ blev snart hede igen , men han hvilede ikke 
flere gange . 
Ved middagstid kom han til Arendrup . Gården lå 
et stykke fra vejen i nærheden af fjorden . 
Nu vidste Einar ikke længere råd . Han nærmede 
sig ligesom af sig selv gården og gik om bag haven . 
Her lagde han sig foreløbigt ved et gærde midt mellem 
skræpper og høje skærmplanter . 
Einar lå der en times tid og borede småsten ud af 
diget med fingeren ; det gjorde ham godt , når den skarpe , 
stenblandede muld rev mod huden — der var noget som 
mindede om at drikke vand derved . Endelig rejste han 
sig og krøb over diget . 
Der var en baghave med spredte elmetræer , så et 
stykke græsjord og derefter den egentlige have bag en 
tjørnehæk . Store runde syrenkroner og guldregn i blomst 
hældede sig ud over hækken . 
Einar blev stående mellem træerne og så over mod haven , 
han følte sig forladt til mode . Fluer og bier havde travlt 
mellem ukrudtet . Svaler gled og bugtede sig langs diget , 
de kom imod Einar med det lille røde bryst og svippede 
så lydløst til siden , hævede sig højt stigende og flagrede 
igen lavt længere henne ; deres spæde kvidder lod inderlig 
mildt og fint . 

en tyk ko lå midt ude i græsset og malede med 
tænderne og viftede efter fluerne , de tørre klumper i 
haledusken smældede mod hinanden . 
Einar løb omsider hastigt over mod haven . Koen 
vendte hovedet og måbede enfoldigt efter ham . 
Gennem hækkens undervækst af langt vissent græs 
kiggede Einar ind i gangene . De var krydsrevne , der 
ha runde solpletter på dem . — men der var mærker i 
gangene af små sko , som kunne se ud til at være lidt 
stødte i snuderne . 
— medens Einar lå der , kom Betty spaserende inde i 
haven . Hun havde en bog under armen og så alene ud . 
— Betty ! kaldte Einar dæmpet og for op . 
Betty tog sig til brystet og tabte bogen . Hun lod 
den ligge , vendte sig og løb . Einar rejste sig helt , og 
lidt efter kom Betty løbende langs udenfor hækken og 
faldt ham grædende om halsen . Hånd i hånd sprang 
de over toften og gærdet , flygtede ud på markerne og 
var snart nede bag bakken . 
Først da de kom ned til fjorden , begyndte de at tale 
og fortælle hinanden deres sorger . Einar havde ingen 
mad fået siden om morgenen . Onkels var slemme mod 
Betty . Men nu sov de alle sammen middagssøvn , og så 
var hun listet ud i haven for at læse  » Erik Menveds 
barndom  «  . 
Einar og Betty sad ved hinandens side og blev lidt 
efter lidt glade . Betty tilsvor Einar evig kærlighed . Ja 
det gjorde Einar også , sagde han . Men Einar var mere 
anlagt for nuet . Solen bagte på dem . Det var Einar , 
der fik den underfundige ide , at de skulle gå i vandet . 

Betty ville gerne , det var kvælende varmt . Bag en 
lille brink , hvor der var en blød græsplet , tog de tøjet 
af . Einar måtte love at vende hovedet bort . Han gjorde 
det også , men pludselig vendte han sig alligevel og så 
på Betty , just som hun drog sin lille chemise over hovedet . 
Hun rødmede over hele legemet — som en hvid 
rose , der glider ind i rødt lys . 
Einar havde mørke , bugtede tegninger ligesom af 
tush ned ad benene , fordi han havde svedt så stærkt 
på turen . Hans ben var sammentrykte , og det rørte 
sig i dem , når han gik , Bettys var ganske runde ag 
hvide . 
Over stenene sprang de ud i vandet , Einar først . 
Stranden var flad som et gulv langt ud , og vandet var 
lyst af bunden . Længere ude gik der mørke tangbælter . 
Hele fjorden lå blikstille . Hvor sandet var venligt at 
træde på , det var fint riflet af bølgeslag som et dyrs 
gane . Solspil for over bunden som revner i et spejl , 
når vandet kom i uro . Småbitte flynderunger , der 
havde solet sig inde i det varme fladvande , skyndte sig 
hovedkulds afsted foran de to , pilede bort som små visne 
blade , en hostvind fejer langs jorden . 
De kom over flade sandøer , der var bedækket med 
opskudte hobe efter sandormene og gabende muslinger . 
Da vandet blev en halv alen dybt , lagde de sig ned og 
skod sig baglængs udad med hænderne ned i sandbunden . 
De blev derude en times tid og vandrede så rene og 
hvide i land . Solen tørrede dem og hedede . 
Det var en dejlig varm dag . Solen stod stille for to 
unge menneskers skyld . 

ovre på den anden side af fjorden gik gule lerbrinker 
ned i vandet , luften ilede langs ad dem , og 
spejlbilledet dirrede . Der kom ikke et vindpust , varmen 
stod ret op og ned . De store kuppelskyer var gennemslåede 
af himlens blå og kun hvide i randene . Himlen 
var som et rum , og derunder lå jorden tyst og stille . 
Et sted i græsset havde en løbebille travlt , den ivrede 
fremad og kom undertiden til at stå på kant mellem 
stråene af hastværk . 
Langt borte tordnede det , bag synskresen ; det lød 
som når vinden løber over spundshullet af en stor tom 
tønde , det var som blev der strøget på randen af selve 
himlens hule skål , så at den dæmpet dundrede og 
klang . Et par mil borte stod billedet af et sejl omvendt 
i fjorden , der gik to brisestrimer nedenunder det . 
Einar og Betty lå endnu deroppe på land . Der 
var gået lang tid , lang tid , de havde også sovet , og 
nu lå Einar med sin kind mod Bettys bryst . Han flyttede 
ofte sin kind for at blive ved at mærke den silkefine , 
bløde hud . 
Da for de op ved at nogen råbte . 
Einar rejste sig over brinken og så en høj mand i 
jægerfrakke , der kom et stykke borte . Da sprang Einar 
op over stranden imod ham , splitternøgen . 
Der var en pløjeager , Einar løb derover , den lysegrå 
strandmuld var varm og smuldrede omkring hans fodblade , 
støvede efter ham . Einar bøjede sig under løbet 
for at samle sten , og da han var nær nok , udstødte han 
et råb og bombarderede manden . Bettys onkel standsede 
og vendte hjørnet til som i regnvejr , han råbte 

rasende , men da en sten traf , tog han flugten . Einar 
forfulgte ham et stykke , og for hvert kast fnøs han luften 
ud af sig som en smed , der slår hidsigt til . Endelig 
vendte han om . 
Betty havde taget sine klæder på og var meget ulykkelig . 
Der var heller ingen rigtig forslag i Einars trøst . 
De var bange for , at onklen kunne komme igen , og 
gik en Fjerdingvej længere op langs stranden . 
Einar og Betty blev sammen til hen ad aften , da 
varmen faldt , og dis samlede sig over sumpstederne . 
Aftenvinden rejste sig og rynkede vandet . 
Einar så på Betty , hun var lidt tyk under kinderne 
af gråd , han tænkte på , hvorledes han skulle komme 
afsted hjem . 
Vinden strøg tanglugt forbi de to , da de sagde hinanden 
farvel . Betty gik hjemad mod gården . Da hun 
var kommen en halv snes skridt , vendte hun sig , Einar 
så lysblink ved hendes ojenrande . Udtrykket i hendes 
ansigt var underligt . Einar følte den dybeste ve og råbte 
hen i vejret — kun en meningsløs lyd . 
De gik baglængs begge to nogle skridt og fjernede 
sig fra hinanden , på en og samme tid vendte de sig 
derpå og gik hurtigere i modsat retning . 
Da Einar igen vendte sig , var Betty forsvundet over 
bakken . Og det var som hele verden nu var bleven tom 
og menneskeløs . Mørket faldt på . 
Da Einar var nået en mils vej hjemad , overmandede 
sulten ham , han gik ind et sted og bad om noget at 
spise . — nå så han var doktor Elkærs søn . Han blev 
vel trakteret , og det blev sent , inden han kom afsted igen . 

da Einar havde løbet lidt , blev han skrækkelig træt 
og måtte give sig tid . 
Henad midnat var han halvvejen . Men nu tættedes 
natten pludselig , luften rørte sig og blev kølig . Einar 
så , at der ville komme regn , han gik stærkt til . Snart 
faldt dråberne store og kolde , regnen tog til , og en 
timestid osede det ned fra den dunkle himmel i skrå 
stråler . Vandet sivede i snørehullerne på Einars sko , 
mens han gik ; han var våd til skindet . 
Lufttrækket lagde sig igen , men regnen blev ved at 
falde rolig og stille . Dråberne såedes over vejen og 
susede dæmpet i kornet , som bøjede sig og tog mod væden . 
Regnen var lun nu , den lugtede svagt af lud . 
Einar frøs til marv og ben , han gik til for at blive 
varm , så træt han var . Skoene gnavede ham , han tog 
dem af tilligemed strømperne og gik på bare fødder . 
Vejens våde grus knasede mod fodsålerne . Vandet kildede 
op mellem tæerne . 
Gangen og trætheden lullede Einar ind i en bedøvelse , 
han glemte tiden og al ting i verden . Det var 
som droges han med ind i naturens frodige drøm , medens 
regnen fyldte natten og nattens stilhed . 
Bedst som Einar gik , hørte han — og i det samme 
forekom det ham , at der var gået uendelig lang tid — 
at lærkerne pludselig blev enige om at trille og kvidre . 
De måtte være oppe oven over regnskyerne , og der 
havde de nu alle sammen set , at solen stod op . Men det 
var som om jorden efter lang tids hvilende og spirende 
grøde nu også fik mæle . 
Einar mandede sig op og satte i tungt trav . 

da lyset gennembrød de grå skyer — som for at 
se , hvad regnen havde udrettet i nattens lob — nåde 
Einar hjem dødelig udmattet og forkommen . Hans kinder 
var farveløse og indfaldne . 
Næste dag måtte Einar skrifte for sin fader . Doktor 
f .lkær blev yderst tankefuld . 
Men dagen derefter igen kom proprietær Edmunds 
korende til doktoren . De havde en samtale inde i kontoret 
og kom i heftigt skænderi . Edmunds råbte højt 
op , som han var gal , og hans stemme sprang over ; doktor 
Elkærs stemme rev og flåde som en sav . Enden 
blev , at Edmunds for ud i sin vogn og korte bort . 
Skandalen rygtedes hurtigt og blev drøftet . Betty blev 
sendt til sine bedsteforældre i København . 
Men herefter tog doktor Elkær sig mere af sønnen og 
læste med ham for at få ham op i en skole . 

ill 
den dag da Edmunds svoger kom og fortalte om 
ulykken med Betty , græd Edmunds — en vild , lidenskabelig 
gråd , som forfærdede alle . 
Et halvt årstid efter var det værste ovre . Bedsteforældrene 
i København skrev opmuntrende , at de indvirkede 
til det bedre på Betty , hun slog nu ikke længere 
stolene itu , når hun havde stuearrest . 
Det gode , standsmæssige liv førtes fremdeles på 
gården . Edmunds forskrev medikamenter fra Leipzig 
og Frankfurt am main for at kurere sin mave , han plyndrede 
ethvert menneske i Miles omkreds for husråd . 
Men han var egentlig ret vel til mode , og af og til tog 
han ture til Ålborg for at sælge korn og købe kraftfoder . 
På hotel fønix . 
Georg , den ældste son , var et stilfærdig menneske , 
der gjorde gavn for en forvalter på gården . Han 
var fire-femogtyve år nu . 
En af pigerne kom og fortalte fruen , at Georg spaserede 
i haven om aftenen med karen-marie , den kønne 
stuepige . Fruen afviste mistanken aldeles og lønnede 
angiverinden med retfærdig straf — afsked straks . 
Et par dage efter savnedes et servietbånd af sølv . 

Fru Edmunds havde sine anelser men ønskede at fortie 
dem . Først da Edmunds blev gal og svor , afgav fruen 
sin formodning . Og da der blev set efter i karen-maries 
gemmer , fandtes servietbåndet der . Det gjorde sgu 
Edmunds ondt , han havde så småt tænkt at pille ved 
kontrakten i anledning af hende , karen-marie . — pigen 
nægtede fortvivlet , hun græd og vred hænderne . Men 
hun kom bort . Straks . 
Ligeoverfor fruen ved bordet sad Georg . Hans jordbrune 
ansigt var stift under måltiderne . Fruen rakte 
ham venligt talerkenen . 
— vær så god , Georg ! Hun holdt fast ved tallerkenen , 
til sønnens knappe tak lød . Det var et stilfuldt 
hus . 
Om efteråret fødte karen-marie i dølgsmål , der hvor 
hun tjente ; hun kvalte barnet og begravede det indenfor 
kirkegårdsdiget . Hun blev sat fast men nægtede hårdnakket 
at opgive barnefader . Der kunne dog ikke tvivles 
længe . 
Den dag rettens folk kom til gården efter Georg , 
gik Edmunds ind i sit jagtværelse og låsede døren . Han 
skreg derinde som en forrykt mand i flere timer . 
Da Georg blev løsladt , tog han forvalterplads et andet 
sted . Karen-marie kom i forbedringshuset . To år efter 
var hun fri igen , og Georg Edmunds rejste med hende 
til Amerika . Han lod aldrig siden høre fra sig . 
Et årstid lægede på såret , Edmunds var urimelig 
om dagene , han bed og gnirrede som en bindehund . Der 
skulle tre toddyer til for at få ham i humor , når han 
var ude til herremiddage . 

men det stødes over . Edmunds blev igen en vittig 
mand . 
Hjemme var han altid uomgængelig , han jagede kvinderne 
rundt i huset som kaniner . 
Om morgenen var alle dørene lukkede op hele det 
vidtløftige hus igennem , edmunds’ stemme rungede under 
alle lofterne . 
— Bertha ! Hvor er katteskindene til min ryg ? For 
ssss . . . 
Edmunds lukkede øjnene i og skælvede af betændende 
raseri . 
— her ! sagde fruen mildeligt , hun tog skindene op , 
de lå omtrent lige for næsen af ham . 
Edmunds så op på fruens rødknoppede ansigt , der 
udtrykte øvet resignation . Blikkets private forskansning 
tirrede ham næsten fra samlingen , han kunne skrabet 
disse ojenstene ud med en pind . 
Edmunds følte sig mat i knæene efter sådan en 
scene , det kostede ham virkelig overanstrengelse at beherske 
sig . Men hele dagen ødslede han med bitter gift 
på fruen , hun fik dråbe for dråbe , hvad der måske 
kunne dræbt hende på en gang . 
Når Edmunds var ude , blev han tilpas , han var egnens 
ridderligste skikkelse . Det var altid ham , der med sikker 
formfuldendthed opførte et bal , det var ham , der i lige 
linie opdagede og kreerede ballets dronning . Når helbredet 
var glemt fandtes der ikke hans lige i sleben og 
livfuld konversation . Og siden ved l’hombrebordet .  .  . 
Edmunds rejste sig i glæden over de to yngste sønner . 
Arthur gik nu i fjerde latin . Peter , som ikke var 

nær så begavet , sad på andet år i tredje real . Arthurs 
skudsmål var gode , han skrev hjem og sendte sin moder 
oscula . Arthur betjente sig i distraktion af ukendte sprog 
i sine breve . Da han havde været en måned i fjerde , 
skrev han hjem på græsk . Hæ aretæ aej agatæ estin , 
skrev han . ( dyden er altid god . ) 
Edmunds vidste ikke , hvad fanden det skulle være 
til at skrive hjem på latin og andre fremmede tungemål . 
Men hans øjne blev våde alligevel ved læsningen . 
Arthur kom hjem med god eksamen og var sin faders 
glæde . Drengen havde slidt svært , han var tynd og 
skulende som en flamingo . Peter , den dovne æsel , blev 
igen siddende . 
Arthur kom efter ferien i femte klasse . Han blev 
en decideret græker . Han var rektors yndling . 
Men hen ad juletid måtte Edmunds hente sin son 
hjem , hans lunger var angrebne . Edmunds var oppe 
hos lægen , og han forklarede , at drengen havde syndet 
i ensomhed . — hæ aretæ  .  . . 
Hvadfornoget ! Edmunds skældte lægen huden fuld 
og rejste hjem med Arthur . Drengen sad bleg og hostende 
i fodposen ved siden af faderen , han var glad ved at 
gense hestene og kaldte svagt : 
— Thea ! Hoho ! Og Klavs ! 
Edmunds talte til sit barn med om omhu , gråden 
vibrerede ham i halsen . Edmunds’ øjenlåg , der havde 
været noget tunge for , opgav ævret og skjulte det halve 
øje . Nej det slag kunne Edmunds ikke tåle , det skulle 
ikke ramme ham . Han bøjede hovedet og fortrak kroppen 
i den store kavaj , han var angst , -nervøs af skræk . 

midtvejs kom de over en ode strækning , som var beplantet 
med små grantræer og hegnet ud mod vejen 
med et milelangt dige . En gang , da Edmunds så et 
led , et simpelt led der i diget , mindedes han andre 
gange — lyse morgenstunde — da han havde kørt Arthur 
til byen og tilfældigt lagt mærke til samme led . Men 
nu var det en rå vinterskumring — og der stod granspire 
ved granspire , ympe ved ympe så langt øjet 
nåde . — da følte den grove mand smærtens mystik 
— han dukkede hovedet i kraven og græd . Tommerne 
hoppede og klattede på klavs’ fede kryds . 
De kom hjem , og der blev kvaksalvet på Arthur hele 
vinteren . Læger kom og gik , der blev ikke sparet . Stolen , 
hvori den syge dreng lå , var centrum i huset . Edmunds 
var hos ham næsten hele tiden , og når han havde set 
længe på det spøgelseblege hoved der i puderne , sank 
hans øjenlåg ned over pupillerne . 
Ja Edmunds sørgede . Hans overskæg blev ikke mere 
delt til siderne , det hang slapt ned over mundens Kummer . 
Edmunds fik tid til at blive hjemme i tanken , 
men han ældedes med det samme , han knækkedes over . 
Fruen græd lidt og rigeligt . 
Der kunne ikke holdes liv i drengen , han døde 
dagligt et godt stykke . 
Og i April , da jorden var opblodt og spirende , da 
skyskygger vandrede over de grå agre — ud over rundinger 
og højder — medens solen lo mod fjerne byers 
hvidkalkede gavle — da drog Arthur sit sidste svage pust . 
Edmunds havde gjort sig til et med det svindende 
liv i løbet af vinteren , han var selv døet med , men 

alligevel havde han kraft til vild og hensynsløs klage , 
da det var forbi . Han glemte al ting og græd med høj 
røst , han gik op og ned i stuerne og foldede hænderne 
frem for sig i luften , tårerne randt ud under de trætte 
øjenlåg . Lide i gården blev folkene blege ved at høre ham . 
Edmunds var opreven og fortvivlet alle de otte dage 
inden begravelsen . 
Fruen blev stille pylrende og religiøs . Hun fik bud 
op til skolelærerens om pyntning i kirken og sendte to 
kurve med stearinlys . Hun var i Ålborg efter sort 
stof . Lillepigen gik ude i plantagen og skar grankviste 
i sit forklæde . 
En aprildag blev Arthur begravet , en forhåbningsfuld 
vårdag , der smilede med våde kinder . Solen var 
lunefuld som en kattekilling . Småsten lå vædeblanke 
som øjne i vejen , hvor sørgetoget sneglede sig frem . 
Lærkerne kvidrede over agrene i den lyseste sorgløshed . 
Kirken lå højt . Vinden friskede over det vinterblege 
græs på gravene . 
Da kisten bares ud , tog vinden i skolelærerens hvide 
hår , han gik foran og sang : hvo ved , hvor nær mig 
er min ende — . Men den Melodi er grusomt tungsindig , 
den kan trække skærende tråde gennem hjerte og 
hjærne . Den sang er fuld af stakkels menneskers ode 
Jammer . Og vinden strøg melodien fra den gamle mands 
mund , den lod kvalt eller klar , eftersom vindens styrke 
var , stemmen var gammel og bønfaldende , de lange , lange 
toner græd i luften . 
Kirkeklokken ringede trofast , hvert andet slag dæmpedes 
— når den svingede indad og når den svingede 

udad . Barn — du sorger ! Bum — du har sorg ! hamrede 
malmet . 
Alle havde sorte klæder på , granris var strøet i det 
visne græs , her skulle sørges , og sorg skulle godtgøres 
på brugelig måde . 
For edmunds’ vedkommende behøvedes ingen narrestreger , 
han var fortvivlet . 
Da kisten var sænket ned , trådte Edmunds fast 
hen til graven og tog hatten af , og han var ude af sig 
selv . Hovedet med de store mustacher huggede bagover 
i luften , da han med høj , sprængt stemme takkede for 
deltagelsen . 
Det glippede midt i , svogeren førte ham bort til 
vognen , han hulkede affældigt . 
Fru Edmunds bestred den ceremonielle modtagelse i 
våbenhuset . 
Der lugtede krydret af stearin og brændte grannåle , 
gulvenes mug blandedes deri . I et øde hjørne stod 
spaden , som præsten nylig havde brugt , det var dens 
sted . Vinden svøbte fugtig og blød i døråbningen . Ude 
ved diget rystede hestene sig i seletøjet . 
Så kørte man hjem til madbegravelsen . 
Men her kom det til en skandale . Man havde spist 
og drukket vel , samtalens Ebbe begyndte at stige til 
flod — der var over hundrede mennesker til stede — 
da Edmunds med lange skridt kom ind i salen . 
Fruen hang ved hans skulder og besvor ham , han 
skød hende fra sig . Der blev stille i salen . Edmunds 
var i skjorteærmer , vesten og kravetojet sad i uorden 
over maven , han så forstyrret ud . 

— det er kun det jeg vil sige , råbte han grædende , 
og stemmen sprang over i Jammer — det jeg vil sige , 
gift jer ikke , få ikke børn ! Nej jeg er en ulykkelig 
mand — og — å — men det siger jeg  . .  . 
Svogeren sprang til og tog ham i armen , men Edmunds 
slog efter ham med baghånden og traf ham i 
ansigtet . 
— se på mig ! Jeg har mistet alt — og i kan tro 
.  .  . og — for da jeg kom hertil som ung — men  . . . han 
brast ud i lydelig hulken og vred sig . Svogeren og to 
andre forte ham med magt ind i soveværelset . 
Den brudte stemmes klage genlød i salen , en kold 
hånd var gået over alle ansigter . Gæsterne brød op 
så snart de kunne . 
— i latinskolens årsskrift stod der : udtrådt af 
skolen og siden død er Arthur Edmunds , som med troskab 
og redebon hu trods stedse tiltagende svaghed røgtede , 
hvad skolen og lærerne måtte kunne have forlangt 
af ham , til det sidste . — 
Edmunds tog Peter hjem fra skolen , han havde aldrig 
brudt sig synderligt om den dreng . Men nu havde han 
ikke flere . Edmunds var brudt ned til grunden , hærget 
af sindsbevægelser , den stærke mand var bleven en tomt , 
hvor kun genfærd kom . Han gik urolig om , sygelig 
gnaven og pirrelig , han kunne briste i gråd for ingen 
verdens ting . 
— omtrent på den tid var det , at doktor ejkær 
døde . Hans søn Einar var sytten-atten år gammel . 
Doktor Elkær døde uden at være bleven en gammel 

mand , han reves bort af tyfus et efterår under en epidemi , 
han var kun syg i to dage . 
Der blev snakket om , at doktor Elkær havde smagt 
rigeligt på morfinen i sine sidste år , og at han havde 
i alt fald påskyndet sin død selv . Men hvem vidste 
noget , og hvad havde det at sige , doktoren døde pludselig 
og fem dage efter kom der en ny . 
Einar Elkær , som gik i latinskole , fik et brev , han 
var hjemme og så en kiste . Hele dødens brutale hensynsløshed 
blev ham budt , han måtte stirre i jorden og 
svimle overfor det stumme muld , bedøvet af sorgens slag 
i synet . 
Doktor Elkær efterlod sig nogen formue . Han kom 
i huj og hast bort fra jorden . Der blev beskikket en 
formynder , og Einar tog tilbage til skolen . Han stod 
nu ret ene i verden . 
— den nye læge var på visit hos proprietær Edmunds 
og lærte ham at kende som en stærkt grånet 
mand , der pustede af usund fedme og havde poser under 
øjnene . Han gjorde et imbecilt indtryk . 
Edmunds var kommen legemligt til kræfter igen , men 
han var sløv af græmmelse og bitterhed , og han drak . 
Midt på dagen sad han og var fuld i sin kontorstol . 
De svulne låg skjulte øjnene , skægget hang ned over 
munden som et regnpjusket og blæstslidt neg . 
Fruen havde taget tøjlerne i sin hånd , hvad gårdens 
drift angik . Peter voksede til og hjalp hende . De eksporterede 
svin over Esbjerg og holdt driften oppe i seks 
procent af kapitalen . 
Edmunds fik aldrig at vide , at Betty var løbet bort 

fra bedsteforældrene , de skjulte det for ham . Han behøvede 
forøvrigt ikke det slag til for at synke , han bælgede 
dagligt konjak i sig med gudsbespottelig og fræk 
tørst . 
Således sad proprietær Edmunds i sin stol — gråsprængt 
og udslidt af livet — en kvæstet sjæl , der kun 
higede mod mørket . 

Iv 
to fag vinduer på anden sal ud til en gård i Fiolstræde 
blev pludselig mørke . De havde haft deres 
rolige gule lys ligesom de andre ud mod gården , men 
så blev de i et nu mørke . Det var , som om et par 
øjne havde lukket sig i . For dem var der nu ingen 
gård mere . Men alle de andre vinduer lyste endnu . 
Og da lyset gik ud , blev rudernes glas synlige ved lidt 
genskær fra himlen , mørket lå bagved , et andet blik 
syntes at stirre , et blindt blik som fra øjne , der er belagt 
med hinder . 
Lidt efter kom et menneske ud fra døren og gik 
langsomt tværs over den genlydende gård . Hans skridt 
svarede igen fra alle fire mure . I porten rungede træ 
gulvet hult og brøsigt under hans fødder . Så kom han 
ud på gaden , hvor lyden blev til døde , ligegyldige klik 
mod fortovet . Nu var han der , hvor luften åbner og 
lukker sig med lige vigende føjelighed overfor alle , han 
var en fodgænger , der drev ned mod frue plads en 
aften i oktober . 
Det var Einar Elkær i hans treogtyvende år . 
På begge fortov gik der mennesker , nogle en vej , 
andre den modsatte . Når de kom ind i lygtelyset , så 

man , hvad man var vant til at se — et ansigt med 
slagskygge fra næsen , et blik , der flygtigt vurderede . 
Einar Elkær drev med hænderne i frakkelommerne 
ned forbi frue kirke , han havde ikke hast . Han gik 
tværs over strøget og videre nedefter , slentrede rundt i 
tusmørket ved børsen , var også ude på en af broerne , 
hvor han stod og så ned i vandet . Det flød dernede 
i den rå og stemningsløse aften . Einar lod sig ikke 
plumpe deri men gik tilbage og drev op i byen igen . 
Her gik folk fremdeles — ligesom trukne i en tråd , 
der forte til det sted , hvor de havde for vane at sove . 
Einar strejfede om , han kom ud til søerne og gik 
under træerne der langsmed . Ude fra vandet kom der 
kolde pust , lygteflammerne tittede uroligt . Af og til 
stod Einar stille og hørte små lyde oppe i de mørke 
træer mellem kvistene , det var møre bladstilke , der 
brast fra deres voksested . — 
hen ad elleve kom Einar ind gennem Frederiksberggade , 
han gik i samme takt som for og med hænderne 
i frakkelommerne . Der var betydelig færdsel , nye ansigter 
kom frem foran ham i lygtelyset ustanseligt og 
ensformigt som boblerne i en kilde . Han så dem alle 
og glemte dem straks igen , ligesom boblerne straks brister , 
han tænkte ikke andet derved , end at sådan havde han 
gået så mange aftener for . 
Undertiden kom der et ansigt , der interesserede ham 
en kort tid , helst kvindeansigter . I samme nu han så 
på dem , stivnede de i et lidtryk —- alle uden undtagelse . 

pludselig så Einar et hvidt dameansigt dukke op 

foran sig , skyggen under næsen var der , og gennem dun 
kelheden under en stor hat så han blikket , det gamle 
menneskeblik , men næsen og munden ! — hun var 
dejlig , hun var  . .  . Einar vendte hovedet , som han plejede , 
når et ansigt var smukt . Han så hendes ryg og 
drejede sig kort rundt — fulgte hende . 
Hun havde brede skuldre , ryggen var tilbagebøjet , 
hele hendes skikkelse gjorde samme indtryk som en bygning , 
hvis øverste partier rager frem ud over grunden 
— et dristigt , sorgløst vovestykke , Buer og karnapper , 
der hvælver sig ubekymret i luften . Hvor armene var 
kækt tilbyggede . På gangen kunne det ses , at denne 
sjældne arkitektur bares af lige , fine ben , der gik direkte 
over i kroppen og ikke dannede hofter som noget for sig . 
Trip , trap gik hun der foran Einar i en sort kape , 
slank og fornem . Hun havde en glatfoldet nederdel på , 
som hun holdt lidt op med en behandsket hånd . Einar 
fulgte ganske roligt bagefter hende . Jo længere han så 
på hende , desmere beundrede han hendes frie , sikre 
ungdom , fødderne syntes så spæde , men de bar hende 
fast og legende . 
Da de kom ned til kongens Nytorv , kunne Einar se , 
at'den unge dame havde mærket forfølgelsen , hun gik 
rappere og mere ulige , men hun vendte sig naturligvis 
ikke om . 
Et lille stykke fremme på torvet indhentede Einar 
hende , gik rask op ved siden af hende og spurgte : 
— frøken , må jeg følge dem ? 
Stemmen var lav og sløret , han havde tiet længe . 
Hun vendte sig om med en bevægelse , der tydeligt 

nok var udstuderet i forvejen — der var noget ufrit over 
hende — hun gav den storstilede indignation . Eller var 
udtrykket ægte ? 
— nej ! sagde hun med fyldig bryststemme , knejsede 
og så ud som en , der har sagt noget afgørende . Lyset 
fra en lygte langt borte faldt på hendes ansigt , hun 
mindede om Charlotte corday . 
Einar bøjede hovedet , han mente at have gjort sine 
iagttagelser og lavede sig til at gå videre . Fremgangsmåden 
turde blive den almindelige , — måske en kende 
humor var godt . 
— ikke ! Må jeg ikke følge dem ? 
— nej , sagde hun bestemt ; hun vendte sig og gik 
hurtig videre . Einar fulgte duknakket bagefter uden at 
sige mere . De gik tværs over torvet , vandet blinkede 
som et net af lysmasker mellem brostenene . 
Den unge pige drejede om ad Bredgade , Einar kom 
noget bagved . 
Et stykke nede var der en herre , som gik midt ad 
gaden , han nærmede sig sidelængs fortovet , så at han i 
en spids vinkel måtte komme til at stod sammen med 
den unge dame , han hilsede og sagde noget . Men damen 
svarede ikke , der var ikke det ringeste at spore på 
hendes ryg . Manden gik ved siden af hende et halvt 
minut , så veg han igen ud på gaden og sakkede agter ud . 
Einar bagved passerede ham og gik atter frem ved 
siden af den unge dame . 
— der kan de se , sagde han fortroligt , det var ingen 
skade til , om de havde følgeskab . 
— går de efter mig endnu ! udbrød hun , som om 

dette søgte sin lige , hun standsede og tilintetgjorde ham 
med et blik . 
Einar gjorde tøvende et skridt og manøvrerede sig 
om foran hende . Da hun så det , tabte hun fatningen , 
hun prøvede at gå frem , forsøgte til den anden side , 
da Einar også flyttede sig — således trippede de tavse 
nogle sekunder . Einar hørte hende ånde hurtigere og 
fik en forestilling om , at hun kanske virkelig var bange . 
Det gjorde ham ondt . 
— må jeg følge dem et lille stykke ? bad han og 
fortrød straks den tone , hvori han sagde det . 
— nej  ! sagde hun ligesom dreven til det yderste af 
vred forbavselse , de må gå ! Men hun var kendelig 
urolig , og stemmen var underlig løs , som om hun ikke 
havde luft nok i halsen . 
— hvordan kan de forlange , at jeg skal gå ! 
Hun vendte hovedet — og gik rask skrås over 
gaden . Henne på hjørnet af st . Annæ plads kom en 
betjent drivende . Hun gik lige hen til ham , Einar fulgte 
langsomt bagefter . 
— vil de ikke sige til den herre , at han skal lade 
mig i fred , sagde hun , og det var tydeligt , at hun fandt 
situationen uhørt . 
Betjenten så op på Einar , der smilede imod ham 
med hele ansigtet . 
— hm ! Betjenten så ned i gaden og rømmede sig 
uvis . Hjornelygten lyste på gruppen , de stod lidt . 
Så gik den unge dame hurtigt videre , og Einar 
fulgte ufortrøden ved siden af . Men da han igen talte , 
var hans stemme helt forandret . 

— frøken , vil de tillade mig at sige et par ord , 
blot et par anstændige ord , så skal jeg gå ? 
Hun svarede ikke , de gik lidt , han kunne mærke , at 
hun nok ville høre ham alligevel . Derved blev han 
tvivlrådig igen , men stemningen , han var kommen i , tog 
overhånd . 
— jeg beder dem mindeligt om forladelse — før 
kan jeg ikke gå . Vil de tilgive mig , jeg kan ikke gå 
fra dem som en uopdragen , jeg kan ikke lide , de skal 
tro , at jeg er en bølle . — 
hun sagde ingenting men gik knejsende og så ligefrem , 
som om han slet ikke fandtes . 
— godnat frøken  ! 
Einar standsede . Den unge pige stod også stille og 
sagde et lille ganske forsonet godnat . Einar bøjede 
hovedet og lo stille . 
— må jeg så dog ikke følge dem til deres dør ? 
Bad han og så smilende op . 
— næ . .  . 
— jo , nu hører de jo , at jeg sidder inde med nogen 
finfølelse . Jeg vil gerne have dem til at anse mig for 
en gentleman . Til deres gadedør i alt fald må jeg 
nok følge dem . 
Han kunne mærke , at hun indvilligede og vidste ikke , 
hvad han skulle tro — de fulgtes ad videre ned gennem 
Bredgade . 
— det er længe siden , jeg har set nogen så smuk 
som dem , sagde Einar pludselig med lattervarm stemme . 
Jeg kunne ikke lade være at gå efter dem , da jeg så 
deres ansigt — ja og naturligvis deres vidunderlige 

figur . Jeg troede egentlig , at de var en af gadens 
fugle — af mange grunde  .  .  . 
Hun vendte hastigt hovedet og så himmelfaldende 
forskrækket ud . Det måtte være ægte . 
— ja nu tror jeg det ikke , råbte Einar næsten . Medens 
de gik lidt igen , syntes Einar at kunne fole , hvorledes 
den unge pige havde mange slags tanker . 
— jeg troede det ikke , da de gik hen til betjenten , 
vedblev Einar , det var udenfor  . .  . men de skulle skam 
ikke gå alene på gaden så sent . Om ikke af anden 
grund , er det grimt at tænke sig dem omtumlet i forvorpne 
karles fantasi — blot det . Men nu vil jeg sige dem , 
hvordan det gik til , at jeg har været så påtrængende , 
jeg skylder dem det — jeg må også rense mig selv . 
Da jeg så deres ansigt , ramte den tanke mig pludseligt , 
at nu gik der måske en forbi , som kunne få den allerstørste 
betydning for mig . Ja jeg troede noget så højtravende , 
som at det var min lykke , der gik forbi , tanken 
var så stærk , at jeg måtte vende mig , og da jeg så 
dem gå — videre , afsted , følte jeg fast , at nu gik en 
fra mig — — ja måske hele mit livs lykke gik fra 
mig . Så var det , at jeg måtte gå efter dem . Ser 
de , det var min sindsstemnings intensitet  .  .  . nå det er 
nu lige meget . Men kan de ikke forstå det ? De må 
vide , frøken , jeg går med sådan en tro på , at der 
er en til , som — jo jeg leder efter lykken , som man 
siger . Det er hændt mig mange gange , at jeg troede , 
der gik den forbi , men når jeg så fulgte efter , blev 
jeg narret , det var kun min egen forvisning , der tog 
magten fra mig i det øjeblik . Når jeg fulgte efter en , 

som jeg troede var den — naturligvis et pigebarn — 
og jeg så fangede hende , så  .  .  . jeg kender de urette 
på deres ja . Sommetider siger de straks ja med øjnene , 
så er jeg heldig sluppen og går forbi — undgår at 
trave helt ud på Vesterbro eller  .  .  . Men da de nu sagde 
nej , måtte jeg i alt fald følge dem , til jeg var vis på 
at de ikke mente det . Kan de forstå mig — for at 
få sat et punktum . Men de sagde nej så længe , at 
jeg til sidst troede dem og tror dem . — 
Einar lo med vilje og blev ved : 
— jeg skammede mig hele tiden — jeg skammer 
mig for resten altid — men undskylder de nu ikke min 
opførsel  ? 
De gik tavse lidt , den unge dame havde fået noget 
over sig som et skolebarn , der lytter , ikke forstår og 
lader munden stå åben . 
— må jeg tage deres arm ? bad Einar indsmigrende . 
Han tog den og de gik i tavshed videre . 
— er de snart hjemme , frøken ? spurgte han ligegyldigt . 

— ja jeg b°r på toldbodvej , lidt om hjørnet , svarede 
hun tankefuldt ; hun gik , som om hun havde ladt den 
arm i stikken , han holdt . 
Da de var kommen om hjørnet , trykkede Einar pludselig 
armen fast til sig og udbrød bevæget : 
— ved de hvad , frøken , så ung og dejlig de er , 
de burde alligevel ikke gå ene hjem nu og være alene ; 
kunne jeg ikke sove hos dem ? 
Han lo med det samme og slap hendes arm , hun 
stansede og så rådvild på ham . 

— hvorfor bliver de nu bange ? Jeg er ingen farlig 
forfører , de kan jo selv høre , at jeg ødelægger det hele , 
jeg går ud af metoden for et lunes skyld . Det morede 
mig . Fremgangsmåden var jo latterlig i begge tilfælde . 
Jeg forsikrer dem , at hvis jeg havde fulgt reglerne , 
skulle jeg alligevel fået dem , jeg var rigtig godt 
i gang — ja nu bliver de smækvred og måler mig 
knusende  .  .  . 
Den unge dame standsede foran en jærntrappe , gadedøren 
deroppe stod åben . 
— godnat , sagde hun hastigt og vendte sig for at 
gå op — og tak ! 
— godnat frøken ! Godnat . Nu er de rigtig bange 
for mig . Lader det til . De aner ikke , hvor ynkelig 
uskadelig jeg alligevel er . — men nu de vil gå , bliver 
jeg grulig ked af det . Måske ses vi aldrig mere . Det 
kan godt være , jeg har mistet den rette nu — lykken . 
Jeg skal være ensom altid — . 
Hun blev stående oppe på trappen , og Einar gik 
op til hende . 
Mit hjerte kunne gerne briste , sagde han og lo . Men 
pludselig tog han sig sammen igen og sagde med henkastende 
lethed : 
— jamen alligevel , frøken , hvis jeg nu bød dem 
tyve kroner  . .  . 
Han så ondskabsfuldt på hende , ville lige til at 
fortælle , at han egentlig slet ikke havde så mange penge 
hos sig , men da bøjede den unge pige hovedet og sagde 
bebrejdende : fy , hvor sjofel de er ! 
— om forladelse ! stammede Einar og fik pludselig 

gråd i halsen ; han rakte sin hånd hastigt ud , fik 
akavet fat i hendes og trykkede den , så sprang han ned 
og gik om hjørnet . 
Elt øjeblik efter kom han tilbage og stod stille nedenfor 
trappen . Han hørte lige entredøren smække i oppe i 
en af etagerne , så gik han igen . Han skyndte sig afsted 
et stykke og drev så ganske langsomt fod for fod tilbage 
op ad Bredgade — underlig sammenkrøben i klæderne . 

han fortrød bitterligt den bevægelse , der uimodståeligt 
havde grebet ham ved damens sidste ord . De var 
dog billige — og havde der ikke i hendes stemme været 
denne klang ? — jo , hun havde skyndt sig at benytte 
en lejlighed til at tage kegler ved slumpetræf — hun 
havde brugt noget tillært . — 
Einar drev op ad gaden . Natten var mørk og rå , 
den rugede over sig selv som en bitter , muggen fattigkvinde , 
der har viklet hele hovedet ind i et sjal , et sort 
mat klæde . De store butiksruder gabede med deres 
mørke ud mod gaden . 
Einar gik langs ad fortovet i sine tanker , da en 
talte familiært til ham  : 
— de fik nok også en lang næse ! 
Einar løftede hovedet og så den herre , der havde tiltalt 
damen før , han så to tarvelige øjne , der blinkede ud 
fra et fuldskægansigt . En af de små egoister i drengelune ! 
— hvor blev hun af ? spurgte den pæne herre oprømt . 

Einar knyede ejendommeligt gennem næsen — for sig 
selv , betænksomt , så gik han udenom og fortsatte sin 

gang . Men da han hørte manden bagved opslå en 
hånende , infam latter , vendte han pludselig om og gik 
tilbage . 
— hør sig mig , spurgte han høfligt , med hvad ret 
ler de den uforskammede latter — som om de kunne 
være en Nero . Tror de , man kan tage sig sådant et 
grin uden at være dygtig overlegen eller også tyk af 
dumhed ? De må dog være forberedt på , at jeg kunne 
vende om og slå dem ihjel ! 
Han talte lavt men med stikkende energi . Herren 
trak sig et lille skridt tilbage . 
— hvorfor følger de nu ikke deres naturlige instinkt 
og ser dem om efter politi ? vedblev Einar , det plejer 
man at gøre — vælter ansvaret på dem , der giver ly 
for enhver hund . De skulle tilkalde en betjent , det er 
jo øjensynligt , at jeg er dem overlegen . — hør hvorfor 
opgav de så pludselig ævret overfor den unge dame for ? 
Lugtede de , at hun ikke var tilfals , hvad ? — de søger 
naturligvis kun dem , der er det . Og så ler de mig lige i 
øjnene , de har hele byens dumhed i ryggen — kan kalde 
en sværm pøbel til vidne og få ret , hvad  ? Idiot  ! 
Manden stod med et usikkert smil om munden , det 
stødte flere gange i brystet på ham , fordi han ville 
sige noget . Men Einar lod sig ikke afbryde . Men da 
han så mandens tomme mine , blev han fuld af anger og 
medlidenhed — skam — han rakte uvilkårligt armen 
ud — 
det sidste ord forstod fyren endelig — han blev 
altså udskældt . Nå ! Han ville svare igen . 
Men Einar vendte sig brat fra ham og gik sin vej . 


han gik lige hjem i Fiolstræde og famlede sig op ad 
trappen . 
Einar stoppede omhyggeligt en pibe og lagde sig på 
chaiselongen . Han røg en times tid og hørte lampen 
koge . Så stod han op og tog en violin , som lå på 
bordet mellem alt det andet . Han gav sig til at spille 
meget dæmpet , det var brudstykker af almindelige melodier . 
Einar trak hver tone langt ud for i mellemtiden 
at finde den næste , men da han alligevel greb fejl , holdt 
han op og gik lidt rundt i værelset . Han trådte forsigtigt 
på tæerne , var ligesom bundet af ensomheden 
og stilheden i det store hus — til sidst listede han lydløst 
hen til bordet og næsten stjal violinen op under 
hagen . Efter at have gjort nogle lange , klare strøg , 
begyndte han atter at famle og søge , tonen sank ned , 
han rørte næppe strængene med buen . Det lød som om 
der spandt sig tynde , krympede lydtråde fra violinen , 
eller som en guldsmeds løse spindelflugt mellem sivene . 
Pludselig mærkede Einar , hvor sammenknuget han var af 
natten — han satte buen bagved violinstolen og filede 
der , skar grimasser og fik ligesom revet hul i stilheden . 
Einar stoppede pibe , mærkede , at der var gået et langt 
stykke tid — han lagde sig på sofaen . 
Men nu begyndte kattene dernede . Så skulle også  .  .  . 
Kattene mjavede nede i gården , det lød som om 
der blev holdt gåsefjer mod en slibesten — forfærdeligt ! 

Einar rejste sig og slog et vindue op . Nattens Sus 
kom imod hans øren . Den store lind i gården rakte 
grenene hen til vinduet , de var næsten bladløse og 

skinnede i lyset af væde . En fin støvregn dryssede ned 
over træet . 
Nede i hjørnet mellem trækvognene var det , at 
kattene sad og sang . De lod sig ikke forstyrre . 
Men Einar havde sin metode , han tog et stort stykke 
kul og slyngede det af al kraft ned midt i den tomme 
gård , det eksploderede mod stenene med et knald , og 
stumperne røg rundt til alle sider . Nogle fandt også 
vej til trækvognene og dansede mellem hjulene . 
Sangen holdt inde , og Einar så lange lave skygger 
ile afsted tæt ind til foden af murene . 
De kom ikke igen mere . 
Einar blev stående i vinduet og så ud og lyttede 
til regnlyden i det store dunkle træ . Hvor lyden var 
ensom . Dybt i gården , som var underlig hul ved 
nattetid , dryppede regnen med små klik på stenene . 
Et steds i knæet af en tagrende hakkede og smækkede 
dråberne . 
Einar lukkede omsider vinduet og gik i seng . Han 
lå længe , hans tanker drejede sig og kom tilbage til 
sig selv , han vendte sig med lukkede øjne om i alle 
stillinger og kunne ikke sove . Han åbnede øjnene for 
at prøve , om de var tunge , lukkede dem igen og lå 
tålmodig . Engang syntes han , at han så stuen for sig 
i halvlyset — havde han haft øjnene åbne , eller var 
det kun erindringsbilledet ? Det ængstede ham noget , at 
han ikke kunne afgøre det , han havde sig selv mistænkt 
og lurede på sig selv . Endnu havde han dog aldrig 
haft nogen virkelig hallucination . Men sagen var jo 

rigtignok , at de virkelige lod man sig narre af . Hvem 
kunne altså vide  . .  . 
— pludselig vidste Einar , at han havde sovet eller 
halvsovet , han følte , at der var gået en tid , og huskede 
hvad han havde drømt . Han havde i drømme forestillet 
sig at være vågen og havde ligget og tænkt frem og 
tilbage ligesom ellers . Alligevel kunne Einar skelne 
mellem den virkelig vågne bevidsthed og den sovende . 
— jeg tænker lige så sammenhængende i søvne som 
vågen , tænkte han , det er Pokker ikke så let at vide , 
hvilket der er hvilket . 
Nu lå Einar lysvågen en tid og kunne ingen hvile 
få , han blev mere og mere ængstelig og ledte efter konkrete 
forestillinger at holde sig ved . Han fik vredet sig 
om i en umulig stilling og hvilede lidt . — den mest 
forvredne og skæve stilling kan for et øjeblik give en 
hvile , tænkte han . 
— Einar lå lysvågen , men han var træt og urolig , 
han bandede hviskende af og til . Endelig stod han op 
og tændte lys . Han blev straks sikker igen og fik ved 
kontrasten en almindelig følelse af , hvor træt og ode 
han stod der i skjorten og rettede på lampen . Han 
krøb i seng og lagde sig til at læse . I begyndelsen 
kneb det med at få fat — det var som om tankerne 
stod stille nu og ikke ville af stedet . Nogle gange 
greb Einar sig i at læse bogstaverne og for resten være 
aldeles bevidstløs . Men lidt efter lidt optog læsningen ham . 
Da han atter tænkte efter , slog hjertet ordenlig , han 
var nøgtern og ligeglad . Uden at slukke lampen hev 
han bogen væk og lagde sig om på siden . 

ængstelsen gik endnu en gang smertende gennem 
panden — 
nede i værkstedet ramlede de med jærnstænger , han 
hørte blæsebælgen suge . Vogne kørte ude på gaden , 
det var som om hjullarmen endnu var morgenfrisk og 
usløvet af dagen . Lyden svulmede pludseligt , når de 
kørte forbi den åbnede port dernede  . .  . 
Einar sov til langt over middag . Han vågnede med 
en mængde drømmerester i hovedet . Hans hjerne 
havde ikke hvilet , han klædte sig på med en følelse af 
åndelig hudløshed , vaskede sig og spyttede tobakssmagen 
af munden . 
Så tændte han en cigar og gik ud . 

v . 
Det faldt ikke Einar Elkær ind , at han kunne møde 
den dame igen , som han havde tiltalt på gaden ; 
han kom så lidt ud og kendte ikke mange . 
Imidlertid tænkte han meget på dette lille eventyr . 
Einar holdt af at betragte sig selv som en samler , der 
gik ud og hentede små oplevelser hjem ligesom biller 
og fluer . Siden bestemte han med latinsk forskeromhu , 
hvad han havde fundet . 
Nu erklærede han for sig selv , at dette eventyr var 
en prøve af sjælden finhed . Der var små momenter 
derved , zarte tilfælde af rigtig indtræffen , som måtte 
fylde en lærds bryst med stille glæde . Han havde 
bragt de og de betingelser til veje , ligesom ved et fysisk 
eksperiment , så måtte det og det ske . Og han havde 
nu atter med folgerigtighed godtgjort , at han var en 
nar . Skamfølelsen holdt sig frisk , så længe som et hudskifte 
varer . Jo , jo . Og nu morede det Einar at sidde 
og pille med den længsel , han nærede efter at gense 
den unge pige , han følte sig derved til mode som Erik 
ejegod , der kunne sidde med et tov i hver hånd og 
trække seks mand , som sled i de andre ender , frem og 
tilbage . 
Einar traf hende to gange siden . 

den ene gang så han hende pludselig foran sig på 
gaden — hun blev brændende rød og lod øjenlågene 
falde . Einar hilste , men da han var kommen et par 
skridt forbi , standsede han og betænkte sig , gik så efter 
hende . 
— hvordan lever de frøken ? spurgte han ligesom 
drillende og så op fra siden . 
Hun gav ham et hastigt blik og sagtnede sin gang . 
— tak , godt ! 
Dt talte derpå om vejret . — 
den unge pige syntes at vurdere Einars meteorologiske 
bemærkninger over fortjeneste , hun nikkede med en næsten 
dump mine , som om hun forstod den dybe "og måske 
skæbnesvangre underbetydning i dem . 
Einar så på hende , hun var ung og fristende , hendes 
mund var som to friske blodstriber . Der var denne sælsomme 
kontrast og harmoni mellem det fine hoved og 
kroppens uforholdsmæssighed — dette sammenspil af 
ynde og brutal form , kyskhed og erotik , som kan gøre 
en mand hvileløs og skulende . Man kunne tænke sig , at 
hun måtte være sensibel som en syg , skønt hun rødmede 
af sundt blod , hendes nerver måtte være nye og friske 
som en plantes skære rodtråde . 
Hun gik som en trods imod Einar . Hun var bleven 
født for længe siden og havde været til , uden at han 
vidste det og medens han fornægtede . — 
de fulgtes ad langt ud på Østerbro og talte hele 
tiden . Hun havde en behagelig stille måde at tale på . 
Der var noget af dette vegetative dybsind over hendes 
ansigt , som man kan se hos rigtig sunde småbørn . 

— om han da virkelig havde det så ensomt , om 
han slet ingen kendte ? 
Jo-o , sagde Einar , jeg kender en del , men jeg holder 
ikke af at omgås dem , jeg kommer ikke tit sammen 
med nogen . Det går mig  .  .  . ja vil de tro , at det endogså 
er mig pinligt at tale med dem nu her ! 
— hvorfor dog det ? 
— jo ser de , frøken , jeg spiller en rolle , som jeg 
egentlig slet ikke kan lide . Jeg har følelsen af kun at 
have en del af mig selv i brug . Det kommer så meget 
an på , hvilken tilfældig stemning man er i , når man 
træffer sammen med et menneske , kender de ikke også 
til det ? — sådan bliver man . 
Einar følte , at en tankerække gryede i ham , der kom 
en Iver op i ham . 
— når jeg kommer til at tale med en , samler visse 
dele sig sammen og danner et jeg , må de vide . Jeg 
føler altid , at den , jeg taler med , har ret , det er fordi 
jeg kan ane hans inderste , jeg sætter mig i hans sted . 
Jeg både kryber og slesker for folk . Det er skam 
sandt , frøken . Men kan de så ikke forstå , at jeg skyer 
mennesker . — har de ikke også lagt mærke til , hvor 
ubehagelig man bliver tilpas overfor en , der viser dem 
ærbødighed , en der er ringere end dem — de får en 
lyst til at være god . Sagen er , underkastelsen virker 
tilbage på dem og gør dem flov . Jeg har det altid sådan , 
at jeg må under , under den , jeg har med at gøre , 
men så snart man bøjer sig , bliver man trådt ned . Men , 
dem , der har trådt på en , skyer man sidenhen . Jeg har 
atter og atter prøvet det , jeg har udsat mig for det med 

vilje . Nede på den gamle jærnbanevold har jeg givet 
mig i snak med arbejdere . De begynder med  » go’e herre «  , 
og når jeg så uvilkårlig bøjer mig under dem , fordi 
jeg ikke kan tåle deres slaveskikkelighed , så forandres 
tonen . De ler først vildt ad morsomheder , jeg 
synes , jeg må komme med , de ler mig tilgavns ud for 
mit ordenlige sprogs skyld , når vi er så vidt , og inden 
en halv time kalder de mig :  » du gamle skvadderhoved «  . 
Ja jeg har ligefrem hidset og tirret nogle op til den mest 
savlende foragt ved min sukkersødme . Når jeg træffer 
sådan en fyr igen — han er måske svinebærer — 
så føler jeg mig ilde berørt , ikke af ham men af mig 
selv . — har de ikke også prøvet at komme til at le ad 
en , på en eller andens bekostning ? Så er de færdig . 
De udleverer dem selv med hud og hår til den , de 
har let ud . De vil være god . — ser de jeg går nu 
her med et forkert jeg , jeg har dannet mig forkert overfor 
dem fra først af .  .  . 
Har de ikke også i agt mærke ti ! , at man må rødme 
på andres vegne , krympe sig over deres dumhed ? Kan 
de se på en skuespiller , når han spiller flovt ? Jeg 
slår øjnene ned og får tårer i øjnene af skam . De 
kan heller ikke tænke dem , hvilke lidelser jeg er udsat 
for med opvarterne . At gøre dem flove er det værste 
af alt , man bliver selv så elendig , at man gerne kunne 
krybe i et musehul . Jeg gør dem vrede , forstår de , jeg 
hundser dem og får en frisk følelse op i dem ; deres 
harme virker sundt tilbage på mig — i form af lussinger , 
tænker de måske ! Ja jeg vil hellere have en lussing 
end et venligt ord eller en foræring . Kan de forstå 

det , frøken . Og alligevel kan jeg bedre tage imod en 
foræring end give en bort selv , jeg vil hellere stå 
overfor en , der føler sig magtglad ved at have givet 
noget hen , end overfor en , der er lidt flad og føler sig 
forbunden over at have fået noget . Det er dumt , men 
sådan er det . 
Men ser de , jeg har ikke noget helt og uforfalsket 
selv , det er nok sagen . Jeg har så tit lagt mærke til 
i kafeerne — når en fremmed blot ser på mig , får 
jeg en mystisk anelse om hans første indtryk af mig , 
jeg får en stemning af mig selv , således som jeg må 
se ud for en , der ser mig første gang . Er de med ? — 
naturligvis , jeg er alt for optaget af mig selv . — men 
henvender den mand sig nu til mig , taler til mig , så 
er mit virkelige , reale selv allerede omformet , jeg rejser 
mig fordrejet , en anden end jeg selv taler ud af mig , 
uden at jeg kan forandre det . Jeg har såmænd stablet 
mig selv så meningsløst på benene mange gange , at 
jeg ikke kunne gå . Men ser de disse — ja her går 
jeg og fortæller dem noget , som de måske slet ikke 
gider høre , blot fordi det er mig selv så vigtigt . — 
Einar tav men længtes efter at køre videre . 
Den unge pige rystede på hovedet og smilede . Nej 
hun ville gerne høre mere . 
— ja , det var disse jeg’et , se , de er mig undertiden 
så diametralt fremmede , men de indfinder sig uundgåeligt , 
når jeg træffer den igen , der har foranlediget mig 
til at lave dem , han , vedkommende , er nemlig en og 
uforandret . Mange af disse jeg'er var mig dybt forhadte . 
De vil da ikke have frøken , at jeg så skal opsøge det 

tilhørende individ med stundesløs længsel . Nej jeg skyer 
ham . Jeg kender en del , som jeg sagde dem før , men 
jeg holder ikke af nogen . Jeg har et eget , bestemt væsen 
overfor hver enkelt af mine bekendte , men hvilket af 
dem er det rigtige , mit sande jeg — hvem er mig selv ? 
Men jeg kan heller ikke undvære mine bekendte , jeg 
må have nogen at genkende mig selv overfor . Jeg må 
jo snakke med nogen en gang imellem for at overbevise 
mig om mit hoveds kapacitet . Nu går jeg her og har 
en følelse af halvhed , men jeg behøver kun at opsøge 
min ven ramsoe for at komme i ligevægt . Det er en 
af mine bedste venner — han er en stor bøffel . Men 
jeg har kendt ham i seks år og affyret de råeste eder 
i hans selskab , jeg befinder mig vel hos bæstet og holder 
af ham . — jeg klarer mig i det hele taget bedst , når 
jeg kan være ubehagelig , så er jeg mest mig selv — ja 
de smiler — det er komisk også . Men kan de alligevel 
ikke forstå , at jeg helst vil holde fjendskab med folk ? 
Så er mit sind et frisk sår — salt . Det er hele vejen 
min egen skyld , at jeg ikke kan finde mig tilrette mellem 
mennesker , men kan jeg gøre for det ? — det var det , 
jeg ville sagt før , frøken , at jeg overfor dem spiller en 
vis personlighed , en vis . De må jo dog indrømme mig , 
at jeg går her og prostituerer mig — det er netop ordet . 
Åndelig prostitution ! Ja undskyld . Men ser de , når 
jeg har gået i lang tid med mig selv og så omsider 
træffer et menneske — i en by kan man godt komme 
til at gå og tie i mange dage — når jeg træffer en , 
så taler jeg . Jeg bliver ved , til jeg er udladet . Det er 
en nødvendighed for mig , ellers  .  .  . jeg stiller mig blot , 

jeg må op med alt . Bagefter er jeg så herligt nøgtern . 
— de må gerne hele tiden mindes analogien . For 
så vil de kunne forstå , at jeg bagefter søger at lægge 
den størst mulige afstand mellem mig selv og — hm ! — 
og det menneske , jeg har vist mig nøgen for . 
Einar så op , den unge pige gik og stirrede frem for 
sig med et udtryk af grublende alvor og forlegenhed . 
— jamen ikke sandt frøken , jeg spiller jo dog en 
latterlig rolle . Jeg snakker op og ned for dem — det 
er anden gang , jeg ser dem , ved ikke deres navn . 
Mit navn er Elkær . — jeg går altså her og taler — 
egentlig taler jeg kun for mig selv , det er kun mig selv , 
der forstår , hvad jeg har sagt . Jeg ved ikke , hvorfor 
det er så nødvendigt for mig at få krammet ud med 
alt det . Nå , nu går jeg naturligvis også og vil gøre 
mig til for dem . — når jeg endda kunne siges at te 
mig originalt . Men det er langt fra . Tværtimod jeg 
går her og gør private opdagelser , mærker , hvordan 
tanker kommer op i mig , som jeg har set i bøger . Og 
alligevel er de mine egne , jeg skal selv personlig æde 
mig igennem . Jeg er en type , skal jeg sige dem , frøken . 
Jeg undrer mig tilfældigt over den skæbne , der synes at 
hænge over mig , men jeg kan ikke se noget nyt . — 
jeg skulle ikke blive ved at snakke . Endskønt nu tror 
jeg , frøken , at de kan forstå min opførsel den aften . 
Ikke ? Jeg har skammet mig siden . 
Einar standsede , og de stod overfor hinanden og så 
hinanden et sekund i øjnene . Einar måtte smile . 
— hvad hedder de ? spurgte han . 
— jeg hedder Ingeborg , svarede hun og blev igen forlegen , 

skulle naturligvis straks pille ved en frynse med 
de små fingre . 
— jeg har talt med forstand , sagde Einar og lo , 
det er lykkedes mig at få dem til at anse mig for god 
og hæderlig , jeg mærker det på mig . — skal jeg sige 
dem , hvad jeg mente den aften , da jeg talte om lykken . 
Det er et godt gammelt dækord , som man kan mene 
meget med . — jeg mener noget , som jeg går og drømmer 
om skal hænde mig . Nemlig at jeg skal træffe et menneske 
 , et eneste , overfor hvem mit selv kan vise sig 
helt og siden blive ved at være det . Der er jo noget 
i ens væsen , som man sætter pris på , ikke sandt , og 
noget , som man skammer sig ved . Jeg ville træffe en , 
der var således beskaffen , at hun — for det måtte være 
en kvinde — så at sige kunne vende alle magnet-enhederne 
i mig den samme vej . Som jeg går nu , er jeg 
jo meningsløs — en negativ kraftmængde , som egentlig 
slet ikke er , før den positive modsætning kommer til . 
— ja det forstår de ikke . Undskyld , nu taler jeg igen 
med mig selv . Men lad det være min  .  .  . nå men 
det havde jeg for resten ikke tænkt over for . — lad 
os holde os fra elektricitetslæren . Men tænk dem , at 
jeg traf en mand , over for hvem jeg følte mig ubøjelig 
og frygt*05 »  klar og stærk — det måtte være en mand . 
Det er for resten kun hændet mig en gang . Kan de 
så forstå , hvad jeg mener . Jeg trænger til at føle mig 
som et individ , jeg længes efter at få ro i mig selv , 
det bliver ikke for jeg træffer denne ene kvinde , som af 
sin natur er den rette . De må ikke tro , at jeg ser på 
sagen som noget forudbestemt , fra begyndelsen afgjort . 

nej men hvis det nu blev sådan , at jeg traf en kvinde , 
der blev bestemmende for mit liv , så lever hun naturligvis 
nu . Mit håb er så stærkt , hun går et sted , 
ja det er underligt alligevel . Men selvfølgelig er det kun 
min egen tro , der spiller mig et puds . — ved de , hvordan 
hun skulle være ? Jeg ville frem for alt , ja jeg vil 
ene og alene have , at hun skal være mig hengiven , jeg 
vil føle , at en har sat sin lid til mig alene og sætter 
pris på alle ting hos mig — det skal binde mig sammen . 
Jeg vil ane hendes stemning af mig selv , min person , 
jeg vil få en følelse af hendes hengivenhed i min 
sjæl . Jeg , der kender mig selv så vel og er så ligegyldig 
ved mig selv gennem vane fra barn af — jeg 
kender jo mine ribben , knæskaller , hver negl , — jeg 
vil fornyes gennem en andens friske vurdering , jeg vil 
ane hendes vurdering og hendes ærlige , sanselige lyst 
ved min nærværelse , derigennem vil jeg føle min værdi , 
og det . .  . ja sådan forestiller jeg mig det . 
Einar standsede og tav , hans stemme var bleven 
usikker . Han så på den unge dame , hun stod også 
stille . Men hun vendte sig til siden med et flovt udtryk . 
Einar fortrød i al almindelighed hvad han havde 
sagt . Det var nok sandt , ordene var heller ikke falden 
ham i munden før , så at han skulle skamme sig over 
at kopiere sig selv . Men hvorfor gå og sludre ! Desuden 
følte Einar sig utilpas ved de opdagelser , han havde 
gjort med hensyn til sig selv nu igen , han blev mistænksom 
— hvad mon alt dette nu var et tegn på ? 
Einar løste Pavsen med en latter , der skulle slå alt 
hen , han havde sagt . De gik videre . 

— hvad skal de på Østerbro ? spurgte Einar . 
Hun havde et ærinde , men hvis han ville vente lidt 
et sted , så kunne de jo følges ad tilbage samme vej . 
— kunne de ikke få ubehageligheder , hvis nogen 
så dem sammen med mig ? 
Hun rystede på hovedet og så ligesom andægtig 
frem for sig . 
— de ser ud , som de var i teatret og så et 
stykke , de ikke forstod , et de vidste var genialt og 
fuldt af dybsindig visdom — f . Eks .  »  gøngehøvdingen «  , 
sagde Einar irriteret . De går da vel ikke og bilder 
dem ind , at jeg er en fanden til fyr . For guds skyld , 
går de også og venter på en mand , der skal komme 
fra kulissen og kværke dem , skænke dem deres livs 
feststund ved et eller andet maskeret slagtertag — vel 
at mærke maskeret . Men der tager de sandelig fejl af 
mig . De skal ikke regne , at jeg nu også går og indstiller 
øjnene på dump mandighed . — det skulle undre 
mig , frøken , om deres nysgerrighed ville vare ret 
længe , når de lærte mig rigtig at kende . Jeg er nemlig 
rå , frøken , ikke maskeret men nøgtern , kritisk rå . 
De skal altid finde mig parat til en kynisme , jeg bugner 
af lyst til skånselløs analyse — uden lyriske armfagter . 
— når jeg kommer og kører op med noget af den 
slags , plejer damerne at gå . Sådan en Karl er jeg . 
— skal jeg for resten sige dem , hvorfor jeg er genegen 
til kynismer . Jo det er en ligevægtsudsvingning — jeg 
bliver altid rå , når jeg kommer efter , at jeg har været 
servil , det er en slags oprejsning , jeg giver mig selv . 
Det har jeg aldrig tænkt over før . 

Einar lo . 
— man burde tie stille , sagde han i en anden tone , 
det blotte ord er prostitution . Jeg har knap fået sagt 
en sætning , for jeg straks ærgrer mig over den og synes 
at jeg må gøre det godt igen med en ny sætning ; 
den er der også noget ærgerligt ved — og så fremdeles 
i al evighed . — åk ja ! 
Einar snusede og studsede gennem næsen , som om 
han befandt sig i et ganske almindeligt humør . 
— jeg er kommen ind i en stemning og bliver ved 
at glide , sagde han , stærkt afbleget i hele sit væsen — 
jeg tror , jeg vil sige dem farvel frøken , og tie igen 
nogle dage . 
Han så pludselig op . 
— jeg får vist alligevel ingen fornøjelse af dem , 
jeg har forkludret det hele fra først af med min åbenmundethed . 
— 
Einar følte ondskaben stige uimodståeligt i sig , han 
syntes , at han måtte gøre den unge pige fortræd , såre 
hende — hævne sig på hende . 
Hun så bebrejdende på ham — koldt , og hendes 
næsebor rørte sig ganske svagt . Men der var noget højst 
truende ved den lille bevægelse af de hvide næsevige . 
— ja jeg er en klown . Men havde de været anderledes 
til at begynde med , så var jeg også bleven anderledes , 
sagde Einar , han fortrød øjeblikkelig ordene , han 
fortrød alt , hvad han havde sagt , og blev ophidset , ville 
sige endnu en hel mængde — men pludselig rakte han 
hånden frem og sagde farvel , barsk og høflig og med 

et anstrengt mørke over brynene — som en , der er 
udmattet af at regne . Han gik hurtigt sin vej . 
I nogle dage fortæredes Einar af vrede mod sig 
selv . 
Men lidt efter lidt svandt skamfølelsen , og tilbage 
blev en bitter undren overfor hele denne historie . Einar 
gik og sang den gamle vise om uformuenheden , indtil 
den lod for ham som et refrain , der er i hver gadedrengs 
mund . Pift , pift ! Kunne han flå dette stupide 
» Rundt på gulvet «  ud af hovedet ! En ny sang ! En 
blank vise om solen og om Kys på pigernes bryst ? — 
imidlertid svækkedes Einar af søvnløse nætter og 
svækkelsen afstedkom mere søvnløshed . 
Det hændte Einar en gang midt på gaden ved 
højlys dag , at alle funktioner i hans legeme pludselig 
stod stille , han var et nu bevidstløs ; men just som han 
ville række armene frem for at falde på dem , stod han 
og var i orden igen . 
Den slags små uregelmæssigheder fylder kun lidt i 
ens liv , Einar lagde ikke meget mærke dertil forholdsvis . 
Han så sin tilværelse i de almindeligt menneskelige 
sammenhænge og undrede sig mest og utålmodigst over 
denne ulykkelige gliden udenfor , denne tiltagende samkvemsløshed . 

tredie gang Einar Elkær traf Ingeborg var i Nørrebros 
teater . Han sad på gulvet og opdagede hende 
noget længere fremme i en af sidelogerne . Hun sad i 
en kostbar sort kape med stor hat på . En anden 
dame og to herrer var i samme loge . 
Ingeborg havde set ham , hun vendte tit hovedet og 

så på ham . Det blege ansigt var så alvorligt , havde 
en egen kvindestilhed — det var et barns ansigt og 
et gammelt menneskes udtryk . Ikke spor af koketteri , 
hun var ikke bange for at vende hovedet og se længe 
på ham . Hendes blik var en gåde , hvad betød mildheden 
deri og den grundende fortænkthed , hvorfor opsøgte 
hun hans ansigt mellem alle de mange der i 
salen ? 
Vist over en snes gange den aften hændte det , at 
Einar kom til at fare derhen med øjnene , og han mødte 
hver gang Ingeborgs sært dvælende blik . Spurgte hun 
om noget , var der noget , hun ikke kunne fatte — hvad 
ville hendes tunge øjne ? Hun så ikke bort , fordi Einar 
mødte hendes blik . 
Men medens brandere og halløj mængedes sammen 
oppe på scenen , og folk klirrede med knive og glas , 
sad Einar og blev højtideligt vemodig , en uforklarlig bevægelse 
greb ham og steg , han sad med uroligt bryst og 
kunne gerne grædt af taknemmelighed . — et menneske 
havde udvalgt ham midt iblandt en mængde andre , som 
han følte sig aldeles forsvindende imellem . Og han så 
kun dette hvide , skønne ansigt mellem alle de andre . 
De blev ved at se på hinanden , deres øjne mødtes 
over folks hoveder . Således kan der væves en gylden 
tråd gennem forvirringen , tænkte Einar . Over landevejen 
går luftens vej for fuglene . 
Da forestillingen var forbi , skyndte Einar sig ud i 
vestibulen for at få Ingeborg at se , når hun kom ud . 
Han tænkte sig , at han måske også kunne komme til 
at tale med hende . Medens han ventede , havde han 


endnu en højtidsfølelse , eller nu mærkede han først , at 
han havde haft den , han havde samme efterfølelse som 
kirkegængere , når de går hjem . 
Ingeborg kom sammen med de andre tre , hun gik først 
og noget i forvejen , hun skyndte sig gennem vestibulen 
med nedslagne øjne . 
Men nu lagde Einar først rigtig mærke til de andre 
tre . Herrerne var ham ubehagelige . Og den anden 
dame var ikke til at tage fejl af — hun var smagfuldt 
malet og juvelbesat . 
— hvor blev Ingeborg af ? sagde hun med krumhalset 
silkefornemhed . 
Ingeborg sad allerede ude i droschen , de andre tre 
steg op til hende under megen munterhed . Den ene af 
herrerne sang Gerner efter og var henrykt . Og da 
droschen korte , fik Einar endnu et lille farvel , et omkvæd , 
som blev nynnet inde i læderburet  : 
— vil du hilse din mor ! 
Da Einar gik hjem , tænkte han over dette besynderlige 
udfald af historien , og fyldtes af sære , tvivlende 
tanker . Han havde egentlig ikke troet , at Ingeborg .  . . 
Men der kunne jo ikke være tvivl om , at hun hørte til 
den finere demimonde . 
Men det , der undrede og ængstede Einar var pigebarnets 
særegne holdning overfor ham . Han havde ikke 
en eneste gang mærket professionen , selv nu bagefter 
vidste han , at han ikke havde ; hans væsen måtte have 
fremkaldt mennesket i hende . Først følte Einar en slags 
sejhed over dette , men der kom snart en dunkel ængstelse 
til . Hvad var det for noget hos ham ? — hvorfor 

havde Ingeborg tillagt hans ytringer om vejret en 
hemmelighedsfuld underbetydning ? — der var en vid 
forskel mellem hendes næsten andægtige lytten og så 
hin professionelle underfundighed . Einar kendte  » Måden « 
Så nøje , at han ikke tog fejl her , sagen var ikke den , at 
hun havde gået og forstået seng , når han talte om regnvejr , 
og danske kronestykker , når han talte om solskin . 
Nej der var noget andet . Han havde tydeligt nok udøvet 
en magt over hende ; hvorfra stammede den ? Einar 
kendte kvindernes hang mod de mørke eller blot tilsyneladende 
mørke mænd — men var det humlen her ? 
Han kunne ikke klare sig det . 
Det var et stift stykke alligevel ! Hun havde ikke 
taget ham for en mand en gang , havde ikke anskuet 
ham som en betaler . Død og pine , der åbnede udsigten 
sig nok . Hun ville naturligvis have erklæret ham sin 
skam med det første og foreslået ham et platonisk 
forhold  ! 
Einar følte ydmygelsen hede sig om ørene . Skulle 
dette pigebarn virkelig have anet , at han stod i begreb 
med at hæve sig over det timelige — de jordiske ting ? 
Ja for det var jo også en af kvindernes dybe og mystiske 
drifter — neutrumslængslen . Deres rasende enten-eller ! 
Det hele kunne måske forklares ganske naturligt , hun 
var simpelthen forelsket i ham , ville  » ud af det «  , anså 
ham for tilstrækkelig fjoget . — nej , det hang ikke sådan 
sammen , hun havde ikke spillet nogen som helst komedie . 
— Einar fyldtes med tåget selvmedlidenhed , han 
havde atter rørt ved dette fremmede , der ængstede ham 
— han havde en frygt i sig for at være inde på en 

vild vej , en farlig vej . Der hvilede noget skæbnesvangert 
over ham . 
Ingeborg fik Einar aldrig siden at se , men han glemte 
hende ikke . Alt hvad der var hændet , kunne se ubetydeligt 
ud , men hun havde fået hans hjerte til at 
røre sig , det var meget for ham . Og dog kunne Einar 
ikke tænke på hende uden at komme i bitter sindsbevægelse 
og rase . 

vi . 
Einars tid gik hen i orkesløshed , han bestilte ikke 
andet end at løbe sig varm som en tom kværn . 
Omsider tog han sig sammen — eller lod sig falde 
helt , han opgav sine studier . Han ville se at blive menneske , 
inden han lagde sig efter en profession . Det kunne 
nok ikke nytte at blive polytekniker , når han ikke kunne 
tælle til fem . Selv tallene faldt ham ud af hovedet som 
løse tænder . Han var mere end træt af at spejle sig og 
se sin åndelige skørbug . 
Så købte Einar da en skønne dag billet til Amerika . 
Da skibet var udfør Kronborg , stod Einar på dækket 
og følte ikke en gang sømmeligt vemod . Han tændte 
sig en tyk snadde og undlod at citere nogen digter . Men 
da det sidste glimt af Danmark flød i tågen , tænkte 
Einar , at han så sit land for sidste gang — 
— Einar fik det ensomt på rejsen , han var ikke 
længe om at blive isoleret . En af de første aftener , da 
de sad nede i kahytten og spiste , faldt der en passager 
ned ad trappen med et rabalder . Alle omkring bordet 
lo hjerteligt . Men da mennesket skreg som en gris , og 
det viste sig , han havde knust knæskallen , holdt de op 
allesammen så nær som Einar , der ikke kunne lade være 

at le videre . Han lo , indtil tavsheden om bordet og blikkene 
påvirkede ham , så blev han siddende med et flovt 
konfirmationssmil . Einar tørrede sig og fik sig gjort alvorlig . 
Men trykket , de havde udøvet på ham , bragte 
ham til at stejle , de var dog nogle hyklere , hvad havde 
de over ham at dømme . Han gloede rasende rundt . Efter 
den dag var Einar alene og kom til at passe sig selv . 
I Nordhavet fik de svær so med byger . 
Skarpe , rå dage  ! Solen kom af og til og tindrede i 
de klare dråber , der hang på vanterne og bævede i 
blæsten . Bølgerne væltede sig som rygkamme af uformelige , 
skumsvedige dyr , der brødes . 
En morgen lå der tre stejle skær langt til venstre , 
Evropas sidste forposter . Brændingens skumtunger slikkede 
lydløst op ad dem og blev stående et par øjeblikke 
som hvide protuberantser . Havet var aldeles glat og hævede 
sig i lange , brede gulve , åndede i sin vælde . 
Langt ude kom der en mørkeblå stribe — den blev bredere , 
det var en byge . Der blev så stille på det store 
skib , alle tav . Havet blev dybt mørkegrønt og plettet . 
Et par alke lå derude — bølgegangen kom hurtigt og 
køligt , svære skyer rejste sig . Skibet tog til at hæve sig 
i vandene og ligesom puste sig op imod striden . Og 
pludselig var luften stribet af snetykning tværs over de 
store , hule sejl . Søerne bugnede blågrå som brudflader 
af mægtige flintesten , de var smårynkede og prikkede 
af den ilende sne . Synskresen var kun få favne borte , 
ryk og sæt gik gennem skibet . Således stævnede de 
ud på Atlanterhavet . 
En aften da Einar stod ude i det stormfulde mørke 

og så på kølvandet , hørte han en lille beskeden klokkelyd 
nogle alen borte , det var et klemt fra loguret . 
Med lange mellemrum faldt der ligesom et lille lyddryp 
ned gennem mørket . Da mærkede Einar evigheden 
om sig . Havet vred og sled sig som flydende uhyrer i 
natten . 
En dag stod der byger rundt i horisonten . Havet 
hævede sig i store besværlige mængder . Einar kom til 
at se langt ud i det urolige , skælvende hav og der — under 
de fjerne byger — vandrede en mægtig bølge ensomt 
afsted som en olivengrøn høj — den holdt sig et par minutter , 
så sank den sammen og jævnedes ud i havets 
ensformighed . — da slog en lue op i Einars sind . Den 
ensomste tanke af alle tanker brændte ham . — 
på enkelte solskinsdage kom der delfinsværme og 
legede ved skibet . Alle passagererne stod og så på 
dem . De tog sig nydelige ud med deres våde buge , de 
hoppede op af bølgerne med en pludselig ynde , man 
kom til at tænke på æblekærner , der smuttes ud mellem 
to fingerender ved et tryk . Havet flød og boltrede sig , 
tæt inde ved skibssiden kunne man skimte de snare dyr , 
der pilede under vandet som skytter i en dunkelgrøn 
væv . Einar stod og tænkte på , hvor morsomt det kunne 
være at skyde efter dem med harpuner . 
Men en morgen var Einar ganske alene på dækket , 
der var endnu ingen kommen op i det grå og stormende 
vejr . Kaptajnen og styrmanden stod på kommandobroen . 
Og en gang , da de netop var omme på den 
anden side , fik Einar alene en hval at se ikke langt 
borte — den strejfede luften med et centnertungt stød 

og rodede sig straks ned igen . Einar grebes af en mærkelig 
glæde , fordi han alene havde set den ; det var som 
følte han første gang havets stumme ensomhed . Den 
hval kunne ligeså godt ikke være bleven set — og ingen 
havde vidst noget om en hval i det vide hav — Einar 
stod og kunne ikke forklare sig sin dybe bevægelse — 
han havde været ansigt til ansigt med havets rå ode . 
Der skete noget med Einar en dag , efter at han var 
kommen til Amerika . Han forestillede sig , at en del 
hjæmeceller kunne have delt sig midt over — eller hvordan 
det hang sammen — han kom igen bagom sig selv . 
Men det gik således til : han sad på et tagkammer i 
Brooklyn og så ud over byen . Det var om formiddagen . 
En los støvregn faldt , skifertagene glinsede gennem sløret , 
og dybt nede på gaden randt og rislede vandet . 
Einar hørte store vognhjul rumle , byen summede kuet 
under regnen . Gavle og spir svømmede i tågen , og 
langt ude i det hvidlige skimtedes skyskraberne i Newyork 
som vage luftbilleder .  » Worlds** gyldne kuppel svævede 
i luften . 
Medens Einar sad og så ud , havde han et tryk på 
bevidstheden , han sporede ligesom en bestræbelse  .  .  . 
Han så et bundt telefontråde hænge ude i luften , de 
svajede lidt , og regnduggen smeltede derfra i hvide dråber . 
Nu følte han , at en lighed foresvævede ham , der 
kom denne gelatinøse fornemmelse i hovedet , den følelse 
af buldnende uro , som ledsager den vanskelige opdukken 
af noget glemt og begravet . Tillige følte han en vis tunghed , 

som han syntes , han skulle kende — en anelse om 
at nu skulle noget gå itu  .  .  . 
Og så huskede han en nat hjemme i Fiolstræde , da 
han pludselig var vågnet , ved at vinden puslede og fingrede 
på ruderne , slang og lullede udenfor . Han havde 
lettet sig i sengen og set månen halvt skygemt skinne 
på en dugget telefontråd , der hang tværs over gården . 
Dråberne faldt dybt ned fra lindetræet . — da havde han 
følt en længsel den nat , hans sjæl havde rejst sig i 
mørket fortærende vild , som var den vågnet af skindød 
langt nede i jorden , og havde skreget i åndenød — dyrisk 
som en kvinde , der strejfer om i skoven efter mand . 
Alverden havde han krævet , alle steder skulle være hans , 
han ville se og have alt . Det havde været , som om 
intet andet kunne læske og befri ham end frådende galskab 
og krampe . 
Endskønt han allerede den gang vidste , at længsel 
er stedlos — kun noget i ens sind , så sad han dog nu 
igen her i Brooklyn med samme følelse som pigen , da 
hun satte stumperne sammen og sagde , at sådan havde 
de siddet . 
Einar fløjtede . — han var altså en sværmer lige til 
benpiberne , en dansker af slagsen . — rejser til Amerika 
med banditforhåbninger — snylter på pacifikbanen 
— roaring champ — ensom grav på heden  ! — 
Einar havde været inde i en saloon for et par dage 
siden , en rigtig tyveknejpe . Der var lavt til loftet derinde , 
fire tramps sad og spillede kort . Poker ! Poker for 
satan ! Når røgen sved dem i øjnene , mens de gav 
kort , klæbede de deres cigaretstumper fast under loftet . 

ingen lo ad det , ingen fandt påfundet andet end hensigtsmæssigt . 
Men Einar så på disse cigarretklatter , 
der hang hjælpeløst under loftet og osede , og han fyldtes 
af humor , . fik brystet fuldt  .  .  . 
Nu digtede Einar videre , mens han sad i sin stol . — 
Mylord ! skulle han have sagt til en af disse tyveknægte , 
exkuse me , please to knock me down with your bowieknife— 
i must fight . I am a Dane . If i return without 
wounds , my countrymen will laught . Do spit me in my 
face ! 
— men idet Einar stirrede ud på telefontrådene , 
der hang skimlede af regnen , og efter at disse tanker 
var gået gennem hans hoved , følte han lede . Alverden 
lå ligegyldig foran hans øjne . 
Da ramtes Einar pludselig af en tanke — han strøg 
sig over panden , der , hvor han sad . Han var kommen til 
at tænke på , hvordan så meget i sindet kan bedrage 
og få udseende af at ligge udenfor . Da han var barn 
havde han fået en følelse af mystik ved synet af det 
rum , der er mellem skruerne i en violinhals . — sådan 
rakte der sig fangarme ud af sjælen , og når det krillede 
spontant i spidsen af dem , trak man dem ind og troede 
at have fanget noget . Gud ved , om der ikke et sted i 
verden stod en blind tigger ved et gadehjørne , en blind 
tigger , der en gang imellem tog sin tomme hånd til 
sig , fordi han fik en møntfornemmelse i den  .  .  . 
Og nu faldt det Einar ind , at hans sjæls iboende 
længsel , som så ofte og nu igen havde narret ham , 
kunne være en dunkel vilje efter at blive en anden og 
en ny . — ja , og når han følte sig delt i to , måtte den 

ene være et bedre menneske , som forte sin tilværelseskamp 
i hans sjæl og skreg af og til . — og kunne der 
ikke tænkes en kønsdrift i højere forstand — længsel 
efter en ny slags menneske — eller utålmodighed overfor 
det gamle — håb om usplittethed — 
Einar rejste sig urolig , i en sælsom spænding . Hans 
humør var bleven lyst , han gik ud for at trave i haderne . 
Medens han således gik rundt alle vegne og snusede 
til alt muligt , kom han til at tænke på , hvor underlig 
en kurve han beskrev i rummet , han tænkte sig linien 
lagt i alle krinkler og snoninger . Hans liv var en sær 
tegning . Men ethvert andet menneske beskrev også sin 
labyrintiske vinding i luften . Det var kun nogle få 
narre , der tænkte over det . — 
en times tid efter stod Einar bagpå en sporvogn , 
der korte gennem schmitstreet . Han var i herligt sorgløst 
humor og inddrak begærligt livsens ånde . 
Pludselig blev der hurlumhej i en Sidegade , de lige 
havde passeret — klemten — og en brandvogn kom i 
fuldt firspring om hjørnet , indhentede sporvognen og 
jog den forbi . Gaden var smal . Kuskens øjne stod som 
to gløder i hans ansigt , han holdt tommerne i strakte 
arme , hans knoer var hvide . Det var en svær vogn , 
og stenbroen var hullet . Mænd med blanke sydvesthjælme 
hang rundt på vognen og holdt sig fast , de fjedrede 
stift i knæene . 
Einar så på de vidunderligt dejlige heste , og det 
slog ham for første gang , hvor sært et dyr hesten er — 
et fabelagtigt hjortedyr med den næbagtige forlængelse 
af kraniet og mulen så komisk anbragt i spidsen . Einar 

så , at de trak vognen — han kom på de Rene med , 
at han i hele sit tidligere liv kun havde set et  » Køretøj «  , 
en vogn , og heste , der løb foran . Men det stærke syn 
bragte Einars sind til at sulte efter endnu voldsommere 
indtryk . Han gik over i en anden vogn og korte 
i triumf til brandstedet . Han måtte på sjov , dagen 
skulle fejres . Solen skinnede . Regnen var ophort . — 
der brændte to store fabriker . Hvor luerne slog 
hede og sataniske op i den lyse dag ! De var næsten 
usynlige , de steg imod den hvide himmel og var endnu 
hvidere — der kom kun meget lidt røg — luerne strakte 
sig så skærende klare og ville — det lod som blev der 
slået i luften med kæmpestore duge og sjaler . Begge 
fabriker var af træ , de futtede op i to uhyre bål , som 
om jordens indre ild stod lodret op fra to huller i jorden . 
Den ene fabrik styrtede sammen—et lager af jærnfeltsenge 
kom til syne , et sammenbunket og filtret husfuld 
gloende jærn . Og da en sprojtestråle blev rettet 
derimod , sønderdeltes vandet af den helvedes hede og 
blev til ilt og brint , som eksploderede — luften revnede 
med et dunk , og luerne rejste sig vanvittigt højt som for 
at favne himlen . Det var et gudesyn . 
— nogen tid efter stod Einar oppe midt på brooklynbroen . 
Han havde sagt dæmpet for sig selv , at denne 
bro var et digt , et lyrisk mesterstykke , den var som en 
af mose bøger — han havde læst broncetavlen med mæn 
denes navne og skammet sig over ikke at kende dem — 
nu stod han og så ud over New-york . Der var skyer 
på himlen , store bydele lå i skygge — og langt , langt 
borte trådte andre husdynger frem af tågen , idet solen 

skinnede der . Død og evigheds plage hvor den by var 
uhyre stor ! — men som Einar stod der , følte han lyst til 
at skræve over det alt sammen — han mindedes kolossen 
på Rhodus — vade oveni bunken  ! . . . 
Og da var det , at Einar pludselig fik en følelse af , 
at alt hvad han så , hørte forhistorien til — han stod 
og så på noget for hundrede år siden — en sær angst 
kom over ham , som eksisterede han ikke rigtigt . Men i 
samme nu tænkte han to ting ved siden af — for det 
første huskede han , at dette var hændt ham en gang før 
— oppe på Rundetårn en solskinsdag , da han var glad 
og let . Og den gang var han steget ned og havde slået 
sig for brystet i tyk forvisning om at være et genialt individ . 
Men for det andet fik Einar i samme moment fat 
i , at denne følelse , han her just havde , skyldtes en særegen 
tilstand i hans hjerne — noget i slægt med dobbeltbevidsthed . 
Han tænkte over tingene , mindedes et 
mineral , som bryder en lysstråle dobbelt — når man 
ser igennem det , tror man altså at se to genstande , 
hvor der kun er en . Han mindedes at have læst , at 
schopenhauer havde ladet sig narre af dette , som man 
kalder dobbeltbevidsthed . — men hvorfor antog nu Einars 
hjærneceller en tilstand , der gav sanseindtryk skær af at 
komme fra noget fortidigt , hvorfor stod han og svulmede 
af en stemning i imperfektum ? Einar vidste det ikke , 
men han kom ikke i forlegenhed , han var i stort humor . 
Der havde han nu opdaget , at han havde noget tilfælles 
med schopenhauer . —- de havde næsten samme slags mugpletter 
på pæren . Ergo  .  .  . 
Nå , men det var lige meget . Denne verden var herlig . 

Einar følte luften om sig som usynlige piger , der kyssede 
ham og klappede ham . Han hævede sig på tæerne og 
følte lyst til at styrte sig ud over rækværket ned i floden . 
— hvis han havde gjort det !  .  .  . Måske var han 
falden lige ned på et stort dampskib og havde slået 
det totalt læk  . . . 
Einars himmelglæde varede hele dagen . 
Men det var den eneste gode dag , han havde i Newyork . 
Næste morgen vågnede han med beklumret hoved 
og med sindet fuldt af død tyngde som ellers . 
Han var henne at se på tomten , og den så sørgelig 
ud . Midt i en hob forkullet tommer , som drev af 
sodsort vand , stak et kolossalt drivhjul af en dampmaskine 
frem , det stod stille og var allerede rustent . Den 
store mødding af sammensunkne feltsenge dannede ligesom 
et forvirringens fletværk af udglødethed og nedslået 
mod . Et klamt og råt billede på forstenet håbløshed . 
— som i gamle dage måtte Einar gå midt ad gaden 
eller snige sig langs husene og over trappestenene 
af uro mellem mennesker . Han gik i disse kløfter af 
larm og brag og med utalte , hidsige mennesker på 
bunden . Deres småagtighed og skidenhed meddelte sig 
ti ) hans sind , så at han hadede sig selv . 
En dag gik Einar på Broadway . Det var regnvejr . 
Da så han en gammel kone , der sad ved foden af et 
hus , et himmelhøjt et , hun sad lige ned på fortovet , 
opad det favnebrede granitfundament . På skødet havde 
hun et lille musikinstrument med sving til at dreje rundt , 
og ovenpå det stod et lille blikbæger . 
Den gamle kone drejede på svinget med sin mumiehånd 

og så ud på menneskestrømmen , der flød hende 
forbi ; hendes øjne var døde , næsten lamme i deres blik . 
Regnen sivede ned — men musiken kunne slet ikke høres . 
Einar ville ruske i hende og sige : jamen det kan jo slet 
ikke høres i larmen  ! han blev ude af sig selv og ville 
give hende penge ; men han gik bare forbi — blot fordi 
han var i gang . Og der var længe i hans sind en 
sorg over frugtesloshed — til han kom efter , at det var 
hans beslutning , der måtte vibrere sig til ro ligesom 
ekko mellem to mure , denne smule impuls havde også 
sin modstræben , den ville i alt fald gøre en del vrøvl , 
fordi den måtte do , inden den havde levet . 
Da Einar kom tilbage nogle timer efter , sad den 
gamle kone der endnu og drejede på svinget ; der lå 
et rødt pengestykke i bægret . Einar bøjede hovedet ned 
og hørte nu virkelig nogle spæde , læspende toner , som 
gadebraget slugte — brudstykker af en kendt Melodi . 
Einar havde danset til den en gang , han mindedes en 
lys pikkoloflojte . — efter den Melodi havde lette danserinder 
svunget sig et eller andet sted , eller måske havde 
en sat tekst til om solen og om Kys  .  . . 
I trappegallerierne op til brooklynbroen er der mange 
hundrede bærepiller af sammennittede jærnlægter . På 
alle fire sider af hver pille — selv dem , der står afsides 
i hjørner — er der i brysthøjde en stor aflang plet på 
den smudsgrå maling , den er fremkommen ved at man 
har strøget tændstikker af der . Der må en mængde 
tændstikker til for at frembringe sådan en plet . Luftbanerne 
i gaderne bæres af samme slags piller , og hver 

af dem — der er et meget stort antal — har i brysthøjde 
det samme mærke af tændstikhoveder . Det er endda 
ikke ret hyppigt man ser nogen stryge tændstikker af 
på disse steder , amerikanerne kommer ikke i milelange 
processioner og tænder pakker ad gangen for at få pletterne 
store . 
— så mange mennesker færdes i New-york , blot tobaksrygere , 
og alle til hobe var de Einar ligegyldige . 
Han var ikke glad og syntes ikke , han kunne blive det . 
Han befandt sig ilde mellem folk . 
Nogle dage var han søgt ud på landet , ud på 
long-island . 
Der traf han en Trup indianere . De dansede krigsdans 
for betaling og foreviste sig . For pengene købte de 
en bede , som de stegte ved et bål og åd . Da de 
havde ædt , sov de på jorden , hvor de lå , stoppet til 
struben , og maden gik igennem dem , mens de sov , uden 
at de rørte sig af stedet . 
Mørket faldt på , Einar sad en times tid og betragtede 
indianerne , som de snorkede om bålet . Det faldt 
ham ind , at der måske kunne komme noget ejendommeligt 
op i ham ved at være sammen med disse bæster — 
ved en slags induktion . — han tænkte på , at han godt 
kunne skære dem ihjel en for en , mens de var bedøvede 
af deres forædthed . Denne tanke var bestialsk nok . — 
Einar kom i tanker om en gang i tivoli , da han stod 
og så på aber i et bur . Han var gået op i deres 
lunefulde , hastige liv og havde virkelig fået fat i et par 
fornemmelser — noget underligt som abelivsfølelse . Var 
det nu en erindring , en ældgammel slægtserindring , eller 

stammede følelsen fra hans evne til at identificere sig 
med hvadsomhelst ? — hvis sidste fald var rigtigt , så 
forstod Einar nu , hvorfor han havde fået denne havrå 
stemning da han så hvalen i Atlanterhavet — han havde 
formået at identificere sig med den , fordi han var alene 
og upåvirket af andre . Men hvad betød denne evne 
hos ham ? — sådan rent overfladisk set betød den , at 
han var en lerklat , som enhver kunne komme og aftrykke 
sine fingerlinier på . Den første den bedste kunne få 
abelivsfølelsen op i ham . — 
for Einar gik , så han endnu en gang rundt på de 
snorkende . Indianere — høvdingen eller formanden lå 
med det ene oje rolig åbent — det lukkede sig i et nu , 
da Einar så det  .  .  . 
— inden Einar tog hjem igen til Danmark , var han 
en aften i teater og så et lystspil . Der var en ædel 
negerpatriark deri — stykket var halvt tragisk — en der 
lo retskaffenhedens syge latter , hir hir hir , når han fik 
en teglsten oven i hovedet . 
Einar kom til at se ned i orkestret og lagde mærke 
til , at han hørte fløjten frem for de andre instrumenter , 
når han så på den . De andre blev ude i bevidsthedens 
omkreds som et akkompagnement — valdhornets 
murren anedes . Medens Einar sad og lyttede , mindedes 
han en gang han havde spist haresteg og fået et hagl 
mellem tænderne . Han huskede den underlige stemning 
derved og forstod nu , at han var kommen til at tænke 
musikalsk den gang . Der havde været noget som musik 
ved den række af ideassociationer , der udløstes — hare 
— hede — bøsse — jæger — hund o . s . v . Men den gang 

havde han ikke fået fat i ideforbindelserne . Det kunne 
han nu , og derfor påvirkedes han ikke mere af musik . — 
i hans første kaotiske ungdom gjorde musik ham gal , 
farlig for omgivelserne som en stenaldervild . Der måtte 
være noget atavistisk virkende ved musik . At en hund 
gav sig til at hyle , når man spillede , hang måske sådan 
sammen , at den faldt tilbage til ulvetiden . — herved kom 
Einar til at tro , at musiken følger samme love som ideassociationerne . 
En vis tone vækker ikke alene sin lige 
men også  og underklange , hvad der svarer til 
forestillingernes måde at associere sig på . Einar havde 
også tit mærket en sammensat tankeproces , der fik ham 
til at huske det , man i musiken kalder interferens . Kanske 
var bevidstheden en musikalsk svingning af hjærnens 
molekuler . — men hvis alt dette var rigtigt , så 
måtte man snart have en ny slags musik  .  . . 
Einar så sig om i teatret på alle tilskuerne , som 
var dybt grebne af skuespillet . Negerfaderen græd for 
tiden . Einar hævede sig i sædet — mildest talt med selvfølelse 
— og indesluttede rummet i et foragtens blik — 
men da fik han oje på en mand , der sad et stykke 
borte i en af logerne . Han var meget bleg , han sad og 
vendte ansigtet til siden og nedad , holdt øret mod scenen . 
Han så ud , som om han sad med nedslagne øjne ; 
han havde et udtryk af Kummer og alvor som en , hvis 
lidelse slumrer og hvis gråd er stillet . Han var blind . 
Rolig sad den blinde og lyttede , faldt der en vittighed 
— o  : en teglsten — så gled hans mund tyst og ydmygt 
op — han lo for sig selv . Men når de andre lo ad noget 
morsomt , som de så , sad han alvorlig uden nogen bitterhed 

— som et kertelsvagt barn . Smilene på dette blege 
ansigt var så tynde , næsten som om de bad om forlov . 
Ja han var ydmyg , han nøjedes med en lille del af skuespillet 
 , han famlede med sine hvide magre hænder om 
lommetørklædet og stokken . — 
Einar mindedes , at han en gang havde kaldt en mand 
plebej , fordi han ville leve efter at have fået sit ene 
ben amputeret . Nu følte Einar , at det var hårdt sagt 
og alligevel sandt . — men hvad skulle han så sige til 
sig selv , når han for hver dag der gik blev mere og 
mere enbenet på sjælen ! 
Alle de gange Einar havde grebet i livet og mistet 
taget randt ham i hu . Han sank på stolen , ville helst 
gøre sig lille , for at ingen skulle se ham . 
Det blinde ansigt plagede ham , tirrede ham , han blev 
hadefuld mod alle og gik sin vej . 
Nogle dage efter tog Einar hjem til Danmark igen . 

vi . 
En dag , da Einar Elkær gik på gaden i København 
— det var noget efter jul — vendte en dame sig om 
foran ham og lo ham lige op i øjnene , velsagtens fordi 
hun morede sig over hans galdesyge ansigt . Hun var 
rødmusset af frosten , ung og klarøjet , men hun anede 
ikke , at Einar var lige ved at slå hende fordærvet . Det 
sortnede for hans øjne af ustyrligt raseri . Men kun 
et nu . 
Og derefter kom Einar bag ved sig selv og var glad 
dagen ud . 
Det var letfatteligt nok , at han kunne opdage sit onde 
humør og sige til sig selv : hvorfor er du hadsk på 
livet ? Vær glad i dag ! — men hvis man ikke over sig 
i at sammenligne og finde sammenhænge , vil man slet 
ikke opdage det bøjede lune , man er i . Hver stemning 
har en selvopholdelsesdrift , og mens den er til hersker 
den helt og breder sig over alle forestillinger . Dette begyndte 
Einar at komme efter . Hver morgen vågnede 
han med sjælen formørket , men han vidste ikke af det , 
før han greb forestillinger med en anden farve over sig , 
end de i følge hans erfaring fra lysere stunder skulle 
have — så anede han uråd og kom bag sig selv . Hver 

morgen vågnede han med sindet stivnet af den iboende 
bitterhed-—den var der først , og han kunne gå længe 
uden at vide det . Enhver forestilling , der kom ind i bevidstheden , 
blev taget til vidne på livets usselhed , vreden 
søgte alle påskud , de første de bedste , og arbejdede 
sig op til sammenbidt had . En eller anden tilfældighed 
kunne så udkrystallisere ondskaben . Men Einar gennemskuede 
sig selv og lod sig ikke narre så tit som for . 
Han var helt kommen ud over at eksplodere i affekt ved 
synet af fattige småbørn og mishandlede dyr , han tog 
i alt fald tingene roligere . Thi han vidste , at disse pinlige 
sindsbevægelser kom af nervesvækkelse , hyperæstesi . 
— jo mere nerverne er anstrengte , des skarpere opfatter 
de nemlig . Kun gennem at opslides udvikles man . Derfor 
søger menneskene sindsbevægelser . Således filosoferede 
Einar . Og gennem en uklar overgang kom han 
til at indse , at den , der vil gå en højere forstand i 
mode , må se sine følelser opløses i stemninger og glæde 
sig derved som ved et tegn . 
Einars eneste livsbrød var de fremskridt , han mente 
at gøre i forstand ; så længe nøglet ikke var vundet 
helt op , var der endnu håb om at finde noget til sidst i 
midten . 
Einar blev kun en måned i København , så tog han 
op nord i Sjælland , hvor han lejede sig ind i en større 
gård . Den lå en halv mil fra købstaden . 
Einar fik et stort loftsværelse med trappe ned til 
haven , han kunne således få det for sig selv . Og han 
fik det for sig selv . Men på gården mødte Einar en 
kvinde igen . Han så hende ved måltiderne , hun var 

lærerinde . I den første tid lagde han slet ikke mærke 
til hende . 
Vinteren var lang og sørgelig mørk , Einar syntes aldrig , 
han havde gennemlevet så lysforladt en tid før . 
Dagene kom forbi som grå kugler i en rosenkrans , der 
bedes af en vanesløvet pønitent . Hvorfor kom hver dag , 
og hvorfor rullede jorden så idiotisk i rummet ! 
Vinden tudede i skorstenen hele natten . Einar lå 
vågen . Og en nat , da han lyttede til det uendelige 
vindsuk , steg for hans indre blik synet af en gammel 
mand , en halvnøgen olding med lamme øjenlåg — han 
blæste på en fløjte , som kun havde en tone . Einar 
så hans rynkede mave trække sig langsomt helt ind til 
rygraden , mens han blev ved at blæse . Så fyldte han 
sig med luft igen og blæste videre , den samme ene tone , 
som var så ynkeligt øde . Han havde et skind om sig , 
han havde siddet således siden de første tider . Og han 
ville blive ved at blæse i tid og evighed . 
En anden nat , da Einar havde ligget meget længe 
og tænkt unyttigt op og ned , dannede der sig i hans 
hoved synet af en slank mand med skarpe kindben , siddende 
med det ene ben over det andet . Han summede 
på guitar , hans venstre hånds fingre krøb på gribebrættet , 
hæftede og slap , som hvide igler , og over hans 
flade tunge strømmede en dæmpet og sprød sang . Stemmen 
var sammentrykt og klangløs , han sang ensformigt 
stigende og faldende med lutter halvtoneovergange . Hans 
øjne så op , hans næsebor videde sig ud . Men medens 
Einar hørte ham kvæde , anede han en anden undermelodi 
— som om han sang en vise , skønt han ville synge en 

anden , eller som om deri Einars egetindre lod to toner i 
smertelig samklang . Længe , længe kvad han — en dunkel 
vise om kilder , der rinder til ingen nytte og ikke udtørres . 
— medens Einar lå i mørket , tænkte han farver , 
han lod hvidgule striber glide over rummet , han så 
smaragdgrønne tåger og uhyre hvide søjler , om han 
ville , han lod purpurkugler hæve sig op over brandgule 
himle . Han fik rummet til at strømme ned som elfenben 
og mælk med rislende zirater af lyst , kruset guld . 
Han tænkte sig at se ned i det svælgende mørke , og der 
så han en flad , grå sten , som var mange mile stor , 
synke , stadig synke , men den kom dog ikke til at se 
mindre ud , i tanken gælder der ikke noget perspektiv . 
Einar skabte et rødt rum af usigelig dybde , en fryd af 
lys , og der lige midt for lod han en kvinde komme — 
pludselig stod hun der bleg og skinnende i det rode rum , 
en fin og lydefri Mo . Flan så hende med armene op i 
håret og med bortvendt ansigt . Og som hun stod der , 
skabte Einars tanke , uden at han kunne forhindre det — 
han så en tynd , skrumpen arm , der stak sig ned i hendes 
mund , den kom ud igen , spilede halsen og munden unaturligt 
op og udsted hjertet med alle overrevne vener og 
trævler  .  .  . et øjeblik efter var det , som om Einar sagde 
til sig selv : kan du ikke tåle det ! Ja så  .  . . og uden 
barmhjærtighed tænkte han noget endnu hæsligere , det 
allerskrækkeligste — . 
— Einar havde altid sat pris på knive og våben . 
Som dreng tegnede han med forkærlighed tveæggede 
dolke og fine kårder , og det var han bleven ved med 
også som voksen . Når han sad og kradsede i tanker , 

blev det gerne til knivsblade . Men den vinter blev hans 
våbenglæde helt mærkelig . Han opdagede , at barberkniven 
ligefrem rørte ham ved sit fine , grusomme fysiognomi , 
og synet af skærende instrumenter i det hele 
taget kunne næsten påvirke hans puls . Også i drømme 
fablede han om klinger — smækre og delikate stålvånde , 
der bøjede sig ydmygt for et kælende tryk af hånden 
og holdt sig stive som stokke i udfaldet . Han drømte 
om lange , frådsende knivslagsmål . Blot ordet kniv 
havde en sødme i klangen , som dårede ham og gjorde 
ham urolig . — 
Havde Einar nu ikke haft sin hukommelse , hvordan 
skulle han så blevet i stand til at opdage og gribe ind ? 
Men han var årvågen . En dag gik han ude på vejen 
i almindelig fart . Med et undrede han sig over , at han 
gik hurtigere , gik til — han tænkte på knivslagsmål . 
Der var kommen en kraft op i hans hjerne . Men hvad 
var årsagen og hvad var virkningen , havde de grumme 
forestillinger udløst energien , eller var denne spontan og 
årsag til forestillingerne ? I alle fald udledte Einar nu 
sin ondskabsfuldhed fra den kønslige ensomhed , han gik 
og blev glubsk som en udstødt hanulv i skoven . Og 
havde han ikke haft sin årvågne forstand , så kunne 
han nu ganske jævnt have udviklet sig til lystmorder . 
— det var gerne rene småting , der fik Einar ind 
på lange rækker af ideforbindelser . Således så han 
en dag en fajancekop og fik et tankefuldt , oprindeligt 
indtryk af den . Det forekom ham , at han så den med 
samme stemning , som Bernhard palissy kunne have fået , 
da han første gang havde en kop færdig fra sin ovn . 

derved kom Einar i tanker om en augustaften for 
et par år siden oppe ved Hellebæk . Det var en blæsende 
mørk aften , man mindedes endnu" de lyse tider  ; 
der var hvidlige dagrester mellem skyerne . I køligheden 
gøede en hund langt borte , vinden huserede nede mellem 
træerne — Einar sad i et vindue og så ud i den dunkle , 
våde have . Da hørte han et æble falde til jorden — 
med en lyd , som om at nu brast noget . Einar havde 
ikke forstået sin ltndren den gang . Men nu forstod 
han den , og nu vidste han , hvordan det kunne gå til , 
at Newton fandt tyngdeloven , ved at et æble faldt til 
jorden . Hans hjerne lod ikke en tilfældighed gå ubemærket 
igennem sig , eller den havde til visse tider været 
opladt for de mindste tings oprindelighed . — 
se se ! Einar havde altså også noget tilfælles med 
fader Newton ligesom med onkel schopenhauer . Einar 
slog op i forskellige leksika og kom efter , at Newton af 
og til var sindsforvirret og døde i vanvid . Nå således . — 
men dette var første gang , Einar rent ud tænkte sig 
muligheden af at være sindssyg . 
— vinteren fik ende , det var marts våde måned . 
Rugmarkerne lå grønne , så grønne som om en farveglad 
dreng i ubekymret odselhed havde overmalet jorden , 
hvor han syntes det var passende . — Einar lagde mærke 
til lærerinden i gården  ; måske begyndte hans opmærksomhed , 
fordi hun meget ofte så på ham . De havde 
aldrig talt sammen , men Einar havde hørt hende sige , at 
hun afskyede mænd . Ikke desto mindre kunne Einar forstå , 
at han gjorde et hemmelighedsfuldt indtryk på 
hende . Han pønsede på hende og på sig selv . Af og 

til kunne han synes , at hun var ung . Hun var høj og 
for , hvid som mælk , med svært gult hår — ret en himmerigs 
bid . Men hans sind forvendtes med det samme , 
blot han så hendes hofter , han tog sine øjne til sig 
som en mand , der er gold , han tænkte forhærdet på 
mange ting , og al livet blev ham nødtørft . 
Men foråret tog til , og solen steg . Alle planter 
voksede og grønnedes med saft . Kun nogle syge og nogle , 
der var ormædte i spiren , fik ingen del i det grønne liv . 
Efter mange dages ensomhed og tavshed gik Einar 
ud . Han gik i tankefuldhed langs hegnene og kom 
pludseligt ind til købstaden . Den lille by lå der med 
sine rode Tage og med nærsynede udtryk i gavlenes 
vinduesøjne — den var som et stumpet pigebarn med 
rødt , solbleget hår og ganske lyse øjne . 
Da han kom ind på torvet , så han , at der var 
marked , mange mennesker og meget kvæg var til stede . 
Der myldredes på det trange torv , alle havde travlt , 
landets velfærd beroede på fluktuation . Det røde kirketårn 
stod op af en hob kastanier og så roligt til , vis 
på sin andel . 
Just som Einar var midt i vrimlen , faldt det ham ind , 
at han ville stille sig op foran dem og sige dem det , 
der lå ham på hjerte : 
— jeg ser , at i alle sammen smiler og er vel til mode , 
men jeg sætter større pris på mig selv og holder mig 
for at være mere værd , fordi jeg ikke er lykkelig . Jeg 
rummer al menneskelighed her i mit hoved , skønt det 
ligger løst og taget fra hinanden . — ja jeg skal sige jer , 

at analysen går forud for og betinger syntesen ; derfor 
må jeg for at blive et nyt menneske gå gennem opløsning . 
Jeg er min egen død og opstandelse . Jeg blev 
født til livet men arvede afmagt . Og nu er jeg det løse 
indhold af en skuffe ; enhver kødnæve kan komme og 
rage deri . Men jeg har al menneskelighed i min sjæl . 
Det , der kunne bringe jer alle sammen i galehuset , det 
er mig en leg , en vits , jeg spiller med de farligste ting 
alt efter som mit lune er — 
Einar formulerede noget i ord for sig selv , noget kom 
kun sådan som tanker kommer . — enkelte ting havde 
han aldrig tænkt før — de skod ud som grene fra tykke 
stammer af forudsætninger , som han havde i sig og kun 
behøvede at skimte og overse — noget forbavsede ham — 
han gik videre og tænkte : 
— ja , jeg går her med min inderste kraft , min sjæl 
er en gud , der forlanger alle ofre . Jeg fyldes af alnaturen 
— og ville jeg begå f . Eks . Brandstiftelse , da gjorde 
jeg det bevidst — ud fra kundskab om alle ting — og i 
skulle ikke kunne kalde mig pyroman . Min centrale erkendelsesevne 
sønderdeler endogså sindssyger , som vil 
formørke mig — det undes mig ikke at få nogenslags 
fred . Jeg er verdens spejlbillede ; en ny jord skal opgå 
af mig som Kaos . — ja giv mig lov til at spile min 
selvopholdelsesdrifts vinger og undskyld , at jeg hovmoder 
mig , tryk mig ikke ned , fordi jeg rejser mit hoved , i 
som bøjer jeres , mit hoved rammes først . — jeg går her 
ganske stille , uden at nogen aner det , og kæmper for 
livet . — jeg føler mig højt hævet over jer alle sammen , 
mit hovmod er kun en anden Art livsfølelse end 

jeres , skal i vide — når min sjæl svulmer , er det af 
smærte — 
se mine herrer , det er med vilje og i kraft af beslutning , 
jeg udtaler mig storhedsvanvittigt her foran kvæget 
og i andre . Hvad vil i sige til det , kan i den ? ! 
Når Einar havde talt således , ville han støde punktum 
i jorden med sin stok og gå bort . — imidlertid var 
han kommen over torvet . Han blev stående og tænkte 
hurtigt : jeg kunne godt gjort det — skønt jeg var i forvejen 
med bevidstheden hele tiden . Hvorfor bestandig 
forlange rene impulser ? Jeg kunne her trumfet lunet 
igennem ved en beslutning , selv om impulsen for længst 
var afskåret — hvorfor ikke herske en gang . Kunne 
jeg handlet som jeg tænkte , da havde de anset mig for 
gal . Ak nej , så havde der ingen ting været i vejen . 
Men nu bliver jeg ved at gennemskue mig selv , mine 
hjærnemolekuler sanser sig selv  .  .  . 
Han gik nogle skridt . 
— jamen impulsen var dog lynende fjollet , hvorfor 
sorger jeg over , at jeg ikke fulgte den ? 
Han gik igen , og ved at se en sky kom han til at 
tænke på , at her gik han nu og sugede sig til jordens 
hud med fødderne — hængende ud i dybet — han gik 
og røg på et sammenrullet blad , der var tændt i den 
ene ende . — godt at det ikke er den ende , jeg har i 
munden , i alt fald , tænkte han . 
Einar vendte sig og så tilbage på de mennesker , 
han havde villet ringeagte , de havde jo ikke gjort ham 
noget , fordi de var lykkelige------pludselig følte han en 
ulidelig skræk , som tog til , idet han mærkede den , han 

gjorde omkring  .  .  . Uro pustede ham i ryggen , og han 
skrubbede af ud gennem byen . Solskinnet smertede ham , 
han gemte sig i et lille krat . Der lå han på ryggen , 
han borede baghovedet ned i den kølige muld . Han 
mærkede hvert blodslag i sin hjerne som i en byld , 
myrekryben stak og hedede hans hovedhud . 
Den stund Einar lå der , var den tungeste han havde 
stridt , al hans vilje bad i dybeste usselhed om blot ophor— 
lidt hvile ! Vent , vent lidt !  .  . . 
— søvnen bjergede ham , han faldt hen og sov et 
par timer . 
Da han vågnede og så himlen mellem grenene , 
var han rolig . Men yderst nedtrykt , han gik langsomt 
hjemad . 
Foråret bar sammen , himlen var blå , og vinden 
strøg over Markens nye blomster . Einar gik under solen 
i sin legemlige sundhed , han gik som en brudgom af 
kraft . Han bad op imod solen : giv mig varme , inden 
jeg bliver stiv af min kulde , lad mig ikke se rædselen 
tiere . Ja ild ! Se jeg er rede til at fortæres selv derved . — 
mens foråret lyste , gik Einar og syslede med et 
minde — et billede han en gang havde set af de vildes 
leg på sydhavsoeme . Der går et hæld ned mod havet , 
det er en stormdag med pålandsvind . De lægger 
sig på ryggen i deres flade kanoer , holder hænderne 
ind til sig og lader sig glide ned ad skråningen ud i 
det dybe , oprorte hav . De kommer op langt ude , slynges 
af hvidgronne bølgestyrt , vendes på kant og med 
benene i vejret . Brændingen slår højt op i dråbestøv , 

solen spreder regnbue derpå . Nogle rejser sig i kanoen 
og står ret op . De leger med døden , de har ædt sig 
fulde dagen forud , solen skinner festligt på deres glinsende 
kroppe . Langt borte står kvinderne og ser til . — 
Einar trængtes af sin ungdom og syntes ikke , han 
kunne være glad , han slog kraftspring ned over engskråningeme , 
til blodet sang i hans lår , og engens 
blomsterbrogethed flød ud for hans øjne som en palet 
— men han blev ved at være mismodig og modløs . 
Det var denne lærerinde , han havde sin nød med . 
Nu havde han et par måneder gået og været vidne 
til , at hun var kapabel . Hun blev ved at sende ham sky 
øjne . Han lagde mærke til , at hun gik i stuerne på en 
egen måde — når hun kom forbi møbler eller andre 
livløse ting , sitrede sømmen af hendes kjole . Aldrig 
havde Einar set noget , der væmmede ham så dybt , det 
var som en kat , der går forbi et stoleben . 
Omsider bestemte Einar sig til at rejse fra gården . 
Dette kunne han ikke holde ud til . Der var noget alt for 
ækelt også ved hans egen holdning . Dette at han følte 
sig draget mod hende , når han alligevel vidste , at han 
ikke kunne få nogen følelse op i sig , var både pinligt 
og smudsigt . 
Hun blev bleg , da hun fik at vide , at han ville rejse 
næste dag , hun blev så bleg , at den gule hårfylde 
ligesom kom til at se større ud om hendes hoved . Men 
Einar blev blot utålmodigere efter at komme afsted . 
— samme dags aften kom Einar ned fra trappen 
— det var dunkelt i luften . Ude under træerne stod 
frøken Elise , lærerinden , og da Einar trådte ud af døren , 

løftede hun hovedet og så på ham . Hun stod hvidklædt 
under det store , blomstrende æbletræ . 
Einar snusede op efter duften , han vågnede ligesom 
af tankefuldhed . 
Ja hun var ung , som hun stod der under et slør af 
skumring , hendes blik var underligt . Hun blev stående 
— endnu havde de egentligt aldrig talt videre sammen . 
Einar hørte køernes klove knirke på vejen nedenfor 
haven ; der var ganske tyst i haven . Omme i gården 
ramledes med zinkspande , det hørtes næppe . 
Einar følte , hvor modbydeligt det ville være at give 
sig til at tale , hans tunge lå fast i mundhulen , han ville 
ikke tale , ond og rådvild som han var . Han kom til at 
føre sin hånd op til ansigtet , og da han mærkede dens 
hudlugt , blev han roligere og ville gå forbi og komme 
fra det . 
Men da skete det utrolige — og det var hverken Einars 
eller frøken Elises skyld . 
Nede ved muren var der en gammel udløbsrende , og 
ud fra den sprang en våd rotte , satte ind gennem nælderne 
og trillede som et nogle over frøken Elises fødder . 
Hun slap en dyb strubelyd og rev hænderne op — et 
hæst menneskebrøl . Einar fik som et tungt tryk for panden 
og sank rystende i knæ , hans arme blev tunge , som 
om de var længere — han følte sig båret  .  .  . og han 
sprang to skridt , greb om hendes liv og bar hende op 
ad trappen — knurrende . Han havde vist krampe i 
kæbemusklerne , hans tænder var ømme bagefter . — 
— da frøken Elise var gået , stod Einar ved sit vindue i 
loftsværelset , han rystede endnu . Tankerne piblede op i ham . 

pludselig så han noget hvidt komme hurtigt fra udkanten 
af haven ud , hvor engen begyndte . Det var 
hende — næppe tre minutter var gået , siden hun smuttede 
ned , hun måtte have løbet gennem haven . Einar 
så hende bøje sig i tusmørket og bevæge sig rundt , 
som om hun i huj og hast plukkede blomster , rev en 
mængde til sig . Han vidste , at der stod engblommer 
dernede . Lidt efter løb hun tilbage ind i haven . 
Einar listede ud på loftet , hvorfra han gennem et 
tagvindue kunne overse haven . 
— der kom frøken Elise — langsomt — op'ad midtergangen 
med en stor buket eller snarere en visk blomster 
under venstre arm , nogle i højre hånd , hun så i høj 
grad ud til at vende hjem fra en lang tur . 
Hø hø , det var hende der en gang havde sagt , at 
hun foragtede mændene og afskyede dem i henhold til 
deres uværdige handlinger ! — jamen hun havde ret — 
ikke hun selv , men hendes overbevisning . 
Einar klemtes om hjertet af ynk ved at se hende 
komme dernede og vende hovedet uskyldigt til højre og 
venstre . Han var alligevel vis på , at øjnene i al hemmelighed 
lyste , skinnede  .  .  . hun kom der med favnen 
fuld af oprevne blomster . 
Næste morgen rejste Einar . Frøken Elise viste sig ikke . 

Viii . 
I september måned var Einar i København . 
En dag , da han spaserede i gaderne og kom forbi 
Svendsens café på hjørnet af Nørrevold , var der en 
inde i et af de grønne Bure på fortovet , der vinkede 
med pegefingeren . Det var chrysostomus- Petersen . 
— goddag , din flab  ! sagde han glad , kom og få 
en ol . Det er længe siden vi så hinanden — har vi 
set hinanden siden i latinskolen ? — mon ? jeg tror det 
sgu ikke . — 
Einar satte sig , og de talte væk . Chrysostomus Petersen 
havde lagt sig knebelsbarter til og var flot påklædt . 
Han regnede efter på et papir og rynkede brynene . 
— jeg har brugt 80 kroner mere i denne uge , end 
jeg måtte , sagde han og så frem for sig med øjnene 
fulde af regnestykker . — i morgen skal jeg rejse . — 
han lagde sig tilbage på stolen og så selv himmelfalden 
ud : 
— i morgen rejser jeg til Brasilien  ! 
— så å ! 
— ja jeg har billetten i lommen . Hvis du vil se 
den . Her sidder en mand , som ikke bliver ret meget 
ældre i København . — jeg har ikke bestilt andet end 

at gøre indkøb i dag . Her har jeg et par lærredsbukser 
— der er jo knusende hedt derovre — equipment ! 
Han slog på en papirspakke , der lå på stolen ved 
siden af ham . 
— jamen hvad i alverden vil du i Brasilien ? Var 
det ikke dig , der studerede teologi ! 
— gjorde ja . Men nu er det ikke mig længere . I 
morgen  .  .  . 
— det vidste jeg godt , sagde Einar , du skulle jo 
aldrig været teolog , det var latterligt . 
— å , hvad det endelig angår , sagde Chrysostomus 
fast , så  .  .  . det kan godt være , du er ateist — men lad 
os lade det stå hen . Jeg var ikke den ringeste teolog 
i min tid . Og det vil jeg sige , at jeg var ikke som de 
andre slimede karle — jeg sagde et af to . Hvad kristendommen 
angår , så  .  .  . Nej , men det var jo umuligt 
at leve på den måde . Dogmerne og det  .  .  . ja du er 
naturligvis fritænker , og det siger jeg aldeles ikke noget 
til , nej det forsikrer jeg dig , men  .  . . nå ja det bliver 
hvers sag . Så længe det blev ved fald , passede jeg 
studiet ligeså godt som de andre , og jeg fik en god 
patristikum , men hvem kunne blive ved med det . — og 
så det farlige  .  .  . Det er det eneste jeg siger noget til 
og som jeg ville have forandret . Af dogmerne . Det 
sjette bud . Men altså , så længe det blev ved fald — 
et fald kan tilgives , det forstår vi derved . Et fald . 
Men da jeg begyndte at holde mig en elskerinde , så 
sagde jeg et af to . For det er det , vi forstår ved at 
leve i synd , og det tilgives ikke . Men så opgav jeg 
teologien . 

— du valgte altså at leve i synden ! 
— ja . Så tager jeg mit , når der skal opgøres . 
Hellere det . Nej , og vi lever ikke så længe i grunden — 
selv om vi så synder alt hvad vi orker i den lille tid . 
Det kan ikke løbe farligt op . Nu vil jeg også have 
min del , jeg vil være millionær . — ja du skal ikke se 
på den Dress , jeg har på , den er sjofel  .  .  . 
— hvad siger nu din gamle til det ? spurgte Einar , 
der vidste , at Chrysostomus Petersens fader var en vakt 
mand , som havde opkaldt sin son efter kirkefaderen og 
sat ham til studeringerne . 
— hvad han siger — han er ikke af de dumme , 
skal jeg sige dig . Han vil hellere se mig rejse til Brasilien , 
hvorvel det er ham en dyb sorg , end se sin søn 
vantro på en prækestol . I morgen rejser jeg . Ser du , 
jeg kom jo til at kende et par piger og blev en festlig 
fyr . Å du skulle set min engelske  .  .  . 
Chrysostomus tav og så lykkelig hen for sig . 
— hende elskede jeg . Det var en engelsk dame . 
— jeg taler som en indfødt . Hør , når vi går herfra , 
skal jeg ned til Magnus Hansen og have et spansk 
leksikon og have sproget lært på rejsen . — hende 
skal jeg sgu fortælle dig om . Jeg kendte hende i lange 
tider . Å  ! . . . 
Chrysostomus lo og lod hovedet synke ned på brystet . 
— hvad vil du så tage dig for derovre ? 
— det ved jeg ikke , jeg vil tjene penge . Derovre 
kan man sagtens bryde sig en bane , jeg begynder som 
staldkarl , det kommer mig ud på et . 

— du skulle været løjtnant , sagde Einar og så på 
Chrysostomus Petersens udmærkede skikkelse . 
— hvorfor det , ser jeg ud til at være en så slimet 
Karl ! Nej , men det er rigtigt , at jeg aldrig skulle studeret ; 
man kan godt være et skikkeligt menneske uden 
at blive præst . .  . 
— bild mig ikke ind , at du tror på det alligevel , 
sagde Einar . Det er kun noget , der ligger over dig , en 
rest overlevering , du ikke har gidet tænke af dig . Jeg 
kan mærke , at der kun er en tynd skal  .  .  . blot et 
skridt , så  .  .  . 
— nå ! så skulle du se mig i tordenvejr for 
eksempel . Så låser jeg døren af og ligger på knæ 
midt på gulvet og mimrer med munden . Det er fanden 
ly’me sandt . 
Chrysostomus kluklo . 
— det er om dagen , at jeg er den stejle herre , 
men ellers  .  .  . det sjove ved sagen er , at jeg ved det 
selv .— du kan tro , jeg bliver god , når jeg bliver gammel , 
forhærdet asket . Jeg aner det . Jo jeg er af den slags . 
Men det kan jeg ikke leve af nu . — jeg kommer ikke 
tilbage til Danmark , før jeg kan gå op ad strøget med 
en neger bagved mig . Nu er det mig , der er forloren , 
det hører jeg tit nok . Men lad mig se , når jeg kommer 
tilbage — du kan tro jeg skal række dem tikronesedlerne 
 .  . . sådan ! — men hør , jeg har et par ærinder 
at besørge . Skal vi ses i aften ? 
Chrysostomus rejste sig brat og drak sit glas ud . 
De aftalte at modes i  » Bræddehytten «  klokken ni 
og siden hen at gå i arenateatret . 

— Chrysostomus Petersen var på pletten , han havde 
i mellemtiden fået sig maskinklippet lige til hovedhuden 
og så ud som en bokser . 
— nu mangler jeg kun en gun , sagde han , jeg har 
ladet lave lomme til den — baglomme forstår du . 
Efter at have spist til aften gik de ind i arenateatret , 
hvor Chrysostomus havde sin stamplads . Han iagttog 
formerne overfor opvarterne , lod dem mimisk forstå , at 
han ikke ville dem noget ondt , just . 
— her har jeg siddet næsten hver aften i de sidste 
tre år , sagde Chrysostomus bevæget , og her kom jeg 
til at kende fly . Kan du se , hvor de glor på mig , 
alle de elendige størrelser her rundt om , de ville gerne 
se mig hængt . — nej jeg er ikke bange for at tale højt , 
de må gerne vide alle sammen , at jeg regner dem for 
krøblinge  ! 
De sidste ord råbte Chrysostomus næsten , han så 
udæskende rundt og naglede sluttelig blikket på to unge 
herrer , som dukkede deres smalle rygge nogle pladser 
foran . 
— vil du se det par Spirer ! råbte Chrysostomus , 
pegende og lo ganske lavt og uforskammet . — 
— det er sidste aften , sagde han og faldt i tanker . 
Minderne løb som skygger og lys over hans ansigt , 
smilemuskierne krusede sig , til sidst lo han for sig selv 
og virrede afværgende med hovedet , som om han tænkte  : 
det er for galt , bliv væk i glade minder , eller jeg må 
le mig fordærvet . — 
han slog kruset i bordet og så fordømmende på 
opvarteren . 

— det er tomt ! sagde han let undrende og med vægt . 
— i aften skal jeg gøre skandale , sagde Chrysostomus 
og flyttede livfuldt på sig ; han dirrede som en kvæg 
sølvdråbe . Einar ventede en reaktion hvert øjeblik , 
men der kom ingen . 
Chrysostomus købte alle de buketter , der var at få , 
gik med faste skridt hen foran scenen , hver gang en 
sangerinde var færdig , og kastede — han ramte sikkert 
hver gang ; de røde roser faldt på sangerindernes bryst . 
Og Chrysostomus gik rolig tilbage på sin plads , slog 
det ene ben over det andet , så sig advarende om . — 
hele aftenen varede hans feber , og da forestillingen 
var forbi , ville han mere — Wiwel  ! De gik ind til Wiwel . 
Chrysostomus talte uafbrudt og stablede ideforbindelser 
inden i hinanden som hatte , han lo og var færdig at 
revne . 
En ung kvinde gik gennem værelset , hvor de sad , 
og Chrysostomus hilste , talte med hende og trykkede 
hendes hånd . De stod tæt op mod hinanden og talte , 
han bøjede sit ansigt over hendes opadvendte ansigt . 
Det var Nancy . Hun havde dybe smilegruber i kinderne . 
— hun var min første kæreste , sagde Chrysostomus . 
En udmærket pige i visse retninger , lagde du mærke til 
hende ? Det var hende , der fik mig til at opgive reologien . 
Chrysostomus fortalte , hans øjne skar af stærke minder , 
og han kunne ikke sidde stille . Han holdt opvarterne 
til ilden , han så med halvt tillukkede øjne på folk 
og fortalte om mange , han kendte , om synd og hykleri , 
om flere slags løgn og smuds . 
Og Chrysostomus diskede op med teologiske anekdoter , 

han fortalte en historie om en bekendt teologisk 
professor , som var meget interessant — historien ! — 
han kom gennem forskellige associationer til  » Nøddebo 
præstegård «  og slog jublende i bordet . — var det ikke 
noget om en hane ovenpå et skab ? Havde Nicolaj ikke 
vendt bunden i vejret på alle askebægrene ! Død og 
satan ! Og Nicolaj havde kommet brændenælder i korpus 
juris’ seng ! Nicolaj , vor nationaldigter , af hvem der en 
gang ville blive rejst en rytterstatue mellem frue kirke 
og holmens kanal ! 
— klokken blev mange , og de drev ud på gaderne . 
Mørket lå over byen , droscher rullede , og Chrysostomus 
hvælvede sin brystkasse for at ånde luften af den stad , 
han elskede . 
— København  ! . . . sagde han og blev tavs nogle 
minutter . 
— men nu skal jeg fortælle dig om fly , min eneste 
pige , hende , som jeg alene gider set . Ved gud , hun er 
den eneste jeg gad kende . Du skal få hele historien . 
Fra først til sidst . 
De gik på asfalten , lygterne kastede lange skygger . 
Einar så på Chrysostomus , han gik der med retvinklede 
skuldre og fine dragonben — besat af ungdom . 
— ja , da jeg begyndte med dette liv  .  .  . jeg havde 
altså først Nancy , hende du så , den kælne , bløde unge . 
Men så lærte jeg Ely at kende . — å hun kunne have 
ædt mig den gang , Nancy , hun hadede mig , hun hang 
om min Hals som en død , og lige efter stod hun på 
tæerne og sagde mig , jeg var en pjalt . Men jeg havde 
set Ely — og nu skal jeg for resten sige dig noget , 

der var meget hos Nancy  .  . . sådan skulle jeg sågodt 
som hver gang snakke til hende om at gå i bad ! Nå 
men  , .  . Og hun hader mig endnu , du skal ikke regne 
hendes sodhed nu i aften , det er fordi hun ved , Ely 
er borte . 
Nu skal du høre , hvordan det gik til . Jeg boede jo 
i pensionat ude på Vesterbro — der har jeg altid boet 
ude , jeg kan ikke fordrage at bo sammen med studenter , 
de kommer ind til spisetiderne og sætter knæene sammen 
ligesom Susanna i badet af bar forlegenhed . Nej jeg 
boede sammen med nogle andre hæftige svende , og kom 
der en ny , så sagde vi goddag , og et øjeblik efter var vi 
lige ved at sprække af grin . — min ven Hansen boede i 
et andet pensionat , og der kom de tre engelske misser til 
at bo , mens de var ved arenaen ; det var ham , der fik 
mig op i det . — men jeg tænkte jo aldrig  .  . . Så 
skal du høre — en dag kommer Hansen med dem alle 
sammen og vil have mig med ud at spasere . Jeg tænkte : 
nej fanden ! og ville prøve at knibe ud , det var nede i 
gården — du kan nok forstå , at jeg aldrig kunne 
tænke på sligt — så kostbare piger . Men de havde 
set mig , og så går jeg frem , præsenteres . — do you 
speak english ? — yes a bit , siger jeg . Hø hø — a 
tit le ! siger så den mindste af dem og ler rigtig som 
en katteunge . Det var Ely . Hun gik foran , da vi kom 
ud på gaden , men jeg maser frem til hende — my 
lady , give me the pleasure — beautiful ! — very much 
ttank , dear sir ! Og vi spaserer og det går rigtig godt . 
Men jeg tænkte ikke over det , skulle jeg bilde 
mig noget ind , jeg , et slimet insekt ! Men senerehen om 

aftenen satte Ely sig ved siden af mig i arenaen , når 
hun havde optrådt ; og det gik sådan over fjorten 
dage , med at vi sludrede og holdt en farlig fest , jeg 
havde dem også oppe hos mig nogle gange sammen 
med Hansen . 
En aften siger elv til mig : go home with me — we 
shal take a beer — i shal have no other gentleman to 
take me home tten . 
Ttank you very much , siger jeg . 
Chrysostomus bøjede sig forover , mens han gik , og lo 
sin koglende latter . 
— da klokken bliver et , rejser Kitty , den ene af de 
to andre , sig , nejer høfligt og siger godnat . Lidt efter 
rejser den anden sig , nejer og går ind i soveværelset . 
Å du skulle set en takt  ! — ja jeg mener det sgu ikke 
ironisk , du behøver ikke at hoste , din Bonde . Men så 
kan du nok tænke , at vi røg i hinanden , og vi var lige 
ved at æde hinanden . 
Men så gik der nogle dage , og en aften følger jeg 
hende hjem igen . — jeg havde naturligvis haft Hansen 
for mig og sagt ham besked : her er det mig , at du 
ved det ! — men jeg vidste ikke for om morgenen , at 
— det var sket . Klokken 7 om morgenen rejser Ely 
sig på albuen og ser , at solen er kommen  : 
the birds ! råber hun og ser tilbage på mig . 
Der sad et par spurve ude på gesimsen og pippede . — 
men vil du nu tro , at hun aldrig havde haft nogen kæreste 
for ! — jo pine død kan jeg vel vide det . — i have 
done it ! sagde hun også selv , hun lå på sofaen og 
sparkede med benene og lo i vilden sky . Og ved du , 

hvorfor hun valgte mig , mig , en lus for gud ! Skal jeg 
sige dig det ! — vil du vide det !-------------- 
— fordi hun elskede mig ! 
Og jeg fulgte hende hjem , og hun fulgte mig hjem . 
Jeg siger til hende : go home with me to nigth . Hun 
vender øjnene imod mig , ser på sin tå og kvidrer , 
hun nikker og siger : o i know that ! — we sit in the 
sofa — we take a beer — you say , you can’t reach — 
du må nemlig vide , at når hun sad øverst i sofaen og 
jeg sad ved siden af , måtte jeg række mig op for at 
nå hendes mund — you kiss — we take another beer , 
and you hang your student-cap over the keyhole  . . .01 
know that ! Å hun var  .  .  . my dear danish , sagde hun 
— my dear Chrysostomus  ! 
Du skulle set hende , hun var så skælmsk , så du 
aldrig har set mage , du skulle hore hende sige  . . . ja 
vi sad i en kafé og lige overfor sad der en herre og en 
dame , han havde en hel mængde , han skulle have hende 
hvisket og fortalt , og så ser Ely på ham , lægger hovedet 
på siden og siger : you liar ! — er du med ? Det var 
vidunderligt . 
Men jeg var hende bekendt for alle , vi kom sammen 
ind i arenaen , og jeg spaserede sammen med hende 
gennem strøget , jeg havde grøn manchetskjorte på og 
lys Dress — englishman  ! Man vidste , at vi var elskende . 
Og hun havde tilbedere en masse , kan du så forstå 
det ! Der var en marineløjtnant , et flot asen , der kom 
og inviterede hende til souper , og hun sagde ja og lak . 
Jeg var med . Han spørger , hvad de vil spise , og Ely 
ser på seddelen . Lam ! siger hun , s’very good . Om 

det skulle være noget at drikke til ? Brandy — martet 
is very good ! — Leoville ? Og han må op med Leo ville . 
Og da så klokken bliver et , rejser Ely sig , nejer og 
siger : now i must go home , you know , ttank you very 
much , dear sir — my own dear Chrysostomus has promised 
to take me home — hope to se you again ! 
Chrysostomus Petersen stod stille og lo skadefro . 
— og en anden gang lod de alle tre nogle krøblinge 
give ud på sig med stor souper , de spiste al maden , 
og da fyrene så skal følge dem hjem og de er kommen 
til gadedøren , så siger de  : excuse us , we have to wash 
our fingers — du ved — sådan en klædelighed som 
når vi siger , at vi skal komme igen om et øjeblik — 
og så vandrede de ud i gården , op ad køkkentrappen 
og ind til dem selv og lod kavallererne stå 
nede i gangen , til de blev kede af det . 
— men i arenaen kan du jo forstå , det var en 
skandale . De misundte mig , så at de fik spyttet forkert 
i halsen . Når jeg kom om aftenen , og Ely så 
mig fra scenen , blev hun vild , hun sprang som hun 
var besat og lo med alle tænderne , kellnerne grinte 
høvisk , når jeg kom , fordi de kunne se det på Ely . 
Men vi satte næsen højt i sky . Du må vide , hun var 
stolt som en ulykke — selv er jeg jo så modbydelig 
storsnudet . Men jeg ved ikke , hvad du føler — de gjorde 
hende alligevel forslag . Som om , at når hun var min 
elskerinde  .  .  . noget fordrukkent sludder  .  .  . 
Chrysostomus kunne ikke udtrykke sig , men hans 
stemme sved af hån . 
— å ! sagde han noget lavere , Ely havde røde 

silkeskørter , hun var klædt i kniplinger — hun havde 
lange sorte silkestrømper  .  .  . 
Nej , men så — da hun nu gjorde mest lykke — 
ville de to andre have hende til at optræde solo , men 
hun ville ikke . Og hun sagde til dem : No , i shal dance 
solo for tny own dear Chrysostomus in his room to night ! 
— gud , hvor hun var lattermild , vi lo lange nætter 
hen . -— the book ! Det var leksikonet . Når der 
var et ord , jeg ikke kunne : the book ! Og det hændte 
en gang  .  .  . 
Chrysostomus standsede og lagde struben bagover for at 
befri sig ved latter . — lygterne lyste langs de ode gader . 
.  . . The book ! råbte hun så . — men engelsk ! — 
du ved . Do you come in the arena to night ? spørger 
hun . Nej jeg kan ikke komme . Very well . — to 
morrow ? Heller ikke . Hun nikker blot . Lad dog være 
med den modbydelige kulde  ! siger jeg til hende . Men 
sådan er de englændere . Jeg spørger hende en gang , 
om hun vil komme til mig om aftenen , men hun kan 
ikke . Nu vidste jeg , at nogle andre havde inviteret 
hende ud , jeg skrev til hende , at kanske havde hun været 
ude med dem — næste dag var det , jeg skrev . Men 
hun skrev tilbage og svarede kun : i was not . Ikke andet . 
— i love you , sagde hun bagefter til mig — only . Stolt 
som djævelen  ! 
Og nu er hun i Stettin . Men gud , hvor jeg blev 
hadet derude , når vi gik sammen . Strudsfjerene vajede 
på hendes hat . — de kom og talte til mig om sjov . 
Jeg ved ikke , om det kunne kaldes sjov , at vi to elskede 
hinanden  .  .  . 

Chrysostomus talte igen med fed og giftig foragt . 
— nej jeg elskede hende . Se hende slynge sit ben 
op over nakken  ! Hun var nitten år . — ved du , hvad 
jeg fik at vide siden ? At de to andre , Kitty og margareth , 
også elskede mig . Ja . Pine død ! I al stilhed . — 
men alle de  .timer ! Og nu da hun sagde farvel 
og jeg stod uden for kupeen , kom jeg — i en eller 
anden forbindelse — til at sige two times . 
Twice ! sagde hun , s'good english , you damned fool ! 
Chrysostomus lo , som om det varme blod gurglede 
ham op i halsen . 
— når jeg kommer tilbage fra Brasilien og er millionær , 
så gifter jeg mig med hende , sagde han , jeg gider 
ikke set noget andet pigebarn . 
— — næste aften kom Einar på banegården for 
at sige farvel . 
Chrysostomus Petersen gik omkring og vendte sine 
soldaterskuldre mellem en lille flok bekendte , en rejsekikkert 
dinglede ved hans hofte . Han var i koldt humor 
men rank og besluttet . Nu skulle han den smule tur 
til Hamborg og så videre med skibet . 
Han steg i toget og det korte bort . 
Medens Einar gik hjem , tænkte han over , at denne 
unge gud alligevel manglede en Sans ; de fineste skønheder 
ved dette hans pragtfulde liv opfattede han ikke . 
Men havde hans nerver været så dirrende modtagelige , 
da havde han også været en hel anden — forladt af 
kraft og mod . Det måtte vel være sådan , at den der 
ville vinde i finhed og kultur , måtte tabe i kraft . 

Ix . 
I oktober var det , at Einar Elkær kom til at gense Betty 
Edmunds . Det gik underligt til . 
Einar skulle også hen og se Elisabeth Borring , som 
der var så megen tale om . 
Idet Fru Borring kom frem , dansende som et rosenrødt 
syn , så Einar op fra programmet , som han havde 
lånt af sidemanden . Han rakte papiret til siden og 
holdt det en tid i luften , til han blev opmærksom på , 
at sidemanden ikke tog det . — jo det var Betty . 
Hun sang , hun stod lige foran dirigenten og bøjede 
sig lidt forover , hendes øjne var blanke som glas , hun 
rørte de lange , hvide arme . 
Betty gjorde stor lykke , bifaldet brød som et stenskred 
over salen . Det blændende . Lys flyttede sig efter 
hende , idet hun dansede ud . 
Einar gik straks sin vej og kom ud på gaderne . 
Det støvregnede , han trådte i pytterne uden at agte derpå . 
Instinktsmæssigt kom han til det sted , hvor han 
boede ; men han gik forbi og strøg om på gaderne . 
Hvor det var fortumlende at se Betty igen . Det var 
hende og dog ikke hende . Der var gået næsten ti år . 
Betty fra den gang kunne godt være død , hun var ikke 

mere til . Alt , hvad Einar helt havde glemt i mellemtiden , 
kom igen , han huskede det hele . Men’ den Betty var 
bleven til en anden . 
Einar blev ved at gå , en tung masse fyldte ham , 
han følte sig selv halvt ukendt . Hvorledes hang det sammen , 
var der nu igen noget , han skulle til at forstå ? 
Der opgik ligesom en tåge for ham , og han anede de 
systemer , der kunne danne sig af den — nye baner . 
— nogle timer efter befandt Einar sig ude på Kristianshavn . 
Det var lige på den tid , da byen er aldeles 
stille , ved tretiden , der rørte sig ikke en lyd nogetstedsfra . 
Det grå mørke flød under voldens træer og op 
om skroget af en gammel , vingeløs vejrmølle . Einar gik 
ned ad voldskråningen , trængte gennem buskene og kom 
ud ved kanten af graven . Her satte han sig i de visne 
og forpjuskede ukrudtsplanter . 
Regnen var bleven til en blød , dråbeløs fugt , der 
dalede i luften , alt var vådt og koldt . 
Einar blev siddende et par timer med sig selv , blundede 
af og til , var vågen igen ; han mærkede ikke , hvor 
lang tid der gik . 
Mod morgenstunden gennemrystedes han af kulde , 
han kravlede op og drev indad mod byen . Luften klarnede , 
den blegrøde morgenrøde stod sælsomt til de irgrønne 
Tage på Kristianshavns gamle bygninger . — 
nogle dage gik . 
En sen nat drev Einar gennem Jærnbanegade , da han 
mødte Elisabeth Borring . Han kendte straks Bettys figur , 
uagtet hun var bleven meget fyldigere og højere . Hun 
gik meget rank , Einar kendte denne trodsige ryg og 

Hals . Hun var iført en kjole , hvis stof kunne høres 
langt hen , ærmerne vare enormt store . Desuden bar hun 
en aftenkåbe halvt over sig . Hatten sad som er hjul af 
fjedre om hendes hoved . 
Hun gik forbi i nattens halvmørke midt ad gaden , 
hun så overnaturlig stor ud . Ved hendes side gik en 
herre , der var mindre end hende , hans benklæder var 
forsynede med ganske friske læg . Den ene frie arm bar 
han fuld af mægtige buketter . 
Einar opfattede et par dæmpede ord , idet de gik 
forbi , han stod stille og så dem gå op i en drosche 
henne på hjørnet og køre bort . 
— næste dag skrev Einar til Betty , blot at han var 
i byen og boede der og der . Han fik svar samme eftermiddag 
med anmodning om at komme til Betty efter 
elleve samme dags aften . Hun boede på Vesterbrogade . 
Den dag var som en lang kamp . Mere end Einar 
kunne tumle angreb ham , hele hans liv samlede 
sig imod ham . — han frygtede lammelsen . Slå hen , 
glem ! tænkte han , drik dig fuld ! Men han kunne ikke 
blive frygten kvit . Det nyttede end ikke at indse , at 
faren jo netop lå i angsten derfor . Einar gentog for 
sig selv , hviskedee forsagt : jeg lammes af frygt for frygten . 
Han havde dogmatiseret sig denne sætning til . — 
da klokken var et kvarter over elleve , ringede Einar 
på — han havde spaseret ude omkring de sidste fire 
'i'imer . 
En kone lukkede op , Einar så slet ikke på hende 
men gik ind . Hun åbnede en dør til venstre og sagde 
værsgod . 

Einar kom ind i en stue , hvor der kun var dæmpet 
lys ; idet han vendte sig og lukkede døren , rejste en sig 
hastigt henne fra en sofa og kom hen til ham . Einar 
strakte sine hænder ud og tog hende om kinderne . Men 
da Betty mærkede hans hænder , sank hun lige ned på 
gulvet . 
— Betty ! 
Einar lagde sig på knæ og tog hende op i sit skod 
— hun var bleven stor og tung — han samlede hende 
tæt ind til sig , og de blev der indenfor døren på tæppet . 
Einar sad på sine fødder . Han mærkede , at han 
var dødtræt . Betty græd . Naturligvis ! tænkte han . Men 
hvad var det for en underlig gråd ? Hun rystede ikke i 
hans arme , han hørte heller ikke noget , han fik et indtryk 
af , at Betty græd ganske privat . Einars skælvende 
uro lagde sig lidt efter lidt , til sidst sad han ganske stille 
og holdt Betty fast i favnen . Vi kendte hinanden straks , 
tænkte han , vi kendte hinanden lige med det samme . 
Tanken gik frem og tilbage i hans hoved , ligesom når 
en traver på gulvet rastløs og stupid af gensynsglæde . 
— nu sover mit ene ben ! hviskedee Einar omsider 
stille leende . 
— gør det det , sagde Betty med forgrædt stemme , 
hun rejste sig lidt , og Einar skiftede stilling . Betty lå 
en tid ubevægelig i Einars skød , hun åndede langt og 
usammenhængende af og til . Einar holdt sig stille som 
en mus . Tankerne gik kolde og klare gennem hans 
hoved . 
Betty rejste sig med et ryk , stemmede den ene hånd 
mod gulvet og strøg med den anden håret bag ørene . 

— vi ligger her og roder på gulvet , sagde hun og 
lo og glippede med øjenlågene . Nej , lad os nu sætte os 
fornuftig ned . Sæt dig i sofaen , Einar . 
Betty anbragte sig på en stol og så forlegen på 
Einar . 
— nej , hvor du er bleven kom  . . . 
De tav noget . 
Einar så , at stuen var meget elegant monteret , og 
der stod fine ting på bordene , den slags , damer får 
i foræring . Han så op — Betty havde siddet og set på 
ham , men nu vendte hun blikket . 
— ja je8 er altså sangerinde , sagde hun rask . 
— ja , og du er jo gift . 
— gift ! — Betty blev med et sikker . Nej du , det 
er ovre . 
De tav igen , Betty blev mere og mere hed i kinderne , 
hun søgte at beherske sin uro . 
— hvor har du været al den tid , Einar , hvordan 
kan det være , at vi aldrig har truffet hinanden eller så 
meget som hørt fra hinanden ? — jeg havde det så dårligt 
i dronningens Tværgade og — ja og siden . Det skal 
jeg fortælle dig alt sammen . Men jeg har aldrig brudt mig 
om andre end dig  .  .  . 
De sad og vidste ikke mere at sige . 
Einar følte trætheden dulmende i sine ben , han var 
bleven aldeles rolig . 
— må jeg tænde en cigar ? spurgte han . 
Ak ja , det måtte han . 
— fortæl mig så det alt sammen , sagde Einar , han 
ledte efter et sted at smide tændstikken . 

— der , der ! Betty viste ham ivrigt et askebæger . 
Hendes øjne hang ved ham . Einar begyndte at fole sig 
privilegeret til mode , han fik en paschafølelse , der mishagede 
ham . — 
men nu begyndte Betty at fortælle . Hun fortalte længe , 
bevægede sig igennem en mængde stemninger lige fra 
tør forretningsmæssighed til den hedeste lidenskab . Hun 
udtrykte sig med uforbeholdent had , hendes stemme klagede 
og trodsede , skar og bønfaldt . Men af hendes usammenhængende , 
springende fremstilling steg et samlet billede 
op for Einar . Af og til kunne hun sige noget , der var 
ligesom et nøglehul , hvorigennem Einar så et helt interiør . 
— — 
Betty var løbet bort fra sine bedsteforældre et par 
år efter at hun var bleven sendt dertil . 
Gamle Edmunds var højesteretsadvokat og boede med 
sin frue i dronningens Tværgade . De var begge over 
halvfjersindstyve år gamle . 
Det første indtryk , Betty fik den aften hun kom til 
bedsteforældrene , beholdt hun . Frøken Arentz , husets 
universaldame , der havde hentet hende på stationen , 
forte hende ind i spisestuen . Her sad bedsteforældrene . 
Højesteretsadvokat Edmunds så op men rejste sig ikke . 
Fruen tog imod Betty , så på hende og rørte ved hende 
og sagde nogle hæse ord . De to mennesker var klamme 
som padder . 
Der blev straks stille i den store stue , Betty sad foran 
bedsteforældrene . På bordet stod skåret smørrebrød 
til hende og en hvid mælkeflaske . 
Frøken Arentz syslede stille henne ved anretterbordet 

med theen . Der var en grøn skærm over hængelampen , 
kun det halve af stuen fik lys . 
— spis så ! sagde Fru Edmunds ; det kom som to 
lyde af et par små knokkelben , der er hængt op og 
dingler mod hinanden i blæsten . 
Betty begyndte , hun havde halsen fuld af gråd . 
— skulle du ikke hilse fra fader og moder ? spurgte 
højesteretsadvokat Edmunds . Betty for angst sammen . 
— jo ! sagde hun højt og klagende , hun bøjede sig 
sammen og græd .  , 
højesteretsadvokat Edmunds rømmede sig to gange 
ligesom en helhest . 
Fru Edmunds kom over til Betty og rørte igen ved 
hende med sine hårde fingre . 
— se og spis  ! sagde hun . Men Betty græd højere op . 
— vil frøken Arentz sørge for at bringe hende til 
ro ! sagde fruen med hævet stemme . Betty skød sig 
sidelængs ud fra stolen med armene op om hovedet . 
Frøken Arentz førte hende til hendes værelse og blev 
hos hende uden at sige noget , til Betty havde klædt sig 
af og var kommen i seng . Så gik hun , og Betty lå 
alene i det lille kølige Kammer . Den blå aftenhimmel 
stod udenfor ruderne , hun hørte den store fremmede by 
murre og bruse . 
Højesteretsadvokat Edmunds og frue havde sagtens 
fået det ugunstigste indtryk af deres sønnedatter — 
sarkofaginstinkter , marmorfølelser fortornes let af unge 
pigeformer . Barnet var stødende udviklet , hun så ud 
som et voksent menneske over brystet . De sagde ikke 
noget til hinanden og aftalte ikke forholdsregler , men 

begge hjærters dybe uvilje var opskræmme ! og rede til 
at hævne frækheden . Den rode blodstrøm dér skulle 
man nok få dæmmet op for . 
Om morgenen mødte Betty deres iskolde øjne , da 
hun kom ind til frokost . Ved hendes talerken stod igen 
en flaske mælk . Højesteretsadvokat Edmunds og fruen 
talte lidt sammen uden at ænse Betty ; hun spiste sky og 
suppede af mælken . Højesteretsadvokat Edmunds og fruen 
talte om noget , Betty ikke forstod sig på . 
Efter frokost blev Bett )- overgivet til frøken Arentz , 
der satte en stabel tynde , splinternye bøger på spisestuebordet , 
det var små lærebøger . 
— om Bettys  » Fortid «  blev der aldrig talt . Frøken 
Arentz behandlede hende venligt og medlidende , den halvgamle 
frøken kendte sin pligt . To spilletimer om dagen , 
to spasereture i kongens have . Frøken Arentz sagde 
aldrig noget strengt , men hendes øjne var så uhyggelige . 
Frøken Arentz havde meget store øjne . Som en 
dybhavsfisk , når den er bleven bragt op til overfladen . 
Betty sad ved klaveret og spillede skalaer , frøken 
Arentz stod ved siden af med den ene hånd på stole 
ryggen . Betty sad ret op og ned , hun spillede skalaen 
langsomt frem og tilbage , og tårerne randt hende ned 
over ansigtet , til de samlede sig i dråber under hagen 
og dryppede i hendes skød . 
Betty kunne godt spise mere ; når hun havde tømt 
sin talerken , var der ikke mere på den . 
Men den frygt , Betty havde for bedsteforældrene , arbejdede 
dybest i hende . Når hun så bedstefaderens 
lange figur i de sorte klæder og hørte hans knirkstøvler , 

sprællede hendes hjerte som en fugl foran slangegabet . 
Huden på høj esteretsadvokatens ansigt var ganske tør 
og zart , de hule kinder var lyserøde af udsprængte hudårer . 
Men hans nakke frygtede Betty mest for , den var 
bleg og pigmentplettet , bevokset med en grå luv ligesom 
skimmel , og den så sælsom nøgen ud , man måtte 
tænke på et sødyr af en eller anden ækel slags . Gamle 
edmunds' øjne var så onde . Heldigvis talte han kun 
yderst sjældent til bett}- . 
Fru Edmunds tog sig derimod lidt efter lidt mere af 
Betty , hun rettede på hende og var årvågen . Nu 
havde fruen den vane at komme med hænderne , når 
der var noget i vejen . Skulle hun gå med Betty ind i 
en anden stue , da stødte hun hende foran sig med de 
benede fingre , gav små puf med pegefingerknoen og 
tog med fingerenderne . Det gjorde ikke ondt og var vel 
heller ikke ondt ment , men Betty kunne ikke tåle at 
blive berørt af disse tørre gammelkvindeknoer , som kom 
og søgte hendes arme og sider . Betty blev så nervøs , 
hun hadede sin bedstemoder . 
Det var tjenestepigerne strengt forbudt at tale med 
Betty . 
En tid gik , og Betty knyede ikke . Men da et par 
måneder var gået , vågnede trodsen . En dag , da 
Betty lærte sin naturhistorie , sagde hun til bedstemoderen , 
at hun lignede en abe , som der var et billede af i bogen . 
Det var den rene sandhed , Fru Edmunds lignede 
billedet , hun havde den brede , stramme overmund og de 
sure små øjne , der sad tæt ved hinanden midt i hver 
sin indfaldne hulning . Betty så op og ned fra bogen 

og til bedstemoderen — ja og benene stak også sådan 
ud ved kinderne , og panden var så smal . — 
men Betty fik uopholdelig stuearrest . 
Da mælkeflasken blev bragt ind om aftenen , slog 
Betty den i stykker mod kakkelovnslågen , og da frøken 
Arentz indfandt sig , satte hun en sorgløs mine op , som om 
hun regnede dette for en bagatel og havde råd til at 
udsætte sig for mere . 
Tugten skærpedes , og frøken Arentz måtte passe 
bedre på den vanartede unge . 
Betty skikkede sig nogen tid , men da hun ved en 
lejlighed fik stuearrest igen , slog hun skrigende alt det 
i stykker , hun kunne , fik krampegråd , da de kom til , 
og besvimede . 
Der var blodpletter på gulvet , Fru Edmunds kunne 
ingen skrammer opdage på det bevidstløse pigebarn . 
Men da hun fandt årsagen , følte fruen sig berørt af 
livets gemenhed , som havde hun hørt Zola nævne . 
Imidlertid måtte de til at betragte Betty som en voksen 
kvinde , hun var seksten år og skulle konfirmeres . 
En præst kom og forberedte hende , en af bedstefaderens 
studentervenner . Det var en kold , skriftklog 
mand , som kun forlangte udenadslæren . 
Betty fik lange kjoler og faldt noget i ro , hun voksede 
og blev rankere i figuren . Efter konfirmationen fik 
hun lidt blegsot og blev pirrelig . Blot hun så Fru edmunds’ 
rynkede abehænder og borte det hæse mæle , gik 
der en rystelse igennem hende . 
Om aftenen , når frøken Arentz var gået , græd 
Betty gerne en tur . Hun plejede at sætte sig oppe i 

hovedgærdet af sengen med sine fyldige ben trukne op 
mod hagen , og i den stilling græd hun . 
Fru Edmunds troede , at Betty forbedrede sig , siden 
hun ikke slog i stykker længere . Men Bettys trods havde 
omsat sig til sværmeriskhed , hun drømte om at dø og 
blive begravet med hvide roser i håret . Når hun lå 
helt stille i sengen om aftenen , og ingen lyd hørtes i 
huset , råbte hun i sit hjerte ud mod det tomme . — 
tiden gik . 
Da det andet forår kom , efter at Betty var bleven 
bragt til København , rankede hendes friluftslængsler sig 
pludseligt og fordrende , hun sprang ud som en passionsblomst 
imod solen . Det unge hoved blev fuldt af Spirer . 
En dag så Betty i kongens have , at børnene sprang 
om på nogle gamle sandstenskugler , der lå et sted . 
Vips  ! satte Betty op til dem . 
Frøken Arentz sagde , at hun næppe ville tro sine 
egne øjne . — og hendes øjne havde dog betingelser for 
at kunne se , om det så skulle være , til siderne . 
Betty var i lang kjole , hun hoppede fire gange rundt 
om alle stenene . 
— om hun øjeblikkelig ville komme ned ! 
— ikke for dem  ! sagde Betty med åben hån . 
Nu hopper jeg netop to omgange til ! Hun gjorde det 
og gik så hurtigt i forvejen hjemad . En gang vendte 
hun sig : 
— nu kan de jo sladre ! sagde hun giftigt , så får 
de nok en af bedstemoders gamle kjoler . 
Frøken Arentz blegnede , hun gik just i en omsyet 
silkekjole af fruens . 

om aftenen forkyndte Fru Edmunds Betty , at hun 
skulle have hjemmearrest i otte dage . Med det samme 
skulle hun vide , at man havde tænkt på at tage hende 
ud i selskaber , for at hun kunne blive bekendt med jævnaldrende 
pigebørn . Det var ved gud på tide , at hun 
blev præsenteret . Men når  .  .  . o . s . v .  .  .  . hun havde 
selv forskertset  .  .  . etc . 
Betty slog hovedet bagover og smilede , hendes strube 
sitrede . 
Fru Edmunds så det udtryk af rædsel og had , der 
gik over sønnedatterens ansigt — hun rejste sig hurtigt . 
— gå ind på dit værelse og bliv der ! Jeg vil 
ikke se dig ! 
Om morgenen stod Betty ikke op . Hun blev liggende 
fire dage i sengen . Kun frøken Arentz kom ind til 
hende . Ville hun trodse , så  .  .  . 
Betty lå sløv og ligegyldig , hun brød sig ikke om 
nogen ting mere . 
En eftermiddag , da hun lå således , blev hun opmærksom 
på , at nogen bankede og hamrede nede i 
gården . Hun havde hørt det længe , men med et interesserede 
det hende . Pakkasser blev brudt op , hun hørte 
træet sprænges og flækkes , denne voldsomme lyd fristede 
hende . Hun stod ud af sengen og kiggede ned i 
gården , der stod et par unge mennesker og brød vinkasser 
op . De tog flaskerne ud af halmhylstrene og bar 
dem ned i kælderen . 
Betty stod og havde den største lyst til også at 
tvinge et brækærn ind under et kasselåg og mase 
det op . 

hun så sig om i den solfyldte gård . Ovre i et 
køkkenvindue stod en flad cigarkasse med jord , hvori 
der groede en tæt dusk lysegrøn karse . — hendes blik 
faldt ned i stuen , hvor to fag vinduer vendte ud til 
gården , de nederste ruder var af mat glas . Betty kunne 
se lige ned i værelset , og der sad en herre tilbagelænet 
i en armstol foran skrivebordet . Just som Betty opdagede 
ham , nikkede han smilende , hans glatte hår kastede 
et lysstrejf . Betty nikkede igen . Herren vendte sit hoved , 
og lidt efter så Betty en anden herre , der 
bøjede sig frem , skulede op og nikkede . Han havde lyst 
hår . 
Betty blev liggende i vinduet . Af og til vendte den 
mørke herre hovedet og nikkede op , den lyse kom også 
igen et par gange . 
Pludselig blev døren åbnet , og Fru Edmunds trådte 
ind . Betty stod i vinduet i bar chemise , hun vendte sig 
— °g gjorde et hop af angst . 
— pigerne har sagt mig , hvad du tager dig for , sagde 
fruen hæsere end sædvanligt , og i det samme tog hun 
med sin knoklede hånd i siden på Betty . 
— læg dig i sengen ! Fruens træfingre tog alle vegne 
på Bettys krop , idet hun puffede hende bort fra vinduet , 
de trængte igennem og stødte mod ribbenene , kneb om 
armene . 
Betty rystede , hun følte noget krybe op gennem 
brystet , hendes svælg og gane fyldtes ligesom af syrligt 
skum ved den ækel , hun følte — stuen vendte sig 
for hende — pludselig vidste hun , at hun havde jaget sin 
hånd op i bedstemoderens ansigt . Den gamle dame 

stod foran hende med fordrejet overlæbe og med øjnene 
klemt halvt i . 
— om forladelse ! klynkede Betty og veg hen til sengen , 
hun sank ned og græd — som en hvirvelvind for 
gråden over hende . 
Fru Edmunds vendte sig og gik uden at sige mere . 
Fra den dag af tog hojesteretsadvokat Edmunds sig 
personligt af Betty , hans tørre røst skræmmede hende 
omkring i stuerne . 
Men ikke længe efter var det , at Betty rømte . 
En aften , da hun var nede i gården , gik hun ind i 
vinhandlerens kontor og beklagede sig grædende for den 
unge mørke herre . Han blev pludselig alvorlig . Lidt 
efter kom den lyse til , og han talte videre med Betty . 
— jamen er de alligevel tosset  ! sagde han og virrede 
med hovedet — rende væk , det går sgu ikke . Familien  .  .  . 
Det er jo  .  .  . 
Betty kunne ikke holde det ud , hun tørrede sine øjne 
og så glubsk på dem . Hendes syttenårige legeme 
bugnede , idet hun fyldte sig med luft og besluttede . Jo 
hun ville væk . 
Borring , den lyse , fede herre så ud som en , der 
mere og mere fyldes af en stemning . 
— pine død ! udbrød han omsider og slog hånden 
imod knæet , han så fra den ene til den anden og blinkede 
fiffigt . Han havde næsten ingen øjenhår . — 
Betty listede op igen . 
I den følgende uge var hun flere gange nede i kontoret . 
Borring var meget ung , hans fader var rig  .  .  . den 
mørke herre lo og rystede fortvivlet på hovedet ad den 

vending , sagen tog . Det var den stiveste , han havde 
været med til . 
Otte dage efter brød Betty sin bedstemoders syskrin 
op , tog husholdningspengene og listede væk . Borring 
rejste med hende til malmo . 
Et halvt år efter flugten forlod Betty Borring og 
havnede hos sine bedsteforældre igen . Hun var der en 
måned , og i den tid kom hendes moder fra Jylland 
over til byen for at gøre sit . En tid efter at hun var 
rejst tilbage , rømte Betty igen , hun blev behandlet med 
altfor fræk medlidenhed . Nu var hun forsvunden en tid 
og havde det meget ondt . Kom så tilbage til bedsteforældrene . 
Men nu satte højesteretsadvokat Edmunds 
sit navn ind , han trådte i forbindelse med unge Borrings 
familie og fik de to ordentlig gift samt ekspederede 
til Paris . Der boede de nogle år . Men det kunne ikke 
gå . — Betty rejste hovedet midt i omtumlelserne . Hun 
opdagede , at man havde kastet med hende , hun havde 
været som en af de tovpuder , der hænger på siden af 
et skib , sådan var hun bleven medhandlet og forkrammet . 
Men endnu kunne hendes ungdom genrejse og 
forny alt . 
Fin skøn dag gik hun fra Borring igen og gav sig til 
teatret . Hun var med provinsselskaber , havde også været 
ved et teater i København , og omsider gik hun til 
varieteen . Betty havde prøvet og lært meget . Hun havde 
fået øjnene op for bitterheden og havde hærdet sig derimod . 
Hun havde haft mange beundrere og havde tjent 
gode penge . Således havde vilkårene dannet hende . 
Og nu skulle hun først ret til at gøre lykke . 

Einar sad med den sidste stump af cigaren mellem 
to fingre og kneb øjnene i for røgen . Betty var færdig 
med at fortælle , hun sad og drejede på sit armbånd . 
Der lå endnu en skygge over hendes ansigt , og munden 
var harmfuld lukket . 
Da så hun pludselig op og smilede lyst til Einar . 
Det gav næsten et sæt i ham , så forbavsende rigt og 
gyldent et smil havde Betty . 
Det var langt ud på natten . 
Men Einar var bleven træt og mørk . Han ville blot 
afsted . De talte lidt om almindelige ting , og Einar fandt 
sin hat og stok frem . 
Efter at have aftalt at træffes igen en anden aften 
skiltes de temmelig køligt . 

X . 
Einar sad i sofaen , og Betty sad på en stol lige 
overfor ham . 
Einar var lige kommen , han var bitter til mode , 
hvorfor var han gået herop , hvad ville han her ? — 
da rejste Betty sig pludselig halvt og sank over mod 
ham . Hun tog ham om halsen og krystede ham . Hendes 
glatte kinder var så hede , at de næsten kunne brænde , 
hendes hår krillede ham mod munden . Einar måtte 
le , han blev så glad . 
— dit hår kriller mig på munden , sagde han , og i 
det samme greb han om hendes hoved og vendte ansigtet op 
mod sit . De stirrede hinanden hårdt i øjnene , næsten 
fjendsk , de kom hinanden nærmere — og da Einar havde 
kysset første gang , blev han grum , han ville kysse 
hende ihjel , om det skulle være . Men Betty mødte hans 
mund med lige så vild tørst . 
De pustede lidt . 
— hvor det er godt , du er kommen , sagde Betty , 
og sukkede tankefuldt . 
— ja Betty , og nu bliver jeg hos dig . 
— nej , Einar , det gør du ikke ! Betty for op . 
— mente du ?  .  .  . 

ja . Nej . Du må snart gå . Ja du må snart gå . 
Betty rejste sig febrilsk . Hvad er klokken ? 
— ja , jeg skal nok gå , sagde Einar . Men hvorfor 
må jeg for resten ikke blive , når vi endelig taler om 
den ting ? 
Vejret forgik ham , men han tænkte rasende , at nu 
skulle det være . 
Betty satte sig hen på sofaen og så ned . 
Imidlertid åndede Einar lydløst og dybt nogle gange , 
til han kunne beherske stemmen . Hans hjerte sitrede 
ustyrligt . 
— er det fordi du er en af de ædle synderinder ? 
Spurgte han hæst , hvad ? Du vil ikke trække mig ned , 
fordi du holder af mig netop . Det er svært gammelt , 
bitte du , rigtig dumas-moral . Edith måske ? I ny edition 
 .  .  . 
Einar rakte ud på bordet efter et kræmmerhus af 
aluminium , en buketholder , og klemte den flad indeni 
hånden . 
Betty så uforstående op , og de tav i nogen tid . 
Einar blev langsomt roligere , og da han så på 
Betty , glemte han sin tankegang . Hun fristede ham — 
hendes mund var moden — der så hun op på ham ! 
En bølge af glæde dunklede Einars syn . Han måtte 
nærme sig hende — og de gled samtidigt imod hinanden 
som to korkpropper i et vandkar . 
— de sank ned på gulvet . Einar mærkede , at han 
var menneske og mand . 
— du troede vist forleden aften , at jeg havde brudt 
mig noget om alle dem , hviskedee Betty . Nej . 

det var elskovs ord , Einar hørte , den ægte , hede 
klang . Og han lod ilden fortære sig . 
— Betty sov øjeblikkeligt , da de var kommen ind i 
soveværelset . Mon hun har turet hele sidste nat — 
dyret ? tænkte Einar . Et øjeblik efter sov han selv . 
Da Einar vågnede næste morgen , havde Betty allerede 
ligget vågen længe ; hun så meget fortænkt ud . 
— sig mig , hvad er nu din mening , Einar ? spurgte 
Betty , mens de klædte sig på . 
— min mening ! Ja nu bliver vi hos hinanden . Ikke ? 
Her ? 
Einar tænkte sig om . 
— hvad skal vi leve af Einar , har du nogen penge ? 
— ikke mange , svarede Einar mut , de fleste har jeg 
rejst og soldet op . 
— nå . 
De talte ikke mere om den sag . Da Einar skulle 
gå , delte hans sind sig på en uforklarlig måde . 
— jeg kommer igen Betty , sagde han og tog hende i 
hånden , de var ligesom lidt fremmede  .  .  . 
— ja — Betty overlagde — kom på fredag , om 
fire dage . 
— kan jeg ikke  .  .  . hvem kommer hos dig de andre 
dage ? Einar stejlede pludseligt . 
Betty tav og fik et sært udtryk i ansigtet . 
— ja så kommer jeg ikke , sagde Einar ligegyldigt . 
— vær nu fornuftig Einar . Men det bliver din sag . 
De stod overfor hinanden . Einar vidste ikke , hvordan 
det var med ham . 
— jeg gør hvad jeg vil , sagde Betty udfordrende . 

det skulle bare være en anden , der vovede at holde 
hus her ! Hendes næsebor stod åbne som to runde 
klydshuller i en skibsstævn . 
— du må vælge  .  .  . sagde Einar ; han havde en mistanke 
om , at han ikke var sig selv , og blev spagere . 
— hvad kan det nytte , når du ingen penge har , 
sagde Betty , og betoningen var sårende . Vil du benytte 
dig af , at jeg holder af dig og er svag over for dig ? 
— ja så går jeg . 
Einar gik straks . 
Men da han var borte , lagde Betty sig på sofaen 
og græd længe . Hun stod endelig op og så sig i spejlet . 
— Einar kom om fredagen , men han blev ikke ret 
længe . De talte lidt sammen og så bedrøvet på hinanden . 
— jeg har tænkt over det siden , sagde Einar , som 
jeg bar mig ad . Det var virkelig , som om jeg ikke brød 
mig en smule om dig , jeg følte det selv tydeligt og forundrede 
mig . Men husk nu på , at det var om morgenen . 
— ja , Einar . 
— jeg forstår ikke , at jeg kunne lade mig narre . 
Jeg vidste sådan noget i forvejen . Men når man 
fryser , kan man ikke tænke sig varmen . Før man bliver 
varm igen . — Betty , du skal ikke bryde dig om det . 
— kære Einar ! Betty skulle til at græde igen . 
De tav og sad hver for sig , endnu havde de ikke 
rørt ved hinanden . 
— kan du ikke leve af det , du får for at synge ? 
Spurgte Einar ligefremt . 
Betty så hid og did og ville svare , men det blev 
til , at hun ikke sagde noget . 

— det er underligt af dig , Betty , sagde Einar noget 
hårdere . Men så er det bedst , jeg går . 
Betty rørte sig ikke . Heller ikke da Einar sagde 
farvel henne ved døren , løftede hun hovedet . 
Einar gik og de taltes ikke ved mere . 
Den vinter gjorde Elisabeth Borring uhørt lykke . Der 
stod rygende skandaler om hendes navn . 
Einar hørte alle tale om hende og læste hendes pris , 
så billeder af hende i vinduerne . Hun var alle unge 
rigmænds favorit . Alle hæderlige mennesker kastede 
sten på hende . Men hendes ungdom sejrede over 
foragt og nid . Borgere udtalte sig om varieteens fordærvende 
indflydelse på sæderne , og mens de talte , 
vædede de deres tørre gummer med tungen . Indignationen 
fik mæle i mange samfundslag . 
Einar gik og så til . Han tænkte meget over den 
ting . Lad være , at samfundet ikke var en bande hyklere 
— en hob af rå mænd , en hær af slette kvinder — 
et spørgsmål kunne der i alt fald stilles : tænkte nogen 
over , at her stod et menneske alene , til og med en 
kvinde ? Den første den bedste sjover i Vognmagergade 
kunne sige Elisabeth Borrings navn og skryde af hendes 
gunst , ingen slog ham på munden — alles hånd var 
imod den ene for at tage eller for at slå . Skulle hun 
så ikke træde på de nakker , der bøjede sig for hende ? 
Einar fulgte hendes sejrsgang med beundring . 
Om hun slog benene bort under en rig mands søn , 
når han stod dinglende på dem i forvejen , hvad 
så ? Samfundet er altid parat til at forbyde angreb 

på et sted , hvor det har sin svaghed — drengelogiken  ! — 
ikke slå i hovedet ! 
Men Elisabeth Borring gav slet ikke points forud . Hvorfor 
skulle hun det , hvorfor forlanger man det af det ene 
menneske imod de mange ? 
De skændede hende med ren mund og med skiddent 
hjærte . Om man havde hængt Elisabeth Borring op 
under cirkuskuplen i et reb og firet hende op og ned , 
hele København skulle stået underneden for at bide til 
bolle , en tåge skulle bølget op om hende af begærlig 
ånde . Og når hun var spist , skulle de gå hjem alle sammen 
med hver sin blodige mund og vaske hænderne 
i uskyldighed . 
Et menneske skod sig en dag for hendes skyld ; hun 
optrådte samme aften for fuldt hus og sang og dansede 
som en Salome . Og staden vrinskede af indignation , som 
om hun kunne gøre for , at folk var tykke og dumme . 
Elisabeth Borring overhuggede en gordisk knude , hun 
erobrede en verden . Hendes frækhed var mageløs og 
sjælden i landet . 
— men Einar Elkær kunne alligevel ikke blive klog 
på hende . Hendes kraft og hensynsløshed kendte han . 
Men hvor var hendes nerver , hvor gemte den hyperkræsne 
kvinde sig hen overfor alle de tilbedere , som hun dog 
måtte røre ved ? Af Bettys levnedsbeskrivelse fremgik 
det tydeligt nok , at hendes rædsel for bedsteforældrene 
havde været af sensuel natur , hun havde følt hudvæmmelse 
ved dem . Hvorledes kunne den varmblodige og 
nervøse Betty blive så robust beregnende ? — en af de 
gange Einar havde været i hendes lejlighed , havde han 

set en bog om smitsomme sygdomme , den havde hun 
skaffet sig . 
Hvordan det så hang sammen , hun var en kraft ! 
Ikke af den slags lukretiadukker , der hellere vil do end 
leve i vanære . 
— Einar led meget den vinter , uden at han egentlig 
vidste deraf . Han gled ud . Nu og da lagde han mærke 
til , at han var åndsfraværende i højeste grad . Når 
nogen talte til ham , kunne han stirre tomt på vedkommende 
i flere minutter , inden han kom efter , hvad han 
ville sige , eller inden han bestemte sig til at gide sige 
noget . 
Einar opgav at tænke igennem , han kunne dog ikke 
fatte noget . 
Interessen for Betty tabte sig , men lidelsen blev den 
samme . Og så var der Einars spasereture ! Han havde 
vænnet sig til at gå strøget igennem hver aften . Der 
gik han med en kvinde i sine tanker , som han ikke 
syntes , han brød sig om , men som det martrede ham , at 
andre fik , han gik og var gold , og han så hver kvinde 
i ansigtet , ville have dem alle sammen . Einar kendte 
to-tre herrer af udseende , han mødte dem på strøget 
hver aften , de syntes også at gå golgatature , de så 
klæderne af hver kvinde , de mødte — ville dog ingen 
have — bar måske en i hjertet , som  .  .  . 
Einar stod undertiden stille og hvæsede en gloende ed . 
— men det var igen en hændelse , der bragte Einar 
i lave . 
En eftermiddag i marts , henimod skumringen , sad 
Einar oppe i en kafé i Frederiksberggade . Der var 

spejle i begge vindueskarme , så at man kunne se , hvem 
der gik på gaden til begge sider . Tusmørket begyndte 
at gøre de strømmende ansigter vage , mod aftenen 
skiltes skyerne på den strimmel luft , der kunne ses , 
en kølig stemning af vemod lagde sig over den svindende 
dag . 
Da så Einar , at Elisabeth Borring kom gående på 
fortovet indad mod byen . Det var længe siden , han 
havde set hende , han fik et stod af glæde og rejste 
sig . På trods af sin beslutning om ikke at nærme sig 
hende , ilede Einar ned på gaden . 
En svag aftenbrise kølede mod hans kinder , han så 
Betty komme fem-seks skridt borte i det tynde tusmørke 
— men hun var ikke alene , der gik en mand ved siden 
af hende . Og i det samme Einar så Betty — hun 
havde en dunkel kjole på , som var nedskåren i halsen — 
opfangede han en Duft i brisen , der bar imod ham fra 
hende , en mælkesodme , en Duft af blod fra hendes hvide 
Hals og barm  .  .  . 
Einar kom kejtbenet op ad trappen — hun havde 
ikke set ham . Han skyndte sig op i kafeen og greb 
sanseløs et blad , hans fingre dirrede . 
Et øjeblik efter var han rolig , han gik bort i modsat 
retning og blev ved at gå — ud af byen . 
Hele natten tumlede han med sorg og forbitrelse . 
Mørket lå om ham som en hinde over hans øjne . 
Men mod solopgang , da han var langt ude på det 
stille land , brast mørket om ham . Han standsede på et 
højt sted og vidste ikke , hvorfor glæden stod op som en 
sol i hans sind . Betty ! Endnu skulle han få hende . 

endnu kunne han råbe ud i luften af sin ve som den 
gang , Betty og han skiltes ved fjorden . Ja råbe af 
ve og skrige af fryd som en gudesøn . 
Medens Einar så ud over lysegrønne rugmarker , 
var det , som om han glemte mellemliggende tider og 
blev sig selv fra den gang . — forfra ! Han kunne endnu 
begynde forfra og vokse sig frem til lykken . — nu 
vidste Einar , hvad det var han havde gået så længe 
og tænkt på og ikke forstået . Det var disse omslag , 
der undertiden regerede med ham . Det kunne hænde 
ham , at han tog sig selv op fra en tid før — midt i 
rusen — og der stod han da uden følelse , ensom 
igen . — hvorfor var han ikke skabt hel fra sin fødsel 
af ? Men det var dette , han havde gået og været bange 
for : en skøn dag kunne Betty være som et fremmed 
menneske for ham . — men nu forstod han det alt sammen , 
og nu følte han sig hel . Han skulle ikke igen gå i 
stykker . En mægtig lykkefølelse fyldte ham der , hvor 
han stod , som om selve jordens kraft meddelte sig op 
gennem hans ben til hjertet . 
— nogle dage efter skrev Einar til Betty , at hvis hun 
endnu ville have ham og lade de andre fare , så kunne 
han byde sig til , han skulle ikke svigte hende siden . 
Og hvad det angik med udkomme , så havde han nu 
også besluttet sig til at blive artist . Han ville være 
akrobat , det havde han længe tænkt på . De kunne 
så følges ad og blive hos hinanden . 
Betty skrev tilbage , at han skulle komme , hun brød 
sig ikke om andre end ham , hun ville aflade fra alle 
andre for hans skyld . 

de mødtes og blev enige om tingene . 
Om sommeren gik Betty på tourne" i provinserne , 
og Einar blev i København for at tage undervisning . 
Han lod sig uddanne til parterreakrobat , og da han fra 
barndommen af havde været fuldkommen bygget , lærte 
han snart at slynge sig i luften . Han lagde sig efter 
forvovne Spring , farlige volter . 
Sommeren igennem havde Einar det temmelig ensomt . 
Han fik tid til at tænke efter og samle sig . — sagen 
var vel den , at han havde opdaget sig selv , inden han 
var moden og fast i knokkelbygningen . Han havde 
nået selvviden , mens han endnu var i vækst , og den 
løshed , han mærkede i sin karakter , havde han taget 
for sit endelige væsen . — det var gået til på samme 
måde , som når han i søvnløse nætter havde betragtet 
sine forvirrede forestillinger som sygelige . Lige før man 
sover ind , er der normalt en løshed i bevistheden — 
kun plejer man ikke at opdage den . 
Men nu var det , som om Einar voksede af bestemte 
forudsætninger , han havde ligesom vendt de kviste mod 
lyset , han ville skulle trives . Han tænkte på Betty og 
barndommen ved fjorden , han lod sig fylde af alle 
minder om Betty , indtil han blev som et menneske , der 
ikke havde andre minder . Han voksede af denne jord 
og kendte sig selv . Hver morgen vågnede han uden 
nag fra dagen forud . 
Sidst på sommeren hændte der Einar noget , som 
syntes ham betydningsfuldt . 
Han boede i Amaliegade , i et af disse gamle steder 
med trappegang så vid som et tårn . 

af og til , når han kom hjem , havde han mødt en 
dame og lagt mærke til hende . Hun var temmelig lille 
og fyldig , nydelig af skikkelse . Der var noget rørende 
ved hendes frueudseende , fordi hun var så ganske ung . 
Einar havde lagt mærke til , at hun sendte ham blik , der 
på en og samme tid var sky og dulgt kyniske — hun 
mindede ham med ubehag om frøken Elise . Den lille 
frue havde en stor og tyk mund . Einar vidste fra portneren , 
at hun boede oppe på trediesalen , og at hendes 
mand var meget ældre end hende og syg for tiden . 
Det var alt , hvad Einar vidste . Men en nat havde han 
en drøm — han huskede den siden i alle enkeltheder . 
Det forekom ham , at han en eftermiddag traf denne 
frue i porten , de løb uforvarende mod hinanden og kom 
til at le , hun lo undseligt og med skjult livslyst — Einar 
bøjede sig frem med oret og bad : en gang til ! — og 
de talte , han så hendes mund bevæge sig , men han 
drømte ingen ord , reflekterede heller ikke over denne 
besynderlighed . Derimod følte han noget under bestandigt , 
det var som om de talte så lurende tvetydigt . Da 
grebes han af en trang til at plumpe ud med rene ord . 
— jeg kommer op til dem i aften , sagde han . Straks 
var det som aftalt , Einar så , at hun blev stakåndet , 
og at en lille behandsket hånd bragtes i sikkerhed ind 
under fløjelsslaget — den skælvede som en lille hund . 
Han så et glimt af hendes hjælpeløse øjne , idet hun 
vendte sig . 
Med det samme var det aften , Einar havde skrubier 
og balancerede — men så bestemte han sig til at lade 
de narrestreger fare og gå i seng . Han klædte sig 

af , men just som han stod i bar skjorte , for Pokker ham 
i forstanden , han åbnede sin dør og listede op ad 
trapperne . 
Der var bælgmørkt . Einar nåde til anden sal , da 
han pludselig opdagede , at en mængde andre i bare 
skjorter kom listende nede på trapperne . Hvad ! tænkte 
han , skal hun have så stort rykind ! — hvad har han 
da at gøre , han svinger sig lydløst ud over gelænderet , 
hænger i armene og firer sig hurtigt ned , han drømte , 
at en svag , kølig træk luftede op om hans ben , der 
hang frit i mørket . Og hvordan det nu gik til , han 
nåde ned til sit værelse på første sal , den anstrengende 
tur havde frydet ham — sådan kunne han hænge og 
spasere i armene ! Han fik lige låset sin dør , da det 
forekom ham , at Andresen — en ven , han ikke havde 
set i flere år — stod udenfor og ruskede i låsen . 
Einar fandt ikke noget påfaldende i , at det var Andresen , 
han lukkede ham bare ikke ind men stod og lo usigelig 
fiffigt for sig selv . 
Med et vandrer Einar igen op ad trapperne , klokken 
kunne være elleve , mente han . Han ringer forsigtigt 
på , og næsten i samme nu bliver der lukket op . Lys 
ulmer indenfor , og der står fruen i en lang figurløs 
klædning af dunkelblåt stof , hun smiler fortrukkent 
af undseelse — og de går ind gennem en stue , hvor 
der er sparsomt nattelys , Einar ser glassene over nogle 
skilderier kaste flunk i væggenes mørke , idet de går 
forbi . På et lavt leje , næsten nede ved gulvet ligger 
manden udtæret og gul , han er vågen , de brunlige skeletarme 
ligger nøgne oven på dynen . — han så dem godt , 

idet de gik forbi , han løftede overlæben fra tænderne og 
smilede uhyre djævelsk . Einar tænkte , at disse tænder 
lignede majskorn , han syntes at sammenligningen var god . 
— fruen skottede frygtsomt og med halv trods ned til 
sengen og gik ind i den anden stue , og Einar spankede 
gladeligt bagefter hende i sin skjorte . Det er soveværelset 
og der sidder de på to stole lige overfor hinanden . Hun 
kaster et hurtigt , rådvildt blik på ham , og i det samme 
driver hun over i hans favn med armene om hans Hals . 
Hun har kun dette tynde stof på , Einar tager til og 
tænker : død og pine ! Og han kysser , kysser hendes 
store , våde mund . — men ligesom det blev alvor , 
mindedes Einar pludseligt Betty — sådan faldt hun også 
ind imod ham den aften — en kold energi fyldte ham 
som ved et blodslag , et heftigt nej bemægtigede hans 
vilje — og han løftede den lille frue højt op i luften 
og lagde hende ned på sengen . 
— i samme nu vågnede Einar . Straks da han var 
vågen og bevidst , forstod han drømmen — årsagen 
dertil . — denne gang havde hans hjerne hersket over 
hans rygmarv . Selv ubevidst , i drømme , vandt han den 
sejr , der betinger menneskelig lykke . 
Om efteråret fik Einar engagement . Han og Betty 
rejste sammen for at svinge sig over scenerne i fremmede 
landes store byer . 

Xi . 
Et lille dampskib gik frem over en af Limfjordens breddinger , 
det var i maj måned . 
Einar og Betty stod på dækket , de kom fra udlandet 
og havde endnu fremmed luft i deres klæder . Det 
var en solskinsdag , forårshimlen var let og luftigt skyet . 
Skummet skød sig ud fra skibets stævn som brede 
kniplinger . Hjulskovlene svuppede uafbrudt , det lød som 
om lemme lukkedes i for noget — hastigt og for bestandigt . 
Kysterne lå rundt om . 
Einar så op på Betty , som hun stod under solsejlet 
i lyse klæder , der var en vandret lysstav i hvert af 
hendes øjne — 
— Betty ! 
— Einar ! 
Einar gik et kast over dækket , han var urolig . Hvert 
lille indtryk påvirkede ham , han så på de hvidmalede 
liner om randen af redningsbælterne og lagde mærke 
til dem . 
— se ned i vandet  ! råbte Betty , vi kan se bunden  ! 
Bunden var synlig hele tiden , skibet gled hen over 
det vævre element . Af og til rørte der sig noget i de 
mørke tangskove , som solen skinnede ned til , en olivenfarvet 

fisk bugtede sig dernede — Betty kaldte på Einar 
og viste ham en flok store rødspætter , der vandrede 
over sandbund , de røde rustpletter kunne skimtes gennem 
vandets grønne glar . 
— kan du huske de små flynderunger , vi så den gang ? 
Spurgte Betty — det et måske dem , der er bleven store . 
— skibet gled over den hvidlige fjord , langt bagefter 
vred overfladen sig til begge sider i ovale mønstre som 
moiré silke . 
— frøhlicher fahrt ! udbrød Einar og løftede sig , han 
så frem med vidtåbne øjne  .  .  . 
— se ! sagde han pludseligt og viste i al hemmelighed 
Betty en halvvoksen fyr , der stod på dækket og 
var optagen af at slukke sin cigar . Han gjorde det omhyggeligt 
ved at væde fingeren i munden og holde den 
imod gløden . Så gemte han stumpen i sin brystlomme 
— han spilede lommen ud med den ene hånd , for at 
stumpen ikke skulle komme til skade , den var allerede 
noget forpjusket . 
— han tændte den før , sagde Einar , han har røget 
en halv tomme . Om lidt tager han den op igen og 
røger mere . 
Einar måtte gå et slag igen for at kvæle sin bevægelse . 

langsomt , langsomt drejede de solgrå kyster sig og 
skiftede udtryk . Gule lerbrinker , der før havde stået 
lige imod , vendte lidt efter lidt profilen til . 
Der lå en rød stribe fjernt henne i det blå , et 
kirkespir stod som en stift op imod kuppelskyerne , af 
og til spejlede det sig i vandet . 

bunden vekslede og vandet dermed , damperen gled 
over dunkle steder og over sandbund , hvor vandet pludselig 
blev lysegrønt ligesom med en lyd . 
Lidt efter lidt tonede byen ud af fjærnheden . Jo tydeligere 
den blev , des hurtigere syntes de at nærme sig 
den , det var som om skibet tog sig sammen af sløvhed 
og skyndte sig at få ende på farten . Alle på skibet 
blev vågne . 
Før de lagde til bolværket , gled de et stykke langs 
kysten , og de lange bølger fra skibet nåde ind , slog 
tungt imod stenene og brødes — lidt efter vandrede en 
mængde små brudte og usammenhængende rynkninger 
ud fra stenene og ud over det glatte vand  .  .  . 
Byens huse lå i solskinnet med sorte ruder , de røde 
Tage var hvidspækkede i randene , det var en omhyggelig 
by . 
Einar og Betty gik op langs havnen ind på en kirkegård , 
der lå nedover skrænten . De kom forbi plankeværker , 
som lugtede af finsk tjære . Nogle høns , der 
havde rodet sig ned i det hede støv , sprællede afsted og 
kaglede forfjamsket . Spurvene hoppede på brostenene . 
Inde på kirkegården stod forårets glinsende førsteblomster 
— mælkebøtter , der luede i solen , svaleurt og 
ganske nyfødte pintselilier . Der stod avrikler på gravene 
i det sumpfrodige græs , og de nyligt udsprungne 
popler duftede intenst i solvarmen . 
Men under en af gravene lå legemet af en mand , 
som havde elsket blomster og husket sine medmennesker 
på dem , en mand med forårsblod i sit hjerte og med 
soldyrkede nerver . Hans navn stod at læse på en sten — 

Einar vendte sig og så mod solen ud over fjor 
den , den tindrede som en talløs mængde urolige spejlstumper— 
et nødskrig , et fryderåb klang i hans sind . 
Han så hen til Betty og følte sig et nu alene sammen 
med hende . 
Da de kom ned til skibet igen , var man ved at indlade 
en stor flok smågrise , de jamrede højt i kor . Deres 
skrig steg op imod himlen som blanke og stride lydtråde 
— dagens solskin tættedes , forårsstemningen 
trængte på . Einar vendte sig om imod Betty og så 
tavs på hende . 
Einar fandt en hund , der sad og vejrede med sin 
sorte snude og så til , mens grisene blev bakset ombord , 
den var helt ophedet på pelsen af sol . Den rejste hovedet , 
Einar så de klare øjne , den tyggede behageligt 
med munden , mens han strøg den , og lod øjnene løbe rundt . 
— se Betty , den bærer sig ad , som om den spiser , 
når jeg kæler for den , den  » nyder «  livet . 
Damperen kom afsted igen , og kysterne skiftede , mens 
solen gik over himlen . 
Om aftenen kom Einar og Betty til det sted , hvor 
de ville opholde sig , og lejede sig ind i kroen . 
Næste morgen gik Einar ud over agrene , han gik ad 
et skel og så sig om efter alting . Kløveren stod på 
Marken som millioner af grønne skillinger , små stedmodersblomster 
tittede op med hovedet påskrå , de var 
gennemsigtige som sygelige småpiger og rørte sig ydmygt 
i vinden . 
Græsset bukkede sig og bøjede sig for brisen , rugmarkens 
brede græsblade rundede sig blankt i solskinnet . 

Einar så fårene stå og mimre med kæberne , en 
visk græs stak dem ud af mundvigen og blev lidt efter 
lidt spist ind . — han så ud over kærene , milevidt ud , 
og han fyldte sig med morgenens svale luft  . .  . 
Da Betty kom op , var de inde i haven sammen , og 
de var henne at se ned i den dybe brønd . Langt nede 
i det kølige hul så de spejlbillederne af deres ansigter . 
Betty råbte for at høre ekkoet , hun fortabte sig rent 
deri , hviskedee , bjæffede og talte med sig selv . Einar stod 
og hørte på hende . 
Om eftermiddagen var de inde i byens kirke , degnen 
viste dem det fattige , der var at se . Einar gik sidst 
ud , Betty stod i det klamme våbenhus , og — degnen 
vendte ryggen til — hastigt slog hun armene om ham 
og kyssede ham på munden , holdt fingeren advarende 
i vejret . 
— jeg var bleven stille og tankefuld derinde uden at 
mærke det , tænkte Einar , murenes tungsind havde lagt 
sig over mig — tidernes ode — da ramtes jeg i ansigtet 
af roser  .  .  . 
Dagen led , og da solen nejede sig , lå der lange 
skygger ned over landet , agerrenene fyldtes af dunkelhed . 

Einar og Betty sad inde i stuen og så solen synke . 
Den gled bag en rød skytåge , tynde guldskyer svævede 
over den , lange glødende spydblade lå langs hen ad 
himlen . Markens krumme bue stod sortgrøn op mod 
himlen med enkelte gyldne strå og et spindelvæv af 
lys langs randen . Vinduesplanterne gennemskinnedes , 
røde pletter faldt ind på væggen . 

Einar så gennem den anden stue , hvordan husets 
skygge lå langt ned ad markerne mod øst , helt ned mod 
det lyse kær . De hvidkalkede gavle langt , langt borte 
havde et rosenrodmende skær , endnu længere borte brændte 
en klar ild i en rude — huset var så milelangt borte , 
at det slet ikke kunne ses . 
Betty sad i gyngestolen , hun vuggede ud og ind af 
lyset , hun smilede , og hendes tænder gennemskinnedes 
i randene , håret krusede sig gnistrende om den purpurrøde 
øreflip . 
— lad os gå ud ! sagde Einar . 
Da mørket var bleven dybt og dugkøligt , begyndte 
frøerne deres sang nede i kæret . De ryllede og pylrede 
i den svale stilhed , disse hundreder af små struber , ingen 
kunne høre , hvor de var — en vellyd boblede , piblede 
fra selve jorden , den kunne ligeså godt komme fra 
en fortryllet Dal , hvor store læbeblomster stod i tusmørket 
og remsede deres drømme op for hinanden , som 
fra små våde dyr , der sad med brystet ovenud af en 
pyt og nynnede tankefuldt . 
Einar og Betty sad ude i grøften på græskanten og 
småsnakkede . Betty rykkede grønne strå op og sad og 
bed i dem . 
En vogn kom ud fra køreporten og passerede med 
frygteligt bulder . Da den var borte , blev der et tyst liv 
tilbage efter den , støvet søgte sig leje , en lille sten , der 
var kommen til at stå på kant , væltede om igen , sandskorn 
trillede , og græsset ved vejen rørte sig efter lufttrykket 
med fine lyde . 
Månen , der havde været usynlig på himlen hele 

eftermiddagen , stod nu højt i syd og lyste . Himlen under 
den var gul . Et firkantet skifertag nede ved vejen 
glinsede af dugvæde . Farveløse stjærner stod spredt i 
rummet . 
Einar lagde sin hånd på Bettys arm , det tynde 
kjolestof var køligt  ; han for sammen af den lille lyst 
der var ved at berøre Bettys kølige ærme . 
Frøerne blev ved at synge i kærene , luften var sval 
og fuld af dugduft . Dunkelheden lå om 'præerne i 
haven . 
— dagene gik . Forårets gule blomster ispredtes med 
sommerens blå , kornblomster og blåhat sprang ud , 
klokkeblomster stod ved vejkanterne og nikkede i solen . 
Einar og Betty var mest nede ved fjorden , hvor de 
pjaskede i breddens varme fladvande , eller de gik ud 
længere henne under brinken , hvor der var dybt mellem 
de store sten . 
Ofte sprang de op over agerskråningerne i solskinnet 
og løb som to guder . Einar vendte sig og så Betty , 
hendes barm bevægede sig , mens hun løb , som to store , 
hvide roser , der trykkes ned af vindpust og dukker hovederne 
— af og til kastede hun halsen tilbage for at 
befri sig for håret , der slængte om hende og spillede 
som sorte luer . 
Einar råbte i luften og slyngede sig , han sprang 
højt op og blinkede svimmel mod solen . 
De blev begge to brune og solbrændte over hele 
kroppen . 
— en dag svømmede Einar ud fra det dybe sted 
under brinken , det var meget varmt , og vandet lå spejlstille . 

han berusedes af sin styrke og strakte armene 
frem , han så dem hvide og fortrukne under vandets uro , 
han bøjede hovedet og så ned i dybet , hvor tangen 
rakte de rode flige op . Overfladen slog store ringe foran 
Einar , det var som om elementet pludselig smeltede uden 
at blive blødt først — og han svømmede udad , glemte alting 
og svømmede længere ud — 
da hørte Einar , at Betty råbte inde på land ; lyden 
kom langt borte fra , en hinde brast i hans øre . Han 
vendte sig og blev stående i vandet , han var alt for 
langt ude . 
Einar svømmede indad , og da han mærkede , at han 
var træt , blev han bange . Han svømmede til og følte 
med et en stor tavshed om sig — blæretangen så op 
på ham fra bunden med klaser af udbulnede øjne . 
Einar fik krampe i det ene ben , han trak sig sammen , 
slugte vand og sank . Men nu rettede han sig rasende i 
vandet og strakte sig ud , han hostede vandet op og fik 
næsen fuld af det ramme salt , en kuldegysning rystede 
ham . — han nåde land og gik tung op mellem stenene . 
Betty tog imod ham og så ængstelig på ham . 
Oppe under brinken , i ly af vinden , lå Einar og 
stønnede . Betty lagde hans hoved i sit skod . Solen skinnede 
lige på dem . 
Medens nu Einar ikke kunne lade være at give sig 
og bakke med tænderne , tænkte han derover — i samme 
nu han åbnede munden og stønnede , var han sig det 
bevidst , det forekom ham , at han gjorde det med vilje . 
Og dog kunne han ikke beherske sig efter udmattelsen . 
Han troede at burde blive ækel ved sig selv , han lukkede 

munden og ville ikke — livsleden kastede en skygge 
over ham . Men han kunne ikke få luft , og så besluttede 
han at hive efter vejret , han bestemte sig til at 
skælve med lemmerne og fare sammen af frysning . — 
Betty varmede Einar med sine hænder og skjulte hans 
hoved med sit hår . Einar blev roligere — hvad skulle 
han dernæst gøre ? tænkte han —om han rejste sig op og 
sukkede tungt en gang efter den prøvelse ? Og Einar lettede 
sig tungt sukkende . Så lagde han sig tilbage igen . 
— der kunne jeg pinedød nær kommen galt afsted  ! 
Sagde han pustende og så vist på Betty . 
— ja du er  . . . hvad ville du så langt ude ! 
Einar lo , han kom pludselig i hed stemning . 
De blev liggende i det varme solskin , Einar skammede 
sig lidt efter lidt over at blive kælet for . Han så op og 
vandt sine arme i Bettys hår , han ville sige noget men 
lod være . — hvor langt hår var noget dejligt noget ! 
Einar tog i Bettys arme og rettede dem ud , de var aldeles 
lige , gik ikke lidt bagover eller til siden i leddet . — 
omsider rejste de sig og løb ned over skråningen 
efter deres klæder . 
Betty løb foran , og Einar så de to store hudgruber 
på hendes ryg lige over lænderne , han så hendes 
fødder . 
— hvor dine fødder er yndige ! sagde Einar og standsede 
grundende . De har et udtryk af uansvarlighed , som 
om de ville sige : vi er så små , vi har ingen ting gjort . 
Ak nej , vi har ingen skyld i nogen ting ! 
Betty lo og sprang på sine fødder over sandet . 
— højsommerens lange dage kom og gik en efter en . 

rølliker bredte deres hvide blomsterflager ved vejene . 
Burren stod i blomst . Hist og her på græsmarkerne 
vippede en flok opløbne rugstrå , som et tilfælde havde 
såt der . Klintens frøhus blev tørt og sprang op , perikon 
blomstrede i grøfterne . Ranke tidsler svajede på 
agrene , musevikke og ærenpris filtrede sig sammen på 
grøftekanterne . 
— bliver du ikke ked af mig ? spurgte Betty . 
— nej , jeg bliver ikke ked af sommer og lediggang , 
sagde Einar . Nej . — se de to lys , jeg har tændt der 
på toiletbordet . Vi blev tændt på samme tid og skal 
brænde lige længe . Når du bliver gammel , bliver jeg det 
også . Men det kan vi altid tænke på . Lad os nu foreløbigt 
slukke lysene ! — 
da Betty sov ind , sitrede hendes fingre inden i Einars 
hånd og krøb ligesom små dyr i dødskamp . Einar 
lå stille og hørte hende sove , hun åndede lydeligt og 
sundt . 
Medens Einar lå ganske stille , hørte han lyde fra 
Bettys legeme — hjertet pulserede , det rørte sig i tarmene . 
Han mærkede ligesom en Ebbe og en flod i hele 
hendes legeme , hun blev lidt større og mindre mellem 
hvert blodslag . Og Bettys livsvarme nåde ham . 
— mekanisk trak Einar tæppet over sig i søvne , han 
hørte midt i sin søvn , at Betty var borte . Så kom hun 
igen , og Einar sank dybere i søvn . — men pludselig var 
de begge to vågne . Og de tog hinanden om halsen , 
grædefærdige af heftig bevægelse over at have genfundet 
hinanden , de vidste ikke , hvad de skulle sige . 
En meget tidlig morgen mærkede Einar , at Betty rørte 

sig , men han vågnede ikke . I søvne så han ligesom 
gennem tykt glas , at Betty rejste sig på albuen og kiggede 
søvndrukken ud af vinduet , som det grå mørke 
lå imod . 
— jeg har vundet ! hviskedee hun med en stille latter 
for sig selv og lagde sig inderlig fornojet til at sove igen . 
Da mindedes Einar uden at vågne , at de om aftenen 
havde væddet ; Betty havde holdt på , at der ville komme 
regn inden morgen . Det måtte vel have regnet så ! 
Men i søvne svulmede Einars sind af humor og ømhed . 
Han vågnede lidt efter og kunne huske alt . 
— en gang i juli holdt der en stor vogn udenfor 
kroen , og en dame steg ud . Det var Fru Edmunds . 
Hun forte sit dronning viktoria-korpus hen mod gangdøren . 

— ja jeg har sendt hende bud , sagde Betty og så 
usikkert på Einar . — han gjorde sig i en fart usynlig . 
Da han et par timer efter kom tilbage , var fruen 
borte . Betty havde grædt . — ja det var arvesagen , der 
skulle i orden , og nu var den det da også . Moder og 
datter havde talt noget sammen , Betty fortalte Einar et 
og andet . Det var jo allerede et år siden Edmunds 
døde , der var bleven sat en  » afbrukket «  søjle på graven . 
Ellers gik gården godt , Peter havde giftet sig med en 
obligation fra Salling . De havde fået en lille son , som 
havde engelsk syge . Men denne tunge prøvelse havde 
bragt dem begge tilbage til deres gud . Fru Edmunds var 
iøvrigt rask og rørig . Arvespørgsmålet skulle i orden , 
fordi Peter ville sidde i skiftet Bo og vide , hvad han 
havde . 

Betty var noget stille et par dage , efter at fruen 
havde været der . Men så fortalte hun Einar , at hun og 
moderen havde skændtes , hvorpå hun lo og var den 
gamle , glade igen . 
— i juli måned regnede og blæste det ofte . Einar 
og Betty plejede på sådanne dage at sætte sig ude på 
brinken under en paraply . De småsnakkede og så ud 
over det brede vand . Fjorden lå indigomork under dem , 
langt ude var den næsten sort . Lige neden for brinken 
var vandet irgrønt af sandbunden og bæltet af brune 
tangstrækninger . Regnen sivede ned , og blæsten svang 
sig under brinkhulingen . Det hændte , at fiskerbåde gik 
ud , arbejdende sig frem med årerne ; dér højt oppe fra 
så de ud som store biller , der benede afsted over bølgegangen . 

hist og her ude på den mørke fjord tændtes et 
hvidt skumblus for atter langsomt at slukkes , og Einar 
kom i tanker om vingeglimt af duer , der søger hjem 
og flyver imod sortblå uvejrsskyer . Fjorden brusede , en 
tone ombølgede de to på deres luftige sæde . Dybt 
nede vaskede vandet mellem stenene og løb rundt om 
dem . 
Sommerregn ! —einar lå i drømme og hørte naturen 
passe sit derude i natten . Regnen kom imod ruderne 
som pik af biode næb , dråberne såedes over havens 
gange og rislede i træerne . Mod morgen hørte Einar 
længe i drømme , at gårdens folk var oppe og talte 
med morgenrustne stemmer , han hørte en gå ude på 
stenbroen med bare fødder i store træsko , de skramlede 
så hult . Han hørte en ånde i gæsteværelset ved siden 

af , der var kun en der imellem , og Einar mindedes sovende , 
at det var den handelsrejsende , der var kommen 
om aftenen — han havde endogså en lille tanke om det 
mærkelige i , at han kunne reflektere så jævnt i søvne . — 
men vågnede Einar til sidst helt , da lå han i den 
fluesummende stilhed og rørte sig ikke . Han lå med 
armene op om hovedet og så på rullegardinet , der 
snart var mat og snart gyldent , eftersom solen legede 
med skyerne . Einar lå og ventede — lurede , til en strakte 
sig i halvsøvne og lagde sine arme over ham . Så snart 
denne ene blev vågen og sig bevidst , smøg hun sig 
skyndsomst ind til ham . Dette ville Einar opleve hver 
morgen — så lo han af den dybeste glæde og havde 
vundet en ny dag og en ny dags sorgløshed . 
— det regnede igen . Lave skyer drev som tåge 
over det blanke , grønne land , træerne stod stille i regnen . 
Nede på Marken ludede hestene fra vejret og 
vendte halen derimod . 
Og så kom der storm , en klar , strid ånde . Solen 
skinnede . Den fede muld i haven glinsede af småsten 
og potteskår , alle planter var rene og friske . Store skyer 
skyndte sig over himlen , træerne svajede forover . Og 
græsset bukkede sig hviskende , hunden lå og sov på 
krokketpladsen med tilbageblæste Oren . 
Landets lange kupler lå i skygge eller i lys , skyerne 
skyggede over hele strækninger med gårde og huse , 
men andre steder og langt borte lo solen lyst imod landet . 
Kæret lå dernede prikket af kvæg og stribet af 
grøfter og tørvegrave . Den modnende rug ned over 
ageren var oprørt som en sø af blæsten . 

men efter stormen blev det stille og varme dage 
der kunne komme skyer — langt borte , milevidt , så man 
dem hænge i luften , som de fine rodtråde af en Tue 
hænger i vandet — men varmen forflygtigede regnen , 
inden den nåde ned . 
Einar og Betty levede et glemsomt liv på denne 
strand , hvor de en gang havde fundet hinanden , og hvor 
varmen havde viet dem . 

Xii . 
I slutningen af juli fik Einar og Betty besøg af Aksel 
Thomsen og Helene Zimmermann , der kom rejsende 
sammen . 
De to veninder omarmede hinanden . 
— hvordan kunne i regne ud , at vi boede her ? spurgte 
Betty . 
— sligt spørges . Men for resten har hr . Elkær skrevet 
til Thomsen , og så foreslog han mig at tage en tur 
med herover . 
Helene spillede med øjnene imod Thomsen , der stod 
høflig og i fine klæder . 
Medens damerne gik ind for at krølle hår , drev 
Elkær og Thomsen ned over markerne , glade ved at se 
hinanden . 
— her lever du godt gemt , sagde Thomsen med sin 
lave stemme , hvad tager du dig for ? 
— jeg ! Ingenting . Jeg lever hen ad vejen ligesom 
de enfoldige . Ja , jeg læser lidt — tak for bøgerne ! — 
men for resten  .  .  . Gud , hvor du er den gamle — lige 
afmålt , lige pillen i tøjet ! — hvad får du bestilt , skriver 
du noget ? 
— lidt . 

Thomsen lod øjnene løbe rundt . 
— her er for resten ejendommeligt , sagde han . Rej 
sen herop er heller ikke ilde . På hver smule landstation 
står der en Karl indenfor lågen og roger tobak og 
spytter , så at tungen er lige ved at følge med ; jeg 
så ham en snes gange op gennem landet . — der er 
nogle dejlige gennemskæringer på banelinien , skrænterne 
er overgroede med langt græs og spinkle blomster , som 
lægger sig for lufttrykket , når toget jager forbi , de  » falder 
ned «  ligesom en kolonne . — jeg tror , at rølliken 
giver markerne præg heroppe — 
— har du opdaget det ! Ja det er også min blomst . 
Her er meget jeg skal vise dig , vi kan følges ad ud på 
de steder , jeg kender . Når man kommer ned i kæret 
om morgenen , kan man træffe at få en væsel at se , der 
holder til i tørveskruerne og futter omkring , jeg skal vise 
dig den . Her er nogle højst sælsomme gamle diger , der 
ligger afsides , og hvor der står kongelys og gule maskeblomster . 
Og fjorden har du jo aldrig set . Her kan 
komme underlige farvetoner over al ting — ulmende solnedgange 
— fjorden skifter i alle slags kulører  .  .  . 
De satte sig på markskellet og passiarede videre . 
Betty og Helene havde også en mængde at tale om , 
mens de krøllede hår . 
Helene tog anden kjole på , hun bevægede sig langsomt 
der i stuen . 
— du fik altså mit brev , sagde Betty . Jeg så , at 
Einar skrev til Thomsen , og så tænkte jeg  .  .  . 
— ja det gik aldeles af sig selv — Thomsen kom og 
inviterede mig , det er klart . 

— holder han meget af dig endnu ? 
— Thomsen ! Han har været komplet tosset i de sidste 
måneder . — vent nu lidt . Jo her ! 
Helene fandt en lille pakke frem og leverede den til 
Betty , som straks skjulte den i kommoden . 
— du lagde altså ud for mig . 
— ja det kan vi jo altid  .  .  . 
De tav lidt . Helene klirrede med krøllesaksen i lampeglasset 
og holdt sit nakkehår ud . 
— hvad bliver det da til ? spurgte Betty , vil du gifte 
dig med ham  ? 
— Helene løftede skuldrene og lo tørt . 
— nej , det kunne aldrig falde mig ind . 
— jamen så  .  .  . 
— jeg kan godt lide ham , han er også ganske køn . 
Men jeg vil ikke have ham . 
Betty prøvede at lægge et godt ord ind for Thomsen , 
men Helene afvæbnede hende snart . 
— nej , det kan være meget rigtigt , så . Tjener han 
ikke noget ved siden af . Ved bladene ? 
— jo . Men hvad kan det blive til . 
Betty grundede . 
— vi har ikke farlig mange penge nu heller , sagde 
hun , Einar  .  .  . 
— har du ikke engagement ? 
— nej , og Einar heller ikke . Jeg har sagt ham det 
flere gange , men han siger , det haster ikke . 
— jo det haster skam . Hvis i vil have engagement 
i år . 
Efter en lille pause sagde Helene lige hen  : 

— jeg skal hilse dig fra Borring . Hun så op med 
et gammelt udtryk i det smukke ansigt . 
Betty nikkede næsten umærkeligt . Lidt efter så hun 
forlegent og åbent på veninden . 
— husk , ikke at komme til at nævne ham . 
— nej , jeg tror du vil . 
Da Helene havde krøllet sig , fandt hun flakoner frem 
og parfumerede hele sin ranke person . 
— og så du , Betty ! 
— nej , jeg bruger ikke parfumer mere . 
— hvadbehager  ! 
— nej , Einar vil ikke have det . Han er en sær en 
i den retning — 
Betty fortalte et par træk , og Helene lo ; hun fik dybe 
smilehuller af oprømthed . 
— den var god ! Ja de mænd Betty ! Kan du blive 
klog på dem ? Thomsen — ja han er i grunden skikkelig . 
— hør , skal jeg sige dig noget , du gjorde vist bedst 
i at tage det stads og få det overstået , mens jeg er 
her og kan hjælpe dig . 
— nej , det er alt for kedeligt , nej nu skal vi more os . 
Jeg skal nok klare mig siden . 
— ja ja , det kan vi jo altid tale om . Ved du , hvem 
jeg også skal hilse dig fra ? — Markmann ! 
Betty blev ildrød . 
— den idiot ! 
Helene så sig i spejlet , hun fandt noget rødt , tyndt 
papir frem og trykkede læberne sammen derom , til det 
smittede af . 
— så må vi ud til herrerne  ! 

Einar og Thomsen så de to komme springende ned 
over Marken som kid . Helene løftede i kjolen . Hendes 
ojne var store og glimrende , hun opfangede Thomsens 
blik og læste beundringen på hans lukkede mund . 
De sad i række alle fire og sludrede . 
— nå , hvad oplevede de så på rejsen ? spurgte 
Betty . 
— ingenting , svarede Thomsen og så ud over landet 
med sine rolige øjne . Jeg forsøgte ikke at kysse frøken 
Zimmermann . 
— der var desuden flere i kupeen , sagde Helene 
triumferende . 
— hvor jeg ved nu , hvordan du har det , sagde Einar , 
jeg kan se det på dine øjne og føle din stemning — dit 
første indtryk af et fremmed sted . Jeg kender det  .  .  . 
— og hvad oplevede de så mere ? 
— vi kørte den ganske nat , som det må være dem 
bekendt . Jeg vågnede en gang , ligesom det var morgen , 
og så ud — 
— så de noget ? Røgen ? 
— nej , jeg så en dyb Dal , toget gik over , og den 
var fuld af morgentåge , man kunne se derigennem ned 
på bunden , hvor en å bugtede sig . Og broget havkvæg 
gik nede på bunden og gnavede af græsset . Så 
sov jeg igen . På Randers station så jeg en dame , der 
havde en hudkam på hvert kindben ligesom bassiliskerne . 
Jeg gjorde frøken Zimmermann opmærksom på 
hende  .  . . 
— og sagde , at sådan ville jeg også komme til at 
se udi 

— i Hobro drak vi brændevin og underholdt os hjerteligt 
med en indremissionær . Frøken Zimmermann klappede 
ham på hånden og gjorde ham forvirret . Så ved 
jeg ikke mere , 
— nu bliver de her mindst fjorten dage . 
— ja , det kommer an på . 
Thomsen så hen til Helene . Men hun opdagede det . 
Hun bøjede sig frem og så på ham med et dybt blik . 
Det begyndte at skumre så småt , mens de sad og 
talte sammen . 
Thomsen rejste sig og gik lidt frem på ageren , han 
plukkede en blomst og snusede til . Så satte han sig igen . 
Men ved siden af Helene . 
— det mørknes , sagde han i en anden tone end 
hans sædvanlige blaserede — hvad tænker de på , når 
det bliver aften ? 
Helene lo og syntes , det var et alt for lumsk spørgsmål . 

Thomsen tav noget . 
— jeg mente skam ikke ampelbelysning og diskrete 
gardintøjer , sagde han med et ubetydeligt slæng i stemmen . 
— jeg ville kun høre , hvilke digtere de læser  . .  . 
— lad os hellere høre , hvad de tænker , sagde Helene 
og strammede sig i livet . Hendes øjne havde et 
dugget lys i tusmørket . 
— jeg tænker på aftensmaden , sagde Thomsen og 
så ned mellem sine fødder , mens de andre lo . 
— vi skal for resten spise , sagde Betty , vi må snart 
gå ind . 
Helenes kjole havde lidt efter lidt trukket sig op 

næsten til knæet , hun sad , så at Thomsen kunne se det 
nu rystede hun kjolen ned og rejste sig . 
— hvem kommer først op ? råbte hun og lob . Thomsen 
satte bagefter hende . Han fangede hende og holdt 
straks op med at le , fordi han havde rørt ved hende . 
Helene kvidrede , hun vandt sig i tusmørket som en stor 
blomst og fandt på lunefulde småstreger . Hun slog 
Thomsen med en kålstok , for at han skulle slås med 
hende . De brødes lidt , og Thomsen bestræbte sig for at 
fare nænsomt frem , han kom til at le igen og lo hektisk 
 .  .  . Helene flagrede som et mol , hendes øjne funklede 
af den ild , hvormed hun legede . 
Da hun kom med Betty ind i sovekamret , blev hun 
nøgtern , idet døren lukkedes , hun rørte sig langsomt og 
talte ganske tørt . 
Men ved bordet spillede hun igen som en kolibri i 
luften . 
Siden blev der snakket og røget . Betty og Helene 
satte sig hen i sofaen med en æske  » Duke «  . 
Betty havde en hvidgrøn kjole på , Helenes var lysegul . 
De tændte hos hinanden , og cigaretterne , der bøjede 
og krummede sig lidt , lignede bagkroppene af to guldsmedde , 
som parredes . De to unge , slanke kvinder var 
selv som lette libeller , store sølvskinnende nymfer med 
skjulte florvinger . — 
nogle dage gik . 
— det er synd som du leger med Thomsen , sagde 
Betty . A 
— synd ! udbrød Helene og lo stærkt , det er ingen 
synd . Vi bliver leget nok med . 

Betty og Helene gik i vandet på den ene side af 
den fremspringende brink , herrerne på den anden side . 
Undertiden svømmede de så langt ud , at de kunne se 
hinanden . Helene hævede sig op som en havfrue , kastede 
hovedet tilbage og lo lattermildt til Thomsen ; hendes 
våde Hals skinnede langt borte i solen som hvidt marmor . 
Engang pjaskede kromandens store hund ud med 
og svømmede sammen med damerne . Thomsen kom så 
langt ud , at han kunne se dem , de lo som besatte ; Helene 
gav hunden dukkerter og boltrede sig derude med 
det lodne , våde dyr , som snøftede og slugte luft . 
De spillede krokket nedenfor haven , Helene så på 
Thomsen med sine forvildende øjne og gik dernede i 
yppige kjoler . 
— en dag var Einar bleven oppe i huset , mens de 
andre gik ned og spillede . 
— hvor bliver han af ? sagde Betty og så op mod 
huset . — der stod Einar i døren med sit sorte trikot 
på . Og i det samme de så ham , gav han et råb og 
løb til . Han satte fra foran stakittet , fløj højt forover og 
kom ned på hænderne , han kastede sig om på benene 
og slog seks ville saltomortaler hen ad græsset , hans 
fødder ramte jordsmonnet med rappe , voldsomme sæt . 
Halløj  ! 
Thomsen fik sin knevelsbart til at gå op og ned . 
Einar rettede sig og tog mod applaus ; han stod med 
sitrende halsmuskler , hulingerne ved hans nøgleben forsvandt 
og kom igen , mens han pustede . Hans bryst lignede 
en flettet kurv . 
— om aftenen fandt Betty og Helene også på 

noget , da de var kommen ind i sovekamret for at 
krølle sig . 
Helene slog døren op , og de kom ind i kostumer . 
Betty sang , og hun dårede dem aldeles ; hendes sang 
måtte få dem til at smile , den varme bryststemme fik 
hjærtet til at skælve af behag . Der var samme trylleri 
i Bettys sang som i hendes smilehul , hun havde kun 
et , det sad på venstre kind . Hendes uregelmæssige 
overtænder var synlige , hendes mine kunne ingen befæste 
sig imod . Blikket fra hendes lysebrune øjne var blødt 
som fløjl . Da hun havde sunget , dansede hun lidt og 
holdt sin kjole op , hun dansede på sine strømpefødder . 
De var røde i tåen , som om hun havde danset i en 
blodpøl et sted en gang . 
Nu dansede Helene . Hun lod den blå silkekåbe 
falde og stod i et ganske kort skørt . De lange , lige ben 
var beklædte med trikot af farve som åleskind . Hun 
havde to pinde i hånden i stedet for kastagnetter , hun 
smældede med dem og dansede . Og lidt efter lidt var 
det , som om hendes vilje lyste ud af hende , hendes ynde 
ophørte med at være bevidst — hun dansede med lidenskab 
— en lidelse fandt det eneste udtryk , den kunne 
få  .  .  . 
Thomsen sad i hjørnet og så til , hans øjne blev 
ganske smalle . Og mens han fangede glimtene af Helenes 
øjne , som nu var rolige og tomme , forstod han med et , 
at dette unge , stålsmidige væsen ikke var nogen kvinde 
— det var kunsten , den golde og ubegribelige , den egenmægtige 
kunst . Og i samme nu voksede hans stundesløse 
attrå . Nu ville han netop af al sin magt have 

hende . Hun var som selve livet for ham , og hvis han 
ikke vandt hende , måtte han do . 
Thomsen rejste sig og strøg sig over panden . 
Helene dansede længe og til sidst trak hun sig baglængs 
ind i sovekamret — lige i døren vågnede hendes 
øjne og lyste af triumf — og atter skiftede hun udtryk , 
hendes sidste blik traf Thomsen , et blik , der indeholdt 
hele den syvende himmel . Thomsen sad med en følelse 
af at være bleven råt beset — men for hendes grumheds 
skyld voksede hans længsel . 
— da damerne havde klædt sig om , gik de alle fire 
ned til fjorden . 
Det var en sval og dunkel aften , fuldmånen var 
oppe . Nedenunder brinken lå vandet mørkt og svagt 
tonende . Månestriben glitrede derude . 
— se det er som en regn af små sølvspyd , der 
falder ned i vandet , sagde Einar . 
— det er meget smukkere , sagde Thomsen med sit 
indesluttede tonefald . Se de kulsorte lapper mellem det 
hvide — det ligner en vandrende hær af sorte snoge med 
hver sin lille hvide mus i munden . 
Thomsen satte sig ikke hos frøken Zimmermann . Men 
da hun selv kom og stille gled ned ved siden af ham , 
blev han glad og blød igen . 
De havde siddet længe tavse hver med sine tanker , 
da Thomsen brød ud af stilheden . 
— det er en mild nat , sagde han alvorligt og træt . 
Men hvad kan det milde mørke nytte  .  .  . 
Han tav . 
— jeg ved , hvad du mener , sagde Einar . Du sidder 

og ser dit eget triste ansigt en alen foran dig , dine tanker 
går om hjørner for at komme bort , og de møder 
sig selv .— hvem der var barn ! Hvad ? " 
— å ja . 
Einar tav lidt og stirrede ud i det store rum af 
dunkel luft over fjorden . Langsomt og tankefuldt begyndte 
han at tale . Thomsens ord fik ham til at huske 
det , han havde tænkt så meget over , at næsten al hans 
viden var kædet dertil , og idet han talte , strømmede en 
mængde til og fyldte op under bevidstheden . Hans tanke 
blev som en forsamling , der må være fuldtallig for at 
skabe lov . — dette spørgsmål om limiddelbarhed havde 
Einar tænkt længe over , og han var bleven sikker på , 
at den ikke kunne fås igen , når den var tabt . Det 
kunne ikke nytte at gå tilbage , som så mange prøvede 
på . Man lagde sig efter gammeldags stil , man hvilede 
ud i stemningsfuldt enfold — men hvad var den naivetet 
værd i længden , når man blev stående bagved med 
sit overkloge og øde ansigt ? Hvorfor med vold spalte 
sig i et patetisk og et kritisk jeg ? Man kunne ikke gå 
tilbage . På udviklingens væv var der et hjul med takker , 
og derimod lå en spån , hjulet kunne gå frem 
men ikke tilbage . Man kunne fornægte vidskab og klarhed 
til en tid og gemme sig i tågen — følelsens medvilje-blindhed , 
men bevidstheden om falskneriet gnavede 
disse fornægtere og gjorde dem til melankolikere 
— ikke at tale om , at de gjorde en dødskamp pinligere . 
Nej , man kunne ikke vælge  » Sider «  af tilværelsen , man 
blev nok nødt til at tage den hel , hvis man selv ville 

være hel . Gud var alvidende  . .  . men det menneske , der 
kunne føle sig selv som en enhed , var gud . 
Man måtte altså ikke holde op med at analysere og 
pille fra hinanden , man måtte skamme sig ved at klage 
over , at alt for vågne tanker borttog friskheden af livet 
og lagde det øde . Man måtte kun helt igennem — til 
bunden . Så længe man kunne gå bag sig selv , var man 
ikke ved sit væsens grænse . Hvis man ikke indså dette , 
ville den æstetiske kaste dø ud af tvivlesyge — 
Einar rejste hovedet , taletrangen kom heftigt over ham . 
— skal de umælende virkelig være lykkeligere end de 
tænkende  ! Kan der ikke gøres regning på liv og lykke , 
når man lægger sig efter kundskab og indsigt ? — Staffeldt 
siger i et Vers , at man må vælge mellem at nyde 
i åvet eller at betragte det . Men han tager fejl . — sagen 
er jo den , at vi har sat vor kraft til på at blive udviklede . 
Vi er opslidte og trætte , når vi har nået begyndelsen . 
Vi er udmattede af at gennemgå kriser . Vi har 
svækket vor hjerne med tanker , som tusinde har tænkt 
før os , og som er udslidte . I vort trettende år måtte 
vi tænke kristendommen af os . Vore forældre var ikke 
så vidt , at de turde påtage sig et ansvar , som intet 
ansvar er . På den måde arvede vi afmagt . — 
jeg tror , vi må gå på , vi har al grund til at rejse 
os mod de herskende . En tilstræbelse vokser ikke , før 
den får begyndt . Men er der først hul , da vokser kraften 
kvadratisk . — de gamle sidder inde med stor og stædig 
kraft — men hvem takker dem derfor , hvem agter 
dem  ? — de har aldrig pløjet sig ud af noget eller sat til 
på at komme videre . Det er ingen sag at stå fast , når 

man stikker i snavs til midt på livet . Kan man forlange 
af os , at vi skal være karakterer , vi som hader det meste 
i vort væsen — det overleverede — vi som må stykke 
sammen af stumper — kassere væk , pille ud , sætte til — 
ja vi må underkaste alle begreber en prøvelse på ny , 
begynde helt forfra , vi må opsøge definitionen på mennesket 
— i historien , i naturen , mellem dyrene , og i vore 
opløste sjæle . — for at være retfærdige undersøger vi 
tingene , og vi opdager , at der er synspunkter i stedet 
for sandheder , professioner i stedet for mennesker . Vi 
ser læger ,' fysikere , skomagere , digtere , vi horer dem 
udtale en uforgribelig mening hver . — videnskaben kan vi 
ikke fornægte . Men den er jo løst fra sin sammenhæng . 
Den er ikke livet selv . Og det er forbudt at anvende den . 
— når vi har været rundt og har set gennem alle slags 
briller , er vi temmelig forvildede . Men vi håber endnu , 
at der kan findes et sandt menneskeligt synspunkt . — det 
æstetiske synspunkt er for resten det farligste af alle . 
Disse digtere vågner og hører , at jorden er herlig , de 
overslimer den med lyrik selv . — men en skøn dag , når 
livet har påtvunget dem sin råhed , kommer de og 
fortæller , at al livet er nødtørft . Sandheden ligger i 
midten — den ligger i midten som en kvinde mellem to 
mænd . Hun foretrækker hver anden gang , og hun føder 
bastarder . — omsider bliver vi kloge på , at alle synspunkter 
er forkerte , vi opdager , at der ikke er anden 
poesi end legemets . Og jorden er god og sund at bebo 
simpelthen — eller den kunne være det , hvis man ikke 
digtede den bedre end den er og samtidigt påløj den 
sietheder , den ikke har . Vi opdager , at al religion er 

dyrkelse af mennesket , men at man hidtil har gjort guder 
af drømmene om det fuldkomne menneske . Vi bestemmer 
os til at være guder selv . Vi kan ikke blive 
det . Thi vi har arvet en baggrund i vort væsen . Vor 
bevidsthed er sammenlignende . Men vi hader vore medmennesker , 
fordi vi i dem kun ser slette efterligninger . 
Det er professioner . Råber man tandbørste ud over hele 
verden , så rejser børstenbinderne sig — et hoved hist , et 
hoved her i menneskehavet — samt måske et par stykker 
til , der er monomane med hensyn til tandbørster . 
— men disse folk er robuste , og de tager gladelig 
jorden fra os . Evropa er i de tykkes besiddelse , og de 
sætter deres smag igennem . Store handelsmænd fylder syv 
værelses lejligheder med indbo — en hel industri blomstrer 
op og forsyner dem med møbler og malerier , løsøre 
og nips , som er efter deres smag . Deres Stuer ligner 
tømmerflåder . Og de er ens disse syv værelsers lejligheder . 
Damerne holder store fabriker i arbejde , industrien 
lever af dem , de køber gipsting og blikting , varer 
af celluluid og af forlorent krokodilskind . Evropa vil varieteer . 
Dingle- og skrævesmagen finder sine muser og 
sine templer . Slå en fuld arbejder for panden , og gudinden 
springer frem . Unge kvinder driver det vidt i kluntethed 
og firkantethed , de snøvler og sparker , de bevæger 
sig som alke eller alliker — thi den almægtige på 
galleriet teer sig sådan , når han er fuld . 
Der er ingen oprindelig livslyst mere , ingen ler uden 
i fuldskab  ! 
Einar tav lidt . 
— vel , vi ligger altså under i tilværelseskampen , vi 

der bekender skønhedens tro . — vi er en kaste , og hvad 
vi bliver enige om , det er sandhed . Det hører sig til at 
lade hånt om besiddelse på jorden — lyren er vort 
eje ! Men vi mener det ikke , det er vor afmagt , der skaber 
flosklen . Det kommer nu an på , om det mere differentierede 
nervesystem skal give sin mand dødsstemplet 
— da dekadentpoesien blomstrede , antog man det . Men 
tilværelsen kan ikke være meningsløs . Jeg tror , at degeneration 
er det samme som regeneration . Jeg tror , at 
vi nærmer os en sund type gennem sygelighed , vor reflektionssyge 
forhastiger udviklingen . Vi slider de daglige 
tanker hurtigere , vi ledes ved de spotbillige reaktioner . 
Vi kommer efter , at det meste i vort væsen er rudimentært . 
Vor tids mennesker er som vor tids arkitektur , 
variationer af rudimenter — en dorisk søjle sidder midt 
på maven af en kaldæisk peristyl , en gottisk løve brøler 
fra Toppen af en byzantinsk flagstang . Det hører sig 
til . — men lad os skrabe al den flossede slim af vore 
sjæle , alle de brugte og halvbrugte sager . Vore hjærneceller 
har arvet alt for mange dispositioner . — meningen 
med udviklingen er vel at hæve bevidsthedens tærskel .  .  . 
Såsnart man ved , hvordan mennesket er , så har vi dermed 
lukket af for ham — så må han blive en anden . 
Og hvem søger ikke netop det nye og uvisse , det farlige ? 
— men alt , hvad der hos mig kan blive bevidst , det gider 
jeg ikke længere huse i mit hoved , jeg giver det til pris 
— jeg gider ikke optræde herskende ved hjælp af en 
tanke , jeg har i baghånden . Falder der mig noget ind , 
så siger jeg det . — nu kan vi til enhver tid holde rede 
på vore ideforbindelser , vi kender lovene derfor . Vi 

sidder og hører folk snakke og kan høre , hvordan de 
går ad ideassociationer — vi hører , at det ikke er 
sjæle , der arbejder der , men kun hjærner . Men vi må 
bagom denne afhængighed nu . — lovene for ideforbindelserne 
kan vi lade gælde i vore drømme . Men når vi 
er vågne , da lad os bryde kæden mellem årsag og 
virkning , lad os gribe ind og vælge mellem de ideer og 
forestillinger , der associerer sig i os . Vi kan bringe det 
til at leve i kraft af beslutning . For når den indre lov , 
som findes i udviklingen , er os bekendt , da kan vi påvirke 
udviklingen . Der er kun frigørelse gennem beherskelse . 
— vi vil danne vort liv selv , vi bestemmer selv , 
når vi vil dø . Vi vil være voksne . — 
men nu må vi tage menneskets skrøbelighed i betragtning . 
Og det viser sig da også , at alle de , der hæver 
hovedet op over mængden , gerne får ondt i det . 
En lys erkendelse og en frisk moral er så sjælden , at 
ejermanden kan kaldes abnorm . Hvordan kan det være ? 
Hvorfor endte Jonathan swift som gal ? Det siges , at han 
var opfinderen af ironi  .  .  . Jeg tror , at swift blev gal , 
fordi han havde to mennesker i sig . Det ene menneske 
rådnede i ham og smittede det andet . — den Art sindssyge , 
swift led af , er kun et symptom på , at patienten 
lider af noget andet . Dette andet er verdens almindelige 
dumhed og kretinstædighed . — 
vi går alle sammen og er syge af arvet løgn . Bliver 
vi bløde på hjærnen , da er det ikke vore nye tankers 
skyld ; vi har et helt lognesystem liggende i os som blød 
hjærne . Vi dør af løgn . I en bagvendt tid er oplysning 
identisk med opløsning . 

nu er det jo en grundlov , at den , der kan indse sin 
forrykthed , også vil kunne komme sig . Han er frisk i 
det øjeblik han erkender . 1 lerfor må alle disse symptomer 
indgå i vor almindelige bevidsthed , hvis vi vil forbinde 
fritænkeri med sundhed — vi må indvinde de abnorme 
sjælstilstande for den almindelige psykologi . Man behøver 
ikke at lade sig narre af sin hjerne . 
Se om ikke begrebet visdom er kongruent med begrebet 
lammelse ! Vi længes alle efter at komme bag 
om alle ting og sidde stille — skaldede — ligeglade ved 
denne verden . Filosofer og videnskabsmænd har tænkt 
sig bag om alle love og er fri tænkere , men deres 
handletrang er borte . Nerven mellem deres hjerne og 
deres arm er visnet . Enhver reaktion lammes på forhånd . 
Men om det nu blev sådan , at en slægt var 
voksen i 20 — 30 Års alderen i stedet for i tredserne ! 
Hvad om vi narrede naturen — snuppede visdommen og 
lod den beholde skaldetheden ! 
Ja vi må fremskynde livet og få klar indsigt , så 
at vi kan komme til at påvirke udviklingen ved hjælp 
af dens egen lov . Vi har længe formået at slå i takt 
til musiken , men nu tror jeg , at vi skal prøve på at 
dirigere den . 
Einar tav . 
Frøken Zimmermann sad og lænede sig op ad Thomsen 
 , og han holdt sig ganske stille . Af og til så han 
ned på hende . Månelyset brødes i hendes dunkle' øjne , 
det blege ansigt var ligesom overspundet og sløret af 
drømme . 
— hører du , hvad jeg siger , Thomsen ? spurgte Einar . 

— ja jeg er med . Kør videre ! 
— du må dog også indrømme , at så længe jorden 
har stået , er det de såkaldt abnorme , der har haft indbildningskraft 
og vilje . De har kunnet kritisere forholdene 
og omgivelserne , fordi de i deres opløste sjæle havde 
et billede af livet . Men nu da videnskaben står så 
højt , burde man tage gavn af den . Der kan tales om en 
sjælelig antiseptik  .  .  . men lad os ikke forveksle sygeligheden 
med frisindet  .  .  . og lad os på den anden side 
ikke få mistillid til ideerne , fordi enkelte individer sprænges 
af dem . — 
jeg tror , at vi i vor tid har betingelser for at kunne 
samle en helhed af stumperne  .  .  . som drenge lavede vi 
bolde af kohår , men de lod sig ikke rulle til kugle , 
for hårene var omhyggeligt pillede fra hinanden næsten 
et for et — tesede , som det hed . — læg mærke til , hvor 
kunstnernes studier og deres privatliv interesserer stærkere 
end deres kompositioner . — sagen er , man vil have 
rede på udspring og mellemled -— den analytiske Sans 
tilspidses og søger at kraftanstrenge sig . Og vi bliver 
digtere alle sammen . Den altfattende tanke kan ikke være 
så langt borte — hårene er tesede og ligger i en stor 
los bunke — en rask dreng skal komme med begge hænder 
og rulle bolden . Vi kunne fremskynde sagen ved at 
kassere væk af det gamle . Om en hjerne begyndte der , 
hvor vi slipper — om vi sparede vore børn for al den 
løgn , vi har måttet æde  .  . . 
Vinden susede ganske tyst i græsset på brinken , 
hvor de sad . Det var en mild og fin nat . Einar blev 
ved at tale . 

— hvordan er det gået til , at vor natur er bleven 
sig selv fjendsk , hvorfor er vor legemlige funktioner så 
godt som forbudte ? — det er klæderne , der har gjort 
skade og bidraget til at fordreje menneskebilledet . Når 
man vil tænke sig en mand , så forestiller man sig et 
sæt tøj og et par støvler . En mands ben er cylindriske . 
En mand holder sit stokkehåndtag mod munden , når 
han sidder på en parkbænk — det har jeg set både i 
den gamle og i den ny verden . En mand tænker hoved , 
når jeg siger hvidkåls — . Kvinderne er kegleformede 
forneden . — klæderne er gode til at skjule skavanker og 
skæve ben med — klimaet bærer ikke al skylden . Lidt 
efter lidt begunstiges grimhed , de grimme får majoritet . 
Og dermed har blufærdighed flerstemmighed . — men det 
skønne menneske , eller skal vi sige det sunde , lever kun 
i kunsten og literaturen . For nogle år siden var grimheden 
lige ved at sejre også der . Grosserere følte sig 
stødte , når figurerne , de købte , ikke var kalveknæede . 
— livet agtes ikke . Der svømmer klæbrighed rundt 
i luften . — bryggere opstiller skønne statuer for de 
penge , øllet indbringer , københavnerne drikker øllet 
og bliver tykke . Digterne skriver om deres melankoli og 
får læsere . Man glæder sig over at se , hvor vel knægtede 
disse skønånder er , og hvor formfuldendt de besynger 
ydmygheden . — folk tilbeder endnu en mand , der 
hænger krum og dødssvedende på et kors med sår i 
hænder og fødder — menneskeidealet ! Det var ham der 
bragte løgnen ind over Evropa og satte dyden under statsmagternes 
beskyttelse . — samfundsatmosfæren er kvalm , 
der lugter af dyner fra gibraltarstrædet og til Nordkap , 

der flyder fedt på gaderne , folk sveder af lighed . — 
hist og her sidder der en mand og laver figurer i ler , 
og når han har lavet en , synker den sammen igen . Han 
laver den om , , den smelter sammen . Han bliver tålmodig 
ved , indtil man finder ham hvidhåret over materialet . 
Han er monoman . I dødskrampen rører hans tommelfinger 
sig , som om den vil modellere  .  .  . 
Nu har vi denne rige civilisation — ja vi er så langt 
fremme , at vi egentlig er langt tilbage . Kulturen skal 
være kristendommens værk , fredens . Men hvem kan 
sige , hvor vidt vi kunne været nu , om vi havde holdt os 
klar af denne albinustro og var bleven ved at være hedenske 
og ærlige ? — men jeg tror , at denne pludselige 
dampkultur har nogen skyld i vor ekscentricitet , vort 
følelsesliv er bleven tilbage for erkendelsen . Vi tænker 
så at sige med Edison og føler med salig Rousseau . Kan 
nogen tvivle på , at det er følelsen , vi må opgive eller 
udvikle fra et nyt synspunkt ? Vi må lære , at naturen i 
sig selv er øde , det kan vi ikke en gang udenad endnu . 
Vi skal ikke lade os præge af naturen , vi skal stemple 
den — bebygge den — ja vi skal rent ud sagt finde os i 
de  » kvalme gader «  . — digterne er reaktionære . — men i 
stedet for disse blinde tilnærmelser — jeg synes — det 
bæres mig for — burde træde en forvisningens kraft , 
som nøgterne tanker og domme er omgivne af . Jo klarere 
og vissere en anskuelse , des hårdere en beslutning . 
Således opnår man igen en gang at handle . For følelserne 
er dog så valne , at de ikke kan drive til handling 
mere . Instinkterne er forkludrede . Og det er godt . 
Ak , om man en gang fik en lille handling i stand . Hvis 

der ikke bliver gjort noget , så går det galt . Jeg ser 
Evropa gro til — jeg ser folk do af drik og af tuberkulose 
 .  .  . kunne jeg male , så havde jeg nu et lærred 
for mig af størrelse som et hus — to skikkelser , der 
skrider over jorden — drik og sygdom — to overnaturlig 
store lig  .  .  . når kineserne en gang kommer , kan de 
gå på opdagelsesrejser med (   )kse og hakke — ind gennem 
skovene langs jærnbanelinierne — Skinner , der væsker 
af rust — og de kan komme ind i en by , hvor tagene 
hænger skævt som kistelåg , hvor rotter af størrelse 
som harer mylrer på gaderne , og hvor skeletter hænger 
ud over vindueskarmene  .  .  . 
Einar tav pludselig og sad lidt tavs med højt rettet 
hoved . Så sank han i sædet igen og sagde halvt leende  : 
— min tanke var så intens , jeg ville så gerne se 
det , at jeg næsten så denne skeletby — det var som om 
forestillingen rykkede nærmere med et sæt i mit hoved  .  . . 
Einar stirrede lidt ud over fjorden . 
— nu overvejer jeg ved mig selv , om jeg skal sige 
mere , vedblev han , og jeg bestemmer mig til at sige mere . 
Det er nu min vane at holde skændetaler for egen fornøjelse . 
Mens jeg sidder her , føler jeg mig selv og er 
ikke særlig begejstret  .  .  . der går tanker op i mit hoved , 
hvad tjener de til ? Og når jeg dør , går mine 
tanker ud af mig som bobler — de oser ud som svovlbrinte 
af et gammelt æg , der ingen kylling blev af . Og 
inderst inde har jeg en tomhed — der er ligesom et 
lille rundt hul midt i mit hoved . Det beboes af livsligegyldighed . 
Før holdt min  » Sjæl «  til der . Jeg var tyve 
år , før jeg blev udødelighedstroen kvit . Men jeg håber , 

at hullet skal gro til . Jeg lever mig selv til trods . Min 
animalske livsfølelse rækker sig i det grænseløse . Jeg plages 
ligefrem af tvangsforestillinger  .  .  . jeg drømmer om 
at hænge i en trapez oppe under skyerne og svinge milelangt 
frem og tilbage — mellem mønt blank og galhøpiggen 
— og mit spejlbillede skal skære som en tynd streg 
over havet dybt nede . Når jeg går på gaden , fabler 
jeg om at springe pålangs over alle de køretøjer , jeg 
møder , i stedet , for at gå udenom dem . Havde jeg al 
den nervekraft , som jeg har tilsat på at tænke mig klar , 
så ved jeg nok , hvad jeg ville . Jeg ville ulejlige de 
sergenter , der sidder på tronerne i Evropa . Jeg ville 
lære folk , at slægten lader sig forædle ligeså vel som 
heste og svin . — hvis vi sparede de trettenårige for kriserne , 
kunne de arve vor kultur og have deres kraft i 
behold . De kunne få evne til at leve lige så stærkt , 
som de , der har kraft uden kultur — men ti gange rigere 
og finere . De behøver ikke at være sammenkludrede rudimenter , 
de skal ikke ødes ud i ufrivillighed som os 
andre , der ikke ved , hvilket der er hvilket . Menneskene 
skal heller ikke have nødig at tale — så meget , som jeg 
nu har gjort . Jeg sidder og er flov nu . Når alt kommer 
til alt har jeg talt af nødvendighed . Men i har vel ingen 
skade taget . 
Einar tav og så ud over den mumlende fjord . Langt 
borte på Salling dæmrede et kalket kirketårn i månenatten . 

— jeg sidder og foler mig husvild på planeten Terra , 
sagde Einar , det gør et paradoksalt indtryk på mig , at 
den kirke ligger der . Mine øjne er disponerede til at se 

et tomt sted , hvor der ligger en kirke . Det er som havde 
jeg en hallucination  .  .  . 
Einar gav sig til at le , han vendte sig og tog Betty 
om begge arme . Han dirrede af uro . Men pludselig 
brød han ud af stemningen og sprang hen over brinken . 
De gik hjemad . 
Einar og Betty hørte de to andre tale bagved , de 
hørte Thomsens lave stemme , den lod bedende . Og Helene 
talte kort og knapt . 
Men Einar hørte kun stemmerne halvt , han var ganske 
optaget af Betty , der gik ved hans side . Han skottede 
ned og så i dunkelheden , hvordan Bettys sko skiftevis 
tittede frem under kjolesømmen ; de lignede snuderne af 
to salamandre . Knapperne så ud som øjne . 
Natten var lys og mild . Einar og Betty kom langs 
ad dunkle diger , der steg op af Markens dæmring . 
Da de nåde op til vejen , så de kærene ligge fulde 
af tåge som hvide søer med sunde og vige . Månen 
stod mellem lette sølvskyer . Overalt var der stille . Einar 
så frem for sig og rundt op over himlen , han trykkede 
Bettys arm heftigt . 
Stjærnerne strålede over dem . 
Helene kom støjende ind i stuen , da de var nået 
hjem , hun så hen til Betty med et blik , som kvinder 
forstår . 
Thomsen kom ind , han sagde , at han skulle rejse 
næste morgen . — jo han måtte rejse , sagde han og smilede . 
Men linierne om munden var stive . Han blev stående 
lidt med dette usikre udtryk og med ygmyge øjne . 
Han var en høj , kraftig mand . 

da gik Betty rask hen og slog sine arme om Thomsens 
Hals . Han gjorde sig fri , vendte sig og gik ud af 
stuen . 
— Helene fortalte Betty , at han havde friet igen , og 
hun havde sagt nej , definitivt nej . Til sidst havde han 
bedt om kun et Kys , et første og et sidste , men det havde 
hun også sagt nej til . 
— det var rigtigt , sagde Betty . 
Helene tænkte sig om . Ja . — hun fortrød nu , at hun 
ikke havde kysset ham . 
Næste morgen rejste Aksel Thomsen . Det varede længe 
med at sige farvel , han kunne ikke beslutte sig , han stod 
ret op og ned og tænkte sig længe om — eller tænkte 
slet ikke . 
Da han for sidste gang sagde Helene farvel , så hun 
ham dybt ind i øjnene og holdt sit ansigt blegt — lovede 
igen — han tøvede — men så gik han . 
Einar så efter ham og forstod , hvilken skrækkelig 
ensomhed han gik i mode — han så ham sidde alene i 
en kupé med savnets dødssygdom i panden  .  .  . 
Der var en mils vej til stationen , Thomsen gik dertil . 
Men hen ad aften , da de tre sad nedenfor haven , så 
de Thomsen komme op ad stien . 
Einar skelede hen til Helene — der kom glimt på 
glimt i hendes øjne af grusomhed . 
— men Thomsen ! Var toget gået fra dem ? råbte 
Betty . Eller vil de blive lidt hos os endnu ? 
Thomsen blev stående foran de tre , han havde endnu 
det stille udtryk i ansigtet , man får ved at gå en vej 
alene . Han pustede lidt og så hen til Helene . 

— nej , jeg kom ikke forsent , sagde han , jeg var i 
Randers , men så vendte jeg om igen  .  .  . 
Han stod lidt , så drejede han sig til siden . 
— jeg kan vist nå at komme med sidste tog , mumlede 
han , — hvis jeg havde haft en cykle . Eller — ja 
det  .  .  . jeg tror  .  .  . 
Han gik pludselig tilbage ned ad stien og gik uden 
at vende sig . De så ryggen af hans lyseblå overfrakke . 
Mens han gik , bøjede han sig sidelængs og trak de 
lange hundegræs op , der voksede på skellet , de hørte 
stråene skride med små lyde i bladskederne . Han gik 
med bøjet hoved . 
— jeg er vis på , han græder , sagde Betty dæmpet 
og rejste sig op for at se efter Thomsen . 
Helene lo — en kort , tør latter . 
— de er stærk , sagde Einar og så vist på hende . 
Hun krydsede hans blik med et advarende lyn i sine øjne . 
— gud nåde den , der en gang vækker hendes sanser , 
tænkte Einar . 
Et par dage efter blev Betty lidt syg og lå til sengs . 
Helene var hos hende , og hun blev snart kvik igen . 
Kort efter rejste Helene Zimmermann . 

Xiii . 
Kornet blev mejet , August måned gik . På stubmarkerne 
var der bølgede mønstre efter leens skår 
— ligesom stivnede skygger af kornets levende bølgen 
i sommer . Frøerne hoppede på land , og de sige , hvori 
de havde gennemgået forvandlingen , lå udtørrede . 
Luften begyndte at få den høstlige kølighed ; om morgenen 
kunne man mærke den , som om der fordampede æter 
fra ens hud . De visne kartoffelagre udsendte en moden , 
rå lugt , som nogle kender , og som virker hemmelighedsfuldt 
på sindet . 
Sidst i August rejste Einar Elkær til København for 
at søge engagement til Betty og sig selv . Når det var 
i orden , ville han komme igen og blive med Betty ved 
fjorden september måned ud . 
Betty fulgte Einar til stationen og stod der på perronen 
i sin lange , blå kåbe , da toget gik . 
— hvor Einar kunne denne tur ned gennem Jylland 
udenad , og hvor han kendte 'kyperne . De havde deres 
literatur — kammerråderne , kindskæggene i  .-ebeltoft — 
men det forandrede ikke på dem . Sådan og sådan ville 
de sige , så sandt som skedevand frigør kulsyre af kridt . 
På Fredericia station så Einar repræsentanter for 

flere samfundslag , der drak kaffe . Han så enkelte 
københavnere , der var kendelige på , at de ikke lod sig 
blænde af spejlene og parketgulvet i restaurationen . 
Der var en , som han særlig lagde mærke til , en ung , 
svær mand med stumpvinklede albuer og slappe pudehænder . 
Einar , der huskede fysiognomier længe , mindedes 
at have set ham for nogle år siden i  » Kisten «  , hvor han 
havde bragt kellnere og damer i stemning ved at spise 
en tikroneseddel . Han havde ikke taget denne næring 
til sig , fordi der overhovedet ikke var andet at få end 
pengefedt , det havde været udtryk for et øjebliks svulmende 
stormod . — herregud , så han gik endnu  ! Han 
så noget forsovet og absintojet ud -— noget sengedunet , 
trods de rene og fine klæder . 
Toget gik videre , og Einar kom til København . Han 
var straks så heldig at træffe en agent og få sluttet 
kontrakter . 
Og hvad var der så at blive længere efter . Einar 
tog med et tog samme dag og kom tilbage op til 
fjorden om aftenen . Han vidste , at Betty ikke ventede 
ham før om to dage , han glædede sig til at komme og 
overraske Betty . Einar længtes allerede efter hende , han 
havde fuldstændig glemt , hvordan det var at røre ved 
hende . Han blev varm ved tanken om bare at måtte 
tage Betty om livet og kysse hende en gang , han længtes 
efter at mærke hende igen og stryge håret bag ørene 
på hende med fingerspidserne . Han ville straks finde 
sig frem og kysse hende midt på brystet . Under nakkehåret 
og i ørene . — 
det var mørkt og sent , da Einar nåde kroen , han 

gik op gennem haven og så , at der var lys i sovekammervinduet 
indenfor rullegardinet . Så sent . I gæsteværelset 
ved siden af var der også lys , men sparsommere . 
Der var ikke rullet ned . Einar så ind — døren mellem 
værelserne stod halvtåben , den var ellers altid låset . 
Der var lys nok til , at Einar kunne se noget tøj på 
en stol — og i det samme sloges han for panden af 
tanken — 
han blev iskold i hovedet . 
Einar havde ikke en eneste tanke — han stod et 
øjeblik og var aldeles bevidstløs efter slaget . Drevet af 
en ubevidst vilje rakte han sin flade hånd frem og 
trykkede en rude ind i sovekammervinduet , hans fingre 
rørte ved rullegardinet , der gav efter som bugen på en 
slunken tudse . Der lød nogen larm derinde , og et par 
sekunder efter så Einar ind i gæsteværelset — han så 
nok , han vendte sig og gik ned i haven . 
— det fæ har glemt at rulle ned , tænkte han , hvad 
mon det er for en stud ? 
Einar fik i mørket fat i en valmuekapsel , og idet han 
rykkede den af og klemte den mellem fingrene , tænkte 
han  : nå ja her går jeg jo , som jeg ellers plejer  .  .  . 
Han var sig ikke fuldt bevidst igen , før han snublede 
i en krokketbue nedenfor haven , han skimtede en rolle 
på jorden og tog den op — det var som om den 
tænkte for ham , og han besluttede i et nu , så som ved 
et lyn , at han ville begå mord . 
— han var noget efter oppe ved indgangsdøren på 
den anden side af huset , just som en fed herre smøg 
sig ud af døren , ilfærdigt famlende med en rejsetaske . 

det var Pokkers så hurtigt han havde fået klæderne 
på . Det var ikke mørkere , end at Einar kunne kende 
ham , han blev slet ikke forbavset over , at det var ham , 
han havde set i Fredericia aftenen i forvejen . 
Da den fremmede fik øje på Einar , standsede han 
og vendte sig — lob med flagrende frakke tværs over 
vejen som en skræmt høne . Og i blind angst satte 
han over grøften og løb ned over Marken . Hans komiske 
løb i dunkelheden gjorde , at Einar blev underlig blandet 
til mode . Men han satte efter ham . 
Lidt efter lidt sivede blodet tilbage til Einars hoved , 
han begyndte at tænke hurtigt . — altså skulle han 
udsættes for det med , ja hvem vidste , hvad det kunne 
blive til . For det første var denne fyr alt for tarvelig , 
der havde Betty haft en simpel smag . — hvad var det 
almindelige ved denne type på en affærer pisk var 
ret almindeligt . Smukkere var det at give sig hen i 
ustyrligt raseri og myrde manden , det måtte siges at 
være et sublimt udslag af raceinstinkt . I Frankrig 
gaves sligt endogså lovmedhold — in flagranti . Sandelig , 
det var også tilgiveligt . Men løbe her i nattens mørke 
efter en tvk mand  .  .  . løbe som en hane , der har vendt 
sig om , og imidlertid er der en hanekylling  .  .  . Han løb 
der med en krokketkølle i hånden . 
Einar smed køllen fra sig , han var ikke kommen mere 
end lidt over grøften . Han havde egentlig ikke lyst 
til at løbe længere heller , men han blev ved , fordi han 
var i gang — der foresvævede ham noget om at banke 
den fyr halvt fordærvet i alt fald . 
— men hvad kom sagen ham egentlig ved ? , tænkte 

han videre . Og ret beset , tog et hjerte skade af at 
hase mere end en elskets billede ; der kunne for den 
sags skyld gerne være et helt galleri i guldrammer og 
med gevirer ovenover . — der kunne være grund til 
at anlægge en splinterny betragtningsmåde på tilfældet 
— hvis der var tid til gennemtænkning — en ganske 
flunkeny reaktion . Ak hvor det var følgerigtigt og altså 
pøbelagtigt at bære sig ad som skinsygt handyr 
— lukt efter reglen ! Hvad var rigtigt nu , og hvordan 
skulle han hævne sin ulykke — ja , for nu gav han vist 
al ting fanden , han havde rimeligvis fået grundskuddet . . . 
Einar vendte om . Der var ikke gået to minutter . 
Han tog krokketkøllen op , idet han kom forbi den , 
og gik ned bag haven . 
Her satte han sig på kanten af en lægte i stakittet . 
Men han kunne ikke sidde stille , han rejste sig og gik 
ned over Marken , hurtigere og hurtigere . Og led for 
led dannede der sig i hans fantasi en forestillingsrække , 
han gled ad den . — 
nu kunne han forfulgt den fremmede mand — hvor 
var de kommen hen ? Til brinken . Der stanser han , 
han tripper i vånde og søger at vige til siden . Og 
Einar når hen til ham . Da stiller manden sig med 
ryggen mod fjorden og rækker armene i vejret og 
puster sig op . Han siger noget — brøsigt — han er 
ikke den , der vil give sig . Hvad så ? Einar tænker 
noget over sagen , prøver måske , om manden har ret 
i det , han siger , han står stille og grubler — han er 
et øjeblik fuld af den ligegyldighed , der er over al forstand . 
Men denne slyngel frister ham . Satan ! Einar drages 

imod ham — han er mæt og træt af hele vrøvlet — 
men Betty ! Den aften i Vesterbrogade — og Einar 
beslutter . . . 
I dette øjeblik opdagede Einar tankerækken , ved at 
han i hele sit legeme følte samme fornemmelse , som 
man kan få ved stærk latter , en kildren — musklernes 
lammelse eller krampe — han svækkedes i knæene , 
stansede og søgte at bryde af . Men han havde en sløv 
følelse , som når man vågner midt i en god drøm og 
vender sig for at drømme videre . 
Han gik igen , og lidt efter tog han fat forfra på 
tankerækken . Han begyndte helt forfra og arbejdede 
sig op  .  .  . 
— beslutter ! — 
— å nej  ! Lad være  .  .  . Jamen  .  .  . 
Sådan kunne manden råbe i dødsangst . Og Einar 
har sparket ham i maven , sparket ham i maven ! Og 
han samler sig og ved det — husker , at manden har 
fægtet med rejsetasken i luften . Den er måske gået 
op — han har hørt et læderdæmpet smæk af låsen — 
der er måske drysset nogle cigarer ud — der er endnu 
et skrig i luften , efter at manden er styrtet ned og 
forsvunden , et halvt skrig , det blev afbrudt midt i , fordi 
sparket traf i maven . — 
atter løb en sitrende følelse gennem Einars legeme . 
Men nu standsede han igen og holdt sig selv an . Han 
var et godt stykke nede på Marken . Langsomt gik 
han tilbage . 
Da han kom til stakittet og så en stolpe foran sig , 
hævede han krokketkøllen og slog den med rasende magt 

derimod . Det sukkede i stakittet , en dirren løb langs 
alle lægterne . Men køllehovedet holdt . Einar havde 
håbet , at det skulle være splintret i stumper . Han blev 
flov og lod køllen falde . 
Atter gik Einar ned over markerne , og hans sind 
forandredes . 
Han følte tilbagevé efter en organisation , som han 
aldrig havde kendt , og som ikke en gang nogensinde 
havde været typisk i slægten — mennesket , for hvem 
sorg kun er en storm , der går forbi , et hærgende uvejr 
gennem hans væsen . Et drab er ham vand for hans 
tørst , og siden forsmægter han ikke . Smærten gnaver 
sig ikke ind i sjælen og sidder der som kræft gennem 
tiderne , han kaster sig fladt på jorden og græder , 
græder af al formue , han rystes af smærtens feber og 
vælter sig i fortvivlelse , til kraften er gået af hans kød , 
og han sover . Fire og tyve timer sover han , og imidlertid 
arbejder naturen flittigt i hans årer . Blodet sysler 
travlt , hver lille celle skynder sig . Væske gyder sig ind 
her , et væv repareres der . Hjertet arbejder støt , lungerne 
tager mod luft og giver den gode del til blodet , 
sender resten ud igen . Og alt gøres i stand , ingenting 
glemmes . Forbrændingsprodukter bringes bort , også fra 
hjærnen , at de ikke skal besvære . Har han fået en 
lille rift på fingeren , så skynder hvide blodlegemer 
sig til og falder over bakterierne , og der bygges celler 
i en fart . Blodet stivner , for at der kan komme skorpe 
på indtil videre , siden skal det nok blive godt . 
Og når han vågner , er han hel og fornyet , han 
rejser sig og blinker mod solen , slår det hele hen , har 

glemt det hele , er kun umådelig sulten og tørstig . Han 
kender ikke en gang døden , han lever i faren , den er 
ham kun bevægelse og omskiftelse — et sår modtager 
han som et slag , der gør ondt , og han ved ikke , når 
sjælen omtåges , han glider bort som i søvne — nogle 
erindringsrester er hans drømme på vejen ned i mørket . — 
ja , kunne Einar nu gået ud over markerne med sin 
ve — han så sig selv ligesom på lang afstand vandre 
grædende ned i en Dal og op igen , og hver gang hans 
blege ansigt steg op over kimmingen , skinnede månen 
derpå og på hans strømmende tårer . — månen var 
for resten slet ikke oppe . — men sådan vandrede han en 
nat så langt , han kunne , over et stykke af Danmarks 
bølgede land — og mod morgen sank han sammen et 
sted og sov for at vågne og være ren på sjælen . 
Men det var kun et øjeblik , Einar længtes — han foretrak 
sig selv . Han måtte befri sig ad anden vej , om 
han ville have sin glæde igen . Kundskab og klarhed 
ville han ikke af med . Man kan ikke lade forstanden 
blive hjemme , når man går ud efter lykken . De nøgne 
tanker og den rå viden må bringes med , om man 
så mister både gråd og søvn . Ikke tilbage ! 
Einar standsede og ligesom overså stillingen . — der 
havde han nu gået sanseløs op og ned på Marken . 
— han fik et roligere indtryk af sig selv , hvorvel han 
var meget nedtrykt . Atter tænkte han over den smudsige 
ulykke , der havde ramt ham . — Einar vendte om 
igen og gik op mod haven . Da han krøb under stakittet , 
var der en lægte i vejen , raseriet blindede ham 
igen , han rettede sig med hele brystkassen sammenknuget 

i krampe og knækkede lægten midtover , en splint røg 
imod ham , han snappede den og vred den rundt , så 
at den skar hul i hans ene hånd . 
Men nu var han ædru . Idet han gik op gennem 
haven og genfandt sig selv , kom i ligevægt , forstod 
han , at han alligevel havde været meget nær ved at 
begå mord . Han gik baglængs i hukommelsen og overså , 
hvad der var sket i dette kvarter . Der kunne ikke 
være gået længere tid . — hvis det var bleven til noget , 
hvis han havde forfulgt manden ned til brinken og sparket 
ham ud eller dræbt ham med køllen — ja så var 
mordet dog ikke bleven begået i dette moment , det 
var begået i det øjeblik , da Einar tog krokketkollen 
op nedenfor haven — da blev mordviljen til . — 
hø hø , han havde nok gennemgået forskellige kulturstadier 
i dette kvarter . Havde sindsbevægelsen slået 
ham helt tilbage til lttypen ? Og havde erkendelsen så 
sejret lidt efter lidt ? — noget dæmrede for Einar , en 
sublim forståelse . Men det gled ham af hånden . — 
han forsøgte at tænke over denne løjerlige følelse , han 
havde haft to gange nede på Marken , denne kildren . 
Mon det var morderfolelsen ? Det var samme fornemmelse , 
som man kan få , når man er lige ved at  » do af latter< . 
Jamen var latteren ikke en ytring , der fulgte med stor 
kraftudladning ? — få et menneske til at le , og han 
er færdig !  .  .  . Thorbjørn Viking gik frem i slaget og 
huggede ned , da så han en række l'unge i døden og 
vende øjnene , Thorbjørn lo , så han måtte holde sig i 
siderne ; kraften var af ham , og han blev snart fældet . 
Hvad ? — — ak , hvor man endnu var langt fra at forstå 

dette hvirveldyr , der kaldes menneske  .  .  . Einar 
kunne ikke mere — han bad sig fri . Jeg kan ikke , 
tænkte han . Nej , nej  .  .  . 
Han satte sig på en bænk , den sørgeligste følelse 
gik gennem hans sind , han var træt og elendig . 
Det forekom ham , at der var hinder i hans hoved , 
som krympede og krøllede sig . — min forstand bliver 
nok holdt til ilden , tænkte han , og han fik en stemning 
af — åndeligt talt — at smile sygeligt . Hans forstand 
var som et gulv , der allerede bugner , idet huset hælder , 
men nogle skynder sig over det alligevel i yderste øjeblik . 
Einar følte sig i nød . 
Han forudså som i et glimt , at dette sindsoprør , 
som han nu havde dæmpet ned og forhindret fra at bryde 
ud , ville blive til en undergravende sygdom i sjælen , lange 
tiders knurren og fredløshed . 
Einar sad og vippede nervøst med det ene knæ , 
som om han red ranke med et imaginært barn — hans 
sind var som et stort , hedt sår . — 
pludselig sank hans hoved — hvor det var tungt ! — 
ja , sove ! 
Einar blundede virkelig i nogle minutter . Han for op 
med et ryk . 
Men nu var han i orden , ganske rolig og hærget — 
skrabet ren og blodig på sjælen . 
En halv time efter kom Einar ind i soveværelset . 
Den store lampe var tændt på natbordet . Betty 
lå på ryggen midt i sengen ; da hun så Einar , kastede 
hun sig skråt over mod væggen og så på ham med 
hele ansigtet præget af angst . 

Einar fæstede et blik på hende , så gik han roligt 
hen og lukkede døren ind til gæsteværelset . Den stod 
åben endnu . Der var ingen derinde . 
— Einar i hørte han bag ved sig . Da han vendte 
sig , så han , at Betty græd . Det rørte ham , men han 
skod følelsen til side — han satte sig på stolen foran 
sengen , gned hænderne og så lidt på hende , som græd 
der og tørrede sig med lagenet . 
— hvad var det for en fyr ? spurgte han meget 
ligefremt . 
— det var Borring  .  .  . Einar  ! 
— ja . — sig mig , af hvad grund du bar dig sådan 
ad — Einar så , at hun ville sige noget — var det fordi 
i ikke har fået retslig skilsmisse , er det det , du vil sige ? 
Nå , dog ikke . Var det for penges skyld ? 
Betty tav og græd højere . 
— det var altså for penges skyld , sagde Einar . 
Trængte du til penge ? Jeg synes ikke , det er så længe 
siden du fik din arv . Eller du har måske ikke fået 
den udbetalt . — Einar grundede nogle minutter . 
— kan du huske den gang , du skubbede mig ned 
fra stenen i vandet med klæderne på — nu mens 
Thomsen og Helene var her ? Kan du huske , at så snart 
jeg fik hovedet oven vande , lo jeg , jeg lo både muntert 
og fornøjet . Det gjorde jeg med vilje . For jeg vidste , 
at du øjeblikkelig fortrød dit kåde indfald , og jeg 
kunne ikke tåle , at du skulle blive flov ved at jeg 
satte fornærmelse op . — jeg var vis på , at jeg kunne 
betro mig til dig , Betty , jeg tænkte ikke , du ville tage 
skade af at blive noget betroet , eller at du ubevidst ville 

få ringeagt for mig , når jeg ikke holdt dig i ørene . 
Men nu  . . . ja skylden er ikke din . Jeg siger egentlig 
ikke noget til , at du har lavet denne historie — så 
kunne jeg få nok at bestille med skinsyge , hvad din 
fortid angår . Jeg kender også din pengesyge , den har 
du arvet , og  . . . ja du har haft meget at kæmpe med . 
Det kan være det samme . — men du har forrådt mig i 
værre forstand . — skylden er min , jeg har udleveret mig 
selv og gjort mig til den svageste — derved får du 
ret som den stærkeste . Men jeg troede , at jeg kunne  . . . 
Nu mente du altså , at du kunne narre mig , du tænkte , 
at det , jeg ikke så , havde jeg ikke ondt af . Det er der 
ikke noget at sige til . — ja , du har overvundet mig . 
Snedigt endogså . Du har været sand overfor mig så længe , 
til jeg stolede på dig — så kunne du i al 
sikkerhed narre mig . Jeg kan ikke bebrejde dig noget . 
Men sig mig en eneste ting , Betty  .  .  . Jeg kommer til 
at føle , hvor du i dette øjeblik må foragte mig — der 
er ikke noget bevidst hos dig , det mener jeg ikke — 
men du foragter mig for min sølle parathed — jeg har 
straks tungen ude af halsen — : her er noget at forklare 
— kom til mig med gådérne  ! Jo , dit hemmelige inderste 
er fuldt af både foragt og harme , fordi jeg ved at skaffe 
mig ret alligevel ad logiske bagveje . I stedet for at 
jeg skulle  .  .  . 
Einar slog sin hånd om Bettys arm . Hun hævede 
sig i puderne med et hæst , fugleagtigt skrig . — 
— nej , jeg skal ikke slå . Du blev bange . Men du 
ville gerne have haft det alligevel . Så snart jeg havde 
slået dig , kunne du fået ret — så at sige med et 

slag . Det ku’ du li’ ! Men ser du nu Betty , hvad jeg 
ved denne i .ejlighed opdager — du græder igen — ja 
det var skammeligt , at jeg ikke slog dig — jeg opdager , 
at der har været en fejl ved mig . Jeg har haft en 
trang til at blive holdt af , det har alle svage mænd , her 
stikker hemmeligheden . Herfra stammer din ubevidste 
ringeagt og dit forræderi . Jeg skulle slet ikke været 
sådan — det var min fejl , at jeg ville kunne betro mig 
til nogen . Død og pine , det bor være en mand revnende 
ligegyldigt , om den kvinde , han bryder sig om , bryder 
sig om ham . Han skal sætte pris på modvillige Kys , 
han skal sætte sin ære i at tage . Hvad Betty ! Var 
du også sådan . Jeg troede det ikke . Ja , du ser fremmed 
og koldt på mig . Du indrømmer det ikke , det er en 
følelsessag hos dig — du vil alligevel hundses . Havde 
jeg tænkt over det , Betty — når jeg ikke var  » Mand « 
Af instinkt , kunne jeg været det per beregning . Men 
sig mig  .  .  . 
Einar opgav at fortsætte og tav . 
Betty tørrede sine øjne og så frem for sig . Udtrykket 
i hendes ansigt var halvt beregnende , halvt uvist . Men 
pludselig bøjede hun hovedet og græd igen . Hun rakte 
den venstre hånd ud . — 
Einar følte bevægelsen nå op til struben , men det 
var kun hans ydre menneske , der rent mekanisk påvirkedes . 
Han var kold og tænkte koldt . — hvorfor skulle 
han ikke sige , hvad der var sandt , tænkte han , hvorfor 
følte han nu igen skam ? Denne kvinde , der græd og 
tørrede sig ubehjælpsomt , fordi hun rystede af sindsbevægelse , 
var ham ligegyldig . Man kunne også strække 

sig for vidt . Skulle han nu lade sig røre af hendes 
utvivlsomme anger , hendes dybe strøm af sorg ? Skulle 
han citere : dig skal meget tilgives , Betty , for du har 
elsket meget ? Nej . Skammede han sig da over sine 
nøgterne tanker ? Der var ingen skam i at stå med 
kolde tanker . Nej . Skamløst var det derimod ikke at 
tænke helt ud . — desuden havde hun jo selv slået 
hans hjerte i stykker . — å , det er råt gjort alligevel . 
Såsnart toget var gået med ham , måtte hun have 
telegraferet efter den anden . — 
— du har ingen skyld , Betty , sagde Einar igen lavmælt . 
Det er bare tragisk det hele . Jeg var ikke noget 
færdigt menneske , Betty . — lad os så lade være at 
snakke om det . 
Han gik en omgang på gulvet . 
— hæl udbrød han med et latterpust , man taler om 
det svage køn ! Det er nok os , der er det svage køn 
nu om stunder . Vi er kendere af blomster og fine 
'fing , vi robuste mænd . Blomster ! Og i ! Skære og 
flygtige væsener , åndeagtigt zarte skabninger ! — jeg 
tror , vi kommer til at tage de forrettigheder fra jer , som 
vi en gang i vor styrkes højmod gav jer . Vi har vist 
ikke råd til at give kvinderne points forud længere 
— siden i oven i købet snyder i spillet . Jeg tror , vi 
skal forlange nogen udvikling af jer — i holder os nede 
i barbari . Vi respekterer ikke længere hjærtets ret . — 
men er der noget , i ikke respekterer , så er det fornuft . 
Jeg taler her hen i vejret , du forstår ikke et suk af 
hvad jeg siger  .  .  . 
Einar tav og tænkte efter . Det var forbi , han brød 

sig ikke mere om Betty . Men grunden var måske ikke 
så meget den , at hun havde forrådt ham — Einar 
havde igen udviklet sig et trin og var vokset fra hende . 
Han følte , at han måtte blive en anden , men overfor 
Betty vidste han , at han ikke kunne omskabe sig — 
altså ville han forlade hende . Han tænkte straks på , 
at der måske var andre kvinder for ham at få . Nu 
var han så meget klogere . Han kunne måske begynde 
endnu en gang . 
— farvel Betty , sagde han . Vi ses ikke mere , det 
kan være nok . 
Betty så op og ville først ikke tro det , hun skreg ligefrem . 
Men derpå rettede hun sig og fik trods i øjnene , 
stablede sig op — så knækkede hun sammen igen og 
græd rystende . 
Einar stod og så på hende . Hans bryst fyldtes , 
mens Betty græd stærkere og stærkere . Men da hans 
bevægelse havde nået et vist punkt , var den med et 
borte , og nu virkede Bettys Jammer kun forstenende på 
ham , han blev kold og rå . 
— ja nu går jeg , sagde han . Borring er vist et 
sted her i huset . Og i var jo ikke egentligt skilt . 
Disse onde ord syntes Betty slet ikke at høre . Da 
hun så , at Einar rejste sig for at gå , kastede hun sig 
frem over sengekanten og greb efter ham — hun råbte 
usammenhængende og klagende  .  .  . 
Men Einar gik . 
— ti timer efter stod han og så sig om i et øde 
hotelværelse i Århus . Han smed sig på sengen og 
faldt tungt i søvn . 

da han næste dag rejste videre , var der et minde , 
der beherskede ham og plagede ham frem for alle andre , 
fik ham til at gnirre af skam — mindet om den dag , 
da han havde svømmet for længe og hvilet hos Betty . 
Hun havde flyttet sine små varme håndflader omkring 
på hans bryst .  .  . 
Men nu blev der ensomt langs stranden og under 
den nøgne brink . Solen gik tidligt ned , og nætterne 
blev blæsende . Kolde suk kom ude fra fjorden , bølgerne 
voksede tungt , de hulede sig imod de dunkle kampesten 
og flød bag om dem , sugede ud og ind . Af og til 
hævede de sig i deres tålmodighed og omslog stenene 
med dumpe vask . Vandene steg og sank , snart lukkede 
de sig over sig selv med hule Klunk , snart glattede de 
sig ud et nu og spejlede de rolige stjærner , så brødes 
hinden atter og hævede sig , krusedes — ingen hvile . 
Ude over den åbne fjord lå vindens og vandenes 
Sus som et tæppe af lyd . 
De kolde jævndøgnstider kom med uroligt vejr , alt 
sommerligt for hen . Strømmene vandrede i fjorden ad 
mange luners krinkelveje , sporløse kredsløb fuldbragtes 
— og så begyndte uendeligheden igen . 
Solen prøvede at smile lidt i de korte dage , mens 
blæsten slæbte over jorden . Nede på de flade sande 
løb ryler og små præstekraver , de benede ilsomt langs 
stranden , og vinden blæste deres haler skævt til siden . 
Så pyllede de bekymret , så pikkede de hist , så stod 
de stille her og tænkte sig om . 
I forladte nætter lå fjordens kyster under skyerne 

grå agerfald og nøgne højder . Hostnætterne blev 
lange og våde . 
Der gik en hest alene i et kær en nat , måske havde 
man glemt at tage den hjem , den rejste hovedet foran 
leddet og prustede undrende med mulen , vinden lettede 
ved manken . 
Regnen gjorde sit arbejde , den blev koldere med 
vejrliget , dråberne hang et sted i et tagskæg og dirrede . 
Blæsten stejlede op i luften over bakkekammene , 
faldt hovedkuls ned over en by og trykkede røgen ned 
i skorstenene . 
Strømmene vandt sig i fjorden , snoede sig om brinker 
og næs og gik forbi udenfor bugter og vige . — et 
sted var der en brink og en bugt med agerskråninger 
ovenfor — ingen huse at se — et ukendt sted . Der 
var nu tomt der , bugten lå med grundt og brakt vand , 
og bølgeslåede gopler var kommen derind . De pulserede 
langsomt —- kun en gang imellem — og kraftesløst 
som syge hjerter . 
Nætterne skiftede , og ude i det frie vand gik alfarvej . 
To dunkle fisk kom rejsende forbi i hastig fart 
side om side . En reje futtede ved en rustrød tangbusk , 
der drev forbi . Dybt nede dæmrede en søstjerne 
i bundmørket . Skyerne skyggede — en spøgelsetynd 
nålefisk borede sin ensomme vej gennem vandet som 
en torpedobåd , der har et ukendt mål i det vejløse 
hav , og hvis depecher ingen ved noget om . 
Mod vinteren frøs bugten til , og de døde gopler 
sad indefrosne i isen som brustne og udflydte øjne . 

Xiv . 
Ikke mange kender jorden , men alle kender vejene . Man 
fødes ved vejene og går ad dem , når man skal et 
sted hen ; man kommer sjældent over grøfterne . Men 
derfor er der få , der kender vejene . 
Einar Elkær kom ved nattetid tværs over landet og 
krydsede Helsingør landevej , hvor den gik over en bakke . 
Han stod stille og fik stemningen af vej — som en hjort 
der stanser på skovstien og vejrer med snuden et øjeblik 
— her er allemandsvej , som er de vejfarende forbeholdt , 
og hvor de frie føler sig mistænksomme . 
Einar skråede over markerne ned mod sundet . Her 
satte han sig på en kant og så ud over det lysforladte 
vand — natten var stjerneløs og klam . Det var i oktober 
måned , snart to måneder siden hin ulykkesnat . Einar 
boede til leje i et hus i nærheden af Fredensborg . Han 
havde ikke talt mere end et par gange siden August , 
han var kommen i vane med at sove om dagen og gå 
ud om natten . Han kunne ikke sove i mørke . Han faldt 
af og forsømte sig selv . 
— man får et gammeldags syn på livet , tænkte 
Einar , når man går og samler sine tanker sammen på 
tider , da alle mennesker er så godt som borte og døde . — 

men det kunne man jo lade være med . — man går alene 
med sine tanker og skifter beslutninger , man overvejer 
mange ting og spørger sig selv . Til sidst mistroer man sig 
selv og føler trang til at sammenligne sig med nogen  .  .  . 
Menneskene står skulder mod skulder som gnidrede rønner 
i en gyde , og kommer en til at stå alene — så 
ramler det i øverste etage . I det mindste . 
— jeg lærer ikke ensomhed . Jeg sidder og ser ud 
over dette vand , der naturligvis er stumt og dunkelt og 
bruser monotont , som det sig bør — og jeg hører ekko 
af mine tanker fra det tomme og får ikke fred , jeg 
sidder utryg  .  .  . 
Einar kom til at huske en gang , da han sad nede 
ved Kristianshavns vold , han mindedes Betty — og en 
lysende smærtestribe gik over hans sind ligesom et stjærneskud . 
Fa øjeblik efter fik hans følelse en anden farve , 
en psykisk komplementærfarve , han iagttog sig selv , indtil 
den indre ophidselse blegedes og skrumpede sammen og 
blev borte — på samme måde som når et efterbillede 
dør ud af nethinden . Og nu tænkte han med koldt blod 
på Betty — valgte mellem minderne og så på dem . 
Han huskede Betty som hun stod på stranden i solskinnet , 
solen gennemlyste hendes lette chemise , vinden pustede 
blødt under den  .  .  . 
Einar blev siddende en times tid , så stod han op 
og gik ind i landet . 
Nogle timer efter var han i omegnen af Fredensborg . 
Hvidligt lys brød gennem natskyerne ude over de dunkle 
og døde skove , langt borte trådte nogle pletter trætoppe 
ud af mørket . En hund glammede selvfølgelig fjernt i 

en gård . — Einar så toget komme gennem skoven , 
der blev fyret i , og den røde brand lyste på undersiden 
af dampens væltende kloder , lanternens gule glo stirrede 
som et ondt øje . 
Der blev endnu mere dødt og stille , efter at toget 
var gået forbi . Einar søgte en genvej gennem skoven 
for at komme hjem . Han kom over et åbent sted , og 
mørket var så tæt , at det skjulte alle omrids . Einar 
stirrede frem for sig , han anede noget foran sig — et 
ønske om at vide , hvad det var , dukkede op , og idet 
han med et sæt skærpede synet , så han , at det var en 
ledstolpe . Den flød straks ud i mørket igen . 
Natten var kølig , og en lugt af væskende lov mættede 
luften . Einar hørte sine egne skridt . 
Mod morgen kom Einar hjem til sit værelse . Han 
spiste af den mad , der var sat ind til ham , medens stilheden 
i det lille tarvelige rum sang om ham . Så gik 
han i seng . 
Samme dags aften var det , at Einar traf et menneske 
og atter kom til at tale . Han gik inde i skoven henimod 
skumring , da han fik øje på en ung , lurvet person , der 
tog flugten ind mellem træerne . Einar blev pludselig 
begærlig efter at tale med nogen , han satte efter fyren , 
indhentede ham og løb foran ham — det var en halvvoksen 
knøs . 
— jeg har ikke gjort dem noget ! sagde han brøsigt 
og som det syntes i vred ophidselse . Stemmen var løs 
og rusten . 
— nej , det har de ikke , men jeg vil heller ikke gøre 
dem noget , jeg vil blot tale med dem , sagde Einar i en 

fart ; det blev ham med et om at gøre at blive gode 
venner med denne fyr . Einar så på ham , han var 
duknakket og forbavsende mager , pjalterne hang om hans 
udhungrede krop . Han havde rødt , smudsigt hår , fregner 
i ansigtet og vantro øjne . 
— jeg har ikke fornærmet dem , sagde han igen fjendtligt 
og så truende ondt på Einar . 
— nej , vist har de ikke — men er de ikke sulten ? 
De skal ikke være bange for mig , jeg skal ikke gøre dem 
noget . Kom de kun med mig og lad os snakke lidt 
sammen . Jeg bor for mig selv , de kan også få noget 
at spise . Hvad heder de ? 
— Vilhelm Jespersen , stammede mennesket med brudt 
stemme , han bøjede hovedet og brast i gråd , han stod 
med slunkne knæ og hulkede lydeligt . 
— nu skal du ikke græde  .  .  . sagde Einar . Men Vilhelm 
blev ved at snøfte og snuse op i næsen . Einar 
hørte , at han græd , fordi der blev talt venligt til ham . 
Da tog Einar ham ved hånden og trak ham med 
sig hjem på sit værelse . Han gav ham noget smørrebrød 
og talte beroligende til ham . Vilhelm sad på en 
stol og tog imod maden , han anbragte stykkerne på 
sine magre knæ , tog af dem og spiste grædende , han 
for sammen , mens han spiste . Hver gang han sank , bukkede 
han hovedet forover og skulede i det samme op 
med øjnene som en hund , der skynder sig at hugge 
kartoffelskrællinger i sig udenfor en fremmed køkkendør . 
Gråden stilnede af , han spiste mere dvælende , forstod , 
at det var godt smørrebrød og tyggede smagende — endnu 
for han sammen med lange mellemrum af grådkrampe . 

medens Einar så på ham , gik hans indre bevægelse 
en gang rundt om sig selv ; han så sig selv liste bort 
— om bag døren for at skjule sig der og vride sine 
hænder  .  .  . 
Da Vilhelm havde spist sig mæt , fik Einar ham til at 
fortælle , hvorfor han vagabonderede i skoven . Ak , han 
havde stukket ild på sin husbonds gård . For nogle 
dage siden . Han var bleven slået så meget , både i 
hovedet og på kroppen , der havde været mange om at 
jage med ham til enhver tid . Og kosten havde også 
været så dårlig . — det var hele historien . En smule 
orm havde vredet sig om under hælen og bidt . 
— nu kan du blive her i nat , sagde Einar . Jeg skal 
ikke melde dig . 
Snart efter sov Vilhelm på en dyne henne ved kakkelovnen . 
Han lå rullet sammen om sin mave som et 
mæt dyr . 
Men Einar kunne ikke sove , og hen på natten vækkede 
han Vilhelm , han længtes efter at tale med ham . 
De talte sammen i et par timer , Einar førte ordet . 
Alt muligt snakkede de om , telegraf klokker og servelatpølser , 
shagpiber og kirketårnes højde , og Vilhelm 
berettede lidt om flakkebjerg , hvor han havde  » boet «  . 
Men til sidst talte Einar alene . 
— jeg er glad ved at have truffet dig , Vilhelm , sagde 
han , jeg vil hellere sidde og tale med dig end med kongen 
her i landet . Du minder mig om et af de mennesker , 
jeg har holdt mest af — det var en finlænder , der 
hed Jan umb . Du har samme slags øjne som han og 
er næsten lige så forstået , du har også fortykkede steder 

i hovedhuden og knuder på bagen af hænderne 
af knubs med knoer eller kæppe . Der er også noget 
ved din underlæbe  .  .  . har du ikke hørt tale om Jan 
umb ? Ja , jeg vil ikke fortælle dig , hvad han gjorde . 
Han levede i det nittende århundrede — og så vidt 
mig bekendt er han død for nylig i et tugthus . Jeg så 
ham , mens han var i København og lå syg af spark , 
han havde fået i de ædle organer . Men jeg skal fortælle 
dig , hvordan han døde . Jan lå på sin seng i 
tugthuset , og opsynsmændene havde slukket lysene . Da 
kom der en ned til ham fra loftet gennem lys og klarhed . 
Og da Jan spærrer øjnene op , siger manden : det 
er mig , se her , nu skal du få det bedre , spis af denne 
kage og se der på væggen , hvad jeg lader dig skue i 
din dødsstund . Og manden viser på væggen , hvor der 
er som et rødt billede af de mænd , der sparkede Jan , 
en kaptajn og nogle flere . Jan ser dem i sin sidste 
stund , mens han spiser af kagen , og han glæder sig usigeligt 
over deres lidende udseende , han forklares ved at se 
og genkende de oksesår , han har givet dem . Og manden 
siger : jeg har skabt verden og alle ting deri og 
sat en orden i tingene , så godt jeg kunne , derfor måtte 
du have straf Jan . Men jeg gør dig i al hemmelighed 
denne glæde , nu du skal dø — det sker rent privatissime , 
for at ingen skal få ondt af det . Men nu vil jeg gøre 
det bedste imod dig , jeg kan gøre mod nogen . — og 
gud berørte Jans øjne med sine fingerspidser , så at 
de brast , han pustede på ham og forvandlede ham til 
mørke  .  .  . 
Vilhelm , du har vel sagtens ingen kundskaber . Lidt 

religion måske  .  .  . du sidder og ser på mig , som 
om du ville betale den mad og husly , du har fået , 
med opmærksom lytten . — men nu skal jeg fortælle 
dig en anden morsom historie  .  .  . de tror vist , at jeg 
sidder og taler med mig selv herinde på den anden 
sidevæggen , hvis de er vågne , folkene .—jeg kommer 
i tanker om en anden mand af dem jeg holder af , han 
hed Michael kohlhås . Ham skal jeg fortælle dig om . 
Einar fortalte historien , så vidt han kunne huske den . 
— ser du , Vilhelm , den mand mente at have ret , 
det ser jo også soleklart ud — sådan som jeg fremstiller 
det — men han var forfølgelsesgal , som det heder . 
Det er noget , man skal vogte sig for . Men Michael kohlhås 
er en sjælden god type . Det er temmelig dumt af 
mig at fortælle dig den slags ting , men jeg må have 
luft for en humor , der varmer mig ved tanken — ja 
han var virkelig forfølgelsesgal . Men ser du , det kan være , 
at retten er vrang ligesom en strømpe , man har trukket 
galt på — man opfinder ord , som man låser med og 
ser sig glad og rolig på — man sætter en skærm for 
afgrunden for ikke at svimle og suges . Menneskenaturen 
er lovløs dyb . — det hænger indviklet sammen , og det 
er en følelse , jeg gerne ville til bunds i . Gid jeg kunne 
få en firkantet sætning ud af den — jeg ser ligesom 
seks linier stå foran mig . Det er så svævende blot at 
sympatisere med noget . — ved du , hvorfor jeg siger alt 
dette her Vilhelm . Du forstår det ikke , det er heller 
ikke meningen . Men jeg går og muler over en mistanke , 
og jeg klarer mig ved at tale . Jeg har en mistanke om , 
at jeg også kunne være forfølgelsesgal — mod hele 

samfundet , du forstår — kværulant mod livet — tilværelsen 
 .  .  . 
Einar tav lidt og skar 'lænder . 
— for to måneder siden slog jeg en mand ihjel , 
Vilhelm , sagde han med rolig stemme . Ja , du ser på 
mig . Jeg sparkede ham i maven ud over en brink . Du 
kan altså begribe , at politiet er efter mig .— hvad mener 
du , Vilhelm , om vi brød ind et sted og stjal to bøsser 
og lavede os en fæstning her i huset . Der er fri mark 
rundt om . Lad os sige , at vi har hundrede skud hver 
og fødevarer til nogle dage . Vi skyder alle dem , vi ser . 
Du sidder her i vinduet og skyder koldblodigt , når et 
hoved dukker op . Jeg vil se ud omtrent som Karl den 
tolvte i Bender , og hver gang jeg har skudt en til , hvisker 
jeg løbenumret hen for mig og spiser halvt adspredt 
en bid pølse . Vi holder fæstningen så længe , vi kan , 
og til sidst , når et regiment soldater bliver sendt ud for 
at indtage fæstningen , danner vi et tableau — de sidste 
patroner — du i en noget sammensunken stilling på 
dørtærsklen , jeg med bøssen rakt op i stiv arm , bleg og 
med et kværulant drag om munden . 
Hvis de ikke vil skyde os men tage os levende ved 
at klemme os mellem skjolde , så opforer vi et sidste 
raseri — vi indstuderer det i forvejen . Kvinderne i Danmark 
vil fælde tårer og sende broderier til os i varetægten , 
trøstere og slumrepuder , og fængselspræsten vil 
få anonyme truselsbreve fra dem , ligesom den gang 
Jens Nielsen blev henrettet — vi bliver til rene apostle — 
martyrkvæg af bedste notering . — gud hvor farcerne er 
tarvelige  ! 

ved du hvad , Vilhelm , livet er ikke andet end slet 
literatur — vær du glad , at du er uvidende . Du kan 
lidt katekismus og lidt geografi , det er du bedst tjent 
med — du har ikke fået dit hoved tapetseret indvendigt 
med sødladne billeder af tilværelsen . Du kunne blive 
til menneske endnu . — har du for resten lært geografi ? 
Nå . Kan du huske , når du lærte byer på kortet — 
ja du kan naturligvis remsen : Rønne , Hasle  .  .  . Nexø 
ved kysten o . s . v . Men husker du på kortet , hvordan 
Danmark ligger så morsomt ud i havet ligesom et stort 
dyr , en søko ; den kroger ryggen imod havet , den bøjer 
sig så forsigtigt og strækker en luffe værnende ud over 
øerne , der stimer til som en flok unger for at komme i 
læ og få die . Husker du det ? Ved du , hvad Danmark 
også ligner — en blindtarm , der hænger ved Evropas 
store mave . Blindtarmen , ved du måske , har ikke sit 
at udrette og får ikke sin del heller . Men når Evropa 
længst har fordøjet , så bliver blindtarmen sæde for bitre 
betændelser-------nej , nu skal jeg fortælle dig en historie , 
Vilhelm , en fabel  ! — naturhistorie har du ikke lært , det 
læres vist ikke på flakkebjerg — men du kender bierne , 
du er måske bleven stukket af dem . Ser du , når bidronningen 
lægger æg i almindelige små celler , så bliver 
der menige bier deraf , arbejdsbier . Men når hun 
lægger samme slags æg i store , rummelige celler , så 
bliver der dronningbier af dem . — nu var der en gang 
to tvillingæg , de var ganske ens . Men det ene kom i 
en lille celle , det andet i en stor . Men det , der kom i 
den lille , nr . i , fik den ide også at ville være dronningbi , 
det var et tænksomt æg , og det følte køn i sig . 

hvad gjorde larven da — den bed hul på cellen , da 
den blev for trang , og voksede ovenud . Men de menige 
bier råbte : den dér snyder ! Det kom til udveksling 
af anskuelser , og alle menige bier lagde hovedet i blød . 
Man enedes da om , at der ikke var noget at gøre ved 
sagen nu — ingen kunne jo tage en alen fra sin vækst . 
Men der måtte passes godt på den fyr . — nr . 2 udviklede 
sig mageligt i sin store celle og blev en prud dronningbi . 
Ingen vendte tvivlsøjne mod det faktum . Imidlertid 
lignede nu de to tvillingbier hinanden så meget , 
at bifolket hvert øjeblik forvekslede dem . Men de hittede 
på råd . Efter en afstemning , der gav gemen majoritet 
for , satte de en seddel på panden af nr . i , og på 
seddelen stod noget , som i bisproget kaldes  » megaloman «  , 
det er på dansk : en der ikke ønsker at være gemen . 
Men da blev nr . i rasende og sparkede så råt om sig , 
at bierne så sig nødsaget til at indsætte den i polstret 
celle . Nr . i døde siden i stille vanvid  .  .  . 
Du ler Vilhelm , du tillader dig at le allerydmygst muntert 
— ja , jeg har givet dig både smørrebrød og nattelogis . 
Men fablen er heller ikke tosset . 
— jeg ville give meget til , at der kunne blive et 
menneske af dig , Vilhelm — og af mig selv også . — 
skal vi drage herfra , skal vi rejse syd på til Spanien og 
blive tyrefægtere , Vilhelm , hvad siger du til det ? Vi 
spiller op med humøret , vi spjætter til himmels lige foran 
dødens horn , just som de pikker os på brystet og tror , 
at vort hjerte skal sige : kom ind ! — vi tirrer tyren , 
til den fråder . Vi spytter støvet af munden . Solen danser , 
fordi vi spræller . Jeg vil springe som en buk , og 

kraften skal komme igen i mine ben lige så hurtigt , 
som jeg bruger den . — jeg skal tage dig med , Vilhelm , 
du blev dog født til at være noget , jeg vil bespise dig og 
lade solen skinne på dig , til du bliver stærk og kan stå 
på dine hænder ovenpå mine hænder , som jeg rækker 
højt op og bærer dig på  .  .  . eller skal vi begge to optræde 
i cirkus som klowne — det var måske det ene 
rigtige — jeg skal udtænke et desperat numer , så at 
folk ler sig fordærvet over , at vi hemmeligt gør godt 
nar ad dem — har dem til grin lige op i snuden  .  .  . 
— ja , jeg vil begynde på en frisk igen . Der svinger 
toner i mit sind , som ingen mennesker har hørt eller 
anet , jeg fornemmer ligesom musik fra nye tider — der 
strømmer musik til mig fra det sted i himmelrummet , 
hvor jorden skal rulle om hundrede år — jeg horer en 
stor lyd som af en malmklode , der vandrer alene i mørket 
og toner — jeg gør i mægtige syner — luk døren 
op for folk , Vilhelm , halvtreds øre pr . Næse  .  . . om lidt 
skal de få mit kadaver for ingen ting , de hunde  ! — 
ja , men der må være nye tider i luften , kunne jeg 
ellers mærke det på mig — så lige til at nå og tage 
— nye mennesker , ny musik . — jeg hører det ubegribe 
lige — det smærter mig i min hjerne  .  .  . 
Einar talte fuldkommen med sig selv , han holdt pludselig 
inde . 
Lidt efter snakkede han igen med Vilhelm om almindelige 
l'ing . Morgenlyset sivede ind imod gardinerne , 
den sene høstdag meldte sig . Lampen lyste falmet på 
kommoden ; kuplen så ud som et hvidglødende jærnhoved , 
der er ved at gløde ud og afkøles . 

— ja , lad os så sove , sagde Einar træt og rusten i 
mælet . 
Vilhelm sukkede lettet og lagde sig ned . Han sov 
straks . 
Men efter at Einar var kommen i seng igen , lå han 
endnu længe vågen og gled ad tankens golde flod . 
Da han vågnede op ad dagen , var Vilhelm borte , 
han havde i stilhed absenteret sig . Einar så , at han 
havde taget en af shagpiberne med , en snadde af merskum . 
— staklen var altså i ravrorsalderen — havde 
råd til en smule stemning trods alt  .  .  . det var til at 
le og græde sig ihjel over . 
Men Einar var nøgtern og flad , han havde igen stukket 
hul på sig selv og trykket sig ud . Kun var han 
endnu modløs og træt . Bevidstheden om det nødvendige 
i at rejse sig og tage sig op var vel til stede — men 
mon han ikke var ligeglad ? Han kunne dog ikke komme 
ud i livet mere . Der mødte ham spøgelser alle vegne , 
minderne om Betty steg op for hvert skridt . Hun var 
overalt . Einar havde prøvet det nede i København , han 
havde været rundt på alle stederne og havde mødt en 
ulidelig smærte hvert sted . Og til enhver tid kunne 
han mane en erindring frem for sig og se den med et 
syns styrke . De forskellige tiders og steders stemning 
formåede han at reproducere , når han ville , det var 
som mindet om forskellige sorter tobak steg op i hans 
næse — hver stemning havde i hans fantasi karakter 
af en lugtshallucination . Han stred og sejrede gang efter 
gang , men kræfterne gaves ud . Einar havde ikke troet 
det muligt , at l’abet kunne skære ham og svække ham 

så dødeligt . Men hans årer slankede , og han turde 
ikke gå ud af frygt for at få jord og støv i sine sår . 
Hvor havde han hjemme nu , hvor var der et skød , 
som han gad befrugte ? Og han kunne ikke gøre noget 
usket , ikke ønske det en gang , han kunne ikke gå tilbage . 
Nej , det var en grusom lidelse at bære på minder 
om fuld lykke — jorden var forgiftet , himlen afsjælet og 
berøvet sit dyb — og himlen lamstirrede ham som blikket 
fra et udslukt øje . 
Men nu ville Einar alligevel bryde igennem . Først 
måtte han bort fra stederne — langt om på den anden 
side kloden . Han bestemte sig til at søge ned i troperne , 
Asien eller Afrika . Kom han først lidt til kræfter , 
så  . . . 
Med den beslutning sov Einar ind næste nat . 
Han kunne have sovet et par timer , da han vågnede 
og følte sig meget sulten . Han famlede på bordet — 
om der skulle være noget på talerkenen , men der var 
ikke noget . Så kunne det også være det samme . Imidlertid 
kunne han ikke sove igen , han stod op og klædte 
sig på . Da han kom ud , syntes han , at mørket havde 
en underlig gusten tone — mellem violet og dunkelt gulgrønt 
— han gik over Marken og kom ind i skoven , 
hans tarme rørte sig i ham og løstes af og til med et 
stort pulm , de var ganske tomme . Men han agtede ikke 
derpå , han gik i den slags tankefuldhed , der lader tiden 
svinde umålt forbi . — 
Einar syntes , han havde gået længe , da han pludselig 
traf Vilhelm Jespersen . Han tænkte straks på piben , 
men bestemte sig til at lade som ingen ting . Uden at 

nogen af dem sagde et ord fulgtes de ad ind gennem 
skoven . 
Da de kom over en lysning , så Einar pludselig to 
politimænd , der stod noget borte , og i samme nu han 
så dem , stak de i rend og nærmede sig . 
Einar sank i knæ . — mordet ! tænkte han , nu skal 
jeg nok have mit spark igen — med renter og økse og 
fadervor og hele stilladset . — 
— følg med  ! hviskedee Einar til Vilhelm og strakte ud . 
Vilhelm løb ikke godt , og da Einar måtte vente på ham , 
tænkte han igen på piben . Den havde dog kostet fire 
kroner . — 
i skyndingen tog de fejl og kom med et ud af skoven 
ned til kanten af søen . De to firkantede politimænd 
var ikke langt borte . 
— så svømmer vi over søen , Vilhelm , sagde Einar . 
Der går et næs ud , det kan vi nå , længe førend de 
kommer rundt om . 
Einar vadede ud , vandet var meget koldt . Da det 
blev dybt nok , til at han kunne svømme , trådte han 
vande med ansigtet indad mod bredden og ventede 
på Vilhelm ; han stampede op og ned i det seje 
vand med stor anstrengelse . Vilhelm vadede det bedste 
han kunne , men vandet gjorde modstand mod hans ben , 
skønt de var tynde — han tvang dem frem — dukkede 
sig så ned og svømmede . De var langt ude , da forfølgerne 
nåde ned til bredden . Mørket skjulte dem . 
Einar svømmede foran , han så sig om , Vilhelm kom 
et stykke bagved . — han skulle ikke tage så hidsige 
lag , tænkte Einar , han bliver for tidligt træt . 

vandet var sort som flydende mørke — når Einar 
strakte hænderne frem , kom hans fingre mod visne blade , 
der flød i vandskorpen , de var slimede og svedige af 
råddenskab og klistrede sig ind mellem fingergabene , 
trak op i ærmerne og klæbede sig til underarmene . 
— jæ ka’ ek’  .  .  . hørte Einar pludseligt Vilhelm stamme 
— ordene var rustne og kom som fra en , der taler til 
sig selv — en , der allerede er bag om dødsfrygten . — 
da Einar vendte sig , så han Vilhelms dunkle hoved 
forsvinde og lukkes ned  .  .  . der blev stille , hvor han havde 
svømmet . Men der lå som et lydgenfærd i mørket af 
disse tre ynkelige ord , Vilhelm havde stammet . 
Einar blev stående lidt i vandet , han grundede — 
så vendte han sig atter frem og svømmede videre i det 
dunkle , kolde stof under den galdegustne himmel . — 
han kom op på land og dinglede sanseløs afsted . 
Sulten talte truende i hans mave . Einar følte vagt , at 
han måske burde se at få noget mad et sted . — 
han så op og var ved en gård , han lagde mærke 
til de halvmåneformede vinduesglugger på staldbygningen 
og tænkte efter , at den slags havde han ellers kun 
set på jyske gårde . — Einar kom ind i gangen , og her 
stod han lidt , han var svimmel af sult og tænkte over , 
at han næppe var fuldt på højde med sig selv i åndelig 
henseende heller , flere småting var ham påfaldende , 
og det flakkede for hans øjne . Han vidste ikke af mere , 
før han stod inde i stuen , og her var der en kone , som straks 
stoppede en pakke smørrebrød ind under hans ene arm . 
— jeg har så meget løv og mudder på klæderne , 
sagde Einar med et undskyldende smil . 

— at man alligevel kan blive så medtaget , tænkte 
han , da han kom ud igen . Han gik hurtigt hjemad . Det 
var svært , så sulten kunne svække — havde han ikke 
der bildt sig ind , at han virkelig havde begået mord . 
Han så nok syner . Ja , det var- på tide at tage sig 
sammen . 
Da Einar kom hjem , lagde han smørrebrødet på 
talerkenen og spiste . Det smagte ikke rigtig af noget . 
Han var ængstelig til mode . Det gjaldt om at sove nu . 
Han lagde sig i sengen og faldt straks i søvn . — 
det var hen ad skumring , da Einar vågnede . Hele 
foregående nats oplevelse stod straks klar for ham . Men 
er jeg da bindegal  ! tænkte han . Han var knugende sulten 
igen — rakte sig op og så efter talerkenen . Den var 
tom . — hans klæder måtte jo være våde og ødelagte 
— han rakte armen ud mod stolen og følte på sine 
benklæder . 
De var tørre . De havde ikke været af stedet ! 
Einar var ude af sengen med et sæt . Han stod på 
gulvet og så til siden , som ville han spørge nogen til 
råds . — 
jorden sank under ham . 

Xv . 
Einar Elkær gik en tur i haven hver dag henimod 
skumring , lægen havde rådet ham dertil . Han 
havde gerne en mand hos sig , en Karl i blåt vadmel 
og med tinknapper ned ad brystet , Einars ben ville 
nemlig slå sludder under ham . Men han talte ikke til 
karlen . 
Når Einar kom hjem fra turen , var der dunkelt i 
gangen , han så en og anden røre sig og skyndte sig 
ind til sig selv . Det første han gjorde var at holde 
vejret og lytte efter , om han derinde ved siden af græd  . .  . 
Jo han græd . Einar havde spurgt lægen , hvad der gik 
af ham , om det var melankoli — det var vist sådan 
noget . 
Men når Einar var kommen til ro i sit rum , havde 
han det godt . Han lå på sin hynde og stirrede op , 
himlen var gul efter solnedgangen , og det var Einars 
farve . Han så blot en gul kvadrat med vinduestænger 
over , det var ham ligefedt , om det var himmel eller 
vindue , eller hvad det var . Han lå ganske stille og 
hørte idioten tude inde ved siden af . 
Om natten , når varmen tog af i Einars rum , lå 
han og så på ruderne , der lidt efter lidt frøs til . 

isen dannede sig på glasset og strålede ud over det 
som et stort hudsår , der lægedes . En dag sneede det 
skråt ned udenfor ruderne , våde sneblade , og idet 
Einar så ud , mindedes han en fremmed by for længe 
siden . Der var to , som vågnede en formiddag og så 
sneen stribe luften udenfor — de bestemte sig til ikke 
at stå op , de blev i sengen hele dagen . Og medens 
Einar var der hos Betty , tænkte han — uden rigtig at 
vide af det — på andre unge kvinder , der gik rødmussede 
ude på fortovene med sne i håret . Nu huskede han det . 
Einar fik besøg af ensomtstillede minder , han gjorde 
hvad han kunne for at trøste dem . Af og til så han 
ansigter foran sig . 
— men der var hændet Einar noget , som han tænkte 
over . Han havde egentlig lyst til at tale med lægen 
derom . Men måske kunne han klare sig selv . — Einar 
vidste godt , at han var sindssyg . Eller havde han kun 
bragt en erindring med sig — ordet — indskrænkede 
hans selverkendelse sig til den tomme indrømmelse ? — 
ligemeget , Einar var ved godt mod , han befandt sig vel 
og lagde planer om at komme sig og begynde på en 
frisk . Han ville ud i livet og være praktiker . Han 
ville stille sig som folketingskandidat , komme ind i rigsdagen 
og vinde tuborgpokalen . 
Her bestilte han jo ingen ting , og det var ikke hans 
livsmål at have det komfortabelt . Nej , det gjaldt om at 
erkende , så hævede han sig nok over svagheden . Einar 
passede nøje på sine forestillinger og reflektioner  .  .  . 
Hvis et fuldkommen normalt menneske gjorde det — 
noterede sig alt , hver ideforbindelse , hver flyvetanke , så 

kunne han måske få et temmelig sindsforvirret indtryk 
af sig selv  .  .  . nu ville Einar omvendt se at få metode 
i galskaben . Ja for han var gal . Og alligevel sporede 
han en vis underfundighed hos sig selv , når han indrømmede 
det . Men det stod jo ikke til at benægte , at 
han var på hospitalet . Sygeplejersken bragte ham mad 
og tørrede hans hage undertiden , den fromme læge 
skrev et ord på tavlen over sengen , og Einar vidste , 
hvad det betød . Endvidere havde han glat væk halucinationer . 
Han så gerne ansigter eller dyr — undertiden 
kombinationer . Ansigter med hvide orme hængende 
ud af munden så han tit . Men han var på post . I 
samme nu pulsen tog til , erkendte ham i triumf , og 
synet blegedes væk . Der var endnu sul på ham . 
Ganske vist var det ikke så lige en  .sag for en enlig 
Karl at gå på loftet og stable ærter i mørke , som 
jyderne siger , men Einar havde det bedste håb alligevel . 
Einar lå på sin hynde og gjorde store forberedelser 
til at gennemtænke denne hændelse i aftes . Han havde 
oplevet noget mærkeligt . 
Til at begynde med fastslog Einar sin identitet . Ja 
det var endnu ham , der lå her . Når han følte på sin 
pegefinger , kunne han kende de ar , han havde der fra 
sin drengetid af . Han havde glemt dem i mange år , 
nu huskede han dem . — Einar måtte desværre nøjes med 
de få holdepunkter , han havde .  .  . Hukommelsen klikkede . 
Når han prøvede at klare sig ved at huske tilbage , flød 
alt ud for ham . Han ville desuden nødig tænke på 
den ting — hvad andet havde han ejet end sit frie 
liv . Han mistede minderne . Når han mærkede det , 

brændte smærten ham grusomt . Så lod han helst være . 
Ja , Einars hus var gået op i luer , og han havde kun 
bjerget det nøgne og fattige liv . Han stod forvildet 
udenfor med en støvleknegt under den ene arm og et 
litografi af Frederik den syvende under den anden — 
hvad han i konfusionen havde fået fat på . — folk 
kunne slå sig på lårene og hyle af grin . Værsgod 1 
Einar havde reddet et par brokker af sit liv . Han 
huskede at have hørt en lommekniv blive smækket i en gang 
i en jærnbanekupé for mange tider siden . Han huskede , 
at det var i et fremmed land , men hvorfor han kunne 
vide det , ville ikke klare sig for ham . Einar mindedes 
at have set tilskuermængden vende sine programer på 
en og samme tid en gang ved et cyklevæddeløb . — 
men fra barndomstiden havde han et par hele stykker 
— dem vendte og drejede han nu , ligesom en fange , der 
ejer et stykke avispapir eller en pind , som han studerer 
og elsker . 
Desuden havde Einar en mistanke dybt nede , næsten 
uskimtelig  . .  . 
— det kunne nu være seksten år siden , Einar var 
elleve år gammel den gang . Han huskede det nøje . 
De havde en kat derhjemme , en pragtfuld stor kat med 
den slags blågrå skind , der er af farve som vådt 
cement . Det var et fint , smidigt dyr , Einar og Bernhard 
Lundgren holdt meget af den . Men så stjal den en 
dag en rullepølse , og da pigen næste gang pressede 
rullepølse — det skete på køkkenbordet ved hjælp af 
et spækkebræt og en stor sten — havde katten igen 
været der . Den havde listet poterne ind under brættet 

og krasset store stykker ud af pølsen . Så skulle den 
undlives . 
— kan du ikke tage livet af den ? sagde pigen 
til Einar . 
— jo , sagde han glad , og han fangede missen oppe 
på loftet . Den hang på hans ene arm og nussede med 
ørene , den var blød og lind , den snurrede vel til mode . 
Einar henter Bernhard , og de går ud i torvehuset for 
at aflive katten . De bliver enige om at hænge den , for 
at skindet ikke skal tage skade af blod . 
— ja mis ! siger Einar og rykker den i skægget . 
De får fat i en snor — en gammel linestump fra 
flagstangen — og den binder de om dørstolpen i tørvehuset . 
Bernhard gjorde nu en knude på midten af 
snoren , som de lagde om kattens Hals , den virrede med 
hovedet og skelede bebrejdende til dem . 
— parat ! Einar slap dyret og trak tilligemed Bernhard 
i snoren . 
— hiv ! råber Einar . Åhiv ! de ligger begge to hen ad 
jorden som trælle . Katten vrider sig og slår kløerne 
i den stramme snor — det lod ligefrem som en snurrende 
streng — den løftede sig og slog også bagpoterne i . 
Da Einar så det , følte han , at der måtte en snarlig 
ende på sagen , det så grimt ud — han bøjede sig og 
trak , så det skar i skulderen . 
— så ! sagde Bernhard , nu er den så død som en 
sild . Missen hang da også slapt ned med lukkede 
øjne . De gav efter og lod den falde på jorden , men 
så kom den straks til live igen og rørte sig . 

— hiv  ! skriger Bernhard , og de hev , til katten i 
lang tid havde hængt ubevægelig . 
Da de endelig mente , det var godt , slap de . Missen 
rørte sig ikke , og de gule øjne stod vidtåbne . — men 
den kom til live igen . — og den kom til live endnu 
en tredje gang — tre gange ialt . Einar så op på 
Bernhard , som viste en tvivlrådig mine . 
— vi kan ikke , sagde han . 
Einar lå på hug og holdt kattens hoved nede 
med sin ene hånd — det var som om hans bryst med 
et forhærdede sig , han blev hård alle vegne , i ansigtet , 
i maven — han tog en halv mursten , der lå , og slog 
på kattens hoved . Det lod som at slå på en tørv . 
Einar slog og blev hårdere for hvert slag — til kattens 
hoved kvasede som æggeskal , og der krøb blodorme ud 
af næsehullerne . 
Men da Einar var færdig og rejste sig , steg varmen 
op igennem hans krop og dunklede for synet ; han stod 
stille og følte dyb bebrejdelse mod pigen , han sank flere 
gange , mens han så på missen . 
— nu skal den begraves ! sagde Bernhard livfuldt . 
Men det var vinter , og jorden var frossen . De blev 
da enige om at putte katten ned under isen nede i 
sigen . De så ikke på hinanden , fordi de var ophidsede 
begge to og ikke ville være det bekendt . Det var to 
hårde negle . 
Bernhard satte i galop ned mod dammen og slæbte 
katten i snoren efter sig over den knoldede mark . Da 
Einar så op — han stod og tørrede sine fingre på 
indersiden af et vognforlæder — kom han til at se kattens 

flade , slappe krop , der slæbte hovedkuls over de frosne 
knolde , men i dette nu lagde han ikke mærke til snoren 
— det var som bevægede missen sig selv på denne 
latterlige måde — og Einar følte sig sorgfuld , afmægtig 
rørt ved hjertet , han følte sig ligegyldig til mode , han 
brast i latter , han skar tænder , og han så på sine 
blodige fingre  .  .  . 
De slog hul på isen og puttede den blå kat ned 
i vandet , Bernhard smøg sit ærme op og puffede den 
et stykke ind under isen . Der kunne de se den , den 
lå med siden imod isen , som når en kat ligger imod 
en rude , hårene fladede sig mod isen . 
Nu glemte drengene den historie . 
Men to nætter efter vågnede Einar ved , at Bernhard 
lå og græd i sengen for sig selv . — han lå undertiden 
hjemme hos Einar om natten . Men Einar plejede 
at lægge sig langt fra ham , helt ind til væggen , fordi 
han lugtede af salve . — Bernhard forklarede under 
tårer , at han ikke kunne glemme den synd , de havde 
begået , han havde drømt om missekatten . Einar havde 
ikke drømt noget : sludder ! sagde han altså og kaldte 
Bernhard en tøs . Bernhard tog imod al hån og blev 
gladere derved , han sov sukkende ind igen , og Einar 
sov også . 
— denne historie bragte Einar på et andet spor — 
han havde god tid , han følte , hvordan blodet arbejdede 
i hans hoved for ligesom at gyde sig over gamle , næsten 
udviskede cellerelieffer — en dag havde han så billedet 
friskt . 
Einar var måske to eller tre år gammel , og det var 

midt i en vinters endeløse sneevighed . Han kom slet 
ikke ud , fordi han var så lille . En dag viser der sig 
så en fremmed kat på dørtærskelen — der begynder 
erindringen — den kommer ind i varmen . Einar kæler for 
den , men den er våd , og ryggen er mærkelig knudret . 
Einar helder mælk i en underkop til missen , og da den 
ikke vil have noget , vågner hans medfølelse . Vil den 
ikke have mælk ? Vil missen ikke have mælk ?  . . . Einar 
noder venligt for staklen , indstændigt , han kryber på 
knæene og skyder koppen ind under kattens mund , 
kan trykker lempeligt med sin hånd på hovedet af 
den og dukker munden ned i mælken , den laber lidt 
og skrutter ryggen op i en bue . 
Det næste Einar huskede var , at han lå på siden 
og med den ene arm under hovedet nede på gulvet . 
Han var i sin strikkede bluse , han lå og kiggede ind 
under sengen . Der lå den fremmede kat også på siden , 
men med ryggen til — den roede med benene , som 
om den var i vand — og langsomt vred den hovedet 
bagover , helt bagover , og så på Einar . Mens den så 
på ham med de gule øjne , holdt benene lidt efter lidt 
op med at bevæge sig , til sidst lå den stille — og mellem 
Einar og de to åbne øjne var der en lydløshed — 
Einar kendte ikke ordet død , men han så ensomheden 
i et dyreblik  .  .  . og idet Einar nu huskede dette blik , her 
hvor han var , skreg hans sjæl i hvinende Jammer , tyst 
og hvidt raseri gik gennem hans sind — om han kunne 
knuse væggene med spark i — flå jorden op og hvirvle 
sig i uden  . .  . 
Det varede længe , inden Einars sjæl igen lå rolig . 

han blev sig bevidst , som gled han efter en evigheds 
forløb op gennem mørke . Han sundede sig længe og 
følte fred . Da hørte han et fjernt suk — lyden af en 
sten , der slog ned et sted i tyk muldjord . Og hans bevidsthed 
arbejdede igen : 
både Einar og Bernhard glemte den blå kat , og 
vinteren gik . Da isen tøede op , fandt de en dag katten 
og begravede den med pomp , som de havde læst i 
» Børnebladet «  . 
Og hele sommeren gik , det er lang tid for en dreng . 
I oktober var det , at Einar mod aften sad i havestuen 
og skrev tysk stil . Det var allerede mørknet derude , 
den kolde dag var bleven ked af det . 
— så skærer det pludseligt i med at jamre lige 
udenfor vinduerne . Det var en kat eller et barn — en 
kat var det . 
Hver aften i otte dage kom den på samme tid og 
mjavede hjerteskærende . Einar skulle altid træffe at 
være alene , han sad gerne på en puf ved den tid og 
skrev stil . Når katten kom , var det som om en stok 
blev stødt ned gennem hans bryst til hjertet — langsomt 
krøb alle bløde væv på hans krop sammen — 
han så hen på de grå ruder , sad lidt i størknet 
rædsel og gik så ind i dagligstuen . Undertiden kunne 
han næsten ikke gå . — du skal vist ud ? eller — du 
har vist ondt i maven ? sagde hans fader sommetider til 
ham , fordi hans hår stod lige i vejret , og han var så 
gusten . 
Det var efterårets tid med de mismodige dage . 
Efter en halvmørk dags regn og stormrusk kom gule 

solnedgange og skyggelisten over et milevidt agerland 
— hver aften sank solen , og dagen krøb sukkende i 
jorden , en strid blæst sugede langs jorden , den kom 
langvejsfra og havde langt at fare . — men Einar gik 
rundt underlig stille og med mindre mund end ellers . 
Han holdt sig rank dagen over , men når aftenen kom , 
vågnede feberen , og hans hjerte skælvede — Einar var 
bleven morkræd , der var faldet en arv ind over ham . — 
en aften var doktor Elkær også inde i havestuen , 
da det begyndte . 
— hører du den satans kat ? spurgte Einar roligt . 
Jo , hans fader hørte det , og så læste han videre , han 
så blot op . Jo , han havde hørt det . Men det var kun 
Einar , lyden martrede , for han troede , at der ingen kat var . 
Men en aften gik Einar ud for at give sig til retfærdigheden . 
Just som den kvalfulde klage begyndte , 
gik han ud , og hjertet sad som en lammet fugl indeni 
hans lukkede bryst . — 
nej , der var ingen kat under vinduerne . Men nu 
lød gråden længere ovre i haven . Der var mørkt derinde , 
men Einar gik derind , han ville enten do eller 
se døden mellem øjnene . På vejen hen til stedet 
ventede Einar at se noget grønt , hvidgrønt — en busk 
lysende hår , en glorie om ondskabens hoved i mørket — 
han stod midt i den tavse , nøgne have . Grenene 
knagede fortrædeligt , vinden pustede . En kvist faldt , 
mørket mellem de store blæstsvajende træer rørte sig  .  .  . 
Om noget havde vist sig , Einar var styrtet på stedet , 
hans hjerte var sprunget som et hedt glas , der heldes 
vand på . 

men der viste sig ingenting . 
Da lød kattens skærende gråd pludselig nede fra 
sigen . I samme nu beregnede Einar , at en kat ikke 
i den tid , der var gået , kunne være nået fra haven 
ned til sigen — — hans blik for over den gule aftenhimmel 
 , og siden den stund var gult det samme som 
rædsel for Einar . Hans sjæl ulmede aftengult i tusmørket . 

Einar kom ind med kraftløse knæ den aften , iskold 
i ansigtet , men rolig . Han havde sejret , ingen vidste , 
at han havde brugt mod og vilje som en mand . Han 
hørte siden en kat mjave i mørke , men han brød sig 
ikke derom . — og dog havde kampen knækket ham . Han 
blev ved at være mørkræd til sit tyvende år , og hans 
hjærte var ødelagt . I sin opvækst søgte han forgæves 
easthed , han ville være en mand og kunne ikke blive 
det . Mens han i sin sjæl var frygtløs overfor alle og 
kold som en gud , måtte han stå overfor mænd med 
et balstyrigt hjerte ; mens han ønskede at flå dem tværs 
over ansigtet med sit blik , måtte han se ned og ånde 
dybt for at kunne beherske sit mæle . Han følte sig selv 
farlig , og han mærkede , at ingen var bange for ham . 
Sidenhen havde han fordærvet sit hjerte yderligere med 
tobak og ensomhed — to ting , som en mand burde 
kunne tåle . Men han havde savnet personlighed  .  .  . 
Idet Einar tænkte dette , svøbte hadet sin flamme 
om ham , hans indre , blinde vrede rejste sig og gjorde 
ham i et skrig bevidstløs — et raseri væltede omkring 
i hans sind , en lydløs tankekrampe  .  . . 
Lidt efter — han lå fremdeles stille på hynden — 

faldt hans sjæl i ro som et krater , hvori ilden synker ; 
han tænkte videre . 
— se nu han var bleven så svag , meldte gamle 
rygfjender sig , som havde ventet i deres hi . Dér fik 
han nu besøg af en fjende , som havde ventet i seksten 
år og været glemt . Nu kom den . Og Einar måtte 
bløde af en gammel vunde , indtil han havde bragt 
lidelsen op til samme intensitet som for de seksten år 
siden . Tilmed måtte han være glad — fjender var 
bedre end ingen . Kom ind , sid ned ! Jeg har det ensomt , 
velkommen ! Her trykkede han hånden på en 
gammel angst , som syntes , den kunne komme og kværke 
og krænge ham en gang til , siden han var bleven svag 
og uvis . — — så længe han havde sin medgivne kraft 
— pungen med lykkeskillingen i — kom de solglade 
svende og drog på svir med ham . Men nu , da hans 
nerver var lasede og itusprængte som et gammelt fiskenet 
 .  .  . forleden huskede han en lille mus , som han en 
gang for nogle år siden havde druknet ved at holde 
ned i en spand vand . Den havde krablet indeni hans 
hule hånd som et lille dødsuroligt hjerte — som Bettys 
fingre , lige når hun sov ind . — han huskede et stykke 
kalvekød , som hverken han eller Betty havde villet spise , 
fordi det var det sidste på talerkenen . Betty var mere 
sulten . Det var aftenen før hin rejse til København . . . 
Einar ventede hver dag , at mørket skulle falde ind 
over ham igen . Han følte tusmørke om sig , og den 
tykke nat stod kun en alen borte . Han var på post 
imod kristendommen , han vidste , at han så småt var 

moden til ydmyghed nu , han var meget svækket , han 
mistroede sin dømmekraft . — 
hvad tavleindskriften angik , så ville Einar sige 
som så : tillad mig hr . Doktor at komplimentere dem 
for diagnosen . De kan stille en diagnose . Det er meget 
muligt , at mine hjærneceller er utætte . Men hvorfor er 
de det ? De undskylder måske , at jeg tænker mit mellem 
mig selv indbyrdes . — jeg ved , at megalomane ideer er 
typiske for min lidelse , jeg tager mig i agt . Men for 
resten så er selvfølelse jo forbudt , hr . Doktor . — 
sandelig , Einar havde forstand endnu og formåede 
at reflektere . Han vidste godt , at han havde halucinationer , 
og at han ikke kunne skelne mellem reelle fænomener 
og indbildte . Han vidste , at han ikke kunne gøre 
ret og skel mellem sanseindtryk og drømme , erindringsbilleder 
og frie forestillinger . Livet og alle dets elementer 
stod jo til hans indbildningskrafts rådighed , og 
han komponerede efter behag og satte ud for alle fire 
sanser . — den femte , smagen , lod sig ikke narre — 
når han spiste i drømme , smagte det som pap maché 
eller kork . — og Einar vidste , hvordan det var gået 
til — han havde haft denne tåbelige trang til at leve 
typisk . Derved havde han taget verden og tilværelsen 
ind i sig , i stedet for at den skulle ligge uden for ham . 
Han havde fået sit ønske opfyldt , han var type nu . 
For verden gik jo i almindelighed op i teori og  » Afglans «  , 
og nu var Einar bleven et udtryk for verden 
— lutter sjæl . — 
nå , men fordi Einar var nervøs og lidende , skulle 
man ikke lægge hulepadder i hans seng , det var en 

unødig ondskabsfuldhed . Einar havde også læst zoologi 
og kunne nok skelne mellem en hulepadde og en indvoldsorm . 
I dette tilfælde vidste han bestemt , at tilsyneladelsen 
ikke kunne stamme fra ham selv . Men det 
undrede ham , at lægen gad anskaffe levende proteuser 
fra hulerne i Krain eller hvor det var — blot for at 
eksperimentere med en patient . Hm  ! — men havde 
man hørt , at spolorme havde ben ? Nej . Ergo  . .  . 
— pludselig fyldtes Einar med fryd . Hø hø , doktor , 
der tog jeg dem ved næsen . De nærede den blankeste 
lorgnettro til , at jeg nu virkelig delirerede . Nej ingenlunde , 
jeg gjorde en vits . Jeg er klog . Der kan gives 
spolorme med ben  .  .  . 
Og det var som om en lattermild fyr kom stormende 
til Einar — han huskede en jysk anekdote : 
Mads og Per , to sallingboere , gik ud i heden for at 
spise sortebær . De spiste længe hver på sit sted . Så 
råber Mads over heden til Per : 
— Per ! Har sortebær ben ? 
— nej , svarede Per , ikke jeg ved . 
De spiste igen længe . Så råber Mads : 
— Per ! Kan sortebær flyve ? 
— nej , sortebær groer , svarede Per . 
— nå . 
Lidt efter råbte Mads  : 
— Per ! Jeg tror , jeg har ædt mit liv fuldt af ene 
skarnbasser . — 
men nu var der det mærkelige , Einar havde oplevet 
i aftes . Han måtte se at huske sig derigennem . 

Einar havde gået sin tur i haven som sædvanligt . 
Men mod sædvane havde han mødt en fremmed — en 
der ikke var i hospitalsklæder — og han havde været 
glad , fordi drabanten med tinknapperne var hos ham 
— ene kunne han næppe stået sig , så svag som han 
var bleven . Ved synet af dette menneske havde han 
mærket en bedøvende ådsellugt , som var lige ved at kvæle 
ham . Men da han havde reddet sig hjem , var han noget 
ophidset efter den fare , han havde været i . Han lagde 
sig på hynden og så på sine gule kvadrater så længe , 
til de blev et med hans sjæl . En gang , da han rejste 
sig på albuen , så han trynen og nogle børster af et 
dyr henne i tusmørket ved døren , men han vidste , at 
det var en hallucination og lagde sig bandende ned igen . 
Lidt efter stod han op og gik ud . Der var mørkt i 
gangen , Einar slap heldig ned i haven . — nu var der 
en låset dør i plankeværket , som Einar ofte havde lagt 
mærke til og taget i . Han gjorde det også i aftes af 
gammel vane . Men da var den åben . Einar gik hurtigt 
igennem og kom ud på gaden , skyndte sig ind i byen . 
Hvad skulle han så der , tænkte han , da han havde gået 
noget omkring . Han gik som i gamle dage gade op og 
gade ned . Til alt held mødte han ikke et eneste menneske . 
Og ligesom i gamle dage gik han og blev endeløs 
trist . — 
lige med et ser han , at han er udenfor det hus i 
Fiolstræde , hvor han en gang boede på anden sal . 
Han tænkte , at det kunne være på tide at komme op 
og i seng ( en høj grad af distraktion ) , han gik ind gennem 
gården — op ad trappen . Og da han er udenfor sin 

dør , tager han mekanisk i lommen og finder nøglen 
frem , han puster i den , for det tilfælde , at der skulle 
være lommeluv i piben , derpå lukker han op . — i det 
samme undrede han sig — skulle han have glemt at 
aflevere nøglen , da han flyttede , og siden beholdt den i 
lommen ? eller hvad — men han gad ikke tvivle eller 
gruble længe overfor en kendsgerning — da han kommer 
ind , er der lys . En dame sidder henne ved bordet 
med ryggen til . Einar troede , at det var Thora , hun 
kom undertiden sådan af sig selv en kold aften , når 
hun kedede sig i sin egen seng . 
— ak , dette værelse i Fiolstræde ! Kølige og dunkle 
augustaftener  ! Einar havde siddet i sit vindue og set 
fuglene putte sig til ro mellem kvistene i lindetræet 
derude i gården . Han så ikke småfuglene selv , men 
han hørte dem pipse under bladene og komme med små 
kny , og bladene sitrede hist og her ligesom en dyne , 
nogen ler under . — 
Einar bliver glad ved at se Thora og siger godaften . 
Så vender hun sig — det er ikke Thora men en fremmed 
dame . Men guds død og pine , hvor hun var dejlig ! 
Hun drejede overkroppen en halv gang rundt , idet hun 
vendte sig for at se til døren — hendes barm var vidunderlig 
synligt anbragt . — 
nu var der et tomt mellemrum , Einar havde vel desværre 
tabt et par led ud af sin hukommelse . Sligt hændte ham jo . 
Men derefter huskede han , at damen lå på hans 
chaiselong under et rødt tæppe , og at de var gode bekendte 
allerede . — men det er klart , at der måtte være 
gået en vis tid til det . 

den unge dame siger ikke et ord , Einar sidder og 
ser på hende , og hyggen i stuen varmer ham og går 
som bløde hænder over hans hår . De ser på hinanden . 
Hun har meget store og stærke øjne , et ganske lille 
underansigt , næsten uden hage , og brusende mørkt hår , 
der flyder sammen med mørket om hende . Næsen er 
ganske lav og lige — Einar ved ikke hvorfor , men han 
kommer til at tro , at sådan må Medea have set ud . — 
men han glemmer snart ansigtet for øjnenes skyld , han 
ser ind i disse to dybe spejle , og han dukker hovedet — 
henter vejret dybt af glæde . 
Sådan sidder de længe , hun lader hovedet synke , 
som om hun er træt af at holde det oppe — men hendes 
blik bliver i Einars . Hun glipper langsomt med øjenlågene 
— en gang bliver de dunkle frynser liggende 
lidt , men så hæver de sig igen , og øjnene ser på 
Einar . — hun ligner Betty meget , tænker Einar , men 
det er dog ikke Betty . Hende , jeg ikke mere bryder 
mig om . Det er en anden , der ligner Betty . 
— le ! siger Einar , hans stemme er dæmpet og varm . 
Men i stedet for at le strækker hun sig , Einar ser , 
hvordan hendes ben sitrer under tæppet — hun krymper 
armene  .  .  . og pludselig gaber hun , de små purpurfugtige 
læber skilles , Einar ser hvide tænder — hele hovedet 
bliver til mund — og en rød tunge krummer sig 
opad i gabets tusmørke som en høvlspån  .  .  . men der 
er skummelt i stuen — brænder lampen ikke godt ? — 
Einar rejser sig skælvende og indser , at han er hallucineret 
— han er bange , hun skal mærke noget . 

— jeg må gå lidt , siger han stammende . Hun 
nikker med et ganske lille sært smil . 
Hurtigt gik Einar nu udenfor døren , og der blev 
han stående lydløst i nogle minutter for at komme i 
ligevægt . Han tænkte , hun skulle tro , at han var nede 
i gården . Da han mente at være klar , gik han ind 
med et fripostigt smil , og hun bøjede hovedet ad ham . 
Einar blev rolig og fuld af lykke . 
— lig stille  ! siger han , og hans stemme er sprødt 
klingende og gylden , lig stille Medea ! Tavsheden ånder , 
hører du , som en rosenmund — lad os ånde som 
blomster  .  .  . 
Einar rejste sig og listede til skrivebordet . I den 
hemmelige skuffe tog han to cigaretter af de kongeligt 
kostbare — hver af værdi som en Rubin . Det var dem , 
han røg , når han ville være eksotisk til mode . De 
tændte og røg . En syngende stilhed groede i stuen , 
lag på lag . 
Medeas øjne veg ikke fra Einar , de store , grundende 
øjne — den fine røg svævede forbi og løftede sig , 
drejede sig ind i hjørnets dunkelhed over Medeas hoved . 
Tæppet var af mørkerødt fløjl , lysfyldigt som blod i 
solskin . Medea så på Einar med cigaretten ved læben , 
hendes blik talte om uudgrundelighed — et dyb af 
egenvilje . Men Einar havde den varme lykke i behold , 
hans hjerte slog roligt , for han vidste — denne vished 
forekom det ham , han havde — at snart skulle Medeas 
kødelige ynde være givet i hans hånd af hendes egen 
fri vilje , og fordi hun længtes  . . . 
Der gik lange timer , stilheden sluttede sig tæt om 

de to , Einars tanker rankede sig som palmer . Blodet 
pikkede taktfast som en fingerspids i hans baghoved  .  .  . 
Hvordan mon Einar var kommen hjem ? Han vågnede 
jo i Morges her i sit rum . Han havde været nede og 
rykket i den dør , men nu var den låset igen . 
Einar længtes efter Medea , hans væsen voksede op i 
uro , han lovede sig selv , at han ville krybe på sine 
knæ gennem gange i jorden for at finde hende . Men 
den dør var låset . Og nu var det aften . Einar lå 
på sin hynde  .  .  . og lidt efter lidt fik han fat i , at han 
søgte — han bestemte den kval , der var i hans hoved , 
som et ønske om at huske noget glemt og begravet — en 
hjemløs erindring kom fra ødet og stod for døren , råbte , 
bad  .  .  . men han kunne ikke lukke den ind . — til sidst 
var Einar bevidstløs . 
Han lå på sin hynde og var mat , træt til døden . 
Han vidste , at om han ville lotte sit hoved , så kunne 
han ikke . Han gennemhuskede , hvad der var sket . 
Han var gået bort i tusmørket den aften og var 
uhindret sluppen ind i byen . Han var bekymret , fordi 
han ikke havde nøglen . Men hans dør var åben , og 
da han kom ind , lå Medea på chaiselongen under det 
røde tæppe , han så hendes yndige hoved og de store , 
magtklare øjne . Hun vendte sig med et smidigt sæt og 
lo til ham — han bad mindeligt ud i det tomme om at 
forskånes for hallucinationer blot nogle få stunder . 
Medea nikkede , da han sagde godaften , hun rystede 
oprømt hovedet . Hun viftede med ørene . Einar så 
det tydeligt , lidt pylrevornt raseri kom op i ham , fordi 

han altså ikke kunne skånes — han gik hen til bordet 
og drak et glas vand . 
Så satte han sig hos Medea og tog efter hendes 
hånd . Hele hans organisme forandredes med et ryk , 
idet han rørte ved hendes håndled , huden var navnløs 
blød , blodvarmen nåde et par tommer ud i luften 
fra hendes hud . Einar så dybt ned i Medeas øjne , 
hans bryst fortrak sig — han så , at hun bøjede sig 
sammen , hun tog om hans kinder — og der gik lang tid . 
Nærmere og nærmere var han hendes røde mund , 
det sidste lille stykke sank han imod det røde bytte . 
Han for sammen og mistede synet , ligesom han kyssede 
— men da skiltes hendes læber imod hans , hun gabede 
over hans ansigt , han mærkede store tænder i kinderne 
lige foran begge øren — de hakkede forsigtigt mod 
huden , vibrerede kælende — og han mærkede en hed 
åndedamp , der bølgede mod ansigtet . Han havde ikke 
kraft til undren — han sank .  .  . 
Langsomt drev mørket fra hans øjne , og der lå 
Medea foran ham , hendes blik var sløret . Hun glippede 
tungt med øjenlågene . Øjnene var gule som rav . 
Men da var det som om al Einars ensomhed måtte 
åbne sin mund og klage . Og skønt han vidste , at dette 
var vejen til også at miste Medea , kunne han ikke 
andet , klagen steg op i hans Hals , og han hviskedee : 
— nu skal jeg sige dig noget  . . . kan jeg mon betro 
mig til dig , Medea — er du min ven ? — egentlig har 
jeg svoret ved satan aldrig at bryde mig om nogen eller 
noget mere , jeg har forbudt mig selv at elske — det 
går ikke an , nej en mand skal ikke give sig hen . Han 

skal ikke give sig hen til døden . Han skal ikke skænke 
højmods læ til nogen , som vil vokse derunder og siden 
svige ham , dræbe ham . Hade , hade skal manden . Men 
det er ensomt at hade . Medea , Medea ! Kan du tåle 
at høre bitterhed — ringeagter du mig allerede  ? . . . 
Einar rejste sig i bevægelse og åndede stærkt ud , 
han frygtede , at Medea allerede havde forhærdet sig — 
hendes dæmrende øjne fulgte ham . 
Einar sank ned igen og sagde tørt : jeg skal tie , Medea . 
Bær over med mig , jeg er ikke tilregnelig  .  .  . 
Han famlede efter hendes arm og kom til at se , hvor 
hul mellem knoglerne og sølle hans hånd var bleven . 
Medea smilede fuld af nåde . De sad længe aldeles 
tavse . Mørket flakkede og flammede i hjørnet bag 
Medeas hoved . 
— hvem er det , der græder herinde ved siden af ? 
Hviskedee Einar . Medea virrede langsomt med hovedet . 
Lidt efter rejste hun sig glidende , Einar så hendes 
ben krybe under tæppet . Han så , at hun skod det 
ene ben ud fra tæppet — et langt , muskelblodt ben , 
hun strakte sig , og benet blev ganske smalt og tyndt , 
tæerne spiledes fra hinanden som en vifte . Så lå hun 
igen rolig . 
Nu nærmede hun sit ansigt til Einars — Betty ! tænkte 
han , det er Betty — øjnene funklede , han så et broncerødligt 
blink — og igen gabede hun over hans hoved 
i stedet for at kysse ham . Men nu drog Einar sig op 
til hende , og han mærkede , hvordan hun løftede kroppen 
og kom ham i møde . 
Og der gik lange tider . 

så spurgte Einar igen hviskende og tyst leende  : 
hvem er det , der græder herinde ved siden af , ligger 
der et barn alener men hun svarede ikke . 
Og stilheden tættede sig med fine pulsslag , Einar 
sank ned i mørke og bevidstløshed . 
Nu huskede han ingenting før næste aften . Om 
dagen havde de vel været ude i byen for at spise . 
Næste aften lå de under det blodrøde tæppe , 
Einar lå på ryggen så tung som bly og blundede . 
Og da han slår øjnene op og får hentet sin bevidsthed 
sammen , sidder Medea halvt oprejst ved siden af ham 
og nusser med ørene , bagbenene ligger under hende . 
Einar stryger over hendes bløde poter og over de ildgule 
sider , han følger de sorte flammestriber med sine fingerspidser . 
Hun snurrer lidt , vender de gule , mægtige øjne 
venligt ned på ham og glipper søvnigt med øjenlågene . 
— min blide fordærver ! tænker Einar hviskende , 
du smidige , du fine tigerdyr , se jeg stryger dine poters 
nervøse klør , jeg glider med min hånd over dine løse 
led , jeg føler dine silkesener , der ligger i ringler og 
snoninger og slumrer , jeg tager om hele håndfulde af 
det fine og lunkne dunskind på dine flanker . Du er 
så blød , at jeg ler sagte for mig selv . Se på mig , gab 
over mit hoved !  .  .  . 
Medea , dit blik farer bort for ingenting — så vifter 
du med ørene , så løfter du dit yndefulde hoved — 
hver af dine bevægelser er så glidende gratiøs , at jeg 
stedes i åndenød af beundring . 
Men jeg er dig dog fremmed . Du lader dig kæle 
for , du ligger stille . Du krummer din krop og puffer 

mig lunefuldt på brystet med dine bagpoter — ja vip 
mig kun op i luften . — du bider mig legende . 
Men de bløde , slappe sener slumrer kun , jeg ved 
det  .  .  . din omhed er dog et lune . Jeg ser det på 
dine øjne , der er et udtryk i dem , som spejlede du dig 
i en rude , hvorigennem jeg ser dig — dit blik stanser 
et sted i luften foran mig , Medea . 
Medea , du overmodige , jeg kysser dine farlige poter , 
hop ikke pludselig bort fra mig ! 
Du lukker ojnene halvt i , dine sider går ud og ind , 
jeg aner din vildskab . — lad kun dine lemmers tykke 
stålfjedre springe løs og sonderslide mig med korte og 
rasende ryk , riv mit hovedhår af med et rusk ! Når 
du har ladet dig kæle for , vil du så ikke sætte din 
mund på mit bryst og bide et lille hul og suge , ligesom 
du suger isvin af et strå ? Lad din fløjelssnude 
hvile som en drikkende svamp på såret over mit hjerte  ! 
Kunne jeg lære dig at kende  ! Men der er vidt mellem 
ds . Jeg kommer ikke til at forstå dig . Men jeg læser 
min dom i dine øjne , fordi jeg er hjælpeløs og solgt 
til forrådnelse  .  .  . 
Medea , skal jeg fortælle dig en drøm , jeg havde nu 
lige før jeg vågnede . — jeg drømte , at jeg kom med 
toget gennem et bjærgland , det gik med rivende hast . 
Jeg sad oppe på kanten af den bageste vogn og slæbte 
dig efter toget , skønt jeg ingen bånd havde på dig . 
Dit hvide legeme gled som et slimdyr over svellerne , 
dit lange hår og dine arme blandedes . Men når vi 
kom ad gennemskæringer i bjærget , syntes jeg , at jeg 
sad i kupeen og holdt dig med mig udenfor vinduet , 

du reves langs klippevæggens rå lakker og kvartsspidser , 
dine ben spillede som strå i en stærk vandstrøm , 
du gled over klippespidserne som en hinde af månelys  . .  . 
— en tid gik , og Einar blev alene , som han vidste 
og ventede . Han brød sig ikke om nogenting i verden , 
han blev liggende under sit røde tæppe og ville svinde 
hen . Det måtte for hans skyld gå lige så lang og 
elendig en tid , som der ville , til forbandelsen fik ende . 
Men med et sad Einar ved en flod . Natten var månelys . 
Da så han , at en bølgende uro stille furede sig 
frem i de høje rør — nogen sneg sig der . Og da tænkte 
Einar på en gammel drøm , han en gang havde haft 
om et menneskehav , som han ville stå frem for og 
råbe ud over : 
— hid til mig ! 
Og da skulle der begynde at blive en fure langt 
borte mellem de duvende hoveder . Tungt og besværligt 
skulle furen nærme sig , det var en kvinde , der sled 
sig gennem mængden til ham , og når hun var kommen 
igennem , skulle hun sige : 
— her er jeg . 
Denne drøm huskede Einar , mens han sad og stirrede 
på den bølgende uro i rorene . — pludselig fik han 
den lange krop at se — Medea gled plat på bugen 
over en åben plads , måneskyggen lå kort og skarp 
foran hende på den hvide jord — Einar anede lyden 
af hendes poters fjed . 
— Medea , du stærke og grumme , min elskede ! Du 
har glemt mig , du ensomme . Du går ud af ensomheden 

og vender tilbage til den , det er din magt . Du hersker 
hvor jeg omkommer — du nattens dyr  .  .  . 
Og nu var det , at Einar lå på sin hynde og var så 
dødelig træt . Og så dybt forladt . Men han var nogenledes 
klar , forstod til dels , at han havde fantaseret . 
Hen på aftenen kom lægen , og Einar rejste sig , 
bestemt på at spørge ham til råds . Han fortalte ham 
en del og lirkede ved ham — slog blandt andet på , 
at den dør dernede i plankeværket nok ikke altid var 
låset . Lægen fikserede ham med sine platte øjenstene 
bag brillerne og tav lidt . Einar betragtede disse øjne , 
de var som to små kvælerslangers knapformede snuder , 
der stak ud af øjenhullerne , mens kroppene lå ringlede 
sammen indenfor i to hemisfærer . Blink , blink af 
brillerne  .  .  . 
Så sagde lægen langsomt : 
— de har jo ikke været ude af deres celle i to dage . 
— nej , det er rigtigt nok , tænkte Einar . Han dirrede 
af fortvivlelse . Han søgte at fatte sig og dæmpe sig . 
Der gik modstridende glimt hid og did i hans hoved , 
han forstod og forstod ikke . 
Da lægen gik , skuldrede Einar sig endnu en gang 
op , stindede sig og spurgte roligt : sig mig — ja undskyld , 
at jeg spørger — har de givet mig datura strammonium ? 

lægen rystede på hovedet og gik . 
Einar lagde sig ned og lyttede til ham derinde ved 
siden af — han græd sukkende og med våde snøft 

som et barn , der sidder alene i et hjørne med benene 
op under sig og græder for sin egen private fornøjelse . 
Da Einar havde ligget lidt , tog hans sjæl sig sammen 
— fyldte sig til det yderste — som for at nyse — og Einar 
følte også i et moments vindstille usigeligt behag — 
psykisk lyst , som var alt toner og spil af dybe fløjter 
— men så kom krampen , sjælen væltede sig i ham 
som en , der æder sin tunge og slår alting itu — jorden 
gik under i et hyl — jordens ild reves hen af storm , 
alt stofligt sank — og Einar lå et nu midt i verdensrummet 
med begge ender bukket sammen i pine . Så 
var han bevidstløs . 
Einar Elkær afkræftedes svimlende hurtigt . Han lå 
stille hen med et udtryk af den dybeste åndsfraværelse , 
medens hans indre huledes , og dommedagsveer sled 
sjælen . Han var som et kar , der ikke kan holde vand , 
et sold . Alle ventiler stod på gab , livet svedte ud 
af hver pore . Han døde ved forårstid . 
Det var i året 1897 . 
Hverken familie eller frænder meldte sig . 
Og så fik kommunen Einar Elkærs lig til forføjning . 
Sektionen viste blød hjerne . 


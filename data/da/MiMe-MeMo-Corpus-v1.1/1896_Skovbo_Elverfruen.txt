I . 
Fulgt af lune , disede solskinsdage og mørke , stille nætter gled tiden ind under oktober . 
I skoven var der blevet så tyst ; sommerbesøgenes tid var forbi , fuglesangen næsten forstummet . Bladene begyndte at rødne og gulne . 
Tidligt på eftermiddagen faldt skyggerne allerede lange ind over landsbyen dernede under skovbrynet . Den nærmeste gård , Skovgården , var på denne årstid sjælden rigtig klar af dem ; svandt én , så kom en anden . Nabogården lå noget friere , den næste bolig atter noget friere , så kun de sene eftermiddagsskygger nåde så langt ; — men kun lidt af den øverste del af byen var oppe i solens fulde lys og havde endnu dag , når det allerede begyndte så småt at skumre i nederbyen . 
Hen på måneden begyndte det at friske op og disen lettede . Solen skinnede blank , det lyste i stærke guldfarver over skoven , — blad efter blad dalede sagte ned på jorden , lyste blink i 

blink , imens de passerede solstrimerne , der faldt ind imellem træerne .--------- 
det var søndag . Folk vandrede op til kirken : alvorlig-andægtige gamle , der nu begyndte at tænke på døden , — lidt slidte men livskraftige midaldrende mænd og kvinder , — leende , sladrende ungdom . 
Ret uden for kirkegårdslåven slap skov-gårdsmanden sit sidste , nu ganske dæmpede  » Fanden tordne «  ned over byen , hvor det skulle ramme en af mændene , som han havde noget udstående med . Derpå skred han som iført et nyt menneske ind igennem låven , fulgt af konen , Birthe . 
Han var en kraftig , velbygget mand , der førte sig godt , sådan som det sømmede sig et skud af en officersstamme . Håret sort , tæt , isprængt med stænk af gråt , øjnene mørke med stærke bryn . Konen var noget spinkel , nu lidt bøjet , også mørkladen ; håret , der faldt i det brunlige , var noget mindre gråsprængt end hans ; men hun bar den ret pæne dragt mindre godt end han sin . 
Hun standsede et øjeblik inden for låven og glattede lidt på sin dragt ; — han biede efter hende og strammede imens ned på vesten , der stadig havde anfald af nogle alt for civile manerer . Så gik de langsomt op imod våbenhuset . 
Her var en flok ungdom allerede samlet ; de talte ivrigt men dæmpet sammen . En ikke 

høj men rankt og fint bygget pige med mørkt , stærkt hår , lys hudfarve og mørkeblå , dunkelslørede øjne førte an . 
Med ryggen op til våbenhusvæggen stod en kraftig , lysladen Karl ene for sig selv . Han lyttede efter , hvad der blev talt , imens hans blik ofte dvælede ved den mørkhårede . Hun så også nu og da på ham , og med ét gik hun hen og hilste på ham . Og nu nærmede han sig flokken , hilste først på nogle af de nærmeste , og efter et lille ophold på de øvrige .----- 
» Kom nu ikke for sent ind , Helene «  , bad Birthe Skovgårds , idet hun gik forbi , og den mørkhårede svarede :  » Nej , mor , vi kommer straks . « 
Men indgangssalmen endtes , og endnu var de ikke komne . Birthe så til kirkedøren et par gange . 
» De ser efter ungdommen «  , hviskedee en hvidhåret gammel kvinde , en skolelærerenke , der sad ved siden af hende . —  » Ja , den er ikke så let at få draget hid , der er så meget andet , der trækker ,  . . . vi husker os selv  .  .  . « 
Der begyndtes på den næste salme : 
» Nu falmer skoven trindt om land , og fuglestemmen daler  .  .  . « 
Da man var ved det sidste Vers , kom de unge , — og fik en prædiken om falmende , faldende løv , — uvejr , der klædte træerne af til 

de nøgne grene , kuede blomsternes sidste , nøgne stængler i knæ og jog de fugle til at søge ly , som ikke var rejst imod sydens varme lande ,— et  stort , gribende maleri af forkrænkeligheden , der stemte til vemod , til savn , til tungsind . Gamle folk græd , og de yngre sad som hyllede i tunge skygger . — men ordets mægtige pensel gik videre og malede et billede af foråret : hvor det gule blad havde siddet , skød atter en knop frem ; der kom solskin og lune dage , bladknoppen åbnede sig , blomsterne sprang ud og fuglene sang  .  .  . 
Å , for en herlighed 1 
imens slutningssalmen tonede ud under kirkehvælvingerne , gik Helene , fulgt af dem , hun havde talt med uden for kirken . 
Niels Skovgård , der som en følge af soldaterblodet holdt på det ordensmæssige , huggede dem med et misbilligende blik , idet de strøg forbi ham , og Birthe så skuffet efter dem . 
Men den gamle skolelærerenke sad og mumlede ganske sagte , ligesom alene for sig selv :  » Å , Jesus iii’ , Birthe , gør dem ikke det til en sorg ; lad dem gå , til deres tid kommer . — alting har sin stund , og enhver idræt under himmelen har sin tid ; der er en tid til at tage i favn , og en tid til at holde sig fra favntag ; en tid til at søge , og en tid til at tabe , siger Salomon . « 

fra pladsen ved våbenhuset var der udsigt over den lavere del af byen samt skoven , der med de gulrøde , solflimrende kroner vuggende i det lette , lune vindtræk lå udstrakt neden for byen . 
Ungdommens sanser hang fast i alle disse farver , sollyset og de dæmpede , sukkende vindpust ; det havde grebet deres naturbundne sind med en magt , som de ikke kunne modstå . I dag måtte de ned i skoven og tage afsked med eftersommeren , samles der for sidste gang i år til leg og sang . Før de gik ind i kirken , havde de gjort aftale om , hvor og når de skulle mødes . 

i . 
Det gav røre i skoven , da ungdommen snakkende og leende stormede ind på en åben plads og begyndte på  » Brudelegen «  . 
Småfugle , der havde siddet og puslet sig og pippet så småt der i ensomheden og stilheden , fløj skræmte op under skarpe advarselsskrig . En flok krager lettede under vingebask og larm fra deres rolige sæde i Toppen af en høj , slank bøg og styrede helt over på den anden kant af skoven . 
» Å , havde jeg nu haft min bøsse ved hå t-den ! «  udbrød en af karlene og standsede for t se efter krageflokken . 
» Lad du nu hellere den fugl flyve , Jørgen , og skynd dig at løbe , ellers narrer enkemanden dig og tager din brud «  , råbte Helene Skovgård leende og mindede den skydelystne om hans forsømmelse ved at kaste efter ham med et agern og ramme ham på øret . 
» Det skal du få betalt ! «  truede han på skrømt og gik hen imod hende . 

» Ja , lad mig se , at du ikke glemmer det , Jørgen «  , sagde hun og fangede den blonde , letfængelige Karl i sit dunkelblå , slørede blik . 
» Løb , løb ! «  råbte en anden af karlene ivrigt ,  » ellers tager enkemanden jo din brud ! « 
Jørgen vendte sig om og så en hørgulhåret , lidt vel trivelig pige med et glat , godmodigt , svedigt ansigt komme styrtende frem , fulgt i hælene af den giftelystne  » Enkemand «  . 
» Å , Pokker med hende ! «  mumlede han for sig selv og gjorde kun på skrømt mine til at løbe hende i møde . 
» Du er ellers en dejlig makker , du ! «  råbte pigen forpustet og ærgerlig til ham , da den anden havde indhentet hende og sejersstolt drog af med hende hen foran de opstillede par , —  » så er der en krage , du skulle have skudt , og så er der en pige , du skulle smiske for , og imens ligger jeg og er færdig at rende livet af mig for at nå dig . « 
» Nej , det var nu heller ikke kønt gjort imod din brud «  , faldt en anden af pigerne ind . 
» Du kan tro , at jeg nok skal lade dig gå herefter ! «  fortsatte den hørgulhårede . 
» Ja , når så ingen af os vil , slipper vi vel da for at komme sammen «  , svarede han og så på Helene , hvis blik drog ham endnu nærmere . 
» Nej , det er der vel ikke «  , sagde den anden , endnu kamplysten . 

han tav og gik hen og indtog sin plads foran parrene , der stod opstillede i dobbeltrække , så vidt mulig Karl og pige sammen , det ene foran det andet . 
» Betal mig det så «  , hviskedee Helene , idet han gik forbi hende . 
Det par , der skulle ud , var netop Helene og hendes Broder , en ikke helt udvokset , dunhaget ungersvend på en atten , nitten år . De løb hver til sin side for at komme uden om  » Enkemanden «  og mødes igen , Helene tilsyneladende med rigtig god vilje til atter at kaste sig i favnen på sin Broderlige brudgom , men Broderen åbenbart med tanken om at spille hende i hænderne på Jørgen . 
Det blev et langt løb , og jo fjærnere de kom , jo ivrigere løb de . 
Tilsidst syntes Jørgen at have glemt alt hvad der lå bag ved og kun at have et eneste mål : det at fange Helene . Han vandt også nærmere og nærmere ind på hende , og da broderen endelig forsvandt inde i en tykning , standsede hun pludselig og vendte sig om imod Jørgen , hed og forpustet . 
» Nu har jeg dig «  , sagde han og tog hende fat . 
» Ja «  , svarede hun med blikket hængende ved hans og gav sig villigt over . 
Han tog omkring hende , for at hun ikke skulle slippe fra ham ; men hun lagde sig træt ind til ham og tænkte ikke på at undfly . 

da — — hvad var det , han så i de øjne ? Det var jo ikke dem , han kendte fra før , hvor han kun havde set dem på afstand ; da var der noget blødt sløret , underlig dragende over dem , men nu  .  .  . ja , det var jo kønne , dybt mørkeblå øjne med mørke bryn og tætte , kraftige øjenvipper , men  . . . . Nej , da var der et par andre øjne , også blå , men lyse , med lyse bryn , — de fængslede ikke så stærkt på afstand , men når han kom dem  . nær , var der sådan en stille varme i dem . 
Han blev uvis og løsnede sit faste greb om hende . 
» Hvad er det ? «  spurgte hun , og der var noget vist ængsteligt i stemmens klang . 
» Å , det er ikke noget «  , svarede han og slap hende helt . —  » Hør , nu kalder de på os ; lad os gå . « 
Han slæntrede ligegyldig bort . Hun kom bag efter og sakkede længere og længere agter ud . En gang så han tilbage og spurgte , hvor hun blev af . Hun svarede ikke , men så blot på ham . Da havde hun igen de samme blødt slørede , dragende øjne , og han var på nippet til at vende om , for hans sind hang alligevel sådan ved de øjne , som han så dem nu igen ; — han stod et øjeblik , men gik så videre . 
» Nåde du hende ikke ? «  blev der spurgt , så snart han nærmede sig de andre . 
» Nej «  , svarede han åndsfraværende . 

nogle lo ; andre gjorde spottende bemærkninger over , at en Karl som han ikke kunne indhente det pigebarn . 
Han gav et gensvar , som der ingen mening var i , og kom så atter hen og deltog i legen . 
Lidt efter kom Helene , på afstand fulgt af broderen . Men hun så heller ikke ud til at have sejret i løbet . — hun ville ikke mere deltage i denne leg og satte sig afsides og så til . Derved blev broderen ledig på torvet og løb nu omkring og gjorde optøjer , søgte at røve pigerne fra de andre karle og kastede med agern efter de løbende . Til sidst fik han så en overhaling af en af karlene , blev kastet til jords og ved benene slæbt afsted i det visne løv , imens bruden til karlen dængede ham . Flere kom nu til . Nogle tog parti med den ene , andre med den anden ; selv Helene kunne ikke dy sig længere , men kom og tog parti med broderen . Denne vandt atter på benene og løb , andre satte efter ham og andre igen efter disse , og dermed opløstes brudelegen i et vildt tagfat med råbende karle og leende og hujende piger , der snart hang fast i en busk og lod sig fange og snart igen sled sig løs og fo’r afsted . 
Og under dette kom skumringen listende ind i skoven , lagde sig tættere og tættere om den leende og legende ungdom , så de snart løb som efter flygtende skygger . 

Jørgen , der var kommen et godt stykke vej bort fra de andre , løb til sidst lige imod en kvindelig skikkelse , der stod halv skjult bag en busk . I den tanke , at det var en ung tøs , som han skyldte en omgang , fordi hun havde dænget ham med burrer , imens han et sted stod og sled for at komme løs af nogle brombærranker , ville han gribe godt til . 
Men da kvindeskikkelsen så de vidt udspilede fingre nærme sig hende , veg hun med et lille skrig tilbage fra busken , hvor hun havde søgt skjul , og da så han , at hun ikke var den , han havde antaget hende for . 
» Nej , er det dig , Marie ! «  sagde han glad overrasket , men tillige lidt skamfuld .  » Hvordan kommer du her ? « 
» Jeg havde været i besøg hos en veninde . Da jeg så kom ind på skovvejen og hørte al denne leen og snakken og råben , fik jeg lyst til at liste mig lidt nærmere hen og høre , hvem det var «  , svarede hun , og der var noget vist sørgmodigt i stemmen . —  » Helene Skovgård er der også «  , føjede hun til og så forskende på Jørgen . 
» Ja , det er hende , der fører an . « 
» Hvordan er det kommen sig , at du er med dér , da du ellers ikke hører det lav til . « 
» Å , jeg véd snart ikke , hvordan det kom sig «  , svarede han undvigende .  » Det var deroppe ved kirken , — de gjorde aftale om at samles i 

skoven , — og så var jeg netop i nærheden , og de bad da også mig om at være med . « 
» Det var vel Helene . « 
» Ja ,----------som sagt , hun førte an  .  .  . « 
Marie betragtede ham nøje ; — skumringen var imidlertid allerede så stærk , at hun ikke fik fat på mere , end hvad ordene gav .---------men talte de ikke også tydeligt nok  .  .  . ? 
» Nå , men jeg må til at gå «  , sagde hun lavstemt og gav ham hånden .  » Godnat , Jørgen . « 
» Nej , nu går jeg med dig ; det er jo allerede mørkt . « 
» Tak , vil du det «  , sagde hun mere glad . —  » Men så de andre ? «  spurgte hun , imens de gik . 
» Å , lad dem vente — eller gå — som de vil . « 
De talte ikke meget sammen . Efter en lille stunds forløb var de komne ud til skovranden , hvor fra to stier skilte sig ud fra den , de havde fulgt , og løb hen over et lille vænge til de tætte frugthaver ved deres hjemby . De skulle ad hver sin sti og sagde nu godnat til hinanden . Uden ret at gøre sig klart , hvad det var , han gjorde , og hvad det måtte eller kunne føre til , blev han et øjeblik stående med hendes hånd i sin . Først da de havde stået lidt , og hun ikke tog sin tilbage , gik det op for ham .  .  .  . 
Men hvad  .  .  . ? var hånden nu en gang kommen der , hvorfor så ikke beholde den ? — var der det bånd i verden , som han ikke med glæde ville løse for at følge Marie .  .  .  . 

var der vel to mørkslørede øjne , der havde sådan en magt over ham som disse to klare blå  .  .  . ? 
Da ungdommen , hver kommende fra sine ville veje , atter samledes på den åbne plads , hvor de havde begyndt legen , savnede de først Jørgen . 
De kaldte og søgte , men borte var og blev han . 
» Så er han gået «  , sagde Helenes Broder vred .  » Det var ellers ikke kønt gjort af ham ! Min søster indbød ham nok så venligt til at være med , — og så lusker han af uden så meget som at sige godnat . Men det skal han få betalt ! « 
» Vi kender det jo , — sådan er de , det fromladne og indtænkte kram derovre ! «  pustede en anden af karlene til ilden . 
» Ja , han skal nu ikke mere komme med i vort lav , sålangt jeg råder med «  , sagde Helenes Broder i stigende vrede . 
» Nå , nå «  , jævnede Helene stilfærdig , —  » tag nu ikke så stærkt på vej . « 
» Å , det er såmænd ikke værd for dig at tage ham i forsvar . « 
» Det gør jeg heller ikke . « 
» Gør du ikke ! jo , det gør du ! « 
» Nej , jeg gør ej , véd du det . « 
» Jo , du gør «  , trættede han . 
» Det er ikke sandt «  , svarede hun vred , men gråden nær . 

» Nå , — ja , det er jo da ikke værd at tage dig det så nær «  , sagde han mildere , angrende sin pågåenhed , og kom hen til hende . 
» Bliv fra mig ! «  sagde hun noget heftig og skød ham fra sig . 
» Nå , nå , nå , søster galfrands  .  . . «  brummede han og trak sig tilbage . 
» Så , hold nu op med det skænderi ! «  faldt en af karlene ind . —  » Og lad os så få en vise , inden vi skal hjem . — hvad , Helene ! «  bad han . 
» Ja , — ja ! «  faldt flere ind . 
» Nej , jeg kan ikke synge i aften «  , svarede hun mismodig . 
Men flere og flere trængte nu ind på hende med bøn om at synge , og snart lå flokken lejret i græsset og det visne løv , halvt hyllede ind i skumringen , der nu var ved at gå over til nat , imens Helene sang : 
» Jeg mindes vel et sted , gid jeg var der igen , 
der timerne så sagtelig gled hen , 
lig sølvklare Perler , der drages på en snor , så milde som to elskendes ord . 
Der legede de fugle bag valbirkens blad . 
Der var jeg så munter og så glad ! 
Der sprang jeg tit i engen , og agtede ej derpå , hvad folk ville sige , der det så . 
Der stod jeg tit ved vinduet og bag de høje træer og tænkte på den , jeg har kær — 
og når han da sig nærmede med hurtige fjed , da glædedes mit hjerte derved . 

der sad vi tit i måneskin bag rosernes hæk , ved siden af den rislende bæk — og vekslede mangt et ord , halvt i alvor , halvt i skemt , — det har vel nu længst han forglemt ! « * ) 
efter denne fulgte et par andre viser . Helenes dybe , bløde stemme , der i aften havde en egen bævende klang , gik i ét med de vemodige folkeviser , hun sang , og i hvis ord hun syntes at lægge sine egne følelser ind . 
Efter at sangen var forstummet , blev der et øjebliks stilhed . Men så levede snakken og latteren op igen . — under stigende munterhed brød de unge op og snart kom de en efter anden , to arm i arm , tre—fire i klynge , myldrende ud over skovdiget til vejen , der førte op i byen . 
» Fanden tordne ! ligger i her og sværmer endnu , i natravne «  , brummede Niels skov-gård , som de her løb lige imod ; — han vendte netop hjem fra aftenbesøg hos en nabo , hvor der havde vanket varm æblemost med noget stærkt i . 
» Ja , når de gamle gæs går i kæret , så går gæslingerne med ! «  svarede en ung tøs . 
» Gæk , gæk , gæk ! «  vrængede Niels , men kom nu pludselig i det godlidende hjørne : —  » Ja , ja , børn , mor jer bare , imens i har de unge dage ; — de kan fanden tordne snart være forbi . « 
* ) Hauch . 

og helt melankolsk nynnende : 
» Få er vore dage , lad os bruge dem med lyst «  , 
styrede han ind igennem Skovgårdens port . 
Straks efter skiltes de unge . 
Skoven lå tilbage , sløret i nattemulmet , der nu lagde sig tættere og tættere ind under det tykke , tågeagtige skydække , der havde skjult himlen ; kun svagt skælnedes omridsene af løvet , hvis farver tabte sig i mørket . Det var atter blikstille vejr , men noget tungt , lurende ; — man hørte den svage raslen af de faldende blade .----- 
dagen efter rejste stormen og uvejret sig , og da det efter et par ugers tid atter lovnede , var skoven rippet , dens guld gået tabt i den ville Dans . 

Iii . 
\/ed denne tid stod der et bryllup i en gård oppe i overbyen , hvor en stor og broget vrimmel af gæster var tilstede : venner , bylav , æresgæster  .  .  . 
» Man ser , at det er store folk ! «  prustede skovgårdsmanden lidt overmodig , idet han banede sig vej igennem den yderste kreds af stimen foran døren til salen , hvor der skulle danses . Han var morbroder til bruden , og nu havde han drukket vin ! 
» Hov , hov , min kære ven ! «  afværgede en gammel , vindtør , krognæstet mand , der bakkede vedholdende på en stumppibe ;  » tænk på , at jeg ikke er ung længer ! jeg skal have tid til at flytte de gamle ben . « 
» Hvad ! det er jo også dig , Per Persen  .  .  . Fanden tordne , den vin pirrer i hovedet og gør øjnene usikre . « 
» Ja , og benene med , gu’ gør den det ! Vi er ikke vant til at drikke den slags . Men hør 

du , Niels , du kender folk bedre end jeg , hvem er han dér i den fine , sorte frakke og med det kønne hår ? « 
» Det er jo kandidaten ! « 
» Hovsa , — det er ham , der er kommen i huset hos præstens ! — nå , så , det er kandidaten . « 
» Ja , det kalder de ham jo . Men han er ellers hverken kandidat eller student endnu , skønt han ser ud til at . være et stykke oppe i tyverne . « 
» Ikke det . Nej , jeg synes jo nok , det har forlydt , at han ikke rigtig bruger de gaver , han har , — for det er vel så det , der er i vejen ? « 
» Ja , — det véd jeg nu ikke . Måske han ikke har nok at studere for ; hans far , der er en bror til præstefruen , sidder lidt småt i det . « 
» Nå , så gør han det . Ja såmænd , det er jo ikke nemt at forstå , hvordan det hænger sammen . — han går så ligesom på nådsens brød i præstegården ? « 
» Nej , — præsten læser græsk og latin og sådan noget med ham , og så gør han noget andet gavn i stedet . « 
» Nå , — det skulle sådan komme over land for ham . Ja , ja , den der kører med stude kommer også med . — det er ellers en køn Karl at se til . « -----— 
spillemændene begyndte at stemme instrumenterne , og der blev endnu større trængsel . 

» Nu begynder brudevalsen ! «  råbte man hist .  » Nu begynder brudevalsen ! «  hviskedee man her . 
Unge piger og karle trængte på tor at komme ind i salen , ældre folk for at se . 
Det havde efter folketroen noget at betyde , hvem der dansede brudevalsen sammen . Når en Karl bød en pige op , som man troede , han havde et mildt øje til , betragtedes det som et tavst frieri , en tilkendegivelse af , at han gerne ville , at de to en gang kunne danse brudevalsen sammen som brudgom og brud , og man anså dem for halvt om halvt at være viet sammen . 
----------  » Helene , så kom dog— her ! nej her ! « 
En kraftig pigearm langede ud efter Helene Skovgård , der stod og brød på for at komme tværs igennem et tæt knippe , der havde haget sig fast ved den side af døren , hvor man havde bedst udsigt over salen . 
» Se her , Helene , — her kan vi komme ind . « 
» Ja ; skynd dig så , — skynd dig ! «  hviskedee Helene febrilsk og trængte på . Og de slap ind netop i det øjeblik , da musiken begyndte . 
Bruden førtes frem , undselig krammende med sløret . — det store øjeblik var kommet . Karlene rejste sig og så sig om i kredsen ; pigerne sad i ængsteligglad forventning . 
Skyndsomt søgte Helene sig en plads op . Jørgen var tilstede ; i alt hastværket havde hun dog fået fat på hans blik , og sin plads valgte hun sådan , at han kunne se hende . 

han havde netop rejst sig for at gå hen og byde den blonde , lysøjede Marie op , tog et skridt hen imod hende , søgte atter med blikket hen til Helene , som hun sad der i den lyse , lette dansedragt og så på ham med de mørkslørede øjne , blev usikker , standsede , tog sig atter sammen og ville nu gå hen og byde Marie op , der i smug sad og holdt øje med ham og Helene ; men i det samme kom en anden og bød hende op . 
Ja , så havde skæbnen skiftet dem imellem ! Nu ingen uvished mere ! Hen til Helene . — å , hvor de øjne også drog ham nu igen ! Og hvor han dog havde taget fejl af dem den gang ude i skoven ! tænkte han , og gik rask hen imod hende . 
Men i dette øjeblik kom kandidaten ind i kredsen ; ilsomt søgte hans blik og fangede et glimt af Helenes , — han gik hurtig hen til hende , — og kom et sekund før Jørgen . 
En stærk rødme gød sig over hendes ansigt ; uvis , famlende , som troede hun ikke sine egne øjne , tog hun hans hånd og rejste sig hurtig . Han lagde armen tæt om hende , bøjede sig ned over hende , smilede og hviskedee , — og bort dansede de . 
Kandidaten dansede brudevalsen med Helene Skovgård ! 
Jørgen stod som lamslået og så til . Hist og her hørtes hvisken . Det var kommet ud iblandt folk , at både Helene og Marie syntes 

godt om ham , men at han ikke vidste , hvilken af dem , han ville have . Nu mistede han måske derfor dem begge ! 
Skamfuld vendte han om . Et usikkert blik søgte salen rundt til de piger , der endnu sad . Men ikke en af dem fængslede ham , så han gad danse brudevalsen med hende . Og som halvt i blinde styrede han tilbage til sin plads , trængt hid og did af de mange dansende par . 

Iv . 
Vinteren holdt sit indtog med nogle få graders frost , fint snepudrede marker og solskin , da Oluf , kandidaten , en dag med bjørneskindshuen skubbet til vejrs over panden og med et græsk ny testamente under armen kom tilbage fra en vandring i den friske natur , hvorved han havde søgt at klare tankerne til læsetimen og få bugt med en for ham vanskelig passage i det græske sprog . 
Han havde gået og repeteret læsestykket under vejs og syntes , at nu lå det hele for ham så frit og åbent og lyst som de hvide , solbelyste snemarker , og i bevidstheden om , at nu var han over det , følte han sig som en helt anden end den han var , da han gik ud , — følte sig at være et tankeklart hoved , der snart skulle drive det til noget stort , noget , der i genialitet , klarhed og varme ville gå højt over alt det , andre mensker havde nået . 
Præst , — Provst , — biskop ! Tre trappetrin var der op til døren , og så let som han 

sprang op ad dem , skulle han stige op ad disse tteologernes tre embeds-trappetrin ! 
En — to — tre ! Som et blæstvejr fo’r han ind i præstens studereværelse , smed den blanksorte , langhårede bjørneskindshue hen i sofaen og det græske testamente bag efter , så det vendte blade . 
Jo , nu huskede han lektien , kunne præsten tro ! 
Vandringen ,—vejret , — alt dette velsignede vinterfriske , snehvide , sollyse havde klaret det hele . — jo , var det ikke det , han så ofte havde sagt : stueluften var ikke god ! Ud i det fri ! 
» Ja , der er et godt stykke af en jæger i dig , Oluf . «  — præsten skød bogen tilbage , som han havde læst i , strøg nogle gråhvide , tynde hår fra panden , vendte det lysbrynede , stille ansigt om imod den ivrigt talende unge mand og spurgte stilfærdig :  » Mener du , at vi skulle tage timen nu ? « 
» Ja , hvis du har tid . Det er bedst , jeg får min visdom krammet ud , imens den er varm , så tænker jeg , at den dermed vil fæstne sig . « 
Jo , den stille mand havde tid , — bestandig tid , skønt han udrettede svært meget . Sindigt gjorde han forberedelser . Skulle de så begynde ? — han vendte sig helt om imod Oluf , der stadig gik frem og tilbage på gulvet . 
» Ja , jeg er rede . « 
» Så kan du først repetere læsestykket . « 

Oluf begyndte , men gik straks istå , blev skamfuld , tog nyt tilløb , men med det samme resultat . 
» Tag hellere bogen «  , sagde præsten ganske rolig . 
Det gjorde han ; men det ville alligevel ikke gå . 
» Nå da ? «  sagde præsten lidt forundret . 
Dybt grundende stod Oluf og strøg sig over panden . Nej , igennem slap han ikke denne gang heller ! 
» Det er underligt , — jeg havde det , — jeg kunne det på mine fingre , — og nu — nej , borte er det . « 
» Ja , så er der jo ikke noget at gøre «  , svarede præsten tålmodig og strakte sindigt hånden ud efter bogen , som han havde lagt fra sig .  » Hvor-når skal vi så prøve igen ? « 
» I morgen — tænker jeg , — hvis du får tid ? « 
Jo , præsten havde tid . 
» Tak . — jeg må jo alligevel have læst for lidt  .  .  . « 
Og med en halvt uforståelig undskyldning for , at han ikke havde læst bedre , og med et noget spagfærdigt løfte om , at næste gang skulle han nok klare sine sager , forlod Oluf studereværelset . 
Præsten så med et spørgende blik efter ham , rystede på hovedet , sad lidt og grundede og tog så atter fat på bogen , lagde den dog straks igen og gik ind og talte med sin hustru . 

nede på Skovgården stod der et slag . — i læ af væggene imod syd havde solen fået magt til at blødne sneen , så den lod sig forme til dejlige , hvide kugler . Dette havde fristet Helenes unge , overgivne Broder så stærkt , at han , da hun en gang kom ud for at hente noget brændsel , måtte have et par snebolde sendt efter hende . En ramte hende i nakken ; med et hvin slap hun forklædesnipperne , så brændslet ramlede ned i sneen , og i næste øjeblik var slaget i fuld gang imellem dem . 
Niels Skovgård kom frem ved et hushjørne og skulle se , hvad der var årsag til al den råben og hujen og leen . Men ikke så varlig havde han fået næsen frem , før Helene resolut sendte en snebold efter ham med så velrettet et kast , at den traf hans hue , så den røg af hovedet på ham . 
» Da skal jeg , fanden tordne , også lære din tøs ! «  råbte han , lavede i en fart en snebold og fo’r efter Helene , der leende flygtede for ham , imens hans slet dulgte latter dog forrådte , at han ingenlunde tog hende spøgen ilde op . 
Og havde der ikke været gang i slaget før , så blev der nu . Alt Niels Skovgårds under det daglige stræb opdæmmede friske , lidt ubændige livsmod brød på en gang ud . 
Birthe fik længe at vente efter brændslet , som Helene skulle hente . Bedst som hun stod og undrede sig over , hvor hun mon blev af , hørte 

hun gny af slaget derude . Ja , så blev det nok ikke til brændsel så snart , tænkte hun og gik ud for selv at hente det . 
» Ja , det ligger dér midt i gården «  , oplyste Helene , idet hun i susende fart sprang forbi moderen for at nå ind . 
» Å , i er dog noget sært tøj ! «  sagde Birthe halvt skændende , halvt leende .  » Om det så er den gamle , er han med — tåvlig hus ! « 
» Ja , du skulle også tage en tørn med , vor mor ! « 
» Nej tak , farlil ! «  svarede hun og gav sig til at samle brændslet op ,  » det er jeg for lettelig på det til . « 
Niels skævede til hende som hun dér stod ; — leende så lunt lavede han en rigtig stor snebold . At Helene , der troede den bestemmet for hende selv , imens bombarderede ham , så sneen føg ham om ørerne , brød han sig intet om , han bare passede sit . Og da så snebolden syntes ham stor nok , tog han sigte på Birthe , og i det øjeblik , da Helene råbte :  » var dig , mor ! «  fik hun snebolden lige i favnen , efter at den først ganske let havde strejfet hendes næse . 
» Huj ! «  råbte hun , slap forklædesnipperne , og for anden gang lå brændslet strøet omkring i sneen , —  » dit gamle tåvlige menneske ! « 
Endnu en snebold kom farende . Hun lo og parerede med albuen , men gav sig så at til at samle brændslet op , der var blevet dygtig sne 

blandet , så det nok ville sprætte , når det kom på ilden . 
Nu tog Helene parti for sin neutrale moder og dængede faderen , så det havde skik . Men så kom broderen og dængede søsteren . Hvinende og værgende sig flygtede hun , forfulgt af ham , hen over gården , ud igennem tofteporten . Men her vendte hun om med et halvt forfærdet , halvt forundret udråb og flygtede ind igen , imens et helt lille snefog dryssede ned over hende og et dump imod portkanten tilkendegav , at derude var der også tropper , der ville deltage i kampen . 
Det var Oluf , hun var faret lige imod . Han var efter den uheldige overhøring atter gået ud , — ville til marks , til skovs , — vidste næppe hvorhen , — blot bort fra skuepladsen for hans nederlag ;— og Skovgården lå således , at han måtte igennem den , når han som nu fulgte kirke-stien . 
Han havde gået med sænket hoved og set ned for sig , i tankerne tumlende med noget mørkt , trist noget . 
Men det friske pust , som den lige imod ham flygtende unge pige bragte med sig , havde så pludselig viftet det modløse af hans sind , at inden hun fik tid til at slippe tilbage ind i gården , havde han af den blødnende sne ved stiens kant lavet en snebold , kastet den efter hende og ramt på portkanten , så der stod et Fog om hende . 

hendes Broder , der troede , at det var faderen , der var løbet uden om gården for at tage imod hende ved porten , drev hende ud igen , inden hun kunne få tid til at forklare , hvad der var hændet . 
Men nu stod Oluf parat til at tage imod dem begge to , og inden de fik tid til at komme sig af deres forundring over , at han her , ligesom helt uden anledning , kom og tilbød dem sit kammeratskab , var de indviklede i en livlig kamp , der fortsattes længere og tilbage op ad stien .-- 
Niels Skovgård var kommen frem i porten og skulle se , hvem den ny deltager i legen var ; — bag ham stod Birthe med forklædet fuldt af det sneblandede brændsel . 
» Jesus , — det er jo kandidaten  . . . han gør sig kendt med vore børn ! « 
» Ja , det gør han . Ved bryllupet dansede han jo brudevalsen med Helene . Men hun er nu også en pæn pige . « 
» Helene  .  .  . ? Ja , hvad så  .  .  . ? « 
» Kan du ikke forstå det , Birthe ! « 
» Er du tåvlig , Niels ! «  sagde Birthe leende og gik ind . 
» Nej , det er jeg ikke ! «  mumlede han for sig selv . 
Og det syntes heller ikke så . For enden på legen blev , at Oluf , halvt bydende sig til , halvt indbudt af de to søskende , lovede at deltage i julegildet i Skovgården , hvorefter han med 

bjørneskindshuen skudt til vejrs over den svedige pande atter styrede op imod præstegården , glad nynnende : 
» Og det var ungen svegder , han skulle bolden slå , men bolden drev i jomfrubur , han mon derefter gå . 
— du føjer dine ord vel . « 
Nu op på sit værelse og læse græsk ! — nu kunne han læse græsk ! — sidde i den friske køling og læse , — ingen ild , nej brrrr ! den gjorde det lummert , og så smeltede sneboldene , som han endnu i fantasien så flyve hid og did , udkastede af Helene Skovgårds lille rappe hånd , fulgt af hendes velklingende latter og dunkle blik , til de ramte ham på brystet , på bjørneskindshuen eller suste forbi ham , mældende om noget dybt og dejligt noget , der fulgte med fra dette hendes blik ! — ingen ild på værelset , nej ! Herinde i hjertet var varme nok ! Se hvor den rødgyldne vintersol skinnede derhenne på hans kammervindue uden dog at smælte de fine isblomster på ruderne ! 
En stund efter sad han derinde , frøs lidt , sled i græsken og nynnede brudstykker af ungen svegders vise ind imellem : 
» Velan , jeg gi’r dig folen , som under tømmestreng så let mon løbe over hav , som på den grønne eng . « 

se , hvor isblomsterne på ruderne vokste , eftersom solen gled længere ned . I morgen ville isen være stærk nok til skøjteløbning . Nede ved Skovgården var der sådan et dejligt stille engvand ; — han så i dag , hvor blank isen lå , endnu lidt for svag , — men i morgen ville han derned . 
» Hvad hedder han , den ungersvend , som lander her så trøst ? « 
» Han hedder ungen svegder , så vidt gå deraf sagn , han til en mø har lang attrå , og véd ej hendes navn . « 
Jo , nu vidste han navnet  .  .  . 
Solen kom mere og mere skråt ind igennem ruderne og lagde guldstrimer hen over bord og bog . 
» Og er det ungen svegder , da har så lang attrå til ham en jomfru i vort land , som ham dog aldrig så . « 
Seså ! Hvis han ikke slap igennem det snævre Pas denne gang , måtte han jo være fordømt til aldrig at komme frem ! — — 

v . 
Det var en aften tæt ind til jul , uden måne , men med klar himmel og mange stjerner . Nattefrosten havde netop lagt sin skøre bro efter de foregående dages tø . Det ruffede og knasede under de gåendes fodtøj . Men mange færdedes ikke , da det var sent . 
Efter at det en tid havde været stille , hørtes to komme gående ude på en ensom vej , den ene noget bag efter den anden . Først øjnedes de dunkle omrids af en kvinde , derpå af en mand . Han nærmede sig hende mere og mere , skønt hun øjensynlig skyndte sig for at undgå ham . 
Da de nåde så langt , at de så de mørke omrids af boliger og træer lidt for ude , var han så nær , at han kunne hilse godaften , dog endnu på et par skridts afstand . 
» Godaften «  , svarede hun lavmælet og usikkert , uden at standse . 
» Er det dig , Marie ? « 
» Ja , «  svarede hun i samme lavstemte , usikre tone som før og på de samme to skridts afstand . 

» Skal vi følges ad ? « 
Derpå svarede hun ikke . Han tav lidt . Imens vandt hun atter et skridt mere fra ham . 
» Jeg tænkte , at du ikke holdt af at gå alene i mørke  .  .  . « 
» Der var en tid , da du ikke brød dig om , for at lade mig gå «  , svarede hun lidt hårdt , men dog således , at han mærkede sindsbevægelsen sitre i ordene . 
Dertil svarede han ikke , men søgte at nå hende . 
» Marie  .  .  . « 
Han var hende nu ganske nær ; men hun undveg ham . 
» Lad mig være , Jørgen ! «  bad hun . 
» Vi har dog før fulgtes ad , vi to «  , sagde han blødt og nærmede sig atter . 
» Ja , før . . . «  , svarede hun med brudt stemme . 
» Herregud , Marie , græder du  .  .  . « 
» Bryd dig ikke om det , — det går over igen . «   » Hvad græder du for ? « 
Hun svarede ikke , græd blot lidt tydeligere . 
» Hys «  , sagde han . De var nået deres hjemby og nogen gik tværs over gaden fra et hus til et andet . 
Et øjeblik gik de tavse ved hinandens side ; hun græd sagte . — pludselig , overvældet af sine følelser , gjorde han en bevægelse , som ville han lægge armen om hende . 

hun veg atter til side , men sagde intet . 
» Kan det da aldrig mere blive imellem os , som det har været før ? «  spurgte han . 
» Jeg tror det ikke «  , svarede hun sagte . 
» Så , det tror du ikke . « 
» Nej «  , hviskedee hun så sagte og forknyt , at han næppe skælnede ordene . 
» Nå , — så for fanden da , gå hvorhen du vil ! — jeg skal ikke tigge dig mere ? «  udbrød han vred og vendte sig fra hende . 
» Jørgen , — Jørgen , sådan du taler ! «  sagde hun smerteligt . 
» Ja , du kan få mig til at tale , det skal jeg love for ! « 
» Er det da mig  .  .  . ? « 
» Ja , er det ikke dig , der går og gør dig kostbar ! Men gå bare ! — kan du undvære mig , kan jeg også undvære dig ! — som sagt , tigge dig vil jeg ikke mere ! Godnat . « 
Han gik rask til og var snart et godt stykke for ude . 
» Jørgen  .  .  . «  bad hun sagte . 
Han hørte det ikke . 
» Jørgen  .  .  . «  , sagde hun lidt højere . 
Nu hørte han det , kom straks tilbage og spurgte blødt : 
» Hvad er det , Marie ? « 
» Du må ikke gå fra mig sådan  .  .  . « 
Under hviskende samtale fulgtes de hen ad vejen imellem de to Rader mørke boliger , 

hvor der nu næsten alle steder var lukket og slukket . 
» Du fryser «  , sagde han . 
» Ja , det er koldt «  , svarede hun og drog sjalet tættere sammen om sig . 
» Men nu er du jo også ved dit hjem . « 
De standsede ud for et langt , gammeldags hus , halvt skjult inde bag en klynge gamle frugttrær , der stod og strakte deres mørke , nøgne grene som forfrosne fingre ud i den kølige luft . De hvidkalkede vægge imellem de mørkfarvede stolper lyste svagt langs hen med det mørke , side tagskæg , mens den nedre del af muren blev borte bag en tæt ligusterhæk . 
Et par af de små , lave vinduer var oplyst , og ind over randen af det halvkarms , stribede gardin sås snart et ungt og snart et ældre mandshoved bevæge sig , dukke og komme frem igen , nu blot issen , nu helt op . Stødvis hørtes violinspil , snart enkelte takter , snart et større parti af et dansestykke . 
» Det er far og bro’r John , der spiller endnu ; de har fået ny noder i dag . « 
» Ja , det er sent , de øver sig . — de skal vel spille til julegildet i Skovgården ? « 
» Ja . « 
» Jeg kan tænke det . « 
De stod lidt uden at sige noget og gav sig så til at lytte efter musiken , der dog snart brød af igen . 

» Er du budt med til julegildet ? «  spurgte Marie efter at have stået og kæmpet lidt med sig selv . 
» Ja «  , svarede han uden at se på hende . 
» Hm  .  .  . « 
» Er der noget sært i det ? «  spurgte han lidt stødt . 
» Å , nej  .  .  . « 
» Det var en dag , jeg mødte sønnen  .  .  . « 
» Nå , det var ham «  , sagde hun ligesom lidt lettet ;— » han havde nok ellers svoret på , at du ikke skulle komme i deres lav , det han kunne gøre til . « 
» Ja , man sværger tit i et hedt øjeblik på noget , som man ikke mener stort med . « 
Hun så på ham uden at sige noget . 
» Hvad er det ? «  spurgte han usikkert , da blikket blev ham for langt . 
Uden at svare tog hun blikket fra ham . 
» Nå , men det er nok tid at gå hjem «  , sagde han , da han havde stået lidt og forgæves ventet på svar . 
» Ja , det er det nok «  , svarede hun og skjalv af kulde . 
» Så godnat , Marie . «  han gav hende hånden . 
» Godnat , Jørgen . « 
De så lidt på hinanden ; så gik hver til sin side . 
» Godnat «  , sagde hun endnu en gang , da de var komne fire , fem skridt fra hinanden . 

» Godnat , Marie «  , sagde han med sagte , bævende stemme , standsede atter og så efter hende .  » Godnat . « 
Hun var allerede inde i forstuen . Igennem den sidste , smalle døråbning så hun ham endnu stå derude på vejen . Hun lukkede døren til , men gav sig god tid . 
Fin cigarrøg trængte ud til hende fra stuen . 
» Gad vidst , hvad stort der er på færde , siden far spenderer cigarer ? «  tænkte hun og lyttede et øjeblik , inden hun åbnede døren . Men hun hørte blot violinernes brudte toneløb til en ny dansemelodi . 
Stuen , hun trådte ind i , var lav og af ældre stil , men hyggelig og med god belysning . Gulvet hvidskuret og sandstrøet . På de tapetserede vægge hang en del billeder , mest bibelske , men også enkelte andre , såsom billedet af en bekendt musikdirektør , den norske tonekunstner Ole buil og andre . 
Faderen , der nu gik frem og tilbage på gulvet og spillede , var høj , smal og lys , med fingre så tynde og bevægelige , at de syntes at måtte kunne lege den fineste , vanskeligste leg på strengene . Sønnen , der fremdeles stod ved nodestolen i samme stilling , som han var bleven set ude fra vejen , lignede faderen af bygning , han var lys , bleg og spinkel , men imens faderen holdt sig rank , hivede sønnen lidt fremad , sank af og 

til endnu mere sammen , og rettede sig så igen med et læmpeligt lille ryk . Marie lignede mere moderen , en blond , lidt fyldig , godlidende kvinde i pyntelig huskonedragt , der sad i nærheden af den gammeldags , velpudsede  . Kakkelovn og spandt hør . 
Med ryggen op til væggen , lige under Ole bulis billede , sad Oluf , kandidaten . — i anledning af hans meget uventede , meget ærede besøg var det , der var spenderet cigarer . 
Han sad lænet tilbage i stolen med højre ben over det venstre , nydende cigaren og musiken ; — på knæet hang bjørneskindshuen . 
Men så snart Marie trådte ind , rejste han sig og kom hen og hilste og forklarede hende , at han , der sværmede for musik , var kommen her forbi , havde hørt dem spille og havde så taget sig den frihed at gå ind  .  .  . 
Pludselig standsede Marie ham med et lille skrig . 
» Deres hue brænder ! « 
» Gud fader fri os ! «  lød det henne fra moderen og rokken standsede . 
I sin optagethed af Maries komme havde Oluf grebet cigar og hue med samme hånd , uden at tænke på det farlige heri . 
Ulykken fik dog ikke større omfang , end at den netop gav anledning til et gemytligt lille slukningsoptrin , hvoraf den bjørneskinds gik ud 

med et ubetydeligt svedent mærke , der , det forsikrede Oluf , altid ville være ham et kært minde om dette hans første besøg i musikerens hus . 
Stemningen , der hidtil havde været noget trykket , blev nu friere , og det vekslede herefter med musik og munter samtale . 
Klokken gik stærkt til tolv , inden Oluf agtede på , hvor sent det var . Han rejste sig , dog lidt nølende , så atter på uret og ville til at gå . 
Han og Marie havde siddet og talt sammen ; hun først undselig , immer rykkende sig lidt fra ham , han stadig igen rykkende sin stol nærmere til hendes ; — til sidst var hun bleven modigere . — 
» Nu spiller vi den duo til , som de syntes så godt om  .  .  . « 
» Ja , tak ,— hvis det ikke bliver for sent , så ville jeg gerne høre den endnu en gang , — for den er dejlig . Synes de ikke ? «  spurgte han Marie og nynnede et par strofer , som han kunne huske . 
» Jo «  , svarede hun , men holdt nu øje med broderen , der øjensynlig var meget træt af at stå . 
» Han er nok ikke stærk . « 
» Nej , han er meget svag «  , svarede hun med en fugtig glans i øjnene . 
Nu begyndte de på duoen , men brød straks af igen . 
» Det er amol «  , sagde den gamle og pegede med buen på nodebladet ;  » du spiller dur . « 

» Ja , nu ser jeg det ; jeg tog fejl «  , svarede sønnen , smilede træt og spillede a Mols skala . 
» Har du det ikke godt , John ? «  spurgte Marie , der under det sidste var gået hen til broderen . 
» Å , jo , som sædvanlig . « 
Hun så tvivlende på ham . 
» Nej , du har det ringere . Vil du ikke hellere sidde ned ? « 
» Jeg ser bedre , når jeg står . « 
» Du kan få et lys . «  hun var allerede på vej til at hente et . 
» Det skal du ikke , Marie «  , sagde han efter hende . 
» Skal jeg ikke . «  hun standsede , og med det samme begyndte de på ny på duoen , der nu gik særdeles godt . 
Oluf havde atter sat sig . Marie satte sig også , men lidt borte fra ham . Han flyttede straks sin stol hen til hendes ; hun rykkede ligesom tilfældigvis en kende fra hans igen , — hans fik atter et ryk , men nu kun et ganske lille ; — bjørneskindshuen med mærket efter cigarilden hang atter på knæet som før . 
» Det er dejligt med musik «  , begyndte han . 
» Ja , det er det «  , svarede hun varmt , —  » at sige , når den er god . « 
» Ja , naturligvis , — en lirekasse skørter jeg ikke om . « 

hun smilede . Derpå sad de tavse en lille stund og lyttede . 
» Deres far spiller godt «  , begyndte han atter , men hviskende , idet han bøjede sig hen imod Marie . 
» Hvis bro’r John var rask , blev han langt den bedste . « 
» Så  .  .  . « 
» Kan de ikke høre , at hans buestrøg er bedre end fa’rs , — det siger far selv . « 
De sad igen og lyttede . Et stjålent , lidt bange øjekast gled af og til fra moderen hen til Marie . 
» Ja , det er også bedre , finere , — hans tone mere ren og dyb «  , sagde Oluf ; —  » der slumrer måske et musikalsk geni i ham . « 
» Men den sygdom ødelægger jo det hele for ham «  , sagde Marie , forfølgende sine egne tanker . 
» De tror ikke , han kan komme sig . « 
» Doktoren tror det ikke . — men hør nu efter , — den lille solo , — det er John , der spiller den ; kun han kan ; — det er ellers fa’rs parti . « 
» Den er dejlig «  , hviskedee Oluf betaget . —  » Nej , digtning , billedkunst , — alt , hvad man af kunst vil nævne , det er intet imod musiken , — kun den kan finde vej til menneskesjælens inderste , dunkleste dyb og nævne med toner , hvad intet andet i verden kan udtrykke . « 

han talte videre , mere og mere varmt , sagtere og sagtere , bøjende sig endnu nærmere ind imod Marie . 
Hun hørte og forstod kun halvt hvad han sagde , men noget var der alligevel , der fængslede hende , og det så fast , at hun ikke sansede stort af , hvad der foregik i stuen . 
Men pludselig rejste moderen sig og satte rokken fra sig på en lidt støjende måde . 
Marie tog sig sammen , men sad som vågnet op af en drøm , der endnu betog hende , så hun kun halvt hørte og så . 
I det samme sluttede duoen , og John satte sig træt ned . 
» Ja , det er for længe , du har holdt ud «  , sagde moderen vemodigt og kom hen til ham .  » Klokken er tolv , — og du er ringere i disse dage end ellers . « 
Tolv ! — Oluf fik i en skynding takket for underholdningen og kom afsted . 
Et øjeblik efter var der lukket og slukket i stuen som over alt i byen . Kun i Maries Kammer brændte endnu lys . Hun stod ret op og ned ved bordet og stirrede hen for sig . Mange slags følelser vævede sig sammen i hendes sind , — de hang sammen med tonerne , med Olufs ord og blikke , med broderen , med hendes møde med Jørgen , dannende et helt net , som hun var hildet i , — om til fryd eller smerte var hun ikke klar over . 

hun stod en tid sådan . Men så steg ordene op af stemningens vildrede :  » Jeg har gjort synd imod Jørgen «  , — den samme synd , som hun , ikke i ord , men dog i tanker og handling havde bebrejdet ham . 
Skulle han endnu stå derude og vente , så ville hun gå ud og bede ham om tilgivelse . Hun lettede gardinet ; men hun så intet for ligusterhækken og frugttræerne . Sagte listede hun ud i forstuen , skød slåen fra døren , åbnede varligt og gik ud . — han var der ikke . 
Nej , tossede tanke ! det var jo næsten en time , siden hun forlod ham . 
Men måske han endnu lå og ikke kunne sove , — eller han ligesom hun vankede om uden fred . — hun ville gå til hans vindue og lytte ; gik så ind og tog et sjal over sig . 
I den stille midnatstime listede hun ængstelig lyttende og spejdende hen ad skjulte stier bag om huse og haver hen til en lille pyntelig gård med lysegule vægge . Ved et vindue i stuebygningens ene gavl standsede hun og lyttede skarpt og længe ; gik derfra , men kom atter tilbage og lyttede , lagde øret så tæt til ruderne , som det turde voves . 
Men alt var stille derinde  .  .  . 
Han sov altså , — sov sig roligt bort fra det hele ! — og her gik hun ! 

dog , hvem vidste , hvor meget han havde stridt , inden han sov ind . 
Underlig beklemt gik hun hjem , lagde sig straks , men hørte klokken inde i stuen slå to , inden søvnen lukkede hendes øjenlåge . 

vi . 
I skoven var der mørkt og vildsomt den aften og nat , da julegildet stod nede i Skovgården . De gæster , der skulle færdes ad skovvejene , havde skyndt sig for at nå ud i lysningen , imens et glimt af dag var på himmelen , — hjemfærden kom næppe til at gå for sig , før det atter begyndte at gry ad dag . 
Men i Skovgården var der lys bag alle vinduer , bag hver en lille glug . En broget strøm af mennesker dæmmede op for det , nu her , nu der , slap det atter , dæmmede op , slap det . Bøjede og ranke , store og små , voksende eller svindende firmede skyggerne omkring påvæggene , steg som genfærd op fra gulvene , langede ud med armene , sank og steg . Overgivne tilråb og svar fløj på kryds og tværs ; der hørtes latter , klang af glas , musik og dansetrin i salen , slag i kortbordene . 
----------- » Seks bedre ! Fanden tordne , — til spader es ! Det er vel nok mig og dig , Per 

persen , der holder sammen igen ? — nu skal vi to sorte klø de røde ! « 
—  » Hå , hå , hå , ja , der fik de klø ! Ser de , kandidat og skolemester , i aften er det gejstligheden , der må ud med juleoffer . — 25 øre til mands ! « 
» Værsgod ! «  — Oluf rejste sig og smed en femogtyveøre på bordet , så den foretog en lille runddans , inden den lagde sig .  » Det var tre kroner . Nu er jeg blank og siger stop ! « 
Skolelæreren , Per Persen og en mand mere var indbudt , for at Niels Skovgård kunne have lidt aldrende selskab . — de tre havde fanget Oluf for en times tid siden , da han kom inde fra dansesalen , og de sad der og manglede fjerdemanden , der havde fået forfald og ikke var mødt . 
Han havde kun modstræbende og bitter i sind sat sig til at spille kort , og havde stadig siddet som på nåle og gjort hvad han kunne til at spille sig blank , for så meget før at få et påskud til at bryde op og komme ind til de unge . 
—  » Snak , kandidat ! spil videre— på kredit ! så får de , fanden tordne , snart lykken med dem igen , — hun er en lunefuld jomfru . « 
» Nej , nu skal det være forbi ! «  sagde Oluf bestemt og forlod stuen . 
Og i det samme stod Helene for ham , den unge , fyrige pige , skovens kraftige , ville rose , varm af dansen . 

» Å , endelig kommer de  .  .  . « 
» Ja , nu slap jeg ud af kløerne på dem . — har de ventet ? «  spurgte han og så glad på hende . 
» Ja  .  .  . « 
» Så får jeg vel den næste Dans med dem . «   » Ja . Men nu først ind og få et glas Puns . «   » Tak , jeg tror ikke , at jeg skal have mere ; vi fik et par glas derinde ved kortbordet , og jeg tåler ikke meget . «  han strøg betegnende med fingrene over panden . 
» Å snak , — men de er nu altid så dydig ! «  sagde Helene leende .  » Gå nu bare ind i den blå stue . Værsgod . « 
» Ja , men så går de med . « 
» Ja , jeg går med . « 
» Og de sidder hos mig . « 
» Bare det går an  . •  . « 
» Å , blæse  .  .  . « 
» Med dem alle sammen «  , fuldførte hun og så smilende på ham . 
Ja — — blæse med studering og præsteembede og det hele , bare hun dér blev hans ! ------å , de øjne , det ansigt , det hår , — og de runde , velformede lemmer , omsluttede af den hvide baldragt !------- 
han tog hendes arm . Hun lod ham beholde den og følte med velbehag hans bløde hånd og fine sorte dragt røre hendes blottede arm , nød synet af hans ranke skikkelse , hans fint formede , udtryksfulde ansigt , hans kønne blonde hår . — 

i den blå stue sad en tolv—femten piger og karle om et bord . Der serveredes både kaffe og Puns ; de fleste havde dog slået sig påPunsen , — blot et par stilfærdige , unge kvindelige uskyldigheder sad og nød deres kaffe . De andre snakkede i munden på hverandre , lo og klinkede . En rusende Duft stod fra den hede Puns over bordet og ud i stuen . 
Oluf og Helene slog sig ned ved bordet , tæt side om side , — begge på én stol . 
» Ser vi det ! «  mumlede en høj , smal pige med et par spejdende øjne og lyttende ører på et lille , rundagtigt hoved . 
Hendes ord opfangedes af de , der sad nærmest , og det hviskedees nu videre . Flere og flere blikke rettedes på Oluf og Helene . Ny tanker og følelser steg op over lystighedens havbrus . 
Der blev et øjebliks stilhed . Men så rejste bruset sig på ny . — var det vel værd at sidde og se sig bedrøvede eller gale på de to ! — — vel var der en og anden , i hvis hjerte det skar at se dem sidde dér og hænge op ad hinanden . Men hvad — de var da ikke de to eneste attrå-værdige ! — sad der ikke mange kønne piger og karle i kreds her om bordet ! — og endnu flere var der inde i dansesalen , — og tusinder ude i verden , — fagre piger , — kønne , kække karle ! 
» Skål ! «  lød det hist . 
» Ja , alle kønne pigers skål ! «  svarede det her . 
» Og alle kønne karles med ! « 

» Skål for dem alle , piger og karle , kønne og grimme , krogede og lige , — og gid nytårsny må se os alle vel forsørgede med en kæreste ved hver hånd ! « 
» Ha , ha , ha , ha , ha ! « 
Påny fyldtes glassene . Det gav mod i hætten . Blikke mødtes , der ikke før turde . En friede på stående fod  .  .  . 
Oluf havde fået armen lagt om Helene ; hun sad halvt lænet op imod ham ; — ind imellem snakken nynnede hun stumper og stykker af folkeviser . 
Oluf sad og lyttede . Nu nynnede hun smilende : 
» Hr . Oluf han rider så vide om land , og til sit bryllup så byder han . 
— men dansen den går så let gennem lunden . «  — 
» Er det mig ? «  spurgte han hviskende . 
» Ja «  , svarede hun og nynnede videre : 
» Men alt da han kom udi lunden så grøn , en elverdans går der let og skøn . 
— men dansen den går så iet gennem lunden . « 
» Det ender så sørgeligt . « 
» Det var fordi han ikke ville danse med elverpigen . « 
» Hvem er så hun ? — er det dem ? « 
» Ja «  , svarede hun , ophedet af den nydte Puns .  » Men jeg vil jo nok danse med dem  .  .  . «   » Ja  .  .  . «  og hun nynnede videre : 

» Der dansede fire , der dansede fem , den elvermø rækker hånden frem . 
— men dansen den går så let gennem lunden . « 
» Å , bliv ved , Helene «  , bad han , da hun atter brød af ; —  » De synger så dejligt . « 
» Nej , vist gør jeg ej ! «  påstod hun . 
» Jo , de gør . « 
De trættedes lidt derom ; — så sang hun visen om hr . Oluf til ende , men dæmpet , kun som for ham . 
Glassene blev atter fyldt . En ung vikar fra byens skole , en ganske nybagt seminarist , der bar en enlig blomst af sin borddames buket i knaphullet , udbragte en skål for kvinden som blomstens søster . Der blev klinket og drukket , med et rejste Oluf sig , usikker , famlende , øjensynlig lidt omtåget . 
» Jeg har også en skål at udbringe  .  .  . « 
Der blev straks stilhed ; blot et par piger sad endnu og hviskedee sammen , hun med de spejdende øjne og så en anden . 
Han strøg sig over panden , så ned for sig , derpå omkring i kredsen , søgte lidt efter ordene , men tog så fat ligesom helt på træf : 
» Man har udlagt det , som om elverskikkelsen er et i skønhedens gevant indhyllet bedragerisk eller forførende princip i elskovshistorien . Men det er ikke rigtig . —  » Elver «  kommer af Alver — alfer , lyse , venlige væsner , naturens milde , skønne ånder . Sådan er de gået i arv til os fra 

hedenold . Og kun en alt for overdreven sædeligreligiøs anskuen af tingene har kunnet skabe den ny lære .----------nej , elverskikkelsen , den måtte under de ny former blive elskovs sande princip i sin oprindelige naturbundne skikkelse  . . . den dybe , varme elskov , der  .  .  . « 
Han gjorde et ophold og ledte efter tanke-tråden , der pludselig var sluppen fra ham . 
» Nej «  , råbte en af karlene nu hen til ham ,  » alt det dér bryder vi os ikke om at høre ! gem det til en anden højtidelig lejlighed , og lad os så drikke på , at  .  .  . ja , hvad var det for en skål , de ville udbringe ? « 
» Ja , lad os tømme en skål for den virkelige elskov , der nu kun lever ægte ude i de afsides skovegne , — en skål for den ! « 
» Ja «  , kom den samme karlestemme igen ,  » er det kærligheden , de mener , så er jeg med ! Skål for deni « 
» Tys— nej «  , faldt Oluf hastig ind , idet han vinkede af med hånden , —  » Kærligheden , den er religionens og intelligensens omdannelse af det rene princip  .  .  . « 
» Nå , men så en skål for det rene princip «  , råbte karlen forsorent og begyndte at klinke . 
» Nej , nej , nej , hør mig til ende ! «  faldt Olufs stemme ivrigt ind imellem glassenes klang : —  » Altså det er ikke kærligheden , — det navn bruges om så mange forhold : barnekærlighed , 

kristenkærlighed , fædrelandskærlighed osv . — nej , det er elskovs skål ;--------vi må gå helt tilbage til naturens rige , varme skød for at finde den ægte ;-------------------------det er elskov . .  . den er grund-æmnet , — op af den er begrebet kærlighed groet som et uægte skud . — skål !---------------elskovs skål «  , tilføjede han blødt og klinkede først med Helene . 
Alle tømte glassene og brød op . Nogle spredte sig i stuerne ; andre gik ind i salen , hvor der dansedes . Iblandt de sidste var Oluf og Helene . De kom arm i arm lidt bag efter , dæmpet samtalende , optagne af hinanden . 
Idet de gik ind i salen , strøg de tæt forbi hin høje , smalle pige med det lille hoved , lyttende ører og spejdende øjne . Hun gav et lille Prust , smilede bittert og bøjede sig ned og hviskedee i øret på en lille blond én i hvidt kjoleliv , en slægtning af Helene , der var her på julebesøg : 
» Jo , Helene bliver nok præstefrue en gang ! «  herpå svarede den anden ikke noget videre , men sagde derimod stærkt optaget : 
» Han danser dejligt ! « 
» Ja , du havde jo den ære at danse med ham ; det falder ikke i enhvers lod ; — men du tog nok ellers fejl , lille du «  , tilføjede hun drilsk ,  » det var Helene han mente , ha , ha , ha ! « 
» Det er ikke sandt «  , sagde den anden lidt hæftie ;  » men du har altid så ondt ! « 

» Jeg — ondt af det ! ha , ha , ha ! «  — hun smak op som en bue , når strengen brister på den ; —  » jeg kunne få ti danse med ham , om jeg ville ! « 
» Ville  .  .  . ? « 
» Ja ville ! — men jeg vil ikke ! « 
» Så er det for nylig , du er bleven så kræsen , jomfru Jensen ! «  sagde en munter karlestemme pludselig lige i øret på hende . 
Hun vendte sig med et hvin lige om i favnen på karlen . De brødes lidt ; hvinet var blevet til latter , — latteren blev til smil , — og afsted dansede de . — tilbage sad den lille blonde i det hvide kjoleliv , — ventende , ventende , og sagde nej til tre—fire andre , bare for at være ledig , hvis han igen skulle komme . — — 
Oluf Dansede denne Dans ud med Helene . De sad sammen , imens spillemændene stemte violinerne , og tog så fat på ny . Hun syntes aldrig at kunne blive træt ; — det gav ild og kræfter at Danse med kandidaten , imens piger sad rundt om og ønskede sig i hendes sted . 
— — Jørgen var kommen , men først sent , så han måtte have været uvis om , hvad han ville . I en skygget krog sad han nu og holdt urolig øje med Oluf og Helene . Idet de sluttede med den første Dans , rejste han sig . Men da han så , at de to blev siddende sammen , og han derfor var bange for , at han skulle få afslag , hvis han nu gik hen og bød hende op , satte han 

sig atter . — han så , hvor optagne de var af hinanden , og han blev mere og mere urolig . Til sidst tvang han sig til ikke at se på dem . 
Han kom så til at sidde og se på hende med det hvide kjoleliv . Hun sad der og ventede så trolig , — på hvem mon ? — hendes øjne — var det ikke Oluf og Helene , de fulgte ? Jo se  .  .  . Men hvor hun dog mindede om Marie , nu , som hun dér sad ! — om hun nu kunne fange kandidaten  .  .  . eller  .  .  . eller  . . . nej , det var dog underligt , sådan hun lignede Marie ! Skulle han få lyst til at danse med nogen anden i stedet for Helene , måtte det blive hende ! 
Han rejste sig , blev endnu stående lidt , men gik så over til hende . 
Hun undslog sig først og sagde , at hun helst ville sidde og hvile lidt ; hun var ikke så stærk af helbred , forklarede hun , tålte ikke godt at blive svedig . Men så rejste hun sig alligevel ; og de Dansede med hinanden , — én Dans , én til , og lidt efter endnu én . 
Jomfru Jensen , der nok denne gang selv havde taget fejl og troet , at det var hende , Jørgen havde siddet og holdt øje med , fik travlt med at spejde og derpå med at hviske nogle ord i øret på en anden ung pige . 
Det sved nok derinde i hendes lille hoffærdige hjerte , at hverken kandidaten eller Jørgen , der regnedes iblandt de pæneste i lavet , ville se til den side , hvor hun var , men foretrak de andre to . 

tja , hver sin smag !—hun havde lært til modehandlerinde i en købstad , nemmet lidt af bysproget og talte ofte om  » Smag «  , dog mest til finere folk ; denne eller hin af de andre kunne det falde ind at le , når hun satte ordet smag i forbindelse med andet end mad og drikke . Tosser ! — hun bevægede sig netop forbi et spejl og så et glimt af sin høje , smalle skikkelse . —  » Forresten skulle Marie bare vide  .  .  . «  nå , men John var her jo , så han ville vel nok hviske hende et par ord i øret  .  .  . 
Det blev midnat . I dansesalen stod en støv så tæt , at lysene skinnede mat som igennem en tåge . Alle vinduerne var åbne , men det forslog ikke ; det hang sig fast i klæderne , i loft og vægge . 
Ungdommen havde nu slidt i et kvart døgn og fået rigeligt af Puns at drikke . Flere og flere par kom på gulvet ; Karl og pige hang døsige i armene på hinanden , halvt som i drømme , men mere higne end før . Slutte før dag , nej , det var der ikke tale om ! Å , de kunne danse natten ud , dagen efter og næste nat med ! 
Men pludselig kom det ene par efter det andet ud af takten . Hvad var det ? De så til hinanden og rettede . Men straks var det galt igen . De standsede og prøvede så på ny , men opdagede nu , at det var musiken , det var galt fat med , og idet de så der over i krogen , hvor spillemændene sad , lod John violinen glide slapt ned fra brystet 

og lagde sig tilbage imod stoleryggen , så hvid i ansigtet som en kalket væg . — — 
en halv times tid efter kørte en vogn langsomt ud af Skovgården . I agestolen sad John , vel indpakket i klæder og puder og støttet af faderen . 
Idet vognen passerede lysningen fra vinduerne ind til salen , begyndte den afbrudte Dans på ny . Ungdommens sind var sådan filtret ind i Dansens garn , at de ikke kunne få det redet ud til eftertanke ; — det var for dem som optrinet med det dødssyge menneske gik for sig i en hel anden verden . — violinerne var blevne tilbage ; og en Karl , der kunne spille , havde taget den ene i brug . Ingen af de to herude tænkte videre derover . Tonerne fulgte dem endnu , da de kørte ind på den mørke skovvej , hvor hestene for slap tømme sagte og ængstelig prustende søgte at finde frem . Men hvad vedrørte de toner vel dem , som her kørte ? — å , jo dog  .  .  . 
» Hør den gamle brudevals ! «  udbrød John pludselig og lyttede . —  » Så den kan Tomas strandgård også spille , — for det må jo være ham , — ja , han er dygtig ; — den er ellers svær , men dejlig , når cithertonerne udføres . — ja , så var det jo heldigt , at violinerne blev der ; nu behøver de ikke at afbryde dansen . Og jeg bliver nok rask igen til næste gang , vi skal ud . « 
» Har du det bedre nu ? « 

» Ja , jeg føler mig lidt bedre ; — men jeg kan dog ikke mere i nat . — hør , nu kommer finalen ; den er endda det bedste  .  .  . « 
— — den gamle brudevals , — den gamle og dog evig unge , med sit væld af dybe , betagende toner med folkevisens vemodige , lokkende fald ! — hvor let at træde ! det syntes som tonerne bar de dansende rundt , rundt , så sagtelig , så let og blødt  .  .  . 
» Den er dejlig «  , hviskedee Oluf til Helene , imens de dansede . 
» Ja «  , svarede hun ganske sagte ; — et par af lysene var udbrændte , de andre brændte med lang tande og lyste dunkelt igennem støvtågen ; — hun hang hvidklædt op ad ham , med de dunkle øjne i hans , så ofte han vendte sit ansigt om imod hende . 
» Men du er endnu dejligere «  , hviskedee han og tog hende tættere op til sig . — — 

vi . 
Jørgen havde tidlig forladt Skovgården , var kommen tilbage i nærheden og atter gået , —• kommen tilbage og gået , bestandig på kortere og kortere afstand . Til sidst gik han frem og tilbage på et vejstykke af et bøsseskuds længde , ikke længere borte , end at han hørte musiken og lyden af dansetrinene , — uden for deres rækkevidde syntes han så alligevel ikke at kunne komme ; de havde slået en tryllekreds om ham . 
Men pludselig rev han sig løs , slap ud over kredsen og vendte ikke oftere tilbage . Bag sig hørte han nu lyden af en vogn , der snart vandt nærmere ind på ham , snart atter sakkede længere bag ud , og til sidst , idet han fulgte en gensti , blev helt borte . 
Da han nåde døren til sit hjem , vendte han atter om , men ikke imod skovgårdssiden . Han slog ind på stien bag om haverne , den samme , som Marie havde gået den nat , hun var ved hans vindue og lyttede , og snart nærmede han sig varligt hendes vindue for at se , om der 

muligt skulle være lys . Men det var der ikke . Han strøg en tændstik og så på sit ur ; — det var over midnat . Han lyttede et øjeblik , drog et suk og listede så tilbage hen imod husgavlen . 
Men nu hørte han atter lyden af vognen , der kom nærmere og nærmere . Hvad kunne det være ? den havde jo fulgt ham hele tiden . Han skyndte sig hen et sted , hvor stien løb i skjul af træerne . Da han var kommen lidt bort , syntes det ham , at vognen holdt stille og at det var ved Maries hjem . Han vendte om og gik så langt tilbage , at han kunne skimte huset og dets omgivelser . Jo , der holdt vognen ; han hørte dæmpede stemmer og hestenes utålmodige trampen . 
Hvad kunne det betyde ? — dog , han behøvede jo ikke at spørge ; kun én eneste anelse fyldte ham :  » John er bleven syg . « 
I skjul af træerne gik han ud på vejen og kom hen til vognen . John sad endnu i agestolen ; faderen stod henne ved et vindue og bankede læmpeligt på ruden og bad om at få døren lukket op . En stemme svarede derinde , og et øjeblik efter blev der tændt lys . 
» Godaften , John «  , sagde Jørgen dæmpet . 
» Nej , er det dig , Jørgen ! — ja , jeg blev jo syg og måtte tage hjem ; — men jeg har det lidt bedre nu . — du var dernede , men gik så snart igen . « 

» Ja , — og nu tænker jeg , at jeg har været der for sidste gang . « 
» Så  .  .  . ? «  sagde John spørgende . 
I det samme åbnede moderen døren og der blev talt et par ord imellem de to derhenne . Men der blev ingen stærke optrin , alt gik så stille ; det var ikke første gang , John var vendt syg hjem . De kom så hen til vognen for at hjælpe ham ind . 
Under dette blev der tændt lys inde i Maries Kammer . Ganske let påklædt kom hun ud i forstuen i det øjeblik , de trådte derind , men flygtede med et lille skrig , da hun i lysskæret , der faldt ud fra hendes Kammer , så Jørgen . 
Først en halv snes minutter efter kom hun ind , nu helt påklædt , efter forgæves ved sin dør at have ventet fem lange minutter på , at Jørgen skulle gå . John var bragt til sengs , nu som så ofte før , og for så vidt var alt igen i sin gamle gænge . 
Men Jørgen , — han stod der endnu og kunne ikke komme afsted . Før han havde taget Marie i hånden og sagt et dæmpet men varmt  » Godnat , Marie «  , kunne han ikke gå . Nu gik han . Der blev så stille efter ham , som havde han været selve hin tavse gæst , de ventede på snart ville komme at hente John . 
Efter at have kysset John og sagt godnat , gik Marie ind i sit Kammer igen . Hun blev som hin aften en stund stående ret op og ned ved 

bordet og stirrede hen for sig . Pludselig gav det et ryk i hende . Hvad var det ? Noget rørte sig derude . Skulle det være ham ? 
Hun gik hen og lettede gardinet fra vinduet , men så ikke andet end spejlbilledet af sig selv og stuen derude imod mørket , — listede sagte ud i forstuen , lyttede ved døren til dagligstuen , hvor hun hørte forældrene tale dæmpet sammen , og smuttede så ud . 
En skikkelse gled i det samme om bag husgavlen . Hun så de utydelige omrids af den , hørte trinene og nærmede sig med bankende hjerte . 
» Er det dig , Jørgen ? « 
» Ja «  , svarede han dæmpet og kom hen imod hende . 
Og i næste øjeblik stod de med hinanden omfavnede og hviskedee sammen under tilbagetrængt gråd . 
» Å , hvor jeg gjorde synd imod dig den aften , Jørgen ! « 
» Synd , — du , Marie  . . . nej , det var nok mig . « 
» Nej , det var mig . Og jeg vil bekende straks ; — vi vil have det rent imellem os , nu da vi endelig har fundet hinanden , ikke sandt ? — ikke have hemmeligheder for hinanden .— da jeg den aften kom ind , sad kandidaten der  . . . «  — hun fortalte , hvad der var hændet . —  » Jeg véd ikke , hvordan det gik til ; jeg var som forhekset . — men bag efter gik jeg ud og søgte efter dig , og 

jeg stod uden for vinduet til dit Kammer og lyttede efter , om du skulle være vågen  .  .  . « 
» Å , du kære pige , gjorde du det ! — det skulle jeg have vidst , som jeg lå der og ikke kunne lukke et øje for sorg og anger . « 
» Nej , lå du og vågede ! det skulle jeg have vidst ! — å , jo , jeg var ond imod dig den aften , det var synd jeg gjorde , — det var mig , der drev dig ned til Skovgården igen . Nu forstår jeg det så godt . « 
» Nej , Marie , det var ikke dig . Har du nu bekendt , så vil jeg også bekende : det var ikke dig , der drev mig derned , — nej , det var Helene , jeg ikke kunne slippe . Det er gået mig som dig : jeg har været som forhekset . « 
» Men nu er du kommen ud af det  .  .  . « 
» Ja , nu har jeg revet mig løs , — nu i nat . Og hvis du , Marie , nu vil holde godt fast på mig , så  .  .  . «  han trykkede hende fast ind til sig  .  .  .  » så skal jeg nok blive dig tro  .  .  . « 
» Ja , det vil jeg , Jørgen , — så vidt det står i min magt . Men så må du også holde godt fast på mig ; — du véd nu , at jeg var heller ikke sikker . « 
» Ja , rigtig fast , — sådan . « 
» Ja , sådan . « 



anden bog 



i . 
Tjenestefolkene var allerede på færde , dog endnu ved lygte og lys , da Oluf kom hjem fra julegildet i Skovgården . Men oppe i den del af hovedbygningen , hvor præstefamilien opholdt sig , var der stille . Uden at blive set af nogen , sneg han sig ind i sit værelse , der lå op til konfirmandstuen i den ene udbygning og med dør ud til en veranda . 
Da morgenklokken ringede , sov han trygt . I drømme levede han nattens begivenheder om igen . Han og Helene dansede til sidst inde i en stor , blomstersmykket herlig sal , hvor liflig musik klang fra et usynligt orkester , dansede så himmelsk dejligt , de to alene , — men salen blev til en kirke , hvor de blev viede , imens orgelet spillede elversange , — og kirken igen blev til brudekammeret  .  .  . men det så han bare et glimt af , så vågnede han , og rejste sig søvndrukken over ende i sengen . Solen lyste ind i værelset . 

det kimede til formiddagstjeneste . Å , ikke længere op på dagen , — og han vidste , at Helene ikke kom til kirke i dag . Han lagde sig atter tilbage i de bløde puder og trak dynen op over sig . Ah , dejligt at ligge en god stund endnu og hvile og slumre og drømme !----------- 
det var et stykke hen på eftermiddagen , da han trådte ind i præstens studereværelse . Bjørneskindshuen fløj som sædvanlig hen i sofaen , men der var noget mere blødt i kastet end ellers . 
» Nå  .  .  . «  — præsten , der havde siddet og indført noget i kirkebogen , rejste sig smilende . —  » Ja , ja , Oluf , du kom vel sagtens lidt sent hjem . « 
» Ja , det blev jo noget sent . « 
» Jeg kan tænke det . I Skovgården plejer de at høre hanerne gale til fire , inden de slutter . «  — præsten lo med sådan en underlig klang , som lagde han noget helt andet i ordene . —  » Eller du fik måske ikke hanen at høre , Oluf ? « 
» Hanen  .  .  . ? «  sagde Oluf spørgende . —  » Jo , jeg tror nok , at jeg hørte en hane gale  .  .  . « 
» Ja ja , Oluf «  , sagde præsten alvorlig ,  » jeg vil håbe det bedste for dig . «  han så forskende på ham . —  » Var der ellers noget , du ville ? « 
» Ville — nej  .  .  . «  svarede Oluf usikkert . —  » Det vil sige , når det endelig skal være , så er der jo noget , — — og jeg kan vel lige så godt sige det straks ; — det synes jo , som du 

allerede har anet , hvad det er : jeg er i nat bleven forlovet med Helene Skovgård . « 
Præsten , der havde stået lige foran Oluf , trådte langsomt til side . 
» Så det er nu skét ; hm  .  .  . « 
» Er der vel noget at sige hende på ? «  spurgte Oluf såret . 
» Nej , intet , — når bare du elsker hende som den , hun i virkeligheden er . « 
» Som den hun er . . . ? «  gentog Oluf spørgende . 
» Ja , Oluf , som den hun er . — jeg har også været ung engang , — ung og poetisk . Også jeg har haft mine fiktioner . «  og pludselig gav præsten sig til at le ret så hjertelig . 
Oluf så på ham , først forbavset ; men da han vedblev at le , vendte forbavselsen sig til harme . — her kom han selv med hjertet så bristende fuldt , og så ikke møde andet end denne latter ; den være så hjertelig , som den være ville , den klang dog som en hån imod hans dybe , brændende kærlighed . Han slyngede nogle bitre ord ud imod en eller anden upersonlig magt i stuen , tog sin hue og ville afsted . 
Men præsten gik i vejen for ham , endnu leende . 
» Nej , nej , Oluf , sådan slipper du ikke bort . Du skal have historien om hanen . « 
» Om hanen  .  .  .  ? « 
» Ja , — sæt dig . « 

» Nej , jeg kan ikke sidde , — jeg har ingen ro , — jeg må stå  .  .  . « 
» Ja ja , men så stiller jeg mig op her i døren , for at du ikke skal løbe fra mig , ha , ha , ha . « 
» Uh ! «  — Oluf kunne have stampet i gulvet ! — og han havde gjort det , hvis ikke bibelen og alle de gudelige bøger havde stået så formanende i reolerne der rundt om ved væggene . 
Han så lige ud imod vinduerne , lige ud , bitter i sind , krænket , bedrøvet . — præsten kunne begynde , når han lystede ! 
Det klukkede endnu i præsten . Men så tog han fat og fortalte : 
» Det var i mine ganske unge studenterår . Jeg var omkring ved atten år og holdt ferie i en præstegård , hos en af min fa’rs gamle kammerater fra studentertiden . Dér havde de en husjomfru , som jeg straks blev forelsket i . Så jeg et glimt af hende , ja bare hørte hendes stemme , fik jeg feber . Var hun i min nærhed , følte jeg mig som løftet op i en højere tilværelse . Jeg havde ikke haft mod til at se rigtig på hende på nært hold . Jeg havde bare dannet mig et fantasi-billed af hende , en fiktion , der fyldte mit unge sind med bævende fryd . 
Men så var det en dag , — jeg mødte hende oppe på loftet , oven for trappen til kvistværelset , hvor jeg boede  .  .  . « 
Præsten brød af og gav sig atter til at le . 

» Hvad så ? «  spurgte Olaf mut , uden at forandre stilling . 
» Så galede hanen  .  .  . « 
» Galede hanen  .  .  . ? « 
» Ja , bogstavelig talt : der sad en stor gammel hane henne i et åbent gavlvindue , og den gav i det samme et gal fra sig , så hult og stygt , — jomfruen for i sin forfærdelse lige i favnen på mig , ha , ha , ha , ha ! — og dermed var trylleriet hævet , — jeg havde nu set , hvordan hun så ud , — og hun var slet ikke sådan , som jeg havde drømt mig hende . « 
» Og så tror du vel , at Helene , sådan som jeg ser hende , er en fiktion , en indbildning «  , sagde Oluf bitter i sind , uden endnu at vende blikket fra vinduerne . 
» Nej , Oluf , jeg tror intet , hverken for eller imod dine følelser for Helene Skovgård «  , svarede præsten mildt alvorlig og kom hen imod ham .  » Jeg ville blot vise dig at der kan foreligge sådan en fiktion , — du har måske ikke endnu mødt den . « 
» Å , jeg véd det ikke «  , svarede Oluf usikkert ; —  » måske har jeg haft nogle sværmerier  .  .  . « 
» Som du nu må le ad «  , føjede præsten til . 
» Ja . «  og Oluf måtte uvilkårlig smile ved tanken om en af disse forlibelser , der forresten lignede præstens meget , kun at det var dagen , 

der gjorde ende på den og ikke hanegalet . Det var på et ungt bal , han så hende første gang ; men glorien om den skønnes hoved svandt med natten , den hvide baldragt og den lette , gøglende vinrus . 
» Og hvis du nu , ledet af øjeblikkets bedragne sanser , havde bundet dig til vedkommende ? « 
» Ja , det havde jo været et fejlgreb . «  — men Helene , nej , han var så inderlig forvisset om , at hans følelser for hende havde virkelighedens grund under sig , ellers kunne de ikke være så stærke , som de var . 
» Ja ja , Oluf ! «  sagde præsten varmt og tog hans hånd ,  » Gud give , at du må have fundet den rette , — og han give sin velsignelse til jert ægteskab , hvis det kommer så langt ! — gå så ned og besøg din forlovede i morgen , imens det er dag , — det er mørkt om aftenen . Se rigtig nøje på hende , tal med hende om det , du trænger til , at i skal være enige om , — og er hun så den , du har drømt dig , ja , så tag hende i guds navn , vær god imod hende , bær over med de almenmenneskelige fejl hos hende , ligesom hun må kunne bære over med dine , — kræv ikke fuldkommenhed af hinanden , hvor fuldkommenhed ikke gives , — og det skal nok gå jer godt . — og så følger hun med dig her op . I må komme og gå her begge to , ligesom du har det . « 

» Tak «  , sagde Oluf bevæget . 
» Så går du derned i morgen . « 
» Vi har sat hinanden stævne i aften  .  .  . nede ved ridderens bro . 
» Hm , nå så det har i  .  .  . « 
Dag og skumring droges om skovens lyse bøgestammer . Ved begge sider af  » Ridderens bro «  , hvor over hovedvejen i skoven gik , var tæt , mørkt skovry ; — bækken hørtes risle og klukke og boble derinde , men der sås kun nogle enkelte blink fra dens brudte vandspejl . Vinden gik med en sagte , dyb susen og brusen igennem myldret af trætoppenes grene og kviste , imens der nedenunder var så stille , at man hørte lyden af den mindste kvist , der faldt på det visne løv . 
To unge elskende af den generation , der nu var ved at uddø , to der havde fulgt hinanden i døden , han falden i krigen , hun bukket under for sorg og sygdom , havde her på broen set hinanden for sidste gang . 
Og sagnet havde spundet sit fangende væv over den og givet den navn . En ung ridder skulle her på dette sted have holdt stævnemøder med sin jomfru og herfra bortført hende , fordi hendes slægt var imod forbindelsen med ham . 
Fortidens kærligheds-runer stod her så dybt ristede , at de måtte drage nutidens efter sig . 

her mødtes Oluf med Helene denne aften og mange gange siden . Her blev hans kærligheds hellige sted , hvor fængslende sagn , vemodige minder , dyb , stille skovensomhed og bløde skygger gav ham hende i den mest betagende skikkelse . 

i . 
Foråret kom , bøgen stod grøn , hvide anemoner dækkede skovbunden og fuglene sang . 
Marie var en dag gået hen i skoven for at plukke nogle blomster , hørte klokkerne kime til bryllup og blev så hastig færdig , at hun kom hjem med bare fire , fem anemoner i hånden . 
Da hun trådte ind i forstuen , var trappen til loftet slået ned og moderen gik og puslede så underlig stilfærdig deroppe . 
» Hvad bestiller du , mor ? «  spurgte hun . 
» Å , jeg tænker på den linnedvask , — det er nok alligevel bedst , at vi får taget fat . — hvor har du været ? « 
» Henne i skoven  . . . jeg ville plukke lidt blomster til at sætte i vand inde hos John ; det er så fattigt med haveblomster endnu  .  .  . « 
» Og dér kommer du med de tre , fire stakler ! Var de ikke sprungne ud ? « 
» Jo , — der var mange  .  .  . « 
» Hvorfor tog du da ikke flere ? « 

» Å , jeg véd snart ikke , hvordan det gik til . — men hvem mon det er , der holder bryllup i dag ? — det kimer . « 
» Kimer det  .  .  . « 
» Ja . « 
» Da kan jeg ikke vide hvem det er , — men der er jo så mange  .  .  . « 
» Ja , der er jo så mange  .  .  . « 
Moderen , der havde nærmet sig trappen med noget linned på armen , fjernede sig atter . 
» Skal jeg ikke hjælpe dig , mor ? «  spurgte Marie , men så underlig tungt og ligeglad . 
» Nej , det kan være det samme ; jeg er nu lige straks færdig med at bære ned . « 
Marie gik ind i dagligstuen . Døren til sovekamret stod åben , John lå endnu . Sengen var trukken frem , så han kunne se ud i haven , når dørene var åbne . Han havde set det knoppes og grønnes derude endnu dette forår , men ventede ikke at få det at se oftere . Sygdommen havde hærget stærkt og vedholdende siden hin aften nede på Skovgården . Det var ikke meget , han havde været oven senge , og nu lå han næsten stadig , — blot fra sengen og op på en stol med puder , og så tilbage til sengen igen . 
Violinen , som han havde elsket , rørte han nu sjælden ; lysten kunne en enkelt gang lue op , så han måtte spille , siddende i sengen 

eller på stolen ; men kræfterne strakte ikke til , så bag efter faldt han end mere sammen , 
» Kommer du allerede hjem fra skoven ! «  sagde han , oplivet ved hendes tilbagekomst , —  » eller har du ikke været der ? « 
» Jo , jeg har været der «  , svarede Marie stilfærdig og kom hen til sengen . 
» Var anemonerne ikke rigtig sprungne ud ? du har kun så få . « 
» Jo , de var . « 
» Hvorfor tog du da ikke flere ? « 
» Jeg kunne ikke  . . . «  svarede hun , kæmpende med gråden . 
» Hvorfor ? «  spurgte han forundret . 
Men nu kastede hun sig på knæ foran sengen , begravede ansigtet i puderne og hulkede . 
» Men hvad er det dog , Marie ? «  spurgte han endnu mere forundret . 
» Å , det var noget , der kom over mig , da jeg gik henne i skoven og hørte det kime . « 
» Hvad for noget ? « 
» Jeg tror , at Jørgen forlader mig . Han kan ikke lade være at gå efter Helene , hun har ligesom helt forhekset ham . Jeg troede , han var kommen over det , men det er han ikke  .  .  . « 
» Men hun er jo forlovet . « 
» Å , det kan gå overstyr ; — hun har fra gammel tid haft et godt øje til Jørgen , og det kan komme igen . — å , min gud ! «  klagede 

hun , så op på broderen og vred sine hænder . —  » Gid jeg kunne følge dig i graven  .  .  . « 
» Nej , sådan må du ikke sige , søster ; det kan jo endnu blive godt alt sammen . — ja , jeg tror nu , at du tager fejl , og at der slet ikke er noget i vejen . « 
» Gud give , det var så vel , «  sagde hun med glimt af håb  .  .  .  » Men — nej — nej  .  .  . «  og så faldt hun på ny sammen i gråd . 
Hun lå atter med ansigtet gemt i puderne ; han strøg hende med den bløde , kraftløse hånd over håret . 
Da hørte de moderen komme gående langsomt ned ad trappen . Marie rejste sig hurtig og tørrede sine øjne . Anemonerne faldt derved på gulvet . 
» Må jeg få dem «  , bad han . 
» Ja , det må du , John ; — og det var synd , at jeg ikke tog flere . « 
Hun samlede blomsterne op og gav ham dem . 
» Å , hvor de er friske og kønne «  , sagde han og så vemodig-glad på dem . 
» Og de kan sådan glæde dig , John , — disse få blomster ! — og her ligger du dag ud og dag ind og har kun døden i vente , — endda kan du være så glad ! — å , hvor jeg dog er et utaknemligt menneske ! «  brød hun pludselig ud , —  » kan aldrig få det godt nok  .  .  . « 
I det samme kom moderen frem i døren til 

forstuen ; hun var bleg og kastede sådan et sært , bange , spørgende blik hen på Marie . 
» Hvad er det , mor ? « 
» Vil du komme med ind i dit Kammer . « 
» Herre gud , hvad er der dog , mor ? «  spurgte Marie ængstelig og fulgte med . 
Moderen lukkede døren til kammeret efter dem , og Marie lagde mærke til , at hendes hånd skjalv  .  .  . 
» Véd du af noget — med dig selv  .  .  . ? «  spurgte hun og fæstede det samme bange , spørgende blik på Marie . 
» Hvad for noget , mener du ? «  spurgte Marie endnu mere angst og lod sig glide ned på en stol . 
» Eller er du syg  .  .  .  ? « 
» Syg , — nej  .  .  . « 
» Jeg tænker på blegsotten  .  .  . om du måske kunne have fået et tilbagefald  .  .  . « 
» Nej , det véd jeg ikke noget af . « 
» Ja , for hvis det var sådan  .  .  . Blegsot , det er jo blodet , det ikke er rigtig fat med , så du kunne nok komme lidt i uskik ;  . . . du er så bleg og har mørke ringe under øjnene  .  .  . « 
» Nej , det er ikke blegsot . « 
» Nå , det er det ikke «  , sagde moderen og så endnu mere ængstelig spørgende på datteren  .  .  . 
Men ved dette blik rejste Marie sig halvt op , 

stirrede på moderen og sank derpå atter sammen under et dybt klagesuk  .  .  . 
Moderen stod og så på hende , til de bitre tårer brød frem , og gik derpå ud af kammeret uden at få et ord mere over sine læber . 
Marie blev siddende i samme stilling . —• et vindue stod åbent ; klokkerne hørtes endnu kime , snart stærkere , snart atter hendøende . — — 

Iii . 
Skærsommerens unge , rige løv- og blomsterpragt var gydt over skoven , da Jørgen en søndag lagde sin vej ind igennem den . Han gik ganske langsomt og planløst , standsede ofte og så sig omkring ; han så på alt , men dog på intet , blikket flakkede uroligt fra det ene til det andet- hele hans færd tydede på , at et uroligt sind havde jaget ham ud . 
Pludselig gav det et sæt i ham og han standsede , idet følgende muntre ordskylle regnede ned over ham : 
—  » Sikket bedemandsansigt , hahaha ! Op med hovedet ! er det en dag at se surt i ! Å , for en masse blomster ! — og hvor friskt løvet er ! Man bliver som ung , skønt man er en gammel heks på to og tyve ! — goddag , — og tak for sidst , — det var nok ved julegildet nede i Skovgården , — du var så svært flink til at danse med mig , hahahaha ! « 

Jørgen kom tilbage som fra en anden verden og stod og måbede lidt , inden han fik sagt goddag og taget imod den smalle , bleghvide hånd , som jomfru Jensen rakte frem , — hun var trådt ham så uventet og hastigt i møde fra en lille af løvværk halvt skjult sti , at hendes høje , smalle , lyst sommerklædte skikkelse syntes ham som skudt lige op af jorden foran ham . 
» Goddag , — nå , så du er gået en tur i skoven i dag , «  fik han endelig frem . 
» Ja , — og du i lige måde ! «  sagde hun leende . — hun var i perlehumør i dag , forklarede hun i så umulig en Parentes , at kun hun selv forstod , hvordan hun fik den anbragt . —  » Men det synes ikke , at du har haft megen fornøjelse af det . — ak ja , så mænd , 
— og pigerne med ! 
De unge karle skal man lede efter , få er de , og små er de , surt ser de , og sjælden ler de  .  .  . « 
» Så det gør de «  , sagde han og gjorde et mislykket forsøg på at le  .  .  . 
Men hun kunne le for dem begge to . 
—  » onde er de at få fat på , lette er de at komme af med ! « 
Sluttede hun derpå det påbegyndte gamle rim . 

» Så , er de så lette at komme af med «  sagde Jørgen åndsfraværende . 
» Ja , se nu til Oluf , kandidaten . « 
» Hvad han ? «  spurgte Jørgen og blev pludselig opmærksom . 
» Se til , om han ikke har slået op med Helene ! « 
» Har han slået op  .  .  . ! « 
» Ja , jeg er ganske vis på det . « 
» Hvor véd du det fra ? « 
» Fra ingen , — det er noget , som måske endnu ingen uvedkommende aner uden jeg . Men jeg har mine sikre mærker . Det er allerede noget siden , at det faldt mig ind , at der var kludder i valsen . Nu i dag kiggede jeg så indenfor hos Helene , da min vej faldt der forbi , — og ganske rigtig , det stod ikke rigtig til , det kunne jeg se med et halvt øje , skønt hun var som en lukket bog og så vigtig og så  .  .  . og så storsnudet og gik klædt som en anden frøken ! — gud , ja det svier til Nils Skovgårds pengerimpel ! — smag har hun forresten , det pigebarn !  .  .  . Nå , men har nu kandidaten slået op med hende , og det har han , ellers skulle alle julemærker slemt busse , så går sandelig forgyldningen af Sankte Gertrud , og en anden sølle Sidse Malene som jeg og mine lige kan igen være ved siden af hende ! « 
» Så , skulle det virkelig være forbi imellem dem ! «  sagde Jørgen i en tilsyneladende ligegyldig 

tone , imens dog følelserne brød så stærkt , at stemmen skjalv . 
» Ja ; — jeg forstod det straks på Helene , skønt hun lod , som den hellige grav var så gruelig vel forvaret . — og for et par dage siden mødte jeg kandidaten ; — på ham mærkede jeg også godt , at der var hændet noget  . . . — nå , men her står jeg og snakker ! «  afbrød hun pludselig ,  » og hjemme sidder sagtens præstens den ny jomfru — ja , hun er nu ringet , ingen allarm ! — hun skal have ny , fin stråhat , — stor gul , «  — hun beskrev med højre pegefinger en stor bue omkring det lille hoved , —  » den er fiks , kan du tro !--------men du forstår dig måske ikke på damehatte ? — å jo , en lille smule «  , tilføjede hun hel skælmsk og klippede med det ene øje ; —  » Marie er altid så fiks på hatten , — ja , hun har figur til at bære en dragt , — så rank og let ; — men hun er bleven en smule bleg i den sidste tid , synes det mig , — hvad , farlil ? «  spurgte hun og så inkvisitorisk på ham . 
» Det har jeg ikke lagt mærke til «  , sagde Jørgen usikkert . 
» Nej , det er godt mulig ; du som mødes med hende så ofte lægger vel ikke mærke til det . Nå , det er måske også bare en idé , jeg har fået . — men hendes bror , John ? — stakkel , som han nu ligger ! Det bliver vel døden ? « 
» Ja , sikkert nok . « 

» Det er synd for så køn og begavet en Karl . Somme tror , at havde han været rask , ville der have blevet en kunstner af ham . Det vil jeg gerne tro ; — for han har snittet ; — jeg kender det fra den tid , jeg levede i byen . — nå , men jeg må virkelig løbe . Farvel , Jørgen . «  og hun løb . —  » Hils Marie «  , råbte hun tilbage ,  » jeg venter at se hende stå brud en gang med det aller første . « 
----------stå brud , — Marie ! — ja , de havde jo lovet hinanden , at ved denne tid skulle det være , — netop som i disse dage  .  .  . 
Han gik videre ad den kant til , mod hvilken han tilfældigvis var vendt , og så hverken efter vej eller sti . Hans fjed faldt endnu mere usikkert end før ; holdningen var slap , pjaltet , det var som skulle han synke sammen . Blikket fulgte jorden ret foran hans fødder . Han så og hørte intet ; sjælens Sans for alt det der uden om var lammet . 
Hvor langt og hvor hen han var kommen , vidste han ikke , før han hørte en svag dundrende lyd efter sine trin og så op , idet han standsede . 
Han stod på  » Ridderens bro «  . — og dér , — fire-fem skridt fra ham og lænet op til rækværket — stod Helene og så på ham , skøn og bedårende som aldrig før . 
Hun hilste stille , mildt og kom hen og gav ham hånden . Der for som en brusende strøm 

igennem ham og han vandt atter brugen af sin sjæls dybe natursans ; — han hørte en gulspurvs dæmpede følelsesfulde  » Titi , titi , tyyy «  nede i en ensom Dal , hvis bund den hældende sol alt havde forladt , imens det dæmpede skin endnu lyste pletvis oppe i løvgyngerne ; i dybe , stille åndende drag steg og sank vinden og bar lette bølger af blomsterduft hen til ham . 
Indtrykket af en skygge , en sorg , et lykkeglimt , en higende attrå fløj over hans blik og miner i så hurtigt skifte , at Helene ikke nåde at skille det ene ud fra det andet ; — kun noget af det sidste holdt hun fast , thi med det fulgte et håndtryk så fast og varmt og dvælende , at hun blev ængstelig og trak hånden til sig . 
Men han greb den atter ; hun ville tage den , men han holdt fast ; hun bad ham slippe den og så sig ængstelig om , men han holdt den , holdt , som var den hans for tid og evighed . — 
» Å , Helene , lad mig beholde den ! «  bad han i dybeste sindsbevægelse ; —  » jeg kan ikke glemme dig , — bliv min ! « 
» Er du fra forstanden ! «  sagde hun og sled sig fra ham .  » Og Marie  .  .  . ? de siger jo , at hun  .  .  . « 
Helene fuldførte ikke sætningen . Men Jørgen blegnede og stod en stund , inden han kunne få mere sagt . 
» Marie . . . ja , — men hellere end at det skulle blive til ulykke for os begge to , måtte vi jo 

skilles , hvad der så end er sket . — Helene , bliv min  .  .  . « 
» Nej , jeg vil ikke , — og kan ikke . « 
» Hvorfor ? Der var en tid , da du syntes godt om mig . « 
» Ja , det var der ; og havde du den gang besluttet dig , så havde jeg været bundet ; — men nu  .  .  . « 
» Netop nu , — nu Helene ! hvorfor ikke nu ? «  han greb atter hendes hånd , han lagde sin arm om hende og drog hende ind til sig .  » Helene  . . . ! « 
» Nej , nej , nej , du må ikke ! «  bad hun i stigende angst .  » Jeg venter Oluf ; vi har sat hinanden stævne her ; — han kunne komme og se os  .  .  . « 
» Oluf , — ja , hvad så ! det er jo forbi imellem jer , har jeg hørt sige . « 
» Hvad for noget har du hørt sige ! Nej , om fjorten dage skal der lyses for os . « 
» Lyses  .  .  . ! « 
Jørgen havde haft begge arme om hende og sit ansigt tæt ned imod hendes ; — hun havde unddraget sig ved at bøje hovedet . Nu slap han hende og hun så op . — men da syntes han igen , som var der noget ved hende , der ikke svarede til den dybe attrå , hun havde vakt hos ham . 
Skamfuld , bedraget af sine følelser , trak han sig tilbage . Som i drømme tumlede han bort fra skuepladsen for hans dobbelt tabte slag . Længe drev han omkring i skoven for at samle de op 

revne tanker og følelser . — hvad nu  ? Hvorhen ? — gud i himmelen , hvorhen ? — hvor i verden var der dog sjælefred at finde ? Hvor fandtes genstanden for hans brændende kærligheds-attrå  ? 
Solen gik ned ; den lune , stille , halvt dunkle sommernat sænkede sig over skoven ; — men endnu gik han der og vankede hvileløs om . Månen steg og kastede sit matte sølvskær i smalle strimer ind imellem stammerne , gød sig over hin afgemte Dal , hvor han havde hørt gulspurven synge og hvortil han var kommen tilbage efter at have vanker viden om . I bunden var et kær . Han standsede og lod blikket glide ind over dette dybe , stille vand , hvori træernes månebelyste kroner og himmelen spejlede sig imod den dybe , hemmelighedsfulde dunkelhed . 
Å , men hvad læste han nu deri andet end om bristede kærlighedsdrømme , — livslede og jammerlighed ! 
Igennem bøgenes tætte løv trængte blot små , bevægelige lyspunkter ned på skovbunden omkring ham . Men ovre på den anden side kæret gød månelyset sig helt og fuldt ned over den spredte underskov . Buske , skygger og lysflager dannede fantastiske billeder , og alt som han mere og mere hensunken i sig selv stod og stirrede derover , syntes de at få liv . Der sad en gammel heks under en busk og spandt på håndtén ; — en trold eller et andet skovuhyre lå på brinken ved kæret og gloede over på ham . 

hu , det var grimt ! — alt var grimt og uhyggeligt og trist ! 
Som en ulykkelig hvileløs ånd vankede han videre i skoven , uden tanke om , hvorhen han ville . Han kom ind på skyggede , vildsomme stier og kom til steder , hvortil sagnet havde bundet uhyggelige tildragelser i fordums tider . De forpinte nerver jog fantasien ud på skumle spøgelseveje og lagde rædsel til alt det andet . 
Men på en gang slap han ud i lysningen og befandt sig nu lige over for sit hjem , på det samme sted , hvor han og Marie havde stået den aften , han fulgte hende ud igennem skoven . 
Marie ! — å , hvor det navn og minde nu i øjeblikket gav fred . — hos hende var en tilflugt , et ly for hans forpinte sind . Hun var jo mild og god og overbærende , ville ikke kræve mere af ham , end han kunne give , — ville ikke kræve hans  » første kærlighed «  , — hans ulykkelige første kærlighed , der var bunden til , han vidste ikke hvem  .  .  . 
Å , men kunne han nu gå til hende ! Og hvordan ville hun alligevel tage imod ham ? Nu havde han jo atter sveget hende ! — og selv om han nu også kunne gå til hende og skrifte på ny , — selv om hun også endnu ville kendes ved ham , — hvad ville det så dog blive for et liv ! — — — 

Iv . 
Samme dag , der blev lyst første gang til ægteskab for Oluf og Helene , lå John for døden . Og atter samme dag var Jørgen tidlig på morgenstunden taget afsted til København , hvorfra rejsen skulle gå videre til Amerika . 
Hen på morgenstunden stod Marie inde på sit Kammer , forvåget og forgrædt , og tog stykke for stykke af sit søndagstøj frem og iførte sig det , næsten uden tanke om , hvad hun gjorde . 
Den øverste skuffe i hendes kommode stod åben ; der var vendt op og ned på strimler , tørklæder , æsker og hvad andet , der fandtes . Hun var gået fra skuffen og hen at klæde sig om , og da hun var færdig , vendte hun atter tilbage til den . Der stod en rød papæske ; låget var taget af , og i den lå et par smykker , en ring og nogle penge i Sedler og guld , — der var mange , det talte op imod et par tusind , — hele Jørgens fædrearv ! 
Sorg , selvbebrejdelse , bebrejdelse imod ham , modløshed og græmmelse tumlede sig heftigt i 

hendes sind . Med hård hånd lukkede hun æsken . Som om penge kunne klare dette ! Men næsten i samme nu åbnede hun den atter , og nu ganske varsomt . Han havde jo givet hende alt , hvad han ejede , — tryglet hende om at tage det . Hvor selvfornægtende alligevel ! hvor omsorgsfuldt  ! 
Og så det andet ; hvor kunne hun fordre at eje hans sind , når det nu ikke var vendt rigtig til hende ! Ved alt for let at give sig hen , havde hun bundet ham til sig med dette fortvivlede bånd . — hvor kunne hun bryde staven over ham , når hun ikke selv var skyldfri  .  .  . den , som er ren , kaste den første sten ! Ak , hun følte , at havde Oluf hin aften , de sad sammen derinde , hvisket til hende , om hun ville være hans , da havde hun svaret ja  .  .  . 
Alt dette og endnu meget mere tumlede omkring i hendes tanker , imens hun stod dér . 
Igennem de åbne døre og vinduer trængte duften af syrener , gyldenlak , ambra og balsam ; en svale kvidrede ude på tagskægget og gøgen kukkede henne i skoven . Der fulgte lyse , glade erindringer med , der nu gjorde sindet dobbelt tungt , og hun flyede som for noget ondt , — ind til John . 
Her hos ham var samklang af beslægtede toner : brustent håb om liv stemt til brustent håb om kærlighedslykke , — en dybt vemodig tonende tertsgang . 

hun satte sig på sengekanten hos ham , tog hans magre , klamme hånd i sin og talte til ham om den store stund , han nu med sikre skridt gik i møde . 
Og pludselig som hun sad dér , fødtes sådan en varm tanke i hende , hun bøjede sig ned til John , lagde munden tæt til hans øre og hviskedee bevæget : 
» Hvis det bliver en dreng , — å , gud give nu , at det måtte blive det , — så skal han bære dit navn , John . Så er det ligesom vi har dig igen , og far og mor og vore søskende vil komme til at holde af ham , om ikke for andet , så for dit navns skyld . — og må han så arve din violin , hvis han kan lære at bruge den som du ? « 
» Ja , det må han «  , svarede John og en lysning gled over det matte blik . 
Han måtte have violinen hen på sengen til sig , kunne nu ikke mere magte at bruge buen , men lå så og klimprede på strengene . — det var den gamle brudevals ! 
Marie sad og hørte til , imens tåre efter tåre randt stille ned over hendes kinder . 

v . 
I præstegården blev der stort ryk-ud med Oluf , — stort , fordi det blev dobbelt . Med det samme , han holdt bryllup , vendte han studeringerne ryggen . Til det blev der ingen ro mere , da han først var fanget af Helene Skovgårds dunkeløjede , elveragtige skønhed ; — her var kun to muligheder for ham : være som en fremmed for hende , eller eje hende helt — helt ! 
Der var , som præsten en gang havde bemærket , et godt stykke af en jæger i Oluf , han havde i sin tid brugt bøssen meget og brugt den flinkt , og han havde nu ved nogle formående mænds mellemkomst fået ansættelse som herregårds-skytte . 
Fra forældre og adskillige af slægten skyllede der en strøm af bebrejdelser og beklagelser ned over hans syndige hoved , fordi han havde afbrudt studeringerne , som de satte en stor ære i . Men han viste dem alle fra sig ved at indskyde sin sag under  » Kærligheds tvingende ret . «  •— 

—  » Bøgerne , du ! «  erindrede præsten , da Oluf stod færdig til at følge vognen med flyttegodset ud af præstegården . 
» Dem skænker jeg til en anden af Athenes fattige sønner , der muligt kan komme til at flytte ind i det værelse , jeg nu forlader . I eros’s skole bruges ingen bøger . « 
» Vel , vel , Oluf ; men der kunne jo komme en tid , da den gamle trang levede op igen . « 
» Det tror jeg ikke «  , svarede Oluf smilende , —  » og brødstudiet er jeg jo nu fri for . « 
» Ja , ja , Oluf «  , sagde præsten mildt eftergivende ,  » du må jo selv vide , hvad der ligger dig nærmest . — kom nu op , så ofte i har tid , du og Helene . Er i først flyttet ud i fruerdal skove , bliver der næppe ofte lejlighed til , at vi kan mødes . Jeg tænkte , at vi to skulle have fulgtes noget længere , men det skulle jo ikke sådan være «  , sluttede den gamle præst bevæget . 
» Farvel , farvel , Oluf ! «  råbte den lille , travle frue og kom ilende ud med noget dækketøj i hånden . —  » Å , men vi ser dig jo da igen — i dag ! Og din unge kone ; — kom begge to ,— kom hver dag , så længe i er her ! — å , hvor det er underligt , at vi nu skal miste dig ! du var bleven næsten som vor egen søn  .  .  . « 
Miste — miste  .  .  . Oluf , der var begyndt at blive varm om hjertet , blev stående et øjeblik og tyggede på dette  » miste «  ; så kom der noget hårdt over hans ansigt . — Havde de set ham 

gå den studerende vej , tage en god eksamen og blive præst et steds Pokker i vold sytten kirkesogne borte , så var det ikke at miste ham . Men nu , da han drog de få hundrede skridt ned til Skovgården og holdt bryllup med Helene , for derefter at blive Skytte på fruerdal , der ikke var længere borte , end at en flig af skovene stødte her ind til bymarkerne , så var det at miste ham ! 
Han sagde hende det med lidt bitre ord og spurgte , om det var ret at se således på det , der for ham var indgangen til den højeste lykke , han havde drømt sig . 
Hun stod og så på ham med to store , tåreblændede , forbavsede øjne og famlede efter ord til at udtale , at hun aldeles ikke havde tænkt på at skille imellem hint og dette . Men som hun var midt i det , standsede hun pludselig . Jo , der var jo alligevel noget  .  .  . 
» Farvel , Oluf , farvel  .  .  . ! Ja , i kommer jo så herop igen , inden i rejser  . .  . «  hun vinkede med hånden og vendte sig grædende om . 
» Så , så , så , kære lille ! «  tyssede præsten , tog hendes hånd og førte hende med sig op imod trappen .  » Lad os nu gå ind og sætte os sammen og regne selvkærligheden fra dette her , så bliver facittet måske ikke så galt . — Oluf er jo ligesom af lidt andet stof end vi , så med hensyn til livsstillingen har jeg egentlig ingen betænkeligheder nu «  . 

» Nej , det er just heller ikke det , jeg tænker på . Det er Helene , — jeg véd ikke hvordan , men den dag , jeg så hende som brud , kom jeg til at tænke på noget som en elverfrue  .  .  . « 
» Det var da en underlig tanke ! forklar dig  . . . « 

vi . 
En dag , efter en gennemvåget bryllupsnat med vin og Dans , og tre—fire følgende døgn henlevede i Sus og dus , tog de nygifte over til deres eget hjem . 
Skove og marker lå badede i sol ; midsommerens mangeartede , stærkt farvede blomster stod i flor , men bøjede sig overmættede af solvarmen . 
Oluf sad lænet tilbage i agestolen og stred for at holde øjnene åbne ; søvnen og drømmene tog ham i små , hurtige ryk . Helene lå med hovedet lænet op til hans skulder med lukkede øjne . 
Efter en god halv times kørsel holdt de ved skytteboligen , en i svejtserstil opført bygning med lyst , grønmalet tømmerværk og med hjortetakker anbragt på gavlene . 
Alt var forud ordnet i huset , møbler og senge opstillede , Gardiner ophængte og blomster sat i vinduerne . 
» Ja , blomsterne , — de vil sagtens miste farven «  , sagde Oluf og kiggede igennem ruderne op efter 

solen , der var så vidt skjult bag de løvede toppe af de høje , ranke bøge uden for haven , at den blot tegnede nogle små , sitrende lyspletter i vindueskarmen . 
» Ja , det vil de sagtens , — men så er der jo dog blomster nok i skoven «  , svarede Helene , der stod ved det andet vindue og så ud .  » Det er som hjemme i Skovgården ; om sommeren bar jeg læsse af skovblomster hjem  . . . . og om vinteren havde vi ingen ting . Men se nu dér ; når solen kommer hen til den åbning  . . . ja , se her skinner den jo allerede ! «  hun flyttede sig lidt og stod nu helt belyst af en bred solstrime , der dog var isprængt med en mylder af bladskygger . 
Oluf ville have sagt noget om , at det kun ville vare så kort , at blomsterne ingen gavn kunne nå at få deraf , men han slap pludselig tanken og blev stående og så med et sært fremmed blik på Helene . 
» Hvad er det ? «  spurgte hun . 
» Å , lad være at stå dér  .  .  . « 
» Hvorfor det ? «  spurgte hun leende og blev netop stående . 
» Du må ikke , Helene «  , bad han . 
» Jeg kan ikke begribe hvorfor «  , sagde hun endnu leende og blev stående . 
» Du skal lade være «  , bad han endnu en gang og nærmede sig hende . 
» Nej , ikke før jeg får at vide , hvad det er . « 

» Ja , ja da , det skal du få , skønt du måske ler ad det : der kommer noget over dit ansigt , som jeg ikke synes om . « 
» Hvad er det for noget ? «  spurgte hun og blev stadig stående . 
» Jeg kan ikke forklare det : men det er ligesom du ikke rigtig lignede dig selv , sådan som jeg ellers har set dig ; — det må komme af det sære lys , der falder ind igennem vinduet . — kom , Helene , — kære , lille Helene ! «  han tog hende blidt ved armen .  » Du må ikke stå sådan . « 
Hun lo endnu og stred imod . Han blev ivrig , næsten vred , og der blev kamp ; hun lo , han truede og bad . 
Men pludselig slap han hende , tog sig til hovedet og brast i en krampagtig gråd . 
» Å , Oluf , Oluf ! «  udbrød Helene angst og tog omkring ham ,  » du er syg  . . . dit hoved , dit stakkels hoved ! Å gud , å gud  .  .  . ! « 
» Mit hoved , — nej , det fejler intet . « 
» Jo , Oluf  .  .  . så heftig du tager det . Men du er også overanstrengt , — overvåget ; du skal hen og hvile , så skal du se , det bliver godt igen . «  — hun drog ham ned på en stol , satte sig ved siden af ham og bøjede hans hoved ind til sig . —  » Nu sidder vi her lidt , — og så går du rigtig tidlig til sengs . « 
Han gemte sig ind til hende og lukkede øjnene , som tænkte han at kunne drømme sig bort fra det forstyrrende indtryk . Da han atter 

så sig om i stuen , var solstrimen derhenne ved vinduet borte . Han drog vejret dybt , så et øjeblik på Helene og trykkede hende derpå heftig ind til sig . 
» Er det nu lidt bedre ? «  spurgte hun . 
» Ja , det bliver nok godt igen «  , svarede han og gemte sig atter . —  » Å , min elskede , min brud , — du må ikke blive borte fra mig ! « 
» Nej , Oluf , det gør jeg jo heller ikke «  , svarede hun lidt forundret .  » Hvordan falder du på det ? Jeg vil jo altid være din . — har jeg nogle lader , som du ikke synes om , så skal jeg gøre hvad jeg kan for at lægge dem af , og du må ikke tage dig nær , at jeg ikke ville gå fra vinduet , da du bad mig derom , for jeg troede , at det bare var sådan et indfald , — det må du ikke , Oluf . « 
» Nej , det gør jeg heller ikke , Helene , — nu er det ovre igen . — som du nu sidder dér  .  .  . å , nej , ingen i verden kunne jeg holde af som af dig . « 

tredje bog 



i . 
Hen ad en afsides , kun lidet befærdet vej i fruerdal skove gik en dag en middelhøj , køn og velbygget ung mand i jægervams med grønne snore og hjortetaks knapper , grå jægerhat med grønt bånd og hejrefjer og med bøssen daskende løst over skulderen , imens han så grublende ned for sig . 
Det var Oluf . 
På vejen var en bro , der mindede stærkt om  » Ridderens bro «  . Der standsede han . Med ryggen lænet imod en gammel furet ælm med et sandt heksehoved af vildt krydsende grene blev han stående og stirrede lige ud for sig , og der var noget dybt sørgmodigt eller fortabt over hans miner . 
Det var sent på efteråret og råkoldt ; vinden suste tungt i trætoppene og et enkelt pust fo’r ned igennem vejåbningen . 
---------- » Hov — for den ville jagt — ! står de her , Skytte ! « 

det gav et sæt i Oluf . Han drejede hovedet og hos ham stod en høj , skulderbred , helt lysblond mand med stærkt tegnede ansigtslinjer , lidt buet næse , grå , livlige , sikre øjne og meget lange , til siderne ret udstående knebelsbarter og tilspidset hageskæg , gråt klædt , opsmøgede benklæder og svære , tyksålede skaftestøvler , — — skovrideren . 
» Ja , jeg stod på lur  .  .  . det vil sige , jeg skulle have fat på en ung hind til herskabet , — der skal jo være selskab , — og jeg tror , at der går en og pusler derovre i tykningen «  , svarede Oluf usikkert . 
» Pokker heller ! — der går nok en fortryllet jomfru eller frue i en hinds skikkelse ! Drømmer , de er ! « 
» Hvad går der , siger de  . . .  ? en elverfrue . . . ? « 
» Nej — fortryllet — jomfru —• eller — frue «  , gentog skovrideren og lagde vægt på hvert ord , —  » eller noget andet troldskab . De ser jo rent tummelumsk ud . Hvad fejler dem , mand ? Jeg begriber dem ikke ! De er jo ganske bleg og fra dem . « 
» Vist er jeg ej , — ja , her er lidt råkoldt , og jeg har måske stået for længe på vagt efter den hind  .  .  . « 
» Ja , lad de nu den  » Hind «  løbe , det vil jeg råde dem til . « 
» Jeg må virkelig have en hind op til herskabet . « 

» Ja , vist så ; men ikke den dér ovre , om der ellers er nogen . Det er nu for sent at jage . De går ud i morgen tidlig . Nu følger de med mig hjem . De skal have en grog , en rigtig kraftig , så kommer de nok til hægterne ! « 
» Nej , jeg vil ikke ; — får jeg grog nu , jeg er kold , bliver jeg fuld . « 
» Vrøvl ! for at drikke en grog ! Kom nu ! «  bød han og begyndte at gå . 
Oluf nølede lidt ; så drev han bag efter . 
Skovrideren sendte med mellemrum en kort bemærkning bag ud over skulderen . Oluf svarede med så få ord som muligt . 
Endnu da de kom ind i den rummelige dagligstue på skovridergården , der ved sin udstyrelse mindede stærkt om jæger- og forstinteresser , protesterede Oluf imod skovriderens forslag om grog . 
Men  » gu’ min salighed «  skulle han have grog ! en rigtig kraftig én . —  » Har i noget spilkogende vand derude ? — godt ; — lad os så få noget ind så hurtig som muligt , og så en flaske af den bedste cognak med tilbehør . Tak . — sæt dem , Skytte ! — læg dem der i gyngestolen ! De ser jo ud til den slemme syge ! « 
» Å , sludder «  , svarede Oluf mut og slængte sig i den anviste gyngestol . 
» Gu’ gør de så ! De er fortryllet  .  .  . forhekset  .  .  . elleskudt ! « 

» Å , skån mig «  , bad han og så op med ret så ynkeligt et blik . 
» Jo , det er de ! Men her er en grog , der nok skal jage troldskaben ud , det kan de være stødt på . Værsgod . « 
Oluf smagte på groggen , — én gang , to gange , — den sidste dybere end den første . — ah , jo , det var forresten ikke ilde med en god , kraftig grog ! Forfrossen var han nu bleven af at stå derude , — hu , hvor det suste koldt i de bladløse træer ! men hvor der var lunt herinde , hvor ilden buldrede lystigt i kakkelovnen , mens skumringen lagde sig blødt slørende ind i krogene , over møbler , tapeter og billeder . — nu tog han et tredje drag af glasset . 
» Nå ? «  spurgte skovriderens stemme ind i det gryende velvære . 
» Ja , når sandt skal siges , brygger de en udmærket grog , skovrider , — den bedste , jeg har nydt nogen steds . Men «  — han tegnede nogle spirale linjer over panden —  » den pirrer . Og jeg tåler ikke meget , før jeg kommer — på støvlerne . «  nu smilede han . 
» Men det trænger de jo netop også til . Skål , Skytte . Nu drikker vi denne ud for at få varme i kroppen , og så tager vi en frisk , som vi kan sidde og vrøvle lidt over . « 
» Jeg skulle ellers hjem ; det mørkner allerede , — og Helene venter mig — vistnok «  , tilføjede han ubestemt , vigende . 

» Hjem —• sniksnak ! De trænger til lidt adspredelse , og nu bliver de her i aften ! « 
» Ja , ja , skal jeg , så skal jeg «  , svarede Oluf under den stærkere opblussende følelse af velvære og lagde sig mageligt tilbage i gyngestolen . 
De fik en frisk grog , tændte cigarerne og sad nu og nød begge dele i små , langsomme drag , imens samtalen gik livligt . 
Den store massive hængelampe med dyre-siraterne på bøjler og beholder og den grønne skærm over blev tændt og kastede sit grønligdæmpede lys ud i stuen og klarede atter genstandene ud af den stærkt tiltagende skumring , hvori de havde været i færd med at tabe sig . 
Fruen , en livlig brunette , der bar sine 40 år — 15 år som skovriderfrue—ualmindelig godt , kom ind og tog del i samtalen . Der blev spist til aften og atter samtalet . 
Stueuret slog 7—8—9 , Oluf syntes til sidst helt at have fået bugt med det mørke , han havde stået og ruget over derude i skoven og tog mere og mere livlig del i samtalen . 
Men pludselig , ved en bevægelse , fruen gjorde , — hun rejste sig og skruede lampeblusset ned , der brændte for højt — blev han så underlig stundesløs og tabte helt tråden i samtalen . Som hun stod dér og strakte sig op imod lampen med lysskæret over ansigt , bryst og arme , var der noget ved hende , der fjernt mindede om Helene . 

» Klokken er 9 ! jeg må hjem ! «  sagde han og sprang op ; —  » Helene venter mig , — hun kan jo slet ikke forstå , hvor jeg bliver af ! «  — han tog hastig afsked og skyndte sig afsted . Skovrideren fulgte efter ham ud i entreen , men da havde han allerede yderdøren åben . 
» Hils deres kone fra mig «  , råbte fruen efter ham og kom frem i døren ud til entreen . 
» Tak «  , kom det hurtig , som var der ikke engang et ord at spilde . 
» Det er snart længe siden , jeg har set noget til hende ; bed hende komme til mig en dag med det første . « 
» Ja , tak «  , svarede han helt ude på trappen i færd med at lukke døren efter sig . 
Han styrede tværs igennem skoven uden at følge hverken vej eller sti . Det var mørkt , men han var så vant til at færdes i skoven , at han ikke tog fejl ; hver sti , han tilfældigvis krydsede , kendte han , hver åbning imellem træerne , hver tykning , hver kløft og bæk  .  .  . 
Vinden suste i trætoppene , en ræv gjæffede noget borte , et opskræmmet dyr sprang forbi ham . Men han agtede på intet . Han bare ilede afsted , — afsted så lige fremad som muligt , seende ret frem for sig . 
Pludselig så han et lys skinne , blive borte bag stammerne og atter komme til syne . Han styrede lige imod det , nu mere løbende end 

gående , og var få minutter efter ved skytteboligen . 
Udenfor standsede han et øjeblik og lyttede . Ingen lyd hørtes derinde , uden et barns klynken , ikke den dermed sædvanlig forbundne tyssen eller nynnen , ejheller rørtes vuggen , — og ingen steds derinde fra hørtes nogen lyd , der kunne tyde på , at Helene var der . 
I stærk sjælespænding skyndte han sig ind . Vuggen stod ; barnet lå og klynkgræd ; — men Helene var der ikke . Som ude af sig selv fo’r han fra stue til stue . Han kaldte i køkken og gæstekammer , oppe fra loftstrappen ; men ingen svarede , — mørke og stilhed overalt . 
Han tumlede ned ad trappen igen og ind . Barnet græd nu højt . Han vuggede det , til det tav , og ilede så ud for at søge efter Helene . Men han var næppe kommen udenfor , før barnet atter græd , og han måtte ind at vugge det i søvn . Det varede ikke mange minutter , men for ham var tiden lang som en evighed . 
Men da han sagte listende på tå atter ville smøge ud , hørte han langsomme , trætte trin i forstuen , og da han åbnede døren , så han Helenes blege , af gråd og angst fortrukne ansigt . 
» Å , Oluf , Oluf , Oluf , hvor kunne du dog nænne det ! «  klagede hun .  » Så angst , som jeg har været . Jeg troede , at du som sædvanlig var 

kommen hjem inden aften . Jeg sad og ventede og ventede , gik udenfor og lyttede , men du kom ikke . Da så klokken blev over 9 , kunne jeg ikke udholde det længere , — jeg løb fra barnet , da det sov , — pigen havde jeg ladet gå hjem til sin mor . — å , gud ! «  hun lænede panden imod dørkarmen og hulkede ; nu fik al sorgen og angsten og harmen luft . 
» Nej , det var heller ikke rigtig gjort af mig «  , sagde Oluf angrende .  » Men jeg véd ikke , hvordan det gik til , — skovrideren traf mig i skoven , da jeg stod på vagt efter den hind , som jeg jo skulle have op til herskabet ; det var en kold post , jeg var dygtig forfrossen , og så ville han absolut have mig med sig hjem ; — jeg syntes da ikke , at jeg godt kunne sige nej ; han kunne have misforstået det  .  .  . « 
» Ja , — så måtte jeg jo også hellere lide  . . . «  sagde hun stødvis imellem gråden ; —  » at jeg kunne misforstå , det er der nu snart ikke længer nogen fare for ; — jeg forstår så godt , at du ikke bryder dig meget om at komme hjem til mig . « 
» Nå , nå , Helene , nu tager du det alt for heftigt . Har det ikke også kunnet overgå dig , at du blev noget længe borte ? husk dig om ! « 
» Å , jo , læs nu det på mig med «  , sagde hun bittert .  » Er jeg bleven borte noget længe , har du vidst , hvor jeg var . Men jeg vidste jo slet ikke , hvor du var , . . . og du var så underlig , 

da du gik , — du talte om , at det nok havde været bedst for os , at vi aldrig var kommen sammen . Og da du så ikke kom hjem til den sædvanlige tid , — det blev aften og der gik den ene time efter den anden , og du kom ikke , så blev jeg så sært til mode og tænkte , at du lige i din vé kunne være gået bort  .  .  . « 
» Det havde måske også været bedst , om jeg var  .  .  . « 
» Nå , så det siger du ! «  sagde Helene blegnende , og det blik hun gav ham , skar ham dybt i sjælen , så ulykkeligt var det , — så smerteligt mindede det om dette noget , der havde jaget ham til skovs , bort fra hende , — hende som han dog hang ved med sin inderste sjæl  .  . • 
» Hvad er da også det for noget ? «  spurgte han sig selv , fandt et underlig dybtglad , sorgsprængt , angergivent svar og ville tage Helene ind til sig . Men hun skød ham heftig fra sig . —  » Nå , så — ja , ja  .  .  . «  , sagde han og så bebrejdende på hende .  » Jeg kommer og vil gøre det godt ; og så  .  .  . « 
» Gøre det godt — et øjeblik — og så galt igen ! Hvad kan det nytte ! Nej , nu er jeg træt af det . « 
» Ja , så  .  .  . «  han lod hænderne synke og blev stående og så mørkt på hende . 
Hun slap karmen og smøgede forbi ham ind i stuen uden at se ham i ansigtet , og lyttede efter , om barnet sov .  » Du har grædt , kan jeg 

høre ; du sukker så dybt , når du trækker vejret . Det var også synd at gå fra dig , — når jeg alligevel intet skulle få for det . « — hun rettede lidt ved puderne og gik derpå hen og søgte efter noget at tage hånd i , men som hun dog ikke kunne samle sig til at finde . 
Oluf fulgte hende med øjnene . Deres blikke mødtes nu og da , men kun ligesom uforvarende og i noget så tungt og bittert . — 
» Her har været bud hjemme fra Skovgården , at i morgen kommer min bro’r med vogn til fruerdal , om jeg så ville med , når han kører tilbage «  , sagde Helene , da lidt var gået . 
» Nå  .  .  . « 
» Du svarer så kort  .  .  . « 
» Ja , hvad skulle jeg vel svare ? det er jo noget , der står på dig selv ; du véd , at jeg ikke holder dig tilbage . « 
» Nej , du så vel helst , at jeg blev dernede med det samme «  , sagde hun hårdt , men atter på grænsen af gråd . 
» Å , du véd godt , hvad jeg mener ! Sidst vi talte om det , var du så glad for , at jeg ikke havde noget imod , at du og lille Hilda tog derover nogle dage . « 
» Ja , — men den ting kan ses fra to sider  . . . « 
» Ja , — og i aften ser du nu alt fra den bedrøvelige . « 
» Jeg har vel så grund til det . — det kan nu heller ikke nytte , at du lægger skjul på det ; 

— du har noget imod , at  .  .  . ja , at jeg hører de skovgårdsfolk til . « 
» Det har jeg ikke  . . . i alt fald ikke på den måde , du mener . Du tror , at de ikke er mig lærde nok eller sådan noget ; — er jeg vel af de lærde ? I så fald var jeg vel nok bleven ved bogen . « 
» Å , vist ej ! du var jo så higen efter at få mig , at  .  .  . « 
» Som om du ikke også selv  .  .  . « 
» Jo , — jeg også , — vi var såmænd begge lige forhippede på at komme sammen . Men så kan vi også godt i vor higen efter bare at få hinanden have gjort noget , der var forkert . Og det har nu du ! det nytter ikke , at du trætter imod ! Jeg skulle have været ud , f . Eks . til nogle præstefolk og lært — for din skyld ; — og du skulle have taget din eksamen . « 
» Nej , nej , Helene , du misforstår mig helt . Selv i den tid , da jeg læste ivrigst , stod dette fri , friske liv ude i naturen dog for mig som det skønneste , jeg kunne tænke mig . — og du , Helene , du er jo ligeså lærd som jeg , på din måde ; — og du er en dygtig kone , har Sans for , hvad der er skønt , vi har det så hyggeligt her i huset , som jeg kan ønske mig det , — det har vi , Helene . — nej , det er noget andet , der går imellem dig og mig ; det véd du også godt , — jeg har sagt dig det så tit ; men enten 

kan du ikke forstå det , fordi du måske slet ikke har det som jeg , eller du vil ikke  .  .  . « 
» Vil , — ja , du tror nu altid , at jeg ikke vil . Det er virkelig ikke let for mig at forstå dig . « 
» Nej , det kan jo gerne være  .  .  . « 
Han blev stående og tænkte efter . Helene fandt endelig noget hæklearbejde , hæklede et par masker , men stående ved bordet , tæt ind til lampen , som havde hun ondt ved at finde rede i trådene , — gjorde fejl og trævlede op igen . 
» Nå , men synes du så , at jeg må tage med hjem et par dage ? «  spurgte Helene så , og nu faldt ordene igen mildere , lidt bønligt . 
» Ja , det må du da rigtignok , Helene «  , svarede Oluf varmt og kom hen til hende . 
» Og kommer du så over og henter mig hjem ? « 
» Ja , det gør jeg . Jeg kommer om aftenen og bliver der til næste dag . « 
» Ja , gør det ! — og så bor vi  .  .  . «  hun brød af og strøg ham på kinden . 
» Ja , så bor vi igen i brudekammeret  .  .  . « 

i . 
En dag , Helene var gået i besøg på skovridergården , satte Oluf sig til sit skrivebord , tog papir og blæk frem og gav sig , efter i nogen tid at have siddet med hovedet hvilende i hænderne og grundet , til at skrive følgende løselige udkast til et brev : 
» Kære Jørgen  . . . Ja , det undrer dem nok , at jeg skriver til dem , — dem , som jeg tilsyneladende har haft så lidt sammen med . — — og mere vil det undre dem , når de erfarer , hvad jeg har at skrive om . — 
---------vore veje har krydset hinanden på en underlig måde . — jeg har kun hørt lidt om dem , men dog nok til , at jeg kan forstå , at deres skæbne er bleven til som en følge af min . — 
— men hvis de tror , at de har høstet al sindets uro og jeg al freden , så tror de fejl . — min hustru er mig god , tro som guld , har dyb kærlighedstrang , er 

vel begavet og har Sans for alt skønt og godt , — hun har ingen skyld ; — men jeg — som de — har taget et skyggespil for virkelighed . — — 
— min fa’rs søster , præstefruen , hviskedee mig , da jeg tog afsked med hende , et ord i øret :  » Farvel , Oluf , og gud give dig lykke med din elverfrue ! «  — det ord kom igen , og nu kan jeg ikke mere få det ud af tankerne . 
— — ja , de fatter måske knapt nok dette gådesprog ; uden omsvøb vil jeg sige : jeg forlovede mig med en kvinde , der for mig syntes at være et væsen uden træk tilfælles med noget andet menneske , dunkel-skøn , som jeg må tænke mig elverkvinden ; — men da hun som hustru kom mig nær , og jeg så rigtig til , så var hun jo alligevel Niels Skovgårds datter og bar slægtens træk . 
---------nu er der for mig kun et higende jag efter at fastholde det fjærnere og fjærnere fortonende billede af min drømte brud , — min elverfrue , — og det , at de , der alligevel gik og droges imellem to , ikke fik hende , er ikke så uopretteligt et tab for dem , at det skulle være grund nok for dem til , med kærligheds tunge vé i deres hjerte , at henslæbe deres liv fjernt derovre på jordens den anden halvkugle . — — 

---------og mit råd , ja min bøn til dem er da : vend tilbage til deres tro Marie og deres dejlige lille søn . Jeg véd , at hun vil tage imod dem , uden småligt at gå i rette med dem , for hvad de , vildledet af deres følelser for — elverfruen , har forbrudt dem imod hende . — 
— — det synes dem måske underligt , at jeg , der ofte vånder mig dybt under savnet af den dunkle , dejlige drømme-skikkelse , der vakte min dybeste kærlig-heds-attrå , beder dem om at binde dem til en kvinde , der ikke helt kan tilfredsstille deres trang . Men jeg har følt , at trods alt , giver ægteskabet dog en tryghed , som til syvende og sidst ejer ægtere værd end alle lyse ungdomsdrømme , og jeg ville ikke bytte med ungkarlen , nej , ikke for alt Amerikas guld . — — — 
---------— ja , find nu ud af disse antydninger hvad de kan , men rejs — — — « 
Der hørtes nogen i forstuen . Det var Helene , der helt uventet kom . Tiden var rent løbet fra ham . 
Han smed pennen , masede med sitrende hænder brevet sammen og stak det i lommen , rejste sig og stod der angst for , at hun skulle opdage noget . 
Hun var frisk og glad efter turen , gav sig 

straks til at fortælle og syntes ikke at mærke noget usædvanligt . 
Men Oluf stod og kunne ikke rigtig komme sig af sin ængstelse , — følte også nu noget som anger , — og det gjorde ham endnu mere usikker . Han fandt hende virkelig så frisk og dejlig , som hun dér kom ind med blomster i kjolelivet og skovduft over sig  .  .  . 
» Hvad skrev du ? «  spurgte hun pludselig og gik hen til ham . 
» Skrev jeg  .  .  . ? «  gentog han lidt befippet . 
» ja , jeg kiggede ind ad ruden ; men du var så optaget , at du slet ikke så mig . Hvad var det ? « 
» Å , ikke noget «  , svarede han undvigende . 
» Nej , véd du nu hvad ! ikke noget , — og være så optaget ! — ud med brevskaberne ; — man skal ikke have hemmeligheder for sin ægtefælle , det er jo din egen gamle lære . «  hun søgte under brevpresseren og i skufferne .  » Nej se , du har gemt det godt «  , sagde hun studsende .  » Var det hemmeligheder ? « 
» Nej , vist var det ej «  , svarede han og ville trænge hende til side . 
» Hvorfor må jeg da ikke se det , Oluf ? « 
» Véd du , om jeg var begyndt at skrive ? « 
» Begyndt ! — udflugter ! du var midt på tredje side . « 
» Nej se , du har luret godt , Helene ! «  og hun fik et mørkt blik . 

» Ja , lur du mig bare «  , sagde hun leende , tog ham om kinderne og søgte at få fat på det usikre blik .  » Nå , ud med sproget ! Hvad skrev du ? Oluf , hvad skrev du ? «  gentog hun inderligere .  » Hvorfor vil du ikke sige mig det ? « 
» Å , det var bare sådan noget — noget digt — hen i vejret «  , svarede han undvigende- 
» Digt — et digt  .  .  . ? « 
» Ja , det kunne godt kaldes sådan  .  .  . skønt det ikke var på rim  .  .  . « 
» Hvad var det om ? « 
» Å — om dig  .  .  . « 
» Om mig  .  .  . ? «  men i det samme udbrød hun :  » Ja , nu skal jeg se ! «  hun havde fået øje på det sammenkrøllede brev , som han ikke havde stukket rigtig ned i lommen . Og inden han kunne forhindre det , havde hun snappet det , og , forfulgt af ham , flygtede hun ud i forstuen , op ad trappen og ind på et lille loftskammer , hvor hun smækkede i lås for sig i det øjeblik , han halvt ude af sig selv brød imod døren . 
» Helene «  , bad han ,  » du må ikke læse det ; du skal rive det i stykker eller også give mig det igen . « 
» Hvad ondt er der da i det , siden jeg ikke må læse det ? «  spurgte hun , og han hørte , at hun glattede papiret ud . 
» Der er ikke noget ondt , — men alligevel , — der er et og andet , som du kunne misforstå ; 

det er kun et flygtigt nedskrevet udkast , — slet ikke gennemtænkt . —• Helene , jeg beder dig så mindelig  .  .  . « 
Men nu svarede hun ikke , hun måtte være optagen af læsningen . 
Med tunge skridt vendte han tilbage . 
. . . Da han havde siddet en lille stund , hørte han hende komme ned ad trappen , gennem forstuen og ind , — mere nåde han ikke at sanse , før der lå et par arme om hans Hals og han så et tårevædet ansigt vendt imod sit og følte et Kys brænde på sin mund . 
Han tog hende med begge hænder om hovedet ; — hun sagde intet og han intet . Et par sekunder varede dette tavse møde , så slap hun ham og gik ud af stuen . 
Brevet lå på gulvet ; dér havde Helene tabt det . Oluf tog det op , vendte og drejede det et par gange imellem fingrene , som var han uvis om , hvad han ville gøre med det , men sad så og pillede det i ganske små stumper . 
Han havde imens lyttet spændt efter , om Helene ikke skulle komme tilbage . Men hun kom ikke . Da han heller ikke hørte noget til hende , gik han for at søge hende op , og fandt hende inde i soveværelset , hvor hun stod ganske stille og så hen for sig . 
» Hvad står du og grunder på Helene ? «  spurgte han stilfærdigt og gik hen til hende . 

» Å , det er det brev — og så meget andet ; — jeg forstår næsten ikke mere , hvordan vi er vendt i det , Oluf «  , sagde hun og sendte ham et blik , der kun alt for tydeligt viste , hvor forpint hun følte sig . 
Og han stod der og turde intet svare  .  .  . 

Iii . 
Som et meteor kom jomfru Jensen en dag helt uventet brasende ind igennem skytteboligens usikkert flimrende , lidt tunge luftkreds , for atter ligeså pludselig at forsvinde . 
Hun havde været på skovridergården , forklarede hun , — havde haft den ære at levere en meget fin og kostbar hat til fruen . —  » De skulle have set den ! nydelig var den , om jeg selv skal sige det — og det fandt da hun også ; — den slags folk kom virkelig heller ikke til mig , men søgte byerne , dersom de ikke vidste , at de kunne få det , som det skulle være . — det kom sig sådan : jeg leverede i foråret en hat til doktorfruen ; den fandt dyrlægens frue så henrivende dejlig — og sådan gik dens ry videre og videre , til det kom til skovriderfruen ! Ja , hvad stort er , det spørges , hahaha ! vil du ikke rose , så vil jeg selv ! — og så var der jo hverken løn eller bøn for , skovriderfruen måtte have en hat af mig ! — ja , nu har jeg også tre piger på stuen  .  .  .  . « 

» Læg tøjet «  , bad Helene . 
» Tøjet , nej , Vorherre bevares , jeg har ingen tid ! jeg må afsted igen i huj og hast . « 
» Du skal i alt fald have en lille forfriskning . « 
» Nej , på ingen måde ! Jeg drak kaffe med kage — meget fin — ovre på skovridergården — — hjemmebagt , — jo , fruen hun kan ! — er også svært flink . « 
» Ja , jeg véd det ; vi kommer en del sammen . « 
» Gud , ja det gør i jo ! Ja , du er alligevel kommen lidt vel på strå , Helene , — om du nu ikke blev præstefrue . — — tak , nej spise vil jeg ikke , jeg kan virkelig ikke , — og som sagt , jeg må afsted igen hurtigst muligt , — jeg ville bare kigge inden for , jeg gør måske besøget om en anden gang . « 
» Ja , kom , — og tag nogle af de andre unge piger med ! «  bad Helene . —  » Herregud , fordi jeg nu er bleven kone , slår i vel ikke helt hånden af mig «  , tilføjede hun skæmtende . 
» Nej , kære lille du ; vi opfatter det virkelig sådan , at skulle nogen få i sinde at slå hånd af , så blev det dig , nu du er kommen til den fine bordende  .  .  . « 
» Å for nogen snak ! — men sæt dig nu et øjeblik og fortæl mig lidt om , hvordan i unge har det . I morer jer vel godt ? « 
» O ja , — og vi går og drømmer så yndigt om fremtiden ! — tja , drømmer — drømmer ! «  gentog hun i en nedslået tone , der var meget 

godt lavet ,  » men bliver det til andet ? Nu er jeg fem og tyve år , — er vel heller ikke af de aller grimmeste , — og dog ! «  hun sukkede og så ordentlig så melankolsk ud . —  » Men du lykkelige  .  .  . ! — — å , men jeg må hjem til min hatte — hatte —hatte ! «  — for hver  » Hat «  pikkede hun utålmodig i gulvet med spidsen af parasollen . —  » Farvel ! « 
» Nej , — et glas vin skal du da have , inden du går . « 
» Vin ! — ja dertil kan jeg virkelig ikke sige nej . « 
» Læg så tøjet lidt og sæt dig . « 
» Nej , nej , nej , jeg står , — gud , det er jo også det aller fineste , — stå sådan omkring i stuen med hver sin tallerken , hahaha !  » det skulle man have budt en gammel hebræer «  , som dyrlægen siger , — de  » lå «  nok nemlig til bords . « 
Helene fjernede sig og kom et øjeblik efter tilbage med vin og kage . 
» Tak , blot et ganske lille glas , — og så et eneste stykke kage . Tak . Stående altså  .  .  . « 
Imens hun spiste kagen , viste Helene hende omkring i stuen ; de så på møbler , på tæpper og Gardiner , på væggebilleder , — åbnede også døren og kiggede ind i det hyggelige soveværelse . 
» Ja , i har det dejligt , Helene , — nydeligt ! «  sagde hun , da de kom tilbage . Og helt begejstret citerede hun h . C . Andersen : 

» Så smukt er ingen steder , som hos et nygift par  . . . 
Ja , jeg husker det ikke alt . Men så hedder det omtrent som så : 
alt har en Duft , en tone , et eget trylleri , den søde lille kone er ene skyld deri . « 
» Så , tror du det «  sagde Helene med et anstrengt smil og blev pludselig forstemt .  » Nej , det er slet ikke den  » søde lille kone ! «  — og en bitter følelse , som hun ikke før havde kendt , bed sig fast i hendes sind . 
» Å , vær nu ikke så beskeden ! «  sagde jomfru Jensen , der i sin optagethed havde overhørt tonen i Helenes ord .  » Jeg er da vis på , at din mand vil skrive trylleriet på din regning , — for en ungkarls lejlighed , når han selv skal mikse med den  .  .  . ! «  — der kom et betegnende lille vrid med næsen . —  » Nej , det har de ingen forstand på , hvor dygtige og snilde og rare de ellers kan være ! Hahaha , ja , der har du nu dén at give ham ! — hvor er han ellers ? — i skoven , kan jeg vide . — — å , kan der tænkes noget mere dejligt liv end det at være Skytte — og så Skyttens frue ! ------og jeg som troede , at det den gang var blevet forbi imellem jer ! hahaha , hvad man dog i sin enfoldighed kan gå og bilde sig ind ! — 

men nu løber jeg så lige med det samme , — farvel ! « 
Hun var allerede ude i forstuen , fulgt af Helene . 
» Farvel , — og kom så herind siden . « 
» Tak ! — — ja , ser du skovriderfruen i stadsen , så læg mærke til hatten , — den er af mig ! — så hvis du skulle få lyst til at  .  .  . så  .  .  . det vil sige , en yngre façon  . . . jeg ville nu ikke have capothat , om jeg så ti gange blev gift ! « 
» Ja , sådan tænkte jeg også «  , sagde Helene til sig selv , imens hun stod og så efter jomfru Jensen , der snart forsvandt inde på skovvejen , —  » aldrig komme med trist  » Koneansigt «  under capothatten , men stadig bruge pigehatten med det raske , ungdommelige sving ! — — vi talte så kønt om  » evig ung kærlighed ! «  å , gud bedre  .  .  . ! « 
Idet hun vendte sig for at gå ind , kom Oluf . Han lod til at være vel til mode . 
» Nå , du har nok haft interessante fremmede «  , sagde han leende og lagde armen om Helene .  » Jeg så jomfru Jensen smutte bort . « 
» Interessante — jo ! «  hun vendte sig fra ham og forsøgte at gøre sig fri for armen . 
» Nåda ! — er du ikke rigtig ved humør ? Har jomfruen sagt dig noget ubehageligt ? — hun kan nok være lidt spydig , når det falder hende ind . « 

» Nej , hun har tværtimod sagt mig noget meget behageligt . Men når man véd , at det ikke stemmer med virkeligheden , kan det være værre end det ubehagelige . « 
» Hvad har hun da sagt ? «  spurgte Oluf lidt forundret . 
» Hun har sagt , at vi havde det så dejligt . .  . « 
» Var der da i grunden noget så forfærdelig usandt i det ? «  spurgte han og vendte hende om imod sig . 
» Ja , det var der ! «  svarede Helene og blikket begyndte at lyne . —  » Men det var ikke det værste  .  .  . « 
» Nå , hvad sagde hun da mere ? «  spurgte Oluf , da hun tav . 
» Hun sagde , at på vort hjem passede digterens ord : 
min søde lille kone 
er ene skyld deri  . . . » 
» Var det da så galt  .  .  . ? « 
» Ja «  , svarede hun heftig og rev sig løs fra ham , —  » rav ruskende galt ! — du tror jo slet ikke , at det er mig — det er jo slet ikke mig  .  .  . ! « 
» Jo , Helene , — for mig er det nu alligevel dig . « 
» Så ! «  slængte hun afvisende til ham uden at se på ham . —  » Men «  , fortsatte hun skærende bittert ,  » du kan også tro , at fra nu af skal jeg 

nok trække i  » Capothatten «   .  .  . ligesom de andre , som vi før ynkede  . . . ja det skal jeg ! «  gentog hun med en hæftighed , der med ét brød ud til gråd . — og uden nærmere forklaring forlod hun ham . 
Han stod og så efter hende , til hun lukkede døren efter sig , idet han for sig selv spørgende gentog :  » Capothatten — ? Capothatten — ? « 

Iv . 
Helene blev i den følgende tid så bleg og stille . 
» Har du det ikke godt ? «  spurgte Oluf en dag , da hun så mere medtaget ud end sædvanlig . 
Hun sad og sprættede sidesømmene på sin søndagskjole op . 
» Nej , ikke så meget godt «  , svarede hun sagte , med et smerteligt træk om munden og uden at se op ; — hånden tog lidt hårdt på kniven . 
» Du har det ikke så godt denne gang , som du havde det den anden . «  han strøg hende med hånden ned over kinden , men kun én gang , og ganske svagt . 
» Nej  .  .  . « 
» Og du er så svært forknyt . Hvordan kan det være ? « 
» Å  .  .  . «  sagde hun så tonløst og ubestemt , som var der ikke spor af svar i det , — og dog 

svarede hun dermed på hans spørgsmål , så han syntes , det gjaldede ham ind i ørerne :  » det véd du jo nok ! « 
Ja , han vidste det jo og spurgte ikke mere . En gang endnu strøg han hende svagt på kinden . Hun sagde intet , så ikke engang op , blev bare ved at sprætte løs . 
» Behøves det allerede ? «  spurgte Oluf ganske læmpelig og så på kjolen . 
» Vel ikke nu lige straks — strengt taget . « 
» Så kunne du dog have sparet det så længe  .  .  . « 
» Det er ikke godt at vide , hvordan tiden falder . « 
» Å , nej  .  .  . « 
» Synes du måske ikke , at jeg nu bliver lækker nok ? «  spurgte hun lidt bittert . 
Han gik fra hende uden at svare , først hen og rettede ved en bøsse , der hang lidt usikkert på sømmet , så hen og efterså jagttasken . 
Helene fulgte ham i smug med øjnene . 
» Skal du ud i dag ? « 
» Nej  .  .  . « 
» Men hvor mon dog lille Hilda er ! «  udbrød Helene pludselig og skyndte sig ud . — et øjeblik efter kom hun tilbage med pigen ved hånden .  » Vi får fremmede , «  sagde hun og var straks så optaget af sine husmoderlige pligter , at det triste for en stund måtte vige . 

» Hvem er det ? « 
» Jeg véd det ikke bestemt . De er kørende og kommer lidt inde på skovvejen . Men ser jeg ikke fejl , er det præstens . «  — hun skyndte sig ind i den tilstødende stue for at se efter , om alt var i orden . 
» Præstens ! «  — Oluf blev stående og så sig rådløs om , og kom først til besindelse ved at Helene , idet hun atter kom tilbage og gav sig til at flytte om med stole , rette ved tæpper , blomstervaser og sager , spurgte :  » Går du ikke ud og tager imod dem ? « 
Jo — jo — det var jo også sandt , det måtte han naturligvis , — og på den hurtige udfart sendte han i sine stille tanker en tak tilbage til Helene , der , trods alt , straks var klar til at tage vel imod hans pårørende og drage slør over det , han så nødig ville , de skulle se . 
Oluf kendte straks hestene og ligeså den gamle karet , der huggede og svingede fra den ene side til den anden på den ujævne , smalle skovvej , så grenene strøg imod den , snart ved den ene side , snart ved den anden . En hånd blev rakt ud igennem det åbne vindue og greb efter en gren , som den ikke fik , — det var fruens ; og den svære paraplystok , der bag efter jog krogen ud for at fange en anden gren ind , var præstens . 

fruen så Oluf og Helene mildt ind i øjnene , da hun hilste , — forskede i smug , men syntes ikke at finde noget , der foruroligede hende . — hun så sig godt om i huset , den lille , travle kvinde , men nikkede fornøjet som svar på et spørgsmål , hun havde haft i tankerne . 
—  » Ja , vi har så en hel bunke af dine bøger med i dag «  , oplyste præsten , imens de sad ved kaffebordet , — fruen med lille Hilda på skødet , hende var hun bleven så svært indtaget i . 
» Bøgerne — nå , ja dem har du altid i tankerne «  , svarede Oluf smilende . 
—  » Ak ja , jeg gamle bogorm ! — immer drømmer so om drav og kærlingen om sin krogstav , hahaha . — nå , så du har helt og ganske slået bogen ud af hovedet . « 
» Ja , jeg drømmer ikke engang om den . « 
» Så meget desto bedre . « 
» Men nu vil jeg nok have dem alligevel , da du så trolig har gået og gemt dem til mig . Der er et og andet , som jeg nok kunne have fornøjelse af at opfriske , når det ikke skal være brødstudium . — og hvem véd , der kunne komme andre , der kunne bruge dem . « 
» Det var også det , vi talte om , min kone og jeg , — en ved jo så lidt , hvad man skal til . « 
» Men hvad er det ! «  udbrød Oluf pludselig og stirrede forfærdet på Helene , der havde siddet og talt med præstefruen , men nu med ét 

tav og sank så underlig sammen .  » Du bliver så bleg , Helene , — du er syg ! « 
Han sprang op og kom hen til hende . 
» Ja , jeg føler mig lidt ilde — lige nu , — men det går nok over igen «  , sagde Helene og tvang sig for ikke at give efter for det stærke ildebefindende , uden dog at kunne holde sig . 
Under dæmpet smertelig vånden lagde hun sig tilbage i stolen . Oluf stod og støttede hende . Et øjeblik havde hun det bedre . Men så kom smerterne igen og endnu stærkere end før . Og sådan om igen . 
» Nej detteher går ikke «  , sagde fruen , efter et øjeblik at have set på Helene , slap barnet og rejste sig hurtig .  » Du må til sengs , — og vi må så hurtigt som muligt have bud til lægen ! det ser jo ud til , at noget meget alvorligt kunne komme på  .  .  . « 
— og lægen nåde netop tidlig nok til at bistå Helene under en for tidlig barnefødsel , der var så streng i sig selv og sine følger , at det så stærkt ud til at gå på livet løs . 
Eftermiddagen og aftenen gik under stor spænding og først ved kl . 2 om natten , efter at Helenes moder var bleven hentet , tog præstefolkene hjem . 
Oluf vågede til klokken var 4 . Da syntes Helene at have det lidt bedre og han lagde sig for at sove et øjeblik , dog kun på hendes indstændige bøn . Men træt og nerveslap som 

han var efter den stærke spænding sov han trygt til klokken var 7 . 
Da han vågnede og så over på Helene , lå hun der gullig-bleg i ansigtet , ret ud på ryggen , stille , med sænkede øjenlåge . 
Med et hurtigt ryk løftede han hovedet op fra puden og stirrede på hende , idet en dødstanke jog igennem ham og isnede hans blod . Men i det samme så han , at hendes bryst bevægede sig under de lidt matte , men dog regelmæssige åndedrag . 
» Sover du , Helene ? «  spurgte han dæmpet . 
» Nej , jeg gør ikke , Oluf «  , svarede hun mat , men med klar stemme , åbnede øjnene og så over på ham . 
» Å , gud «  , åndede han ud i et dybt , befriende suk og lagde sig tilbage på puden ,  » da jeg vågnede og så over på dig , blev jeg så angst ! du lå så stille og så underlig strakt ud  .  .  . « 
» Så du vil dog alligevel ikke af med mig «  , sagde hun og smilede varmt over til ham . 
» Nej , har du da nogensinde troet det  .  .  . « 
» Ja , — kunne jeg så godt slippe derfor , når du selv sagde , at du nok helst måtte gå fra mig «  , svarede hun og smilede atter .  » Men nu tror jeg det alligevel ikke «  , tilføjede hun og rakte en hånd ud imod ham , som han dog ikke kunne nå . 

» Det må du heller ikke , Helene . Nej , det jeg trænger til , er netop det , at jeg helt , helt må være din og du min  . . . — men du har vist ikke godt af at tale så meget ; du er svært mat endnu . « 
» Ja , jeg er meget mat , men jeg synes ellers , at jeg har det lidt bedre «  , sagde hun og lagde sig atter til hvile ; — hånden , som hun havde rakt ud imod ham , blev liggende slapt ud over sengekanten og øjenlågene sænkede sig atter . 
Oluf lå og så over på hende . En sol-strime , sprængt af dirrende løvskygger , faldt igennem et af vinduerne hen over sengen , og gled lidt efter lidt hen over hendes hånd og ansigt , og han kom til at ligge og tumle med mindet om optrinet imellem Helene og ham ved vinduet derinde i den anden stue , den dag , de flyttede ind i skytteboligen . 

v . 
Helene var meget afkræftet , og skønt det snart kendtes , at det gik til den gode side , var det dog tydeligt nok , at det ville tage tid , inden hun igen kom helt til kræfter . 
Lægen havde også påbudt størst mulig forsigtighed  ; et langt og roligt leje var især nødvendigt , det ville komme til at strække sig over en del uger , hvor mange , kunne han ikke endnu sige . 
Der gik bud ned til Skovgården , at Birthe blev borte i alt fald de første tre-fire uger , så tjenestepigerne måtte se at styre dernede , så godt de kunne . 
Niels Skovgård kom så kørende for at se til datteren . 
» Ja , det er skrøbeligt værk med vi mennesker , Oluf , — det er det ; når Vorherre rører os bare med en lillefinger , straks er vi færdige ; — vi 

kan ellers være store karle nok , hovsa , jo — spytte tykt og bande , men  .  .  . som sagt , når han bare rører os  .  .  . Nå , men hun kommer sig jo nok igen ! — der er god natur i skov-gårdsfolkene , —fanden tordne er der så  .  .  . « 
» Far ! «  bad Helene ;  » du taler så sært  .  .  . « 
» Hovsa , hør til tøsen ! «  udbrød han leende og skød de stærke bryn op .  » Hun har nok fået fine fornemmelser ! Ja , ja , Helene , det siger jeg ikke noget om ; — man må synge med de fugle , man er iblandt , og det er godt , at du kan , så at du ikke skal gå og blive ugleset ; — i omgås jo fine folk .------hej , Birthe «  , henvendte han sig pludselig til denne ,  » du sejler helt agterud for tøsen ! du må , fanden tordne , oppe dig lidt ! « 
» Å , er du tåvlig , dit gamle menneske ! «  svarede Birthe med en godmodig latter .  » Ja , du har nu immer lidt store nykker , fordi du er i slægt med disseher officerer , — men jeg vil helst blive ømmen jorden , hvor jeg er kendt . « 
» Ja , det har du altid villet «  , lo han , imens dog et eget hvast glimt fløj over hans blik .  » Helene ligner mest dig af udseende , men hun har min rejsning og mit sind  .  .  . « 
Oluf gik til og fra Helenes seng , efter som hans tid faldt . Det var et underlig ængsteligt-søgende , forbiglidende , slippende , og atter søgende 

blik , han sendte hen til hende , når han kom ind ad døren , og hun lå der udstrakt i sengen , med det blege ansigt vendt opad , imens lyset faldt skråt ind fra siden og tegnede dybe skygger bag den skarpe profil . 
Sad moderen hos hende , gled hans blik sammenlignende fra den ene til den anden . 
Når han kom hen til Helene , og hun rakte ham sin bløde , hvide hånd , skyllede der en hastig varmestrøm igennem ham , og hans blik blev mere roligt , men i næste nu var det atter ude på sit rastløse spejdertog . 
Som hun nu lå dér , lignede hun da ikke moderen i en ganske påfaldende grad ? Jo , træk for træk , — han kunne ikke finde andet . 
Han gik bort og kom atter tilbage , gik og kom , — dag efter dag , uge efter uge . 
» Hvad er der med dig ? «  spurgte Helene en dag . 
» Å , ikke noget .  .  . «  svarede han undvigende . 
» Jo , der er noget , — du går sådan og ser på mig . « 
» Så — synes du det . « 
» Nå , — det kan jo også nok være trist for dig , når jeg ligger her ; — ingen ting bliver passet som det skulle . « 
» Nej , det er ikke sådan , som når du selv står for det «  , sagde han , glad over at kunne slippe uden om det andet . 

» Men jeg tænker , at jeg nu snart kommer mig igen . — ja «  , brød hun ud og blev varm ved tanken ,  » var jeg igen rask ! å , hvor vi så skulle have det godt , ikke sandt ? « 
Hun rakte Oluf sin hånd . Han trykkede den heftigt ; et bittert , tvivlende svar brændte på hans læber , men han bed det i sig og kneb munden sammen for at holde gråden tilbage . 
» Oluf , hvad er det ? «  spurgte hun ængstelig  . . . 
Men i det samme kom Birthe ind . Oluf vendte sig fra sengen for at gå . 
» Er der noget , du skal ud til i dag ? «  spurgte Helene og sendte ham et langt , tungt blik . 
» Ja , der har været bud fra herskabet , om jeg ville komme op . « 
» Men du kommer vel snart tilbage ? « 
» Hvis der ikke er noget særligt , kommer jeg straks . « 
» Ja , kom  .  .  . «  hun rakte atter hånden ud . Han kom tilbage og hun drog ham ned til sig .  » Farvel , min kære ven . « 
» Farvel , Helene  .  .  . « 
Da han gik , lå hun med tårer i øjnene og så efter ham . I døren vendte han sig atter om og så mildt på hende . 
Han gik og kom — gik og kom i stadig stigende , mere og mere håbløs kamp for at holde kærlighedsvarme i sine følelser for Helene . 

—  » Om otte dage må jeg komme lidt op «  , sagde hun ham glad i møde en dag , han vendte hjem fra sin runde i skoven .  » Lægen har været her . « 
» Det bliver nok kun lidt ; du ser svært medtaget ud . « 
» Ja , naturligvis må det være lidt i begyndelsen , blot en times tid den første dag , — men så to , og så tre  .  .  . Og inden vi ser os om , har du mig igen rask  . . . og så skal vi have det så dejligt sammen , hvad ? « 
» Ja  .  .  . « 
» Du siger så lidt til det , Oluf «  , sagde hun såret .  » Længes du slet ikke efter , at jeg skal blive rask ? « 
» Jo , naturligvis ; for detteher er et temmelig trist liv «  , svarede han og så mørkt hen for sig . 
Nu tav hun . 
Han stod et øjeblik ; men da Helene ikke sagde mere , gik han ud . 
Det varede dog ikke længe , inden han kom tilbage . Da sad Birthe ved Helenes seng med lille Hilda på skødet og spurgte ud om noget angående husholdningen . Helene svarede adspredt , imens hun ind imellem snakkede og legede med Hilda . Hun smilede ; men da hun så hen på Oluf , var blikket alligevel tungt og mismodigt . Det smertede ham , vakte på ny følelse 

af anger hos ham , men så igen bitterhed , lede og han vidste ikke hvad ; for det var jo igen Birthe Skovgårds øjne og mund og lader , hele hendes skikkelse , — blot noget yngre  .  .  . 
Jo , nu faldt sløret , stod det med ét klart for ham , så skærende klart . Længe havde han gået i angst og ventet , men nu faldt det  .  .  . 
Eller — kunne det måske endnu hylles om hende  .  .  . ? Hvis nu Birthe kom bort , så han kunne få ro til at drømme det tabte billede af Helene op igen ? 
Under disse tanker var Oluf atter gået ud af soveværelset . — jo , som han nu gik alene inde i fremmedstuen , hvor alt endnu stod som Helene havde forladt det , og hvor der var så mange ting , der mindede om de rigeste og lyseste øjeblikke , de havde haft sammen , kunne han så grant se hende , som hun da stod for ham . 
Nej , Birthe måtte ikke blive her længere ! hun gik , uden selv at vide det , imellem ham og Helene . Han måtte se at få hende stillet afsted på en eller anden måde , — så skulle det nok blive godt igen  .  .  . 
Å , — men dér blev det elskede billede af Helene på ny borte , og da han søgte , fik han fat på Birthes , — skød det fra sig , søgte , men fandt det samme igen ; — han gjorde en bevægelse , som sparkede han det fra sig , søgte på ny , men fandt det atter . 

i en formelig ophidselse kom han ind til Helene og brød straks ud med det : Birthe skulle afsted , — straks på timen ! ' 
» Hvorfor dog ? «  spurgte Helene forbavset . 
» Hun går os to imellem . « 
» Det er ikke sandt du siger , Oluf ! Hun har aldrig sagt et ondt ord om dig ! og du har haft lejlighed til at være ene med mig , så tit du ville . « 
» Ja , vist så ; med det er heller slet ikke på dén måde . « 
» Hvordan da ? « 
» Å , det kan jo ikke nytte at forklare dig det «  , svarede han forpint . 
» Nå , — ja , så er det jo heller ikke værd «  , sagde Helene kort og vendte ansigtet fra ham . 
Han sad og så på hende , men hun så ikke på ham . Han strøg hende på den blege kind , og nu drejede hun hovedet lidt og så på ham , men uden at sige noget eller gengælde hans kærtegn . 
Han tog hånden hastig og hårdt til sig , så et øjeblik på hende , rejste sig så og gik med et dybt suk ud af stuen .--------- 
en gang senere hen kom han atter til at stå og sammenligne Helene og moderen . Men da var det igen som to helt forskellige , han så . Vel lignede Helene på en vis måde moderen , ligesom også træk fra faderen var blandede ind 

imellem , men hun var dog så overvejende sig selv , at der ikke kunne være tale om en gengangerhistorie i den forstand , han før havde taget det . 
Men i denne hendes egen skikkelse fandt han dog ikke , hvad han søgte . — det stod klart for ham : borte var hans dybe kærligheds-drøm , hans brud ! — ja , det rent fysiske — legemsformerne med stemmen og de kendte bevægelser , det mørke , kraftige hår , øjnenes farve og form — lå dér i sengen ; — men det dunkle , dårende væv af kærligheds-drømmens bristende fine spind , som det havde været omspundet med , og som i tidens løb havde fået rift efter rift , var nu gledet helt af hende , og det var i en egen håbløs tone , at han , da Birthe gjorde sig et ærind ud , sagde til Helene , at han nu var kommen til erkendelse af sin uret , når han havde ment , at Birthes skikkelse var gået imellem ham og hende . 
» Hvor du dog ser fortabt ud , min ven ! «  sagde Helene og drog ham ned imod sig . 
Han holdt sig lidt stiv , så hende ind i øjnene og ville ikke helt ned , før hun tog ham med magt . 
» Jeg begynder at få kræfter igen , så du skal ikke mere så iet slippe fra mig . « 
» Så det skal jeg ikke «  , svarede han , så på hende , men uden ild i øjet , og snoede 

sig fra hende , så snart hun løsnede hænderne , som hun havde foldet om hans nakke . 
Hun lod hænderne synke og så på ham med den dybeste skuffelse præget i blikket . 
» Ja , nu skal jeg ikke overhænge dig mere  .  .  . «  sagde hun med brudt stemme , imens hun stred med den bitre gråd , der ville bryde frem . 

vi . 
Der var talt skæbnesvangre ord imellem Helene og Oluf , — ord der endelig syntes at skulle blive de sidste , de afgørende . 
Hun lå — ligeglad med livet , som man her havde gået og værnet så troligt om .-------- 
han drev ad skoven til , dybt ind i dens ensomste , inderste gemmer , — sukkede i dybeste sorg og smerte , målte sit bundløse , sit ustillelige savn , — begræd sin skæbne , — forbandede det bedrageriske , forførende drømmeslør , som han havde set Helenes skikkelse hyllet i , og som havde bundet hans kærligheds-attrå så stærkt til hende , at der ikke var bleven tid til rolig undersøgelse på nærmere hold , før hans higen havde fundet sit mål i samlivet . 
Og midt ind i det råbte en stemme om den brøde , han havde begået imod hende , — hende , som han jo havde bedraget på samme tid , han bedrog sig selv ! 
Det var noget så jammerfuldt , elendigt , at han syntes , at han — ja , de begge to — måtte 

gå til grunde under det , — det var en så dybt bedrøvelig slutning på denne kærlighedshistorie , der var begyndt så rigt og dejligt ! 
Der var høststilhed over naturen , — flere blomster i frø end i flor ; — der drev Duft af modne hindbær på de solåbne pladser , og den gulrøde farve var pletvis sprængt ind imellem den grønne . 
Alt varslede smerteligt om , at sommeren hældede , — og som  » flyvende sommers «  lette spind svævede i den solblanke , varmesitrende luft , sådan svævede vemodige mindelser om naturens sangrige , løfterige forår over den falmende planteverden . 
Men det stemte sammen med tonerne , der lød fra hans sinds strenge , — ak , det stemte ! . . . for her var det jo også blegnende farver , der lagdes melodier over , — dumpe , tunge mol-melodier , -----kærlighedens dødsdrape  .  .  . 
Nu et par måneder til — så røg bladene i øster og Vester , — og med dem fulgte nok den sidste lille rest af hans håb om kærligheds-lykke ! — 
» Å , men lad ryge da ! — fanden med det hele ! — det var vel ikke anderledes noget af dette her i livet , — ikke andet end øjenforblændelse , — bedrag  .  .  . ! « 
Han standsede pludselig , skræmt af sine egne uhyggelige tanker . — stille , søgende efter lysere udgangspunkter for dem , gik han videre , fra 

skovens tætte indre over imod en lysning i retning af skytteboligen . 
Idet han nåde ud i randen af en tæt , mørk tykning , hvor der ikke var anden vej eller sti end den , et rævepar , der havde deres hule derinde , havde trådt , så han en ung kvinde komme gående hen ad en sti inde i lysningen . 
Det var Marie . 
Hun var klædt i lys sommerdragt , gik ganske langsomt , standsede en gang og så sig tilbage , men gik så videre i retning af skytteboligen . 
Afstanden var for lang til , at Oluf kunne få fat på hendes træk ; men i tankerne så han hende , som han havde set hende hin aften i hendes hjem , i det øjeblik , da hun og han sad bøjede imod hinanden og talte hviskende sammen , imens duoens jublende , lokkende , vemodsblandede melodier vævede sig om deres sind og Sans , — og i skjul af buskene sneg han sig længere hen imod vejen , hvor hun gik . 
— å , disse blå , lyse øjne , — dette lyse hår , — hele denne åbne , lyse skikkelse ! hvor den dog måtte være let at finde løsning på imod Helenes gåde-skikkelse ! 
Ja , — ja , — let— ! og hvor Jørgen dog var en tåbe , at han løb fra hende ! — 
» Men tifold større tåbe var vel jeg , at jeg ikke den aften  .  .  . « 
Og pludselig kom den tanke væltende tungt ind over ham : var det her , han havde fejlet ? 

og dermed jaget både sig selv og Marie ud i ulykken ?-------for han havde jo set på hende den aften , at også hun havde følt sig betagen  . . . 
Var det virkelig så ? — å , fortvivlet , dybt fortvivlet ! Begge to nu bundne til hver sin side , — hun dog kun halvt , — men han helt , helt ! — kun et af to havde han da at vælge : samlivets håbløshed og ulykke eller skilsmissens smerte og skam . 
Maries lyse skikkelse drog ham stadig stærkere . Med fare for at blive opdaget sneg han sig endnu længere frem  .  .  . 
Å , nej , — hun var alligevel alt for lys , mat , — alt for dæmpet i former og farver til at fængsle ham ! — blændværk  .  .  . ! 
Med ét kom billedet af Helene , sådan som han så hende i den tid , da hans skæbnetråde knyttedes til hendes , skydende sig imellem , og Maries skikkelse svandt hen som en bleg tåge . 
» Nej , Helene ! Helene som han den gang så hende ! og ingen anden i verden ! «  stormede hans følelser op . 
Og så om igen det samme resultatløse jag efter at fange denne flygtende drømmeskikkelse . 
Fremmumlende nogle håbløse ord vendte han om og forsvandt atter i tykningen , følgende stien , som rævene havde trådt . — — 
Marie hørte en lyd inde fra buskene og så et glimt af en grå hat med grønt bånd og 

gættede straks , hvem den tilhørte , da et bøsseløb stak op ved siden af den ; — og hun gik lidt raskere til . 
Snart slog hun ind på en sidevej , der førte til skytteboligen . Men nu sagtnede hun atter farten . Et par gange standsede hun og lod til at ville vende tilbage . Men så med ét tog hun en fast beslutning , gik hen til skytteboligen og trådte ind . 
Helene var oven senge , — for første gang og egentlig nogle dage , før lægen havde lovet , hun måtte . — lige i sin vé over det fortvivlede forhold imellem Oluf og hende var hun stået op . — blæse være med et liv , der ikke mere var noget værd for ham og som hun syntes nu måtte blive en byrde både for hende og ham ! — det syntes hende ikke værd at frede om . 
Det var første gang , Marie havde betrådt skytteboligen , første gang , hun var kommen til Helene , skønt denne i sine pigedage havde budt hende til sig . Helenes øjeblikkelige følelse var derfor forundring over , hvorfor hun , der før syntes at have forsmået hendes venskab , nuselv kom og bød sig til . 
Hun så spørgende på Marie . Denne slog øjnene ned og sagde noget om , at hun jo havde hørt , Helene var syg , — og så ville hun gerne se , hvordan hun havde det . — men så var der jo også noget andet , — noget angående hende selv  .  .  . 

» Ja , du har det vel nok lidt tungt , Marie ? « 
» Ja , — og så sært ensomt ; — jeg hører ligesom ingen steder til . Pigerne vil ikke have videre med mig at gøre , — og jeg er da kantro heller ikke oplagt til at gå med i deres lav , så jeg er måske selv mest skyld deri ; — og konerne , de anser mig heller ikke for en af deres , tilmed er alle de , der hører mit bekendtskab til , mig for gamle . — så var det , at jeg tænkte på dig , Helene  .  .  . « 
» Ja , du skal have tak , fordi du kom , Marie . Kom så ofte , du har tid og lyst . « 
» Tak , så kommer jeg også . — du kan jo nok forstå , at det ikke er så let for mig  .  .  . « 
» Ja , det kan jeg så godt forstå «  , sagde Helene og tilføjede lidt mismodig :  » men der er jo noget for os alle  .  .  . «  dog lige så hurtig , hun havde fået ordene over sine læber , fortrød hun , at hun havde været på vej til at lade en anden blot skimte , at der var en skygge imellem Oluf og hende , og hun svarede derfor på Maries spørgende blik :  » Nu har jeg ligget her i flere uger , og det har gjort livet så underlig trist for os  .  .  . « 
Og med troskaben imod den følelse , der havde ført Oluf og hende sammen , fulgte atter lidt fortrøstning . Hvem vidste , hvad der endnu kunne ske . Som hun sad her , og hun vidste , at Oluf i dag var gået fra hende i dybeste sjæle-vånde , og at han jo dog stred for at få hende 

igen , som hun en gang stod for ham , syntes hun , at der var så meget , hun kunne glædes over — frem for Marie , der sad med sorgen og skammen , imens Jørgen havde forstukket sig ovre i Amerika . Hvad hun ellers havde at sige Oluf på : trofast imod den , han havde forlovet og giftet sig med , var han jo , — bare alt for trofast  .  .  . 
Ja , alt for trofast . At hun dog ikke havde set det før ! Selv om det var umuligt , at hun kunne vedblive at være den samme , og han heller ikke havde ret til at fordre det , så følte hun dog nu , at der var så meget , hun kunne have taget anderledes kærligt på  .  .  . 
Hun sad og blev borte i sine egne vemodige tanker , bag hvilke der atter dæmrede et lyst lille håb . 
» Skriver Jørgen til dig ? «  spurgte hun efter en stund . Og miner og stemme fortalte , at det lyse lille håb nu gjaldt flere end hende selv og Oluf . 
» Nej . « 
» Men til sin mor  .  .  . « 
» Ja , hende skriver han ofte til , — og de breve , hun får fra ham , læser jeg . — hun syntes , at det var stor synd , vi to skulle skilles . Det er mig altid en trøst , at hun ikke skyder mig fra sig ,— skønt den jo kan være fattig nok , «  tilføjede hun med et vemodigt smil . 

» Spørger han så ikke til dig — og til lille John ? « 
» Jo , nu og da , — især i den senere tid . Men det måtte jeg jo ikke vide ; overfor mig gør han sig hård , — ligesom jeg overfor ham den gang ; — det er løn som forskyldt . «  hun stred for at holde gråden tilbage . 
» Marie «  , sagde Helene varmt og kom hen til hende ,  » jeg troede , at du var langt nærmere færdig med dit forhold til Jørgen , end du er . « 
» Å , gud , jeg bliver vist aldrig færdig , — ikke før døden gør ende på det «  , svarede hun og gav nu tårerne frit løb . 
» Nej , det er ikke let at blive færdig med den slags «  , hviskedee Helene hen for sig , stod lidt og grundede , og gik så atter tilbage til sin plads . —  » Går det ham ellers godt ? «  spurgte hun , da en lille tid var gået i tavshed ,  » jeg mener , er han kommen godt i vej derovre ? « 
» Ja , svært godt «  , svarede Marie , og et lyst blik brød igennem gråden . — herre gud , han var jo da alligevel halvt som hendes egen , syntes hun , hvor langt han så siden var borte .—  » Han begyndte som almindelig jærnbanearbejder , men blev snart ingeniør og forestår nu store arbejder , som han tjener godt på .— han ejer selv villa ; jeg har set et billede af den hos hans mor . « 
» Nej , se ! — ja , Jørgen har jeg altid anset for at være godt begavet . « 

» Ja , det er han , — og så tro — i sit arbejde «  , tilføjede Marie hastig . 
» Nå — ja— for imod dig var han nu ikke så meget tro . « 
» Å — vel lige så tro som jeg ham . « 
» Som du ham ? «  sagde Helene spørgende . 
» Ja  .  .  . « 
» Hvad er det , du siger , Marie ! — jeg har altid troet , at det var ham ; — det var jo ham , der rejste fra dig . « 
» Ja , det var det ganske vist ; — men det var mig , der gav ham afslag , da han sidst kom til mig , — det var dagen efter at han havde mødt dig på ridderens bro . « 
» Du kunne vel så have grund til det . « 
» Jeg véd det ikke . Jeg har jo også selv skyld ;— en , som du står nær , kunne tale med derom , hvis han havde kendt mine følelser en aften , vi sad sammen hjemme til vort , imens far og bro’r John øvede sig på musiken til julegildet i Skovgården . Jørgen er måske noget vægelsindet , men det kan han jo så forresten ikke selv gøre for , — og du , Helene , har nu heller ikke været let at modstå — for den , du en gang havde set mildt til . « 
» Mener du ikke  . . . Ja , men nu , som jeg sidder her «  , sagde Helene med et tvunget smil ,  » da fanger jeg vist ikke mange . « 
» Nej , —• det var heller ikke godt , om du fangede flere . Nu har du jo din  .  .  . « 

» Ja , det har jeg jo . « 
» Du sidder nok og bliver forknyt ? «  Marie så forskende på hende . 
» Å , ja , noget  .  .  . « 
» Men det kommer igen , når du bliver rask . Der er ikke mange , der kan holde modet oppe under en lang sygdom . — ja , bro’r John holdt sig tappert , han var glad lige til det sidste . « 
» Det var nok en stor sorg for dig at miste ham «  , sagde Helene og vendte dermed samtalen . 
» Ja , det var en stor sorg ; vi to kunne så svært godt sammen  . . . og da nu Jørgen tilmed lige var rejst  .  .  . « 
» Men nu har du jo en lille John igen . « 
» Ja , det har jeg «  , sagde Marie vemodigglad . —  » Han arvede bro’r Johns violin , — og hvis han får lyst og anlæg til musiken , skal han lære den . « 
» Og blive noget stort vel ? « 
» Å , det véd jeg ikke ; — der skal jo også penge til . — ja , far tænker på det . Han begynder allerede at lære på ham «  , sagde hun smilende , —  » naturligvis blot for løjer ; — han er jo kun et par år gammel . Og han viser ham Ole bulis billede og siger , at sådan en Karl skal han blive . « 
» Men drengens fa'r ? «  spurgte Helene . 
» Ja , han tænker jo også på hans fremtid . « 
» Og på dig , Marie . « 
» Jeg véd det ikke  .  .  . « 

Helene kom atter hen til Marie og stod nu og strøg hende på det lyse hår . 
» Men du ville det gerne  .  .  . « 
Marie tav og stred på ny med gråden . En svag virren med hovedet skulle betyde en lige så svag nægtelse . 
» Jo , du ville det gerne «  , gentog Helene sagtere , varmere og bøjede sig ned over hende . 
» Ja  .  .  . «  brast det ud af Marie . Og i det samme var hun færdig , gav hun sig over til bekendelsen , en dyb , smertefuld bekendelse . 
» Giv dig tilfreds , Marie ; nu tror jeg så sikkert , at det vil blive godt alt sammen «  , trøstede Helene og syntes i denne stund , at hun selv havde et helt overmål af lykke . —  » Det er bleven sagt , at han snart kommer hjem på besøg . « 
» Ja , han kommer  .  .  . « 
» For din og Johns skyld  .  .  . « 
» Nej , nej , nej , det tør jeg ikke tro «  , sagde Marie og gjorde en bevægelse , som ville hun skyde den dårende tanke fra sig . — — 
det varede en god stund , inden de to kvinder skiltes . Men da Marie forlod skytteboligen , stod Helene ved vinduet og stirrede efter hende , til hun forsvandt inde på skovvejen . 
» Ja , kan det igen heles , alt det , som er bleven brudt imellem de to ! «  sagde hun dæmpet hen for sig ,  » så — ja , så må der jo også være håb 

om , at det igen kan blive godt imellem Oluf og mig  .  .  . « 
Og alt som hun stod , syntes hun , at det lyste over fremtiden , først svagt , så stærkere og stærkere , — indtil tanker og følelser med et stod i brand som under Olufs og hendes de første møders ubeskårne hengivelse . 
Men hun havde ikke stået sådan i mange sekunder , før døren mørknedes af Oluf , der kom drivende ind så træt og tungt og med så mørke miner , at hun følte som en kold skygge lægge sig over hende . 
» Nå — så du er stået op «  , sagde han misfornøjet . 
» Ja , jeg er «  , svarede hun kort . 
» Det er nok ellers imod lægens ordre . « 
» Ja , — men nu skal det også være forbi med lægen . « 
» Så  .  .  . ? « 
» Jeg vil ikke mere gå og frede om et liv , — som du gør alt muligt for at træde ned ! « 
» Nå , nå , — du er nok i krigshumør ! « 
» Det var jeg ikke , da jeg hørte dig udenfor , — jeg stod her netop og ville tage mildt imod dig , — men når du kommer sådan som nu , er jeg færdig  .  .  . « 
» Hvordan kommer jeg vel ? « 
» Å , hvis du kunne se dig selv i ansigtet , behøvede du ikke at spørge . « 

» Ja , det er nu ikke let at se mildt , når man pines sådan som jeg «  , sagde han , og noget blødere brødes med det hårde i ansigtet . 
Helene rakte en hånd ud imod ham . 
Han så på hende , men ville ikke straks hen til hende . 
» Oluf —1 er du da slet ikke glad over , at jeg er kommen op ? « 
» Jo , jeg er . « 
» Du må ikke bryde dig om , hvad jeg sagde før , for da var jeg vred — eller vel snarere : jeg følte mig så forfærdelig ulykkelig , —• og sådan havde jeg det også , da jeg stod op . Men jeg er virkelig langt stærkere , end jeg havde tænkt mig . « 
» Nå , det er jo godt «  , sagde han mildere og kom nu hen til hende , tog hendes fremrakte hånd , men ganske løseligt , — bange for at love noget  .  .  . 

vi . 
Det var en dag kort tid efter Maries besøg i skytteboligen . 
En lidt ustadig , hvirvlende vind , der bebudede vejrforandring , pustede , nu stærkest her , nu dér , gav et rusk i nogle trækroner i skoven , så i nogle lætræer og så i en husmønning eller et kornhæs . 
Men imellem vindens pusten og rykken og hvirvlen var det stille , og da hørte man det kime ; — et øjeblik sprængte vinden på ny klokkeklangen , så den ikke nåde længere end ned over byen og skovranden , — men så kom den atter tonende langt , langt ud , drog lyttende folk til åbne vinduer og udenfor dørene , standsede vejfarende  .  .  . 
Det var jo noget ualmindeligt , der kimedes for i dag . Jørgen , den før så vankelmodige , rømte bejler , — nu så støtte , amerikaniserede , svært godt situerede mand , var kommen herover og holdt bryllup med Marie , der siden skulle følge 

med ham tilbage , komme højt på strå , — bo i fin villa .--------- 
» Nu har vi dem straks , — jeg hører dem ! «  råbte jomfru Jensen , der havde stået på udkig ved butiksvinduet , — og lærlingene , der havde siddet i en evig spænding og uro og hverken kunnet se eller sanse , hvad de havde i hænderne , langt mindre sy et sting , fløj op som tre af bur løsslupne fugle , — den ene blåt klædt , lille , rank , skulderbred og med en mørk sky af krøller om hovedet , — den anden hvid-gråbroget , høj og vøg , lys som den blegede hør , — den tredje  .  .  . ak , nej , her var ikke tid at ofre mange tanker på de yndigheds-snarer , hvori de pur unge tøse havde tænkt at fange sig hver sådan en dejlig , dejlig ungersvend , — de løb til vinduet , til døråbningen  .  .  . 
» Ikke for nær ! «  advarede jomfru Jensen , da et par næser kom ruderne temmelig nær , —  » ikke påtrængende nysgerrige ! det er ikke fint ! «  — og hun trak sig lidt tilbage fra ruden , der var anløben af hendes ånde , men nu atter blankede op .—  » Nu kommer de jo straks her op ad vejen . « 
» Bare de ikke kører den anden vej «  , udbrød den yngste af lærlingene helt ængstelig og stod på Spring til at løbe ud . 
» Nej , vist gør de ej , —ved brylluper kommer de altid denne vej — op til brudepladsen «  , beroligede jomfruen . 

og i det samme var brudevognen der , — og efter den hele vogntoget . 
» Dér er de ! —ja , dér er de ! «  fløj det dæmpet , men ivrigt fra den ene til den anden . 
Bryllupet holdtes i Jørgens hjem , hvor der var bedst plads , og hele det store gårdmandslav var med , så vogntoget var langt . 
Jomfru Jensen begyndte at tælle vognene . Pigerne talte efter . Men ved syv—otte gik det i stykker for dem , idet jomfru Jensen udbrød : 
» Dér er den unge skolelærerfrue ! « 
» Hvor — hvor ? «  spurgte de andre stærkt interesserede . 
» Dér ,— hende i den fine , blå kjole ! Hun sidder ved siden af den tykke Marie jenses med sit ny , grimme brandgule overstykke . Ha , ha , ha , hvor den sammenstilling tager sig mærkværdig ud ! det er som en forglemmigej sat ved siden af en engblomme !---------hun er fiks , den unge frue , — og den ny hat klæder hende nydeligt ! ikke sandt ? « 
» Jo , nydeligt — « 
» Ja , det er en sjælden fin form . Og så pynten  .  .  . disse dejlige høstfarver ! Jeg må sandelig have skrevet efter noget mere af den slags , — for tro i mig , efter dette vil de unge gårdkoner komme og gøre bestillinger ! «  — — 
vogn efter vogn rullede forbi ; — det blinkede fra selenøgler og spænder , det lyste i flagrende 

bånd og sløjfer og slør ; — frisk , glad ungkarle-og pigelatter klang over den skurende , dundrende lyd fra vognene , der jog frem den ene efter den anden . 
» Å , at vi dog ikke holdt ved med at tælle ! « 
De unge syersker følte sig stærkt betagne af alt det ydre lyse og lette , af slør og bånd , fine dragter , de raske , velplejede heste i stadsselerne , vognenes gyngen og solens blinken i hjulegerne , hele dette festlige optog , der gav impulser til lette , flagrende fremtids-drømme . 
Men brudeparret tænkte på den sjælekamp , de fejlgreb , forsyndelser og brudte løfter , der lå som i en lang række forud for dette bryllupstog , og følte sig , — skønt dybt glade , — dog ikke oplagte til at gå med ud på den yngste ungdoms vuggende gynger af solskins-syner og holdt sig stille , alvorlige , noget indadvendte , — sad hånd i hånd , så ofte på hinanden , dybt og kærligt , men sagde ikke meget . — 
de følte begge , at der havde været leget nok med ord og løfter , — nu måtte samlivet svare . 
Det var da også en beslægtet tanke , der blev den samlende i vielsestalen . 
Den gamle , hvidhårede , stille præst , der endnu som før udrettede meget , uden at han nogen sinde syntes at have travlt , sluttede nemlig således , talende ganske langsomt , skillende ord fra ord : 

» Jeg skal ikke forsøge at oprede de tråde , der havde filtret sig sammen over dette brudepars ungdomstid . Men jeg tror at kende eder nøje nok til at vide , at der ikke har været uædle bevæggrunde med i spillet , men at alene uklare følelser har været skyld i forviklingen , og det er derfor mit sikre håb , at den følelse , der nu atter har draget eder sammen , må have styrke til at binde eder for stedse , give en lykkelig løsning på kærligheds-attråens gåde og bære eders ægteskab oppe , så det i sandhed må blive eder til velsignelse  .  .  . « 
— — brudepar med følge skred atter ud ad kirkedøren , en kort , højtidelig stund med ønsken til lykke , — så søgte man ud på brudepladsen og steg til vogns . 
Det lange vogntog vokste ud af den planløse opstilling på brudepladsen , rullede ned igennem byen og forsvandt snart inde på skovvejen , blot efterladende en svagt dundrende lyd , der lidt efter lidt døde hen . 

Viii . 
Helene var endnu bleg og afkræftet , — for søgte at tage sig lidt for , — men hun hverken måtte ellerkunde meget ; — ofte måtte hun sidde i lange stunder og hvile , —• sent stod hun op og gik tidlig til sengs . 
Oluf var bleven mere tavs end før og yppede aldrig ordstrid . Helene udledede deraf , at nu måtte han have opgivet alt , at hjertets ild var udbrændt , helt og slet , — og hun følte det fare koldt igennem sig , når hun sad der syg og virkeløs og lod de trætte tanker glide hen over livsløbet . — hun syntes ikke , at der nu var mere at kæmpe for ; — det var jo endt ! alt det , som havde lyst over deres forhold , var slukket , — tilbage var kun den lange , triste kamp for den rent materielle tilværelse . — — 
skovriderfruen , der var en kvinde fuld af friskhed og livsmod , kom en dag for at gøre 

en lille eftervisit til et lidt tidligere aflagt , men afbrudt besøg . 
Hun var lutter liv , — havde plukket en buket af eftersommerens blomster , og fik straks travlt med at sætte dem i vand . 
» Vi må give dig noget fint og skønt at se på , det opliver . Der er ikke så fattig en blomst , uden den jo har sin skønhed . — å , når jeg ser den første lille forårsblomst  .  .  . ! «  — hun fandt ikke ord for sine følelser . 
Helene sad og fulgte hende med et mat , tvivlende smil . 
» Ja , du tror det nu ikke «  , sagde fruen og vendte tilbage til hende .  » Det er kun , fordi du er syg . Men det kommer igen . « 
» Ja , gud véd , om det gør det for mig «  , sagde Helene trøstesløst . 
» Jo , vist gør det så . Nu må du se at oppe dig lidt ! « 
» Nej , jeg er nu snart træt af det hele  .  .  . « 
» Ja pyt ! Det er jeg også , når jeg er syg . Men når jeg så begynder at komme mig , — å , så er jeg alligevel så inderlig glad over livet . «  — hun stod og rettede ved en blomst , der var knækket . 
Nu tav Helene lidt . 
Der var ikke noget at stille op , skovriderfruen ville ikke med ned i dette grå , kolde . Men den ene eller den anden vej måtte de gå sam 

men , de to , der havde haft så mange hyggelige timer sammen , — og så blev det til fruens side . — — 
da Oluf kom ind , var skovriderfruen nylig gået , og Helene havde endnu lidt af det liv over sig , som samtalen havde givet . 
» Du ser så glad ud , — og mere rask  .  .  . Har du det bedre i dag ? «  spurgte han mildt . 
» Å , det véd jeg ikke «  , svarede Helene lidt tvær og var igen som før . 
» Nej , når jeg kommer , så skal det nok blive forbi «  , sagde han og sendte hende et bedrøvet blik . 
» Det letter nu ikke , når du kommer  .  .  . « 
» Nej , det kan jeg forstå . « 
» Så kommer jeg igen til at tænke på , hvordan vi har det , og så  .  .  . « 
Uden at høre mere , forlod han hende . Hun gik hen og tog sig noget let og stille arbejde for , som hun endnu hidtil havde måttet holde sig til ; men derfra gik hun til noget sværere , så til noget meget svært , — tog i sin bitre sindsstemning for hårdt fat og fik et tilbagefald ; man måtte atter hente lægen og hun fik på-bud om at holde sengen i nogle dage . 
Efter den fastsatte tids forløb kom hun atter op ; men det var kun lidt , hun fik lov at vove sig ud . Hun måtte derfor gås meget til hånde . Men tjenestepigen , ung som hun var , 

havde nok at gøre med at holde det nødvendigste husvæsen på nogenlunde ret køl . Så ofte det var gørligt , måtte Oluf da række en hjælpende hånd . Han gjorde det også pligttro , men i reglen tavs . 
Helene følte sig stundom tilskyndet til at gøre oprør imod denne pligttroskab , der syntes hende så kold , skønt han som oftest var venlig imod hende . Men når hun så huskede på , hvor meget hun trængte til hjælp , og hvor lidt hun kunne yde til gengæld , steg der noget op i hende som en taknemlighedsfølelse , og hun bed da de fleste af de oprørske ord i sig .------- 
men undertiden kunne Oluf nu se på hende med sådan et sært , dybt forskende blik , som hun ikke erindrede fra før ; dog var det kun , når han troede sig ubemærket af hende . 
En dag fik hun fat på sådan et blik . — hun havde været en lille omgang i haven og var bleven så træt , at han havde fundet det nødvendigt at tage omkring hende og hjælpe hende ind . Han havde taget lidt anderledes på hende end ellers , syntes hun , og han var bleven stående ved stolen og så’ ned på hende  .  .  . 
» Hvad ser du efter , Oluf ? « 
» Å , ikke noget sådan  .  .  . « 
» Du betragtede mig så nøje . « 
» Så  .  .  . gjorde jeg  .  .  . « 
» Ja , jeg er falden af i den tid , jeg har været syg . « 

» Er du  .  .  . ? å  .  .  . « 
» Kan du ikke se det , så lægger du ikke meget mærke til mig «  , sagde hun og fik tårer i øjnene . 
» Nå , så det tror du ikke «  , sagde han stilfærdig og så nøje på hende . 
» Ja , — lægger vel nok mærke , — men på sådan en egen måde «  , sagde hun lidt hårdt . 
Han følte sig såret , svarede ikke noget bestemt og fjernede sig straks efter .------- 
efter et øjebliks forløb var han dog atter i stuen , og det samme blik fulgte Helene . 
Hun mærkede det , dog sagde hun ikke noget derom . Han stod lidt , og ville så atter stiltiende gå fra hende . 
Men nu rakte hun hånden ud imod ham . Han kom hen og tog den . Dog kunne ingen af dem få noget sagt , og da en stund var gået , fjernede han sig . Hun sendte et trøstesløst blik efter ham ; han opfangede et glimt af det , standsede et øjeblik , kæmpede med sine følelser , men gik så . ------ 
en dag , han havde været hos hende , holdt hun ham tilbage , da han ville gå . 
» Du skal sige mig , hvad det er ! «  krævede hun . 
» Hvad for noget ? « 
» Det véd du jo godt , — det , at du sådan går og ser på mig og er så tavs . « 

» Nå , det igen ; — å , ser jeg vel mere på dig end før ? « 
» Nej , ikke mere , desværre , men anderledes . « 
» Så  .  .  . « 
» Ja , du skal nu ikke spise mig af med det svar , at der ikke er noget , for det er der . — å , vær nu god og sig mig det «  , bad hun og så kærligt på ham . 
Men da han ikke straks svarede , blussede harmen op i hende , og hun skød ham fra sig . 
» Nej , jeg vil ikke mere tigge hverken om din fortrolighed eller din kærlighed eller  .  .  . ja , ikke engang om din hjælp ! — — jeg sender bud efter mor , og så  .  .  . « 
Hun brast i en heftig gråd . 
» Du skal ikke tigge om min'hjælp , Helene , den giver jeg dig glad og gerne «  , sagde han stilfærdig og strøg hende beroligende på de ellers så blege kinder , der i øjeblikket havde fået en flygtig vredesrødme . 
» Å , det tror jeg i grunden også «  , sagde hun mere stille . —  » Men det er mig ikke nok ; — der kan altid blive nogen til at hjælpe , — af dig forlanger jeg noget mere . « 
» Ja , Helene , — men — — der må gives noget for noget  .  .  . « 
» Som om jeg ikke  .  .  . «  for hun atter op . 
» Jo , vist så , — — men der er jo noget , som du ikke råder over  .  .  . « 

» Ja , desværre , — —• jeg kan jo ikke gøre noget ved , at du har gået hen i tåget og giftet dig med mig , inden du var vis på , at du kunne lide mig . « 
Der var en glad klang i Olufs stemme , imens han , seende nøje på Helene , nynnede : 
» Kom , sæt dig ved min side , sku mig i øjet ind , se om du mig kan lide og aldrig skifte sind . 
----------husker du , at vi en aftenstund sad og nynnede på dette Vers ? « 
» Ja , — det var i vor allerførste forlovelsestid «  , svarede Helene blødere , men også mere modfalden . 
Han så lidt på hende endnu . 
» Å , — men jeg vil ikke mere tænke på den tid «  , sagde han så og gjorde en bevægelse , som rystede han noget af sig . 
» Nej , lad os bare lade være «  , faldt hun ham hårdt i talen .  » Det kan ikke nytte at blive ved at plage sig med det ;---------når bare man kunne glemme det «  , tilføjede hun efter at have draget vejret tungt , —  » men det er ikke så let .  . . nej , jeg kan ikke ! — jeg vil ikke ! — jeg  .  .  . og dog er jeg jo nødt tildet ! — å , gud hjælpe mig , hvilket liv ! «  sagde hun i stigende sindsoprør og brød atter ud i gråd . 

Oluf talte beroligende til hende , ville søge at forklare sig , men hun hørte ikke efter . 
» Men skal jeg , så skal jeg ! «  for hun op og gav ham et lynende blik ; —  » og du kan tro , at jeg skal glemme , så du skal komme til at tigge mig om dog at tænke en lille smule på alt det , som vi har lovet hinanden ! « 

Ix . 
—  » Jeg var mig en fattig ungersvend , jeg skulle mig at gilje* ) ride : så red jeg mig i rosenslund , mig lystede der at hvile . 
Siden jeg hende først så . 
Jeg lagde mit hoved til elverhøj , mine øjne de tinge en dvale : der kom gangendes to jomfruer frem , som gerne ville med mig tale . 
Siden jeg hende først så . 
Havde gud ikke gjort min lykke så god , at hanen Havde slaget sin vinge , vist var jeg bleven i elverhøj alt hos de elverkvinder . 
Siden jeg hende først så . 
Thi råder jeg hver ungersvend , som ride vil i skove , han ride ikke til elverhøj og lægge sig der at sove . 
Siden jeg hende først så . 
* ) gilje = bejle . 

det var Oluf , der gik og nynnede , imens han en morgenstund i eftersommeren vendte hjem fra en lille runde i skoven . 
Det var høj , klar himmel . Igennem vej-åbningen skinnede solen blank ind på træerne ved den ene vejside , imens en af småblink brudt skygge lå langs den anden . Træerne stod med gul-røde løvskjolde og fuglenes sang var bleven til en dæmpet pippen . Men friskt grønt græs vokste endnu i sidderne , og på de høje , åbne pladser blomstrede et nyt kuld af blåklokker og pragtstjerner . 
Han havde i begyndelsen gået langsomt , snart seende grundende ned for sig , snart ladende blikket fange det friske naturbilled . Men jo nærmere han kom skytteboligen , des raskere gik han . 
Da han trådte ind , var Helene allerede omklædt . Hun var endnu bleg . Ansigtsfarven stak stærkt af imod det mørke hår . Men som hun gik der i sin lette , pyntelige formiddagsdragt , så hun alligevel så indtagende ud , at der drog en lysning over Olufs ansigt , idet han så på hende . 
Han spurgte imidlertid blot om , hvad hun havde gjort omklædning for så tidlig . 
» Det er jo i dag , Jørgen og Marie rejser , — husker du ikke det ? « 
» Nå , det er jo også sandt . Ja , så kan vi vel snart vente dem . « 

» Nu hører jeg en vogn «  , udbrød Helene , der havde lyttet ved det åbne vindue . —  » Ja , det er dem ! « 
Hun skyndte sig ud , og han fulgte langsomt efter . Idet han trådte ud , kørte vognen med rask fart ind på gårdspladsen . 
De skulle ellers sporenstregs til stationen og ville blot gøre denne lille afstikker fra landevejen , for at tage afsked med Helene og Oluf , så der blev ikke lang tid til samtale , de steg ikke engang af vognen . — der var blevet jaget på i det uendelige med bryllup og ordningen til rejsen for at de kunne nå at komme over Atlanterhavet , inden efterårsstormene tog fat . 
Snart hørtes hestenes hovslag atter inde på den gungrende skovvej . 
» Farvel , — farvel ! «  råbte Marie endnu en gang tilbage ; og Jørgen lettede på hatten . 
» Farvel ! «  svarede Helene med brudt stemme og hviskedee derpå hen for sig :  » Nu har de to fundet hinanden , hvor langt de så siden har været skilt fra hinanden , — og de vil få det godt sammen , det er jeg vis på ;--------men her går vi  .  .  . « 
Hun brød af og troede , hun skulle have segnet , der hvor hun stod . 
Men i det samme lagde Oluf begge sine arme om hende og trykkede hende ind til sig . 
» Helene  .  .  . ! « 

» Hvad  .  .  . ? «  spurgte hun halvt åndsfraværende . 
» Helene — kære Helene ! « 
Han trykkede hende fastere ind til sig ; men nu stred hun imod . 
» Hvad er det du vil mig ? « 
» Må jeg sige dig det ? 
» Å — ja — kunne det bare nytte ; men det kan det jo ikke «  , svarede hun fortvivlet . 
» Det skal du ikke sige , Helene . — men her kan vi ikke stå . Kom med mig . « 
Hun stred atter imod . Men han førte hende læmpeligt med sig — ind i forstuen , og så op ad trappen . 
» Hvor vil du have mig hen ? « 
» Der op på loftskammeret ; — vi må være ene lidt , hvor slet ingen kan høre os . « 
Da de kom ind , og han havde låset døren , tog han hendes hånd og så hende ind i de tårevædede øjne . 
» Nej , hvad kan det nytte  .  .  . «  sagde hun , der havde læst hans tanker . 
» Tror du slet ikke , det kan nytte ? « 
» Nej , — hvor i verden skulle jeg få den tro fra ! « 
» Å nej , Helene , det var også synd at forlange , at du skulle tro det , inden du fik det at se , — du er bleven skuffet så tit . Men når du nu fik det at se ? — og det skal du få ; — 

det var netop det , jeg ville sige dig , Helene : nu holder jeg af dig lige så meget som nogen sinde før , ja mere — langt mere , fordi det nu er anderledes virkeligt . Kan det så heller ikke nytte ? « 
Hun så endnu tvivlende på ham . 
» En tid var du som helt bleven borte for mig . Men nu har jeg fundet dig på ny , — jeg er kommen til at holde af dig , sådan som du i virkeligheden er , — hvert eneste træk er blevet mig kært , selv de , som jeg før , da jeg opdagede dem , ikke kunne lide . « 
Det begyndte på én gang at lysne over Helenes blik , og det var som fik hele hendes skikkelse nyt liv . 
» Men at du dog ikke har sagt det mindste derom ! — her har jeg gået og lidt — så meget , så meget , — og du jo også  .  .  . « 
» Nej , jeg ville være vis på mig selv først . Men nu er jeg det , — og nu spørger jeg dig her , Helene : kan du fortro dig til mig ? « 
» Ja , det kan jeg «  , svarede hun og bøjede sig ind til ham . 
» Dig stoler jeg på , — du har aldrig , aldrig svigtet din første følelse for mig , trods alt hvad der har været os imellem . Og nu skal jeg heller ikke svigte dig . — — 
du røvede en gang et brev fra mig , løb herop og slog lås for dig , imens du læste det ; — i det stod der noget om en elverfrue , — en benævnelse , som præstefruen havde brugt om dig , 

og hvormed jeg siden kom til at forbinde noget som et tågebillede , en skikkelse , der for mig havde syntes at være dig , men dog ikke var det . — nu er jeg bleven skilt fra min elverfrue og har fået dig , — og kun dig holder jeg nu af , — dig selv , som du her står for mig . 
Og  » Elverfruen «  , som jeg en gang i et af mine bitreste øjeblikke forbandede , fordi hun havde bragt mig fortvivlelsen nær , skal dog nu have min inderligste tak , fordi hun har ført mig hen til dig . « 


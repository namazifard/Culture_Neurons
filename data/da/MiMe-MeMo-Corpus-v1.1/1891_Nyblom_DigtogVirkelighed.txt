En gammel violin . 
Til Franz neruda . 
Koncertsalen var fuld . Så godt som alle badegjæ-sterne ved det fashionable badested vare tilstede . Det var en adspredelse til blandt de mange , hvormed man fordrev saisonen , og foruden den fornøjelse , ja man kan næsten sige den pligt , enhver af de tilstedeværende anså det for , at være der , hvor hele den fine verden var , så var der også en del nysgerrighed blandet deri . — der var ikke mindre end tre berømtheder , der skulle optræde . En pianist , der var bekendt for sin kolossale virtuositet , en sangerinde , der i øjeblikket var på mode , og en violinspiller , som ingen bestred en plads af første eang . 
Der var en overordentlig livlig konversation i den forgyldte koncertsal , inden musikken begyndte . Damerne vare i de eleganteste sommertoiletter , og om de mest feterede skønheders plads kredsede hele flokke af herrer , der gjorde damerne deres opvartning og talte og lo i munden på hinanden . 
Orkestret spillede ouverturen til  » Den stumme «  . Det spillede godt , med liv og nuancering , men ingen hørte derpå . Det var jo det samme orkester , man hver dag hørte spille udenfor brøndsalen , altså ikke 

noget nyt ! — og man viste sin fornemme ligegyldighed ved at tale dobbelt så højt som før , skrabe med stolene og i det hele gøre det så umuligt som muligt at høre for dem , der måske skulle have lyst til at lytte til musikken . 
Orkesteranføreren så ikke videre glad ud , da han smækkede partituret i og sprang ned fra sin plads . — et øjeblik efter vare alle musikanterne forsvundne og en tjener kom ind for at åbne det store flygel på estraden . 
Der blev en pause i salen — damerne satte deres kikkerter for øjnene , og da den berømte pianist kom ind , hilsedes han med et livligt bifald . — det var en høj ung mand med et meget rigt blond hår , der faldt langt ned over panden og nakken . Han havde et , lidt affektert melankolskt udtryk i ansigtet , over de optrukne lyse øjenbryn og nedhængende lyse knebelsbarter . Forresten var han yderst elegant klædt og havde en hvid nellike i knaphullet . 
» Å charmant ! — charmant ! — reizend ! very nice indeed «  — lød det fra damerne på alle slags sprog . — han bukkede med et mat smil og satte sig til klaveret . — med en del voldsomme oktavløb over hele klaviaturet undersøgte han , om hans fingre og instrumentet var i orden , og der var intet at klage på . Derefter sad han et øjeblik og stirrede frem for sig , og så begyndte han . 
Det var en komposition af liszt , jeg tror en rapsodi , — men titlen er forresten ligegyldig , for selve kompositionen fortalte ingenting . — det var en af disse anretninger , hvor alt optænkeligt materiale er taget til hjælp , men uden at være fyldt med mindste spor af 

åndeligt indhold . — det var så brillant , så svært , så larmende som muligt , og aldeles tomt . 
Sådanne løb , sådanne triller , sådanne halsbrækkende Spring , sådanne tordnende melodier nede i bassen , medens diskanten for vanvittigt omkring på sin egen måde ! 
. Man sad og ventede  » Nu kommer der vel noget «  ? — nej , der kom ingenting . Der fandtes ingen menneskelig sjæl bag alle disse beridderkunster , ikke engang noget af dette ville og dæmoniske , som også kan have en besynderlig fængslende magt . Det var bare tomhed ! Indtrykket af en rig mand , der har lommen fuld af penge og slet  . ikke ved , hvad han skal bruge dem til , men bare går omkring og klirrer med dem . 
Men denne tomme klirren må være tiltalende foldet store publikum . Det var desuden så svært ! Man strakte halsen frem for rigtigt at se , hvilke mærkværdige ting han gjorde med fingrene , medens håret for længere og længere ned over hans øjenbryn og sved-dråberne brød frem og sad fast i hans øjenhår . — endelig endte , det med et knald , som om alle hotellets tallerkener skulle være gået istykker på én gang . 
Og et tordnende bifald fulgte . 
Damerne viftede sig , herrerne nikkede og lo , det var næsten som at have set en mand ride på en løbsk hest , stående på sin egen næsetip ! — den svedte og sværmeriske unge virtuos måtte ind og ud , ind og ud , bukke med hånden på hjertet og ryste sin manke . 
Efter en pause kom så sangerinden . Det var en ung smuk dame , endogså meget smuk , og klædt med aller største smag . Hendes blege lillafarvede kjole 

var syet efter aller sidste , aller fineste og nobleste parisersnit . — hun havde tre hader store ægte Perler om halsen , ægte Perler i ørene og en buket af hvide orchideer i hånden . — den aller nydeligste lille figur , hvorom kjolen sad , som om hun kunne være født med den . — den aller fineste lille nakke , hvorover det mørke hår faldt ned i bukler , og det aller mest velproportionerede lille ansigt , — med store brune øjne og en lille rosenrød mund , som hun straks smilede med og viste to Rader små hvide tænder . 
Nu kom turen til herrerne at blive henrykte .  » Quelle charme ! «   » Allerliebst ! «  —  » Such a darling ! «   » Carina ! «  lød det rundt omkring . 
Hun gjorde en lille nådig bøjning med hovedet , et lille umærkeligt tegn til sin akkompagnatør , og så begyndte hun . Hendes stemme lignede ganske hende selv . Den var velskabt , perlerund og klar , og lige så vel dresseret som hun selv var vel klædt . 
Hun sang en Arie af en fransk moderne opera , hvis navn det er ligegyldigt at nævne , og hun kunne den perfekt . Det var virkeligt en aldeles sølvklar intonation som hos en kanAriefugl . Hvor hun kunne trille , så hendes lille strube dirrede ! — sådanne rene kromatiske skalaer og sådanne elegante små fioriturer , som hun serverede med et blik til publikum , som sagde :  » Var . det ikke nydeligt gjort ? « --------jeg tror , at Arien skulle tolke en eller anden kjærlighedspassion , hvilket man i det mindste måtte antage af de ord af teksten , som man hørte . Men dels må jeg tilstå , at musikken ikke i og for sig selv var gribende , og dels tog- den unge dame det med ro . —hun sang  » Je meurs pour toi ! «  med samme milde smil og samme klare klang i røsten , 

som om hun havde sagt  » Je me porte a merveille ! «  , og hun slog sine glasklare triller med den roligste akkuratesse , skønt ordene tolkede en vild smerte . 
Da arien var endt , udbrød der en sand bifaldsstorm . — hun var alt for sød ! og sådan en stemme ! en ren lille nattergal ! og sådanne triller ! og et sådant toilette  ! 
Hun nejede så nydeligt , smilede så man så alle de små hvide tænder , og kastede et venligt blik til alle , til højre , til venstre , op imod balkonen , hvor tjenerpersonalet sad , hun takkede alle ! — og alle begyndte at applaudere igen og fremkalde hende så mange gange , at man til sidst kunne fristes til at sætte en stol frem , for at hun kunne sidde ned og blive med det samme . — til sidst gav hun et ekstranummer , en Vals , der begyndte med en høj trille , og som hun virkelig sang med udtryk . Man kunne høre , at hun syntes om at danse . 
Efter at hun til sidst var forsvundet , gik der endnu en larm gennem salen som en bølgegang efter en storm . Det varede noget , inden man kunne komme til ro , og siden blev der en vis mathed over publikum som efter en alt for stor anstrengelse . 
— så kom violinisten . 
Det var en midaldrende mand , uden noget videre frappant ydre . Han så ud som folk i almindelighed , og dog var der noget ved ham , der ikke lignede de fleste . Det var en simpel ligefrem optræden , der var så ganske uden beregning , og en ro , som man sjældent ser , aller mindst hos mennesker , der optræde offentligt . — han var åbenbart slet ikke bange for publikum og tænkte ikke på at nedlade sig til de mindste kunst 

greb for at vinde dets sympatti . — men det var heller ikke med denne mine af overlegen foragt han betragtede tilhørerne under sine fødder , hvormed visse store kunstnere antyde , at de stå så uendeligt højt over dem de spille for . 
Der var en stille alvor over ham , og desuden et lille næppe mærkeligt smil i hans øjne og om hans mund , som om han ville sige : 
» Kom nu , så skal vi høre på noget smukt . Jeg skal spille så godt jeg kan , og i skal høre godt efter ! « 
Han havde hverken polkahår eller en hvid nellike . og damerne forholdt sig temmelig kølige ved hans indtræden . Kun et og andet kraftigt bifald af en kender hist og her hilsede hans berømte navn . 
Så løftede han violinen og buen og begyndte at spille . 
Det var et gammelt italiensk præludium , fulgt af en canzone . 
I det øjeblik han tog den første tone på violinen , var det som om hele koncertsalen med alle de pyntede tilhørere var sejlet langt bort . Jeg hverken så eller hørte dem . Denne første , dybe tone på violinen gik så lige direkte ind i hjertet på mig , at jeg åndeløs ventede på den næste . Brede , højtidelige brød de frem fra bunden af violinen , og langsomt løftede tæppet sig for en forsvunden verden . Jeg så ind i den tid , da denne violin først havde lydt for menneskene . 
Hvor han måtte have følt sig lykkelig den mester , der havde dannet denne violin ! Han havde fået et 

kostbart stykke træ dertil . Et træ , hentet højt oppe på Appenninerne , hvor det ensomt og stærkt var vokset op imod himlen og havde indsuget bj ærgenes luft og solskinnets varme . — hans kjenderøje så straks , at dette træ gemte på alle naturens hemmeligheder . Det havde vokset højt over jordens smålighed , i ensomhedens store ro , vindene havde viftet og hvisket i dets krone , stormene havde fortalt det forfærdelige ting , solen havde overstrømmet det med sin varme og regnen havde grædt sine sorger over det . Om natten havde det set mere af stjernehimlen end alle de andre træer i skoven . Det kunne se helt hen til havet . De første solstråler , der stege op , og de sidste , der slukkedes som blod i bølgerne , hilsede det med en sagte susning i grenene . Der var gået mange århundreder hen over stæderne dernede på Sletten , medens det stod og tænke og drømte deroppe på højden , bestandigt strækkende sig højere og højere op imod den ætherklare himmel . — så faldt det , og da det blev bragt til Cremona og violin-byggeren så det , tænkte han :  » Det er et træ , hvoraf jeg skal kunne skabe en rigtig violin ! « 
Og han begyndte arbejdet med al den kundskab og visdom , han var i besiddelse af . Det beroede på en hårsbred , om hvælvingen skulle få den rette genlyd , om lydhullerne skulle slippe lyden ud i hele dens fylde , om tonen skulle kunne blive både varm og klingende . 
Og da så endelig violinen var færdig og han satte buen til den , da smilede han ! — jo , det var der alt sammen !— denne tone kunne vokse , bredere og bredere , til den gravede sig helt ned i hjertet på den , der lyttede , den kunne blive så blød og øm som den mildeste 

stemme , der talte trøstens og fredens ord , og så kunne den igen vokse , skrige , jamre og råbe , som om den gemte på al menneskelig kval og nød . 
Den gamle mester tog den i håndtaget , vendte den frem og tilbage , smilede og tænkte :  » Den violin skal kunne sige alt , hvad menneskene har på hjerte og hvad intet menneskeligt sprog kan udtale , hvis den blot kommer i den rette hånd ! «  — og den kom snart i en stor kunstners hånd . 
Der var på den tid i Florenz en violinspiller , hvis navn var Angelo Franceschi ; men han kaldtes af de fleste blot for Angelo eller l’unico , fordi man syntes , at ingen spillede som han . Når han lod sig høre , kom de fornemme ud af deres strenge fæstningsagtige paladser , håndværkerne lukkede deres boder for at gå hen og høre ham , og der kunne ikke fejres nogen større fest i staden , som ikke Angelo måtte forherlige med sit spil . 
Han var en tavs ung mand , der levede alene og ikke sysselsatte sig med andet end med sin violin . Han havde hverken forældre , søskende eller kæreste , og viste sig aldrig på vinstuerne eller værtshusene , og man hilste ham på afstand , som man hilser en fyrste . 
Det hændte sig da , at en ung adelsmand af huset Strozzi fejrede sit bryllup . — faderen havde været gon-faloniere i Florenz og ved sin tapperhed i krigene mod republikkens fjender indlagt sig så store fortjenester , at staden Florenz nu ville vise sin beundring og taknemlighed for familien ved at gøre en stor fest i anledning af hans ældste søns bryllup . 
Bruden var en romersk prinsesse af huset Este , og var af begge de unges forældre valgt til mage for Strozzis søn , både af familiehensyn og af politiske grunde . — 

man havde blot ventet på , at hun skulle fylde sit sekstende år , for at hente hende til Florenz og der fejre brylluppet med den unge brudgom , der var fem år ældre end hun . 
Hun var nu kommet for et par dage siden , ledsaget af begge sine forældre og et talrigt og glimrende følge . 
De forlovede havde aldrig set hinanden før , og det var i en af de store sale i Palazzo Strozzi , at hun første gang mødtes med sin brudgom . 
Hun stod mellem faderen og moderen , omringet af sine opvartende frøkener , da den unge mand kom ind . 
Altså var det ham , hvis hustru hun om et par dage skulle blive ! — hun vovede knapt afkaste et flygtigt blik på hans ungdommelige skikkelse og lyshårede hoved , førend hun straks igen slog øjnene ned . — han knælede ned foran hende og kyssede hendes hånd , og derefter rejste han sig og indlod sig i samtale med hendes forældre , der begge med megen værdighed underholdt ham med fortællinger om rejsen fra rom herop og udspurgte ham om adskillige ting angående Florenz forhold . 
Den unge fyrste lod derefter en del af de tilstedeværende præsentere for sig , og efter dette officielle møde , skiltes igen de forlovede . 
Bryllupsdagen kom , og hele Florenz var på benene . Vielsen skulle forrettes i Santa Maria dej fiori . Højalteret var beklædt med en hel skov af hvide lillier , og gulvet lige fra indgangsdøren strøt tæt med roser . — over alle gader , hvor toget skulle drage frem , var der spændt silkesejl mellem husrækkerne , prydet med Estes og Strozzis våben . Døre og vinduer vare smykkede 

med emblemer , brudeparrets kolossale navnetræk i blomster , krydsede olivenkviste , til tegn på fred og forening , og lange snore med nedhængende maj saks og frugter som omen for rigdom og overflødighed . 
Hele torvet foran rådhuset var belagt med blåt klæde , og fra loggia dej Lanzi op gennem rådhus-gården skulle brudeparret passere gennem en lang hæk af faner . — kirkevielsen var nu forbi , og brudeparret kom ud og skred hånd i hånd over dompladsen . Brudgommen , der var klædt i en violet fløj elsdragt , tæt broderet med Perler , strålede af lykke . Han bøjede sit lyse lokkede hoved hen imod den unge prinsesse ved hans side , men hun gik bleg og alvorlig med nedslagne øjne . 
Alt dette ny og fremmede havde ængstet hende og hun følte sig beklemt og ulykkelig . Blot dette at vågne i en trang gade , med mørke , truende paladser overalt , så hun næppe kunne se himlen , trykkede hende . Hun havde været opdraget ude ved tivoli , med en udsigt over den vide Campagne , der bredte sig som havet , så langt hendes øjne kunne se , og hun var gået omkring i den stolte alvorlige park om villaen i en stilhed , som kun en sjælden gang afbrødes af en rejsendes besøg fra rom . 
Nu var hun fra morgen til aften omringet af mennesker , hvoraf de fleste vare hende nye og ukendte ; fremmede , som hun ikke vidste , hvad hun skulle sige til . — heller ikke lod man hende et øjeblik være i ro med sine egne tanker . Faderen havde endnu så mange formaninger , moderen så mange råd og bekymrede advarsler at give hende , kammerjomfruerne så mange spørgsmål om , hvilke juveler og dragter hun ville vælge for 

bagen , at hun følte sig plaget og forfulgt . Hun havde næppe set den mand , hun skulle gå til altret med , og hun lod sig på sin bryllupsmorgen iføre bryllupsdragten uden at lægge mærke til alle de kostbarheder , man prydede hende med . Bleg og stille som en statue sad hun med de lange sorte øjenhår nedslagne over de hvide kinder . 
Man flettede og krusede hendes hår og satte brudekransen derpå , uden at hun løftede hovedet for at se sig i spejlet . Som i søvne iførte hun sig den broderede hvide brudekjole og de små sko , der vare oversåede med ægte Perler . — faderen kyssede hende på den kolde pande og moderen omfavnede hende , uden at det syntes at røre hende . Hun havde grædt så meget om natten og vidste jo nu , at fra denne dag af var hendes skæbne afgjort , skilsmissen med forældrene uundgåelig . 
I kirken hørte hun det store sangkor , ledsaget af mange strengeinstrumenter flyde sammen over sit hoved som en strøm , hvori hun druknede . — som gennem en tåge så hun alle lysene på højalteret mellem de hvide lillier , ærkebiskoppens gyldne messekåbe og kordrengene svingende bøgelsekar . — hun havde sagt sit ja og gik nu ved brudgommens hånd ud på gaden , hvor mennesker fra alle sider trængte sig frem for at se hende . 
Men toget var vel ordnet . — foran red tre herolder , der med trompetstød fik alle fodgængere til at vige til side . 
Derefter fulgte våbendragerne og pager fra tyve af Florenz fornemste familier , så musikken , trommer , Giger og luttspillere . — derefter så man bepræsentanter 

fra alle lavene i Florenz , som bar de brudegaver , der på rådhuset skulle overgives til brudeparret . — derefter kom igen en afdeling våbendragere og pager , og så et stort selskab af adelige og fyrstelige personer , hvoraf hver dame førtes af sin kavaler . 
En skare unge pager og mænd fulgte og kastede blomster af store kurve , de bar i hænderne , og derefter kom brudeparret , der fremskred under en tronhimmel af gult silke , prydet med Florenz våben og båret af fire fornemme herrer . 
En ligeså stor og broget skare fulgte brudeparret , der dannede midten af processionen . 
Venligt smilende hilste brudgommen til alle sider , medens bruden , den skønne vittoria , takkede ved stille at bøje hovedet . Hen over rådhuspladsen , gennem den tætte hob af vajende faner gik toget op i den store rådhussal . Ved den ene ende var der oprejst en dobbelt trone for brudeparret , omgivet af en æresvagt . Langs med væggene på de indlagte træbænke , der vare prydede med fløj elshynder , toge alle fornemme herrer og damer plads , og derefter fremtrådte de deputerede , der skulle hilse på brudeparret og i de forskellige lavs navn frembære brudegaverne . Først oplæstes en lang velkomsttale på latin til den unge brud , hvori man tolkede Florenz tilfredsstillelse ved at se en romersk prinsesse optaget i dets midte ; det afsluttedes af et blomstrende latinsk digt , der tolkede alle hendes ydre og indre fortjenester . 
Hun sad deroppe på den fløjelsklædte trone , blegere og blegere , og bøjede hovedet til tak . 
Så kom gaverne . — våbensvendene skænkede brudgommen en sjælden cisileret kårde og et bryst 

harnisk i ophøjet arbejde , med st .'georgs kamp med dragen som midtbillede . Guldsmedene overleverede bruden et femradet halsbånd af indiske Perler , hvorfra et kors hang ned , prydet med smaragder og indeholdende en splint af jomfru Marias allerhelligste vugge . Snedkerne havde forfærdiget en bedeskammel af rosentræ indlagt med guld , et underværk af smag og skønhed , og Florenz haver sendte en triumfvogn , sammensat af lutter blomster , og hvorfra to hvide duer fløj op , sammen-kjedede med et gyldent bånd . 
Derefter kom et tog af personer i allegoriske dragter , fremstillende kærligheden , lykken , freden og alle andre herlige guddomme , som med forskellige Vers og taler hilsede brudeparret . Men ingen af alle disse herligheder syntes at gøre mindste indtryk på den unge vittoria . Hun forsøgte ikke engang at smile . 
Hvorledes skulle alle kostbarheder og kunstværker i verden kunne erstatte hende den daglige kærlighed af forældre og søskende , og det pragtfuldeste palads i en af florenz’ gader kunne ikke skænke hende den ro og friskhed , som hun havde nydt i de dunkle cypresalleer i villa d’este , med udsigten over den uendelige slette . 
Endelig vare alle velkomsthilsener forbi . Der blev stille i salen . Man så mod døren , som om man ventede noget . 
En page udbredte et lille tæppe midt på gulvet foran den dobbelte trone , hvorpå brudeparret sad , og straks efter trådte maestro Angelo ind . Han hilsede brudeparret med en dyb bøjning af hele kroppen , men han knælede ikke . Derefter rejste han sig og satte violinen under hagen . 

han var klædt i en rustrød klædesdragt , med korte bukser og en vams med et bælte om livet , sammenholdt af et guldspænde . 
På håret , som han bar kortskåret i en fryndse over panden og nedhængende til halsen i nakken , havde han en lille rund hue , der fulgte hovedformen . Han var af middelhøjde , slank vokset , og med dejlige hænder og håndled . Panden var lav , hagen kraftig , de sorte øjenbryn , hvortil håret hang ned , lå som to lige streger over de mørke øjne . Munden havde et alvorligt , næsten et strengt udtryk . Nu løftede han buen , og i det samme løftede han øjnene mod loftet , et par store , smeltende øjne , hvor man så det hvide under Iris . Det så ud , som om han så igennem loftet og op i himlen ; munden åbnede sig lidt , så man så tænderne skimte frem . Nu begyndte han at spille . 
Det var en stille , alvorlig Melodi , der lå på de lave strenge og lød , som om et menneske i dybe tanker talte med sig selv . 
Det var ensomhedens sang , når sjælen er alene . Den unge prinsesse havde løftet øjnene . Hun tænkte på villa d’este , på campagnen , på de store , ensomme linjer derude . Ja just sådan havde hun gået og tænkt og drømt derhjemme ! Men hvad var det nu ? Nye og fremmede toner brød sig ind i denne Melodi . Det var som budskabet om noget nyt og uventet , noget der på engang skulle komme med en skæbnesvanger indflydelse ! Hendes hjerte slog højere ! Ja just sådan havde budskabet nået hende , at nu måtte hun bort ! En fremmed brudgom ventede hende . Hun satte sig til rette i sin trone , med armene støttede på dens sidearme og øjnene fæstede på violinen . Det 

begyndte at storme og rase inde i den . Det var smerter , der vred sig , det var et hjerte , der hulkede og bad ; det var angst og kamp , så det skar i hende ved at høre det . Ja ! dette var just , hvad hun havde følt hele rejsen herop og disse forfærdelige dage . Det var freden , der var brudt , barndommen , der var forbi , kærligheden , der kom og fordrede hende , livet med alle dets ubekendte rædsler , der truede hende . Hvor skulle hun finde støtte i alt dette ? Uden næsten at vide det havde hun grebet sin brudgoms hånd og holdt den fast . Han trykkede den sagte , og hun så op på ham . 
Hvor han var smuk , og hvor han så ud til at elske hende ! 
Nu begyndte violinen med en sang højt oppe på strengene , smeltende og blød , som når et hjerte beder og bønfalder om kærlighed . Hvor underligt ! Just sådan så hendes brudgoms ansigt ud ! Det var , som om tonerne dernede sagde hende , hvad han tænkte .  » Jeg elsker dig ! og du er min , — men også du må elske mig , helt og frivilligt . Se på mig ! tro på mig . Forstår du ikke , at jeg vil skabe din lykke ? « 
Sådan sagde de stille og så på hinanden , medens tonerne kredsede om dem , milde og overtalende , som om det var lykkens og håbets lyse ånder , der kaldte dem . — men nu brød det frem — og med ny kraft . Det var en sang på to strenge , stærk og klingende . Det var to hjerter , der havde fundet hinanden , to væsener , der forenede sang kærlighedens sejrshymne . Det bredte sig ! det voksede ! — det var som hele luften fyldtes af toner . Mægtig og sikker 

svang musikken sig over dem og tolkede dem kærlighedens uimodståelige magt . 
Den skønne vittorias kinder vare blevne røde , hendes øjne strålede . Hun så i sin brudgoms lykkelige ansigt , og medens de to sammensmeltede toner bestandigt steg og steg i alt højere henrykkelse , bøjede hun sig imod ham og kyssede ham . 
Der gik en sagte mumlen gennem salen . — hvor turde de vove det ? — å , det var i koncertsalen , hvor jeg sad . Præludiet og canzonen var forbi , og en dæmpet susen som af en kun halvt udtrykt bevægelse gik gennem salen . Det havde grebet dem alle . 
Det var musik , sådan som den kan være . 
Da bravoråbene og bifaldet begyndte , vågnede jeg først rigtigt , og gik ud af salen . Det var mig rent umuligt ovenpå dette at sidde og høre på pianisten slå porcellain istykker , og den lille sangerinde gurgle sig . 
Jeg kom først ind igen , da violinisten begyndte sin sarabande og gavotte . 
Hvor foregik denne Dans ? 
Hvad var det for mennesker , der dansede den ? 
Ved de første toner forstod man straks , at man ikke længer var i Italien . Det var ikke den patetiske Italienske ild , det var den franske elegance og spidshed . Det var buk og reverencer , pudderparykker og komplimenter , kunstige Pas og slyngninger , og bag ved al denne ceremoni eller artighed noget koldt og hånende , ja næsten uhyggeligt truende , der glimtvis kom 

frem , som når en bag en maske ler af , hvad der foregår omkring ham . 
Var det samme violin som for , der spillede ? En anden tid , et andet folk , en anden ånd talte igennem den . 
Det var længe siden , at maestro Angelo havde lukket sine øjne i døden , og hans violin forsvandt , således som ting kan forsvinde i denne verdens urolige omskiftelser . Da den igen dukkede op , var det i Frankrig . 
Den var kommet i hænderne på en ung fattig mand ved navn Pierre roubot , søn af en drejer i Paris . Han havde fra lille af haft to store passioner , der voksede med årene . Den ene var kærlighed til musikken , den anden var had til kongehuset , til adelskabet , til fornemheden , til alle , som havde magten og herligheden , medens han og hans forældre og kammerater måtte slide for det daglige brød . 
For alvor at ofre sig for musiken , kunne der ikke være tale om . 
Hvorfra skulle han få penge til det ? Han måtte sidde i drejerbænken hos faderen , bag den lille fattige butik , der kun besøgtes af den slags kunder , der have det mindst mulige at betale med . Men alle sine fritimer til sent ud på natten anvendte han til at øve sig i . 
Han havde som barn haft en lille dårlig violin , og siden havde han tilfældigvis , på en auktion efter en ruineret italiensk familie , fået fat i den gamle mærkelige violin , hvis værd han straks forstod , skønt den var ilde medfaren af tid og uforstand . Så lidt den kostede , måtte han dog låne pengene til at købe 

den for og få den helt i stand , men han arbejdede dobbelt så energisk i drejerbænken og gav afkald på sit middagsmåltid i mange dage , til han til sidst kunne sige , at nu var violinen virkelig hans . 
Og nu begyndte han at spille på en ganske anden måde . Den violin forstod alt , hvad han mente , føjede sig efter alle hans nykker og kunne gøre alting . Han forsøgte med de besynderligste Spring , de mest forvovne løb og kunstigste triller — jo ! den var bestandig med ! Det lød endnu bedre , end han havde kunnet tænke sig , at det skulle lyde , og hans lange fingre og smidige håndled vovede sig ud på bestandig nye opdagelser . 
Han havde virtuositeten ligesom af naturen , ingen vanskeligheder syntes ham uovervindelige ; og med alle disse ydre midler , han holdt som tråde i sin hånd , tolkede han sin egen naturs hemmelige tanker . 
Det var en vild , lidenskabelig natur , på en gang brændende hed og ubevægelig kold , der bedre kunne hade , end elske , bedre håne end glæde , og som med en dæmonisk overlegenhed så ned på menneskelivets glæder og sorger . 
Man kunne blive bange , når man hørte ham spille . 
Han stod høj og mager i det lave drejerværksted , med det lange , sorte hår ned over den høje pande , de små sorte øjne gnistrende fra det blege ansigt , hvor hverken øjenbryn eller øjenhår gav nogen synderlig skygge , et hårdt sarkastiskt smil om den brede , smalle mund , og den fremstående , lange hage hvilende på violinen . 
Når han da tog sine første tag over strengene , 

ritsch , ratsch ! — så løb det koldt ned ad ryggen på drejersvendene . Det lød som to uhyggelige trusler om , hvad der nu skulle komme . Og så styrtede det løs ! 
Han spillede for det meste sine egne fantasier , og devare just ikke lystelige at høre på ! - det kogte som i en underjordisk gryde , og derfra boblede og strømmede der glødende lava til alle sider . 
Af og til kunne der vel komme en indsmigrende . Melodi med smidige løb og lokkende triller , men man mærkede nok , at det ikke var til at stole på . 
Det var blot denne tynde skorpe over vulkanen nedenunder , der snart ville bryde frem i hele sit raseri igen . 
Håndværkssvendene sagde med åbne munde , blege i ansigtet og stirrede på ham . 
En af dem sagde rent ud , at han troede , at det var djævlen selv , der boede i den violin . 
Pierre lod sig aldrig høre offentlig . Han foragtede publikum , især det betalende publikum , og han syntes aldrig om , at man gjorde hentydning til hans mesterskab på violinen . — han var simpelthen drejeren Pierre roubot , en fattig håndværksmand , som hans fader og farfar . — violinen var blot hans fortrolige og bedste ven , det middel , hvormed han udtrykkede alt sit skjulte had og sin ubetvingelige uafhængighedsfølelse , den stemme , gennem hvilken han gav sit kogende indre luft en stund . 
Da kom der en dag en mand ind i butikken og bad om at måtte få ham i tale . 
Pierre kendte ham straks . Han var fader til en af 

hans barndomskammerater , der var ansat som violinspiller i Hof kapellet . 
Efter megen nød og fattigdom og kamp for tilværelsen havde denne kammerat , der kun havde sysselsat sig med musik , gennem en lærers anbefaling fået en ansættelse i det kapel , der spillede ved hofballerne . 
Om et par dage forestod der en stor fest i Versailles , hvorved kapellet skulle fungere , men den unge mand var blevet syg af en heftig feber og indså , at han umulig kunne komme med til den store aften . — han kunne ikke stå på benene , langt mindre holde i og røre violinen . 
Mødte han ikke , ville han have al udsigt til at miste sin plads , og i sin angst havde han nu sendt faderen bud og bedet ham gå til Pierre . — han kunne spille som ingen anden , og hvis han blot denne aften ville spille i hans sted , kunne han dermed redde både hans og hans gamle faders eksistens . Han kendte Pierres brændende had til kongehuset og han delte det , som de fleste , der tjente det , delte det , — men han måtte leve ! og en aftens forsømmelse ville være nok til , at man lod ham gå og tog en anden . Der var så mange , der også sloges om den brødkrumme . 
Ingen ville lægge mærke dertil , musikken sad højt oppe på en estrade , og hvad kapelmesteren angik , så ville han straks forstå , at den manglende violinist erstattedes af en meget bedre . 
Disse og mange andre overtalelsesgrunde kom den gamle mand med ; tårerne stod ham i halsen , medens han bad for sin søn , og hans gamle rystende stemme blev endnu mere rystende end sædvanlig . 
Pierre sad og så på ham med sine tindrende små 

sorte øjne og brast så ud i en skingrende latter . — skulle han , han , Pierre roubot spille for de kongelige ! Nej , det var en alt for splittergal ide ! 
Han lo , så han rigtig hylede , men da faderen begyndte at bede igen — og nu løb lårene ned ad hans kinder , — så blev Pierre vred . Han slog i bordet , så værktøjet hoppede højt i vejret , og så svor han de aller dyreste franske eder på , at ingen dødelig magt skulle få ham til at vise sig ved hoffet som en tjener . En anden sag var det , hvis det gjaldt om at opvarte de kongelige på en anden måde — hm ! — 
han satte sig- med en heftig bevægelse ved drejerbænken , og den gamle mand tog sin hat og gik hen imod døren . 
Der vendte han sig endnu engang og sagde —  » Hvis min Maurice dør — skal jeg bringe ham nogen hilsen ? « 
» Hvad for noget ? «  sagde Pierre og løftede hovedet . 
» Han er meget syg «  , sagde den gamle mand ,  » Og nu dette budskab ! — man kan ikke vide det ! Angsten , uroen , — midt i en sådan feber ! « 
Pierre stirrede på ham . Der var kommet en vis ro over hans nerveuse ansigt . 
» Skulle han virkelig kunne dø ? « 
Den gamle mand svarede blot med at bøje sit hoved og stille børste sin hat , medens han stak underlæben frem og tårerne dryppede store og tunge ned over hans gamle , røde næse . 
» Nå «  sagde Pierre på en gang .  » Så spiller jeg for ham , for at hjælpe en kammerat , — og det skal blive gamske morsomt et se de høje herskaber være nødte til at danse efter min violin . — måske det til syvende og sidst kan være ganske nyttigt at se det 

rak lidt nærmere ved ! — men ikke en skilling under-stå de sig at byde mig . — det er ikke mig , det er Maurice , der spiller — husk på det ! « 
Og da den store aften kom , sad virkelig Pierre i orkestret i Versailles . 
Han havde gjort prøve om formiddagen og var straks blevet antaget . 
Kapelmesteren havde kaldet ham en  » Fanden til knøs «  og tilbudt ham at beholde pladsen med det samme , hvilket tilbud han havde svært ved at ikke svare på med en ørefigen . 
Nu havde han fået hofdragten på , Maurices dragt , hvoraf bukserne vare alt for stramme og ærmerne alt for korte til ham . 
Han måtte gemme sit lange , tynde hår under en paryk , og tage krusede manchetter og kalvekryds på , men^man lagde ingen videre mærke til ham . Musikken sad så højt , og de spillendes blikke vare rettede mod dansesalen . 
Hvor den strålede denne sal ! Loftet var tungt af malerier og stukarbejde . 
Fede nymfer og gudinder med flagrende drapperier væltede sig imellem forgyldte snirkler og fantastiske ornamenter . — lysekronerne så ud som store krystalise-ringer . De millioner glasstykker , der dannede dem , hang som hjerter , frugter og blade imellem utallige fine vokslys . 
Tykke gule silkedrapperier faldt ned for vinduer og døre og dekorerede de høje spejle , der fra alle vægge gengav og fordobblede billedet af den glimrende sal . 
Gulvet var bonet og blinkede glat som is , og på dette farlige gulv bevægede der sig allerede en festlig 

klædt skare af hoffets damer og kavalerer , som afventede de kongeliges ankomst . Damerne vare overlæssede med kniplinger og juveler . Deres dragt optog med de udstående pocher plads for to , og især var deres hoveder prydede med alt , hvad en træt fantasi kunne hitte på af urimeligheder , for ret at gøre disse hoveder høje og bemærkede af mængden . — blomster , guirlander og fjer vare tårnede over hverandre . Ja der var endogså et par frisurer , hvis unaturlige højde endte med et miniaturlinieskib for fulde sejl . 
Enhver af disse smilende , sminkede hofdamer bar en formue på sig , stor nok til at skaffe udstyr og medgift til halvhundrede fattige piger . — Pierre tænkte på sin søster , der knap havde haft kåd til at købe sine brudesko . 
Og hvor de svansede og knejste og kroede sig som påfugle og kalkuner , der ikke ved , at de skulle slagtes i morgen ! 
Og alle disse fornemme herrer , hvor de vare pyntede og udmejede med en blødagtighed og et koketteri som behagesyge kvinder ! med blinkende ringe på fingrene , kniplinger over de hvide hænder , der aldrig havde arbejdet , og brillanter på de smalle kårder , der ville springe for det første slag af et ordentligt sværd . 
Pierres øjne brændte som gloende kul . — ja , det var godt , at han fik dem at se sådan nær ved en gang ! — først nu så han , hvor tæt der vrimlede af sådanne uduelige , overflødige luxuspersoner , der svælgede i overflødighed , medens de fattige sultede , og dansede nætterne bort , medens folket arbejdede for dem . — de indtoge en unyttig plads på jorden , og jo før den 

stormvind kom , der kunne feje dem alle sammen bort . des bedre ! 
Nu gaves der tegn dernede ! Ceremonimesteren ordnede hoffet i særskildte rækker og kapelmesteren løftede taktstokken , festmarschen begyndte , og fløjdørene * åbnede sig for de kongelige . 
Der kom de , pager gik foran dem og deres nærmeste opvartende kavallerer og damer omringede dem , kong Ludvig og den stolte Marie Antoinette . 
Pierre havde set dronningen før , men kun i forbifarten , når hun kørte i Paris . Nu kom hun langsomt , klædt i en guldbroderet gul damaskes festdragt , oversået med juveler , hvori alle lysene spejlede sig . 
Hun hilste på alle med en værdighed og ynde , så Pierre uden at vide af det nikkede sagte med hovedet som en hilsen tilbage . — hun smilede og han måtte tilstå , at hun var skøn . — hvor dette hoved sad på den slanke Hals ! Det syntes at være skabt til at bære en krone . Den brede pande lå fri og glat under det højt opstrøgne hår , de halvt tillukkede øjne havde et ejendommeligt fængslende udtryk . Der var et klogt og gjennemsknende blik bag disse store øjelåg , et blik , der klart iagttog andre , men skjulte sig selv . — næsen med det smalle næseben bøjede sig i den nobleste krumning , og derunder smilede denne fine kloge mund , der syntes vel at vide , hvor meget et af dens smil var værd . 
Som en kornager , når vinden går hen over den , sådan bøjede alle de silkeklædte rygge sig , hvor dronningen skred frem i salen . 
Pierre så ikke på kongen . 

man så ikke på kongen , hvor dronningen var tilstede . 
Da de kongelige havde indtaget deres pladse , dansedes først en kvadrille , hvortil kun de vare tilskuere , men derefter spilledes en sarabande , og dronningen beærede et af de udenlandske sendebud med sin hånd . 
Salen var efter et øjebliks forløb fuld af dansende par , og dansen begyndte . 
Hver herre drejede sig om sin dame og alle par syntes at dreje sig om dronningen som stjernekortet om centralsolen . Man iagttog hver af hendes bevægelser , hvert udtryk i hendes ansigt . Når hun så alvorlig ud , faldt der som en sky over det glimrende selskab . Når hun smilede , smilede alle . 
Hvor de svansede og krøb og bukkede , hele denne forsamling af smigrende , elendige kreaturer ! 
Og hun , dronningen , hvem bildte hun sig ind at være ? — et overjordisk væsen , der fordrede blind tilbedelse , et afgudsbillede , der for at pryde sit tempel plyndrede sine undersåtter for deres hårdtfortjente brød ! En ussel , forfængelig kvinde , der blot levede for at opnå de flest mulige nydelser af alting og ikke spurgte efter , hvad folket led udenfor hendes dør . 
Det indtryk , hendes majestætiske skønhed et øjeblik havde gjordt" på Pierre , var forsvundet . Han så nu kun i hende tyrannen , fjenden , ophavet og grunden til al nød og ulykke i Frankrig . 
Han for med buen over strengene , så de skælvede under den . Han måtte følge orkestret og spille , hvad noderne bød ham , først sarabanden og derefter gavotten . Han måtte gøre de samme triller og figurer som alle de andre instrumenter , men trillerne 

løde under hans bue som trusler af knyttede hænder , og bag alle disse indsmigrende melodier og elegante fioriturer lå en uhyggelig dulgt hån . 
Det var som om en satanisk smigrer klædt i hofdragt , men med den forgiftede dolk ved beltet , bukkede sig og sagde : 
» Se , hvor vi neje og bukke ! Vi bøje os med hånden på hjertet ! — vi komme dig nær , ganske nær , — og så omringe vi dig , gribe dig , gribe fat i dig , sådan — hu ! om dine hvide hænder ! «  —  » Ja , ja , vær ikke bange ! — se hvor underdanige vi er !—du skal ikke være bange for at dø , det går så rask ! Med en sådan smal og rank Hals som din , så ! — ja , vær slet ikke bange . Ser du ikke , hvor vi neje og bukke ! « 
Lysene funklede i kronernes krystaller , spejlene toge dem i en lang , uendelig bække . Gulvet var så glat , og de glatte skridt af de silkeklædte sko giede så lette derover . 
De hviskedee og smilede og lo , alle de sminkede ansigter dernede . 
Medens Pierre spillede på sin violin , iagttog han dem alle . Hans mørke øjne i det blege ansigt fik et mere og mere uhyggeligt , åndsfraværende udtryk . Trillerne lød bestandig mere truende , skalaerne hånlo med en bestandig koldere klang . 
Denne aften svor Pierre roubot , medens han spillede sin sarabande og sin gavotte , at de alle dernede skulle dø — alle ! Hans stemme skulle blive en af de mange tusinde , der dømte dem , og det skulle ske snart . Men endnu denne aften skulle de få lov til at danse ! og han endte stykket med den zirligste figur på violinen , 

der lød som en dyb kompliment for dronningen , hende , som han kort efter skulle se dem føre til retterstedet . 
Det gøs i mig , da de klappede i hænderne og råbte omkring mig . — var det triumfråbene omkring guillotinen ? — nej , bestandig koncertsalen . Violinen tav , og synet var forsvundet . 
Endnu engang denne aften fortalte violinen en historie fra en anden tid . 
Revolutionen havde skyllet sine bølger over Europa . Violinen var fulgt med som en høvlspånd i den store strøm og var blevet kastet over den franske grændse ind i Belgien . 
Først var den kommet til at tilhøre forskellige rige amatører , som ikke kunne spille på den , men gemte den som en anden antik kuriositet , og først efter mange , lange år var den igen kommet i hænderne på en kunstner . 
Det var en stor kunstner , der i sin tid begejstrede et publikum med sit spil , men han var en af dem , der ikke kunne bekvemme sig til at ofre sig for nogen slags simpel eller dårlig smag . 
Han ville kun spille den bedste musik , enten så folk ville høre derpå eller ej . 
Og publikum blev ked af ham og vendte sin gunst til andre og nyere stjerner , der ikke vare så nøje i valget af deres repertoire , men kunne gøre sådanne kunststykker og krumspring , som faldt i den store masses smag . 
Fra at have været den eftersøgte , blev den store 

kunstner den forbigåede , og så til sidst den glemte . Han kunne måske endnu meget længere have holdt sig oppe , men han havde intet talent til at  » puffe «  for sig , denne moderne kunst , hvortil der hører en særlig begavelse . 
Han kunne være både vred og bitter og dybt bedrøvet , når han så , hvordan både den ene og den anden af de yngre blev foretrukket for ham selv , disse drenge , mod hvis kunst han kunne have tusinde gyldige indvendinger at gøre ! — men han tav og gik af vejen . 
Forstod folk ikke , hvad virkelig god musik betød , så vare de heller ikke værd at spille for . Hvad ham selv angik , så kunne han undvære deres gunst . Han ville aldrig i livet nedlade sig til nogen slags humbug for at logre for et lunefuldt publikum . Han havde i sin tid tjent mange penge , men han elskede dem ikke nok til at beholde dem ; og så længe han havde nok , syntes han , at han også havde nok til at dele med andre . Men så kom ensomheden , alderdommen rykkede nærmere , og det eneste , han havde tilbage af alt det gode , der havde tilhørt ham , var hans violin og en datter , der var hans hjertes største glæde . Hans hustru var død som ung , og han havde været både fader og moder for sin lille pige . De to havde levet det inderligste samliv , indtil hun , ved tyve Års alderen , giftede sig med en skolelærer i Bryssel . 
Det var en brav og smuk ung mand , og faderen havde ikke andet imod ham , end at han tog datteren fra ham . Imidlertid herskede der det bedste forhold imellem de unge og den gamle . De boede nær ved hinanden og delte både godt og ondt . 

det gode de havde at dele , bestod mest i åndelige ting , thi indtægterne vare små i den lille familie og man levede fra hånden i munden . 
Alligevel var det en lykkelig familie , kærligheden forenede dem og ingen frygt for fremtiden lammede de unges arbejdskraft . De havde jo så meget at leve for , de havde hinanden og den gamle fader , og alt skulle nok engang blive godt . Men pludselig knustes denne stille lykke af et eneste slag . 
Efter en uges tyfusfeber døde den unge mand , og straks efter fødte hans hustru en lille dreng til verden . 
Hun havde ikke måttet se sin mand dø . Hun havde ikke fået sagt ham det sidste farvel , og ikke været med , da man begravede ham . Man havde ført hende halv bevidstløs af fortvivlelse hjem til den gamle faders hus . 
Der blev drengen født og først en ugestid efter , at han var kommet til verden , begyndte hun at vågne op til livet igen . 
Men hvilken opvågnen ! 
Hun syntes , at hun havde været borte i hundrede år , og i den tid havde man berøvet hende alt , som gjorde hende livet kært . 
Hun havde jo ikke fået sagt sin elskede farvel , ikke fulgt ham på vej til det ubekendte land ; — han var ligesom forsvundet . Medens hun var syg og bundet , var han gået fra hende for bestandig . 
Og istedet for ham , som hun kendte og elskede , havde hun fået dette lille , ubekendte barn , som nu lå i hendes arm . 
Hun kunne ikke føle noget for det , hverken kærlighed eller glæde . Hvordan skulle det kunne erstatte 

hende den ven , hun havde tabt . Hun , som nu var berøvet sin egen bedste støtte , hun skulle nu støtte en til . 
Hun lå i den store , hvide seng i det dunkle sovekammer og så mod vinduet . 
Solen var gået ned og aftenrøden flammede over hotel de villes takkede gavle , der tegnede sig sorte op imod den gennemsigtige himmel . 
Dybt nede fra gaden hørte hun stemmer af folk , der gik forbi . 
Det var April , et dejligt vejr , og mange mennesker vare ude at spadsere i solnedgangen . En glad sang nåde hende , børnestemmer der råbte , latter af to , der gik og talte sammen . Alting dernede begyndte at leve forårets liv på ny . 
Hun lå hvid og stille og hørte disse flygtige lyd fra den ydre verden , der nu forekom hende som en verden , hun ikke længer kendte . — hvad havde hun med den at gøre ? 
Hun havde den samme fornemmelse som en , der efter et skibbrud er blevet kastet op som en halvdød krop på de nøgne klipper . Hendes sjæl var ikke vågen mere , men tåreløs og følelsesløs lå hun og så op imod himlen , hvor natten sagte bredte sit dunkle blå og de første stjerner tændtes . 
Hun følte sit lille barns varme legeme på sin arm , og hun vendte hovedet lidt for at se på ham . 
Han sov med et udtryk af stille velbefindende . Han kunne jo ikke have nogen anelse om , hvor ulykkelig hans moder var . Hans lille hue gik ned over det fine , mørke hår og den svedte lille pande . Hans åndedræt var sagte og kort som hos en lille fugl , og han borede det 

bløde ansigt ind under moderens skulder , som om han der krøb ind i en Eede . 
Men han rørte ikke hendes hjerte . Hun følte sig blot som en tom krop med et hjerte af sten , og uden at græde , uden at tænke lå hun og stirrede op imod forårets nathimmel . 
Da lød på en gang violinen fra sideværelset . Det var faderen , der spillede . 
Det var længe , længe siden , hun havde hørt ham røre violinen . 
Det var engang i den forsvundne fortid , inden alt det forfærdelige var sket — og hun lyttede . 
Det var en velbekendt stemme , der talte til hende . 
Denne bløde , dybe klang havde hun hørt , fra hun var lille . Det var egentlig det første i livet , som hun huskede at have lagt mærke til . Stille og alvorlige svævede nu disse toner imod hende . 
I en ærbødig frastand nærmede de sig hendes sorg og talte til hende . De talte om hendes sorg , og de talte , som ingen menneskelige ord kan tale . Hvor fattige og kolde er ikke alle menneskelige ord lige overfor en stor sorg ? Hvor godt de end kan være mente , så lyde de næsten som en fornærmelse . Men disse toner forstøde hende . De forstode at tage hendes håbløse sorg i hele dens omfang og lægge den frem for hende , så hun rystedes deraf , som om det havde været en andens ulykke , hun havde været vidne til . Hendes bryst begyndte , at hæve sig , hendes hjerte at slå med tunge , arbejdende slag . 
Det var døden i hele dens storhed og eædsel , som disse toner fortalte om , det var afskedens sønderrivende smerte .' 

og nu begyndte de at græde ! Hvor de hulkede og stønnede i kval , hvor de sukkede i ensom sorg . 
De bragte hendes legeme til at skælve og pressede tårerne op fra hendes bryst , og nu græd også hun . Hede , tunge tårer , som de første dråber af et uvejr , faldt ned på hendes kinder , og nu styrtede tårerne frem . Det var , som om de rev noget af hendes hjerte op med , noget forfærdeligt , sammenpresset og dræbende , som hun havde ligget knust under . 
Hvor det var befriende at kunne græde sådan ! Og tonerne fulgte hende . De græd med hende . De syntes at sige :  » Ja , ja , du har et ! græd kun ! vi græde med dig ! « 
Længe , længe fordybede hun sig i denne smerte og lod tårerne strømme over sin Hals og sit bryst uden at tørre dem bort . Men nu lød på en gang andre toner . Hun lyttede ! Kun en i verden har kunnet tale sådan i musik , og hun vidste , hvem det var . Hun kendte dette ; men aldrig havde hun hørt derpå som nu . 
Det var trøsten ! en himmelsk trøst , der svævede ned som fra stjernerne og tog hendes sorg i sine arme . Kun den , der forstår smerten i hele dens dybde , kan også bringe trøsten — og dette var trøsten . 
Det var kærlighedens og godhedens evige ord , der falde blødt som rosenblade over et blødende hjerte ! 
Det var ikke denne kolde trøst :  » Du vil engang kunne glemme ! «  eller den endnu hjerteløsere :  » Tænk på , at mange andre lide mere end du ! «  nej , det var forkyndelsen om den lykke og kærlighed , som er evig . Det var himlens velsignelse over jordens smerte . 
Og medens hun lå stille og lyttede , var det som om en isklump smeltede i hendes hjerte . Hun bøjede sit hoved sagte over sit barn og trykkede det nærmere til sig . 

hun skulle lære dette barn at elske ham , som hun havde elsket . Hun skulle lære det at se op til stjernerne , der nu lyste klare gennem den dunkle nathimmel , og åbne hans hjerte for sådanne toner , der nu svævede over dem begge . Den lille havde åbnet øjnene . To store , alvorlige barneøjne . Også han lyttede og undrede . Hun så det på hans ansigt . 
I store kredse svævede tonerne om dem , som om de viftede dem med blide vinger og kyssede dem på øjnene og munden , indtil de sagte svævede bort og døde hen , sådan som de sidste solstråler smelte bort i et lysende hav . 
Døren gik op , og hendes gamle fader kom lydløst hen imod sengen . Han havde endnu violinen i hånden og hans øjne søgte hans elskede barn , hvor hun lå i skumringen . 
Det var , som om han ikke var vis på , om han skulle finde hende levende eller død . Men hun bredte armene ud imod ham , og da han bøjede sig over hende , drog hun hans grå hoved ned til sit og barnets og hviskedee : 
» Tak fader ! Du har reddet mig ! « 
Det var denne sang om den evige bølgegang af menneskelivets sorg og trøst , om de store ordløse kampe og de stille sejre , som violinen fortalte . Dette , som ord aldrig rigtig kan fortælle , det fortalte denne gamle violin i en gammel mesters hånd . 
Han må tilgive mig , at jeg i ord har forsøgt at gengive det ! 

flygtige billeder . 
Hvor ofte hændes det ikke , at vi få vore stærkeste indtryk af noget tilfældigt , kortvarigt , af noget , der blot viser sig for os , for straks at forsvinde igen ! 
Hvor ofte kan ikke en personlighed , en situation , som vi , selv usete , komme i nærheden af , på en gang gribe os på en ganske særegen stærk måde , ja ofte give os impulsen til en hel kække af nye forestillinger og ideer . — i sådanne tilfælde er man altid selv kun tilskuer , ikke deltager , eller i al fald en deltager , som ingen lægger mærke til — man lægger selv mærke til desto mere . 
Enhver af os vil kunne erindre øjeblikke i sit liv , hvor han således er blevet vidne til scener af andre personers liv , måske en af de mest kritiske , og billedet heraf står uudsletteligt for ens minde , medens så mange andre billeder , der bestandig gentage sig , gå forbi uden at efterlade noget indtryk . 
Ville vi alle tale om , hvad vi således i livets løb er blevne vidne til , så skulle vi kunne fremvise et mærkeligt galleri af forskj elligartede og afvekslende billeder . 
Når jeg blader i mine erindringer , træffer jeg bestandig igen på visse indtryk , som have vist sig 

flygtigt , og som jeg aldrig kan glemme , og hvoraf jeg skulle ønske at gengive et par billeder . — må andre gøre ligeså ! 
Jeg var endnu ikke voksen , men i den alder , hvor man står på tærskelen til barnekamret og blot venter på at få lov at rende sin vej for selv at opdage verden , da jeg en sommer var nede i det sydlige Sjælland . 
Det var ved Næstved å , men jeg husker sandelig ikke , om det var ved Næstved by eller det var ude ved Herlufsholms skole , den store prægtige herregård , som Herluf Trolle gav til en lærdomsanstalt , og som ligger som en fuglerede midt i sydsjællands rige skove . — jeg var den sommer begge steder , og jeg gik ofte alene omkring . — hvorledes jeg denne dag kom ned til åen , og hvor det egentlig var , kan jeg ikke oplyse , men stedet ser jeg tydeligt for mig . — vore danske søer og åer er ikke som de svenske . I Sverig ville man kalde det , som vi i Danmark beære med navn af sø , for en dam , og vore åer have intet af de svenske strømmes styrke og kraft , — de er venlige , stille vandløb , som risle afsted mellem grønne strande , og i det højeste gøre et par små hop ved en eller anden sluse . Sådan er også Næstved å , og jeg ser den for mig som et bredt , blankt bånd , glidende solbeskinnet gennem sommerens overflødige herlighed . — intet i verden kan være mere grønt end sådan en dansk skov ! 
Overalt vælter det , skyder det , hænger det med grønt . — her ved åen vare skrænterne overvoksede med 

højt , saftigt græs , der gik en op til knæene , hvori utallige blomster trængtes og stødtes om plads . Buske og træer kravlede helt ned mod vandet for at drikke , og bag ved knejsede skovens høje træer , der fortsattes i en uoverskuelig hærskare , så langt øjet kunne se . 
Det var middagstid og blikstille . 
Mellem sivene i åen fløj de grønne og guldglind-sende libeller , og ude på vandet lå hele små øer af åkandeblade med de gule blomsterknopper og hvide lilliekalke og skinnede . — så jeg op over mit hoved , hvor jeg sad , var det som at se op i bølgerne , når man dukker hovedet i havet ; alt var et gennemsigtigt lysmættet , skælvende grønt , og fra alle sider strømmede denne Duft af blandede blomster , hø og varme , der er midsommerens kendetegn . 
Jeg var selv i den alder , da man ingen tanker har , men hvor også alt i livet blot strømmer over en som en sammensat , berusende vellugt , som man indånder uden at reflektere over , hvad den er sammensat af . — den alder , hvor man har stor lyst til at leve . — det hænder også , at man just i den alder pludselig kan få en stor lyst til , at der skal ske noget , noget nyt og uventet , noget , man ubevidst længes efter . Det er ikke nogen eller noget bestemt , det er blot en følelse af , at nu er man på tilskuerpladsen og nu kunne ouverturen gerne begynde . 
Jeg sad just sådan og halvdrømte , da jeg hørte do fjerne plask af åreslag — alt hørtes langt borte i denne middagsstilhed , — og se ! der kom en båd , en lille , fin , grønmalet båd , roet af en ung mand med stråhat . 
Han så sig om , medens han roede , og ved et sted i skoven , hvor der var en bekvem landingsplads ved et 

par store stene mellem irislillierne , lod han båden glide ind under løvtaget . 
Et par øjeblikke efter lyste det rødt mellem stammerne , og straks efter gled båden ud på vandet igen , men nu var der to i båden ; den unge mand med stråhatten , og en ung pige med en lyserød kjole og sort hår . — de satte sig på samme sæde , og han var meget bange for , at hun skulle væde sine fødder i bunden af båden . 
Da de vare komne til rette , roede de ud i midten af åen , men dér lagde han årene op og lod båden drive for strømmen , just forbi hvor jeg sad , og hvor jeg gemte mig godt . De så sig først forsigtigt om , men så flyttede de nærmere og nærmere til hinanden , og til sidst tog hun hatten af og lagde sit hoved op imod hans bryst . Han holdt sin ene arm om hendes liv , den anden om hendes skulder , og kyssede hende på håret , og hun så op i hans ansigt og smilede . 
Sagte , sagte gled de med strømmen ned mellem de grønne strande . Åkanderne dukkede under båden og rejste sig igen , og båden gled bestandig videre . — de talte ikke , de sad blot i den lykkelige følelse af at være nær hinanden og at elske hinanden . 
Jeg forstod det godt , og jeg syntes , at de måtte være meget lykkelige . — jeg husker ikke , hvordan de så ud , men jeg husker , at jeg syntes hun var så yndig — ham så jeg ikke videre på . Hvem vare de ? hvor kom de fra ? og hvor skulle de hen ? Det er nu så mange år siden og jeg ved intet om dem . Ere de døde , er de levende endnu ? Blev den unge lykke til et livs lykke , eller var det kun en ungdomsdrøm , der fulgtes 

af sorg og elendighed ? Billedet af dem , just denne dag , som de måske selv for længe siden har glemt , dukker så ofte op for mig . Det var første gang jeg fik et indtryk af , hvad kærligheden er , og jeg kan endnu føle , hvordan jeg følte det den gang . 
Just sådan skulle det være ! — alene to , midt i naturens fuldkomne herlighed , i samme båd , der uden årer driver for strømmen , — ja ! sådan skulle det være , og sådan troede jeg det var — men sådan er det ikke ! — det har de nok også selv opdaget for længe siden , men for mig er disse to ubekendte forblevne som et symbol på ungdommens første , lykkelige kjærlig-hedsdrøm , der forsvinder ved åens første drejning . 
Det var på Turins store , prægtige banegård . — toget var færdigt til at gå syd på , og mange mennesker vare forsamlede i ventesalen og på perronen . 
Der var rejsende fra alle verdens lande , der rejste for at se sig om og more sig , der var landets egne børn , som i alle slags forretninger skulle syd på , og der var fattige folk , der skulle flytte eller i tjeneste . De vrimlede om hinanden i en broget mængde . — mellem alle disse smukke og grimme ansigter , var der et , der særlig tildrog sig min opmærksomhed . Det var en ung pige , der stod i et hjørne med en lille rejsepose på armen . Hendes klædedragt var yderst fattig , men ikke desto mindre pyntet med så mange brogede farver og så meget af de fine damers kasserede stads , at det ikke var svært at se , hvilken slags kvinde der bar det . Hun var ikke smuk , men havde et kraftigt 

markeret ansigt , med stærke , hvælvede øjenbryn og tykke fletninger af grovt , sort hår . Hendes oprindelige mørke hudfarve havde en stærk overstrygning af rød og hvid sminke , men de bare hænder vare røde og grove . 
Alt hos hende burde egentlig have været skikket til at vække ens mishag og uvilje , og dog var der noget hos hende , der straks fik mit hjerte til næsten at stå stille af deltagelse for hende , og det var et udtryk af så dyb fortvivlelse , at jeg aldig ved at have set det i en lignende grad på et menneskeansigt . Foran hende stod en gammel kjærling , et rigtigt hexeudseende . Hun var barhovedet og enøjet og havde ikke en tand i munden . Men denne tandløse mund bevægede hun med en rivende tungefærdighed . Ikke et øjeblik stod den stille , men som et hjul snurrede hendes uforståelige italiensk afsted med al den dramatiske stigen og sænken af stemmen , som man kun kan frembringe i syden . Medens hun talte , fæstede hun sit ene lille , gulgrønne øje stift på den unge pige foran sig og ledsagede sin ordstrøm med en uendelig afveksling af alle slags gestus . Af og til , et lille øjeblik , holdt hun op med en spørgende accent , som om hun ventede et svar , men hun fik det aldrig . Den unge kvinde foran hende svarede hende ikke et ord ; med et udtryk af stum , sløv , trodsig fortvivlelse stirrede hun hen for sig , og lod den andens ordstrøm skylle over sig . Der gik en engelsk dame forbi , en stor skønhed , elegant klædt . Jeg så efter hende , men den unge pige gav hende ikke et blik . Der kom en skare rigtig fine lapse , klædte efter sidste mode , med håndtaget af stokken i munden og hatten på tre hår . De kastede i forbigående hurtige , prøvende og foragtelige blikke på hende . Hun syntes ikke at mærke det . 

toget begyndte at fnyse og skumme som en drage , der er færdig til at flyve , og ved den larm det gjorde , løftede den gamle heks sin stemme endnu mere . Den lød overtalende , overbevisende ; men hvad hun sagde , forstod jeg ikke . Ville hun hæve de sidste skrupler hos en ensom , fortvivlet sjæl , eller ville hun overtale til en eller anden indbringende forbrydelse , for hvilken selv den mest faldne kvinde ville bæve tilbage ? Jeg ved det ikke , — men aldrig har jeg set et viljeløst offer for det ondes indflydelse så forladt , så fortvivlet , som den kvinde , der stod her for at drage sin undergang i møde . Det var klart , at hun ikke havde nogen ven i hele verden , der kunne eller ville hjælpe hende . Hun var dømt , og i sidste øjeblik stod denne onde , gamle kvinde og stødte hende med sikker hånd ned i afgrunden . — det var et sådant øjeblik , hvor man ret føler sin egen fejhed og uduelighed . Eetfærdighedens stemme i en siger :  » Hjælp hende dog ! red hende ! «  —  » ser du ikke , at det beror på et øjeblik ! «  — men medens man tydelig hører denne stemme , rører man sig ikke , men ser til , som om man var tilskuer ved en henrettelse . 
Folk begyndte at sætte sig op i vognene . Pigen gik ud for at sætte sig op i en tredje klasses kupé . Den gamle heks trængte sig efter , tæt i hendes spor , som en haj , og da den unge havde sat sig op i vognen og fået sine fattige bylter med sig , stod endnu den gamle dernede , gestikulerende og talende , som om hun havde en helvedes ild under tungen . Ikke et ord , ikke et blik fik hun til svar . Taus og forstenet som en , der ved , at alt håb er ude , sad den unge der oppe og stirrede frem for sig . Dørene sloges i , den ene efter den anden . 

» Partenza ! «  råbtes der , og også hendes dør sloges i — og så gik toget . Jeg så hende aldrig stå ud , og jeg ved ikke , hvad der blev af hende . Jeg er blot vis på , at lige så vist som jeg selv rejste til rom , rejste hun sin undergang i møde . 
Det var just ved solnedgang , da vi kom ned fra tårnet i en af Tysklands store domkirker . En del af det mystiske tempel lå allerede indhyllet i mørke , hvorfra hist og her en alterlampe glødede frem som en st . Hansorm . Men på en af de høje piller i midtskibet faldt endnu den nedgående sols sidste stråler og omhyllede madonnastatuen , der stod højt oppe , med en overjordisk glans . 
Om dagen var jeg gået forbi og havde set op på denne statue , som ikke havde noget kunsterisk værd , men som stod udklædt som en dukke i hvidt atlask med guld-paljetter og med en guldkrone på hovedet , medens en mindre guldkrone prydede det lille jesusbarn , som madonnaen holdt på armen . 
Jeg havde set derpå med et sådant køligt , kritisk blik , hvormed vi protestanter jo sædvanligvis betragte de kattolske helgenbilleder , hvori vi blot se overtro og afguderi . Men nu i solnedgangen så det anderledes ud . De høje hvælvinger syntes uendelige , da tusmørket allerede havde lejret sig deroppe , og de fine røgelseskyer , der vare stegne op efter offeret , dvælede derunder som svævende nattetåger . Rosen i det mangefarvede vindue strålede som blod og blomster , og fra et andet , højere liggende vindue faldt et helt knippe af brede solstråler 

ned over de midterste piller i kirken , hvor madonnaen tronede . 
Fra tårntrappen , hvor jeg stod , kunne jeg ikke se hendes ansigt eller nogle af detaillerne i hendes skikkelse . Hun var omhyllet af et hvidgult , strålende skær , hvori guldbroderierne på hendes kjole dirrede som stjerner , og som kastede en glorie om hendes kronede hoved . Hun var i dette øjeblik himlens dronning og viste sig i hele sin pletfrie herlighed for jordens børn . Og jeg forstod , at just således opfattedes hun af en ung kvinde , der lå på knæ dybt nede for hendes fødder . Hun var sortklædt og havde et slør over hovedet , der helt skjulte hendes ansigt , og hovedet var bøjet over de foldede hænder , der lå som magtesløse i hendes skød . I kirken hørtes ikke en lyd . Kun en præst syslede med listende trin med de hellige kar ved højalteret , og støvgranene hvirvlede lydløst og mangefarvede i de lange solstråler . — nedsunket og som knust i bøn , lå den bedende kvinde for det himmelske syn over hende . — hvilken håbløs sorg hun end kunne gemme på , hvilken synd hun rnåtte have at bekende , så er jeg vis på , at hun i dette øjeblik fik trøst ; for hende fandtes den himmelske , evige trøst just i denne stund synlig tilstede . Den behøvede ikke at tale gennem menneskelæber ; den behøvede blot at vise sig og dermed sige :  » Heier jeg ! jeg lever og beskytter dig . Hvad du end har forbrudt , hvisk det til mig — jeg tier . Hvad dit hjerte længes efter , betro mig det . Jeg har magten ! Er du angst og urolig ! — løft dine øjne til mig ! Jeg er den evige lyksalige ro . « 
Mere og mere luede madonnabilledet i solnedgangen , og dybere og dybere bøjede den bedende sig ned . På 

en gang løftede hun hovedet og sløret faldt fra hendes ansigt , et ungt , rørende , forgrædt ansigt . Hun strakte halsen frem , som om hun i tankerne ville kysse Marias fod , der svævede højt over hende . Hun strakte hænderne , armene , skuldrene frem i en stor bevægelse , som om hun ville sige :  » Tag mig ! frels mig ! «  — og sådan lå hun ubevægelig tt øjeblik . Endnu lyste synet over hende , men på en gang blegnede det , fik en blyagtig , kold farve og sluktes så pludseligt , som man slukker en flamme . Der var mørkt i kirken , og hun rejste sig hastig , drog sløret om sig og forsvandt i en af sidegangene . 
Lad protestanterne tale aldrig så meget om dyrkelse og hedenskab hos kattolikkerne , lad dem kalde det barnlighed og overtro , at de kunne finde trøst i at knæle for en statue ! I dette øjeblik forstod jeg det alt sammen . Det er ikke blot et foredrag , der sætter ens sjæl i bevægelse ; der findes syner , der kan røre og opløfte ganske anderledes end menneskelige ord . 
I en af de græske komedier siger vægteren om almagten :  » Jeg kalder dig Zens , hvis dette navn behager dig . «  kattolikkerne kalde den himmelske trøst for Maria . 
Da solen brændte alt for hedt på Borgholms gader , begyndte jeg at længes efter skoven , så jeg til sidst ikke længere kunne holde det ud . Den meget omtalte egeskov bag Borgholm tager sig visselig godt ud i frastand som klædedragt for højderne , men der findes hverken skygge eller siddepladser i den forvirrede , sammenfiltrede 

masse af forsømte træer , der se ud som lange vanskud eller kålplanter . De rådede mig da til at køre til  » Skedda mosse «  , en skov , der vel ligger en halv mil eller så fra Borgholm . Det var en varm dag med svag blæst , da vi kørte den stenede- vej derud . Skoven består af bare fyrretræer , temmelig høje og alle af næsten samme størrelse . Marken er fuldstændig flad , uden den mindste forhøjning , og beklædt med et kort , grønt græs , og der findes ikke spor af underskov . Hist og her ligge store , flade stene , passende til at tænde et offerbål på — eller spise frokost på . 
Sjældent har et sted gjort et så forladt og ensomt indtryk på mig . Det var som en skov ved verdens ende . Ikke en fugl sang , ikke et dyr var at se , men oppe i fyrrekronerne gik en uophørlig , dyb susende orgeltone , der ikke et øjeblik ophørte . Jeg ilede ind i skoven for om muligt at opdage nye steder , nogen af-vexling , nogen forandring . Nej ! bestandig det samme ! den samme gulvlige jordbund med det korte blomsterløse græs , og det ene fyrretræ ved det andet , af samme højde og samme omfang , og med samme dybe , enstonende sang i Toppen :  » Å—å—å ! «  så gik jeg tilbage til vort første ankomststed , en stor rund plads , hvorom skoven slog eing . 
Vi dækkede vor madkurv på en sten og så os om efter vand , men i det samme kom som ved et trylleslag en hel flok børn springende frem mellem træerne . Der var vel en tolv , femten stykker . De ældste kunne være en ti år , de mindste kunne akkurat gå ; alle vare de fattige og hver havde kun et par klædningsstykker på . En havde fået bukserne , men ingen sko , en anden sko , men ingen bukser . Alle vare de barhovede , 

solbrændte og mere eller mindre snavsede . De barfodede , hvoraf der var flest , havde fødderne ganske grågule af tæt , fint støv . Alle havde de blomsterbuketter i hænderne , blomster , der vare plukkede i grøfterne ude på Marken og uden tanke om , hvordan buketten skulle blive . Det var den eneste vare de kunne sælge , og da der nu kom en vogn til denne øde egn , så var det bedst at passe på . Hvem ved ! her kunne vanke skillinger . — de sagde ingenting . De stod blot i en vis forskrækket afstand og gloede på os . — her kom tvebakkerne , appelsinerne og kobberpengene vel tilpas , og så snart en havde fået , kom der en ny til syne ; jeg ved ikke , hvorfra de alle vrimlede frem . 
Men på en gang kom der frem bag træerne en gammel , gammel kvinde . Hun kunne næppe slæbe sig frem ved sin stok , og jeg måtte hjælpe hende at sætte sig på stenen . 
Dét var med møje , at hun stødte ordene frem mellem pusten og hoste , og da endelig stemmen kom , var den så rystende , at den lød , som når en har gråden i halsen . 
» Ja jeg skal sige fruen — jeg er gammel—jeg er hundrede år ! — det er ikke småsager ! — nej det er det ikke . — og fattig er jeg , og fattig har jeg altid været , og da jeg nu hørte , at herskabet kom , så tænkte jeg , at man måske ville være barmhjertig mod en gammel stakkel — og — og «  — så begyndte Hosten . 
Da hun havde fået lidt at læske sig på , fortsatte hun . 
» Ja , ja , enhver kan synes , at livet kan være tungt , og enhver har sit , men når man har levet i hundrede 

år , så er man træt , og så ønsker man , at Herren i sin nåde ville gøre ende på ens elendighed ! « 
Jeg spurgte , om hun ingen børn havde ? 
» Jo , jeg har en dreng , der er ude at pløje , — der ! — der ude ved vort hus ! « 
Hun pegede med sin gamle knoklede finger ud ad skoven . 
» En dreng ? hvor gammel er han . « 
» Å , han er nu fem og tredsinstyve år , «  sagde hun med en resigneret mine og snød sig . 
» Ingen flere ! «  spurgte jeg . 
» Ingen flere , — ingen flere ! Alle er døde . Alle har jeg set fødes og dø , og nu er jeg alene , og jeg længes , jeg længes efter at komme herfra ? « 
Hendes stemme begyndte at ryste endnu mere , hendes små øjne blev rødkantede og hun strakte sine magre arme med en tragisk bevægelse op mod himlen og rystede dem . 
» Kan da gud ikke høre mine bønner , har han da ganske glemt mig ! Jeg hér ham , jeg bér ham jo dag og nat om min forløsning ! men jeg kan forstå , han har så meget andet at tænke på . Han kan ikke huske mig gamle stakkel , som går her og venter og venter — å ! å ! — «  å ! å ! — susede det oppe i fyrrene . — hvor det var trist og øde og håbløst og indholdsløst og rørende på en gang . 
Hun sad endnu længe og klagede sig , men det var blot samme tema med forskellige variationer . — hun havde intet at fortælle om , intet at mindes . Alle hendes tanker og længsler gik ud på at komme bort fra dette liv , og da hun endelig rejste sig og stavrede bort , medens jeg støttede hende , til hun kom hen til vejen , sagde hun : 

» Ja gud velsigne fruen for hendes barmhjertighed , og gid fruen aldrig må blive så gammel som jeg . « 
Såsnart hun var borte , kom børnene igen frem . For dem var der endnu en tvebak , en femøre eller en kringle , en højst spændende og efterstræbelsesværdig åbenbarelse . 
De fulgte os som en myggesværm , bestandig med nyplukkede blomster , som de krammede i deres små svedte hænder , og da vi så rullede bort , sprang de endnu efter vognen , til deres små støvede fødder blev trætte og de blev stående med maven ud og uredt hår og så efter os . 
Blæsten var blevet stærkere , og det lød som lange klageråb i kronerne af fyrreskoven .  » Å -— å — hundrede år ! «  — et og det samme — å — å — og så forsvandt skeddamosse . 
Det var ved den italienske grændse . Toget holdt ved toldstationen , hvor alle skulle ind og have rejsegodset visiteret . — det var nat . En mild , herlig septembernat . Månen stod som et stort , blankt Skjold på en skyfri himmel , og i det dæmrende lys , den spredte , glindsede det hist og her i vandløbene fra bjergene , i søens bølgeløse flade , og klostre og villaer flød som drømmebilleder forbi os . — vi havde forladt Lugano , som trods dets fuldkomne italienske karakter jo endnu ligger på det schweiziske område , nu skulle vi ind til Como , hvor der var høstmarked , og hvor mange landfolk vare på vejen med deres produkter . 
Der er altid noget så besynderligt ved at stå på 

grændsen af et land , om man også er vokset fra , som den lille engelske pige , at se på jorden og sige  » Er vi nu i Devonshire , ja , men det er jo rødt ! «  — ( rødt på kortet ) . — om det også er noget tilfældigt og menneskeligt , der har sat sine grændser i naturen og sagt :  » Her ophører Schweiz og Italien begynder «  — så har det dog også sin betydning , og man ved , at nu drager man ind under den Italienske trikolores beskyttelse . Det var desuden for mig et gensyn efter mange Års skilsmisse , og jeg var i samme åndeløse , spændte tilstand , som når man efter mange Års adskillelse skal se en elsket ven og ved , at nu står han på den anden side af døren . Har han forandret sig ? — vil man kende ham igen og elske ham lige så højt som før . Eller er det kun i ens erindring , at han har fået den ideale glans , hvori han står for ens tanker . — snart skal man få det at vide ! 
Folk trængte sig henimod toldbordene , hvor toldere rodede syndigt om i alle kufferter , og offrene stod forskrækkede og forsvarsløse og så til . — der var et par bønderfolk fra omegnen , der førte en hel del frugtkurve med sig , hvis indhold de skulle sælge i Como , og foruden de tunge kurve og diverse bylter og pakker havde konen et lille spædt barn at bære på . Rigtignok var hun selv stor og bred som en karyatide , men hun havde dog ikke mere end to arme , og manden var aldeles optaget af at passe på , at man ikke snød dem med tolden . Da min mand var sysselsat på lignende måde med vore egne rejsesager , bad jeg moderen om at få lov til at holde det lille barn , medens hun passede sine kurve . — jeg skulle sætte mig udenfor på en bænk og vente , til tolden var klaret . — med et ven 

ligt nik og tak rakte hun mig ungen , og jeg satte mig udenfor i måneskinnet med den lille i armene . — det var bestemt en lille dreng , jeg har en del erfaring i at forstå mig på svøbelsebørn , og der var noget i måden at holde hovedet på og trække øjenbrynene sammen , noget i de små faste Armes bevægelser , der sagde mig , at det var en lille italiener jeg havde fået fat i . — lykkeligvis var han i den spæde alder , hvor det er et lille væsen aldeles ligegyldigt hvem der tager det , blot den , som tager det , holder godt fast , og jeg gjorde ham det så bekvemt som muligt . — det var en dejlig lille unge , med olivenfarvet hud , der var dunet som på en lille fugl . Øjnene vare store og sortegrå med fine , skarpt tegnede øjenbryn . En lille næse , der tydeligt sagde , at den med det første tænkte at krumme sig , og den aller sødeste og aller mindste mund man kunne tænke sig , der med et lille , højtideligt udtryk spidsede sig og åbnede læberne . 
Drengen lå på ryggen med hovedet støttet på min arm og den ene lille tommelfinger i munden og så opmærksomt på månen . 
» Der ligger du og titter , «  tænkte jeg ,  » og ved ikke , hvilken lykke du er født til . Her skal du vokse op mellem disse bjerge og disse vidunderlige søer , hvor alt det store i Schweiz og det milde , fortryllende i Italien har samlet sig til at skabe et Paradis . « 
Han så på mig , og jeg syntes , at han trak lidt på munden . —  » Ja du ! Du kan le du ! Medens vi andre deroppe ved verdens ende gå omkring i is og sne , så sner det her allerede med frugtblomster , og medens vi plukke vore sure stikkelsbær og rive fingrene til-blods for at få dem , så kan du blot gramse , efter 

druerne ! « —det er mærkværdigt , hvad svøbelsesbørn har for en hurtig opfattelse ! Han begyndte virkelig at røre sin lille hånd , som om han rakte efter noget . —  » Og så smuk du bliver , din lille bandit ! Sådanne øjne får man kun , når ens mor har set på bare skønhed , inden hun fødte en , og jo mere man selv indsuger deraf , des smukkere blive de . « 
Han blinkede med de lange øjenhår og så igen stift på månen . 
» Å ja , du behøver ikke at kokettere , du er lige sød endda . — hør du ! vil du bytte med mig ! — lad mig følge med far og mor ud på landet og hjælpe dem at grave i vingården og spise druerne , og så kan du rejse op til Norden og lukke dig inde 9 måneder af året og leve med at læse og skrive og andre lige så dumme ting ? « 
Men nu opponerede han tydeligt og begyndte at sparke med benene . — de kom ud fra . Toldhuset og moderen gik henimod mig med et ansigt så mildt , som om vi havde kendt hinanden i mange år , og strakte armene ud efter den lille . — jeg beholdt ham endnu lidt og sagde nogle ord om , hvor fortryllende jeg fandt ham , og imens bukkede hun sig ned og åbnede låget på en af sine kurve og tog derfra en tung , sort drueklasse , der endnu havde duggen på bærrene , og hvis stilke vare kraftige og tykke som en gren . —  » Tag kun ! «  sagde hun smilende og rakte mig den .  » De er gode , de har vokset i vor egen vingård . Det var så venligt af dem at tage min lille Giacomo , den engel ! « —jeg tog druerne og hun fik drengen — og så lød piben , og vi skiltes ad . — hvis han lever , så er han nu stor , lille Giacomo . — han har lært at tale italiensk og at 

arbejde ; men mon han er lige så lykkelig som den aften , han lå indpakket i Shawler og så op i månen , der sejlede op over comosøen ? 
Blot endnu et billede vil jeg tilføje — ja , det var da egentlig en samtale , som jeg blev vidne til mellem to drenge , jeg kendte . 
Det var en af de varme sommerdage ; jeg var gået ud i skoven til min yndlingsplads . Den lå dybt nede , lige ved bredden af mælaren , hvor nogle vældige stene lå kastede om hverandre , og hvor et par store ville rosenbuske blomstrede . •— birkene hang med deres grene helt ud over vandet , og de to høje graner , der stod ved siden , så dobbelt mørke ud mod alle de lyse træer omkring . — her viftede det på de hede dage altid lidt fra søen , der med utallige blink , i små lette bølger , skvulpede forbi , og her var skygge mod solen , og man havde dog med det samme den fornøjelse at se den falde med hele sin kraft på det grønne græs og alle de gule blomster i bakken . 
Jeg var gået derned og havde lagt mig i græsset med en bog . — det ser dog altid lidt nyttig ud at have en bog under armen , når man går ud om sommeren , skønt man jo sjældent kommer længere end til at slå den op . — der var så mange sommerfugle og andre insekter at se på , hvor jeg lå med næsen lige ned i græsset , og søen lokkede bestandig ens blikke . Det lyste på de hvide sejl , eller der faldt blå , forfriskende skygger over vandet , eller andre lignende vigtige og fængslende ting indtraf , der optog hele ens opmærksomhed . 

havet er urovækkende . Det river op i alle ens længsler og savn , men mælaren er så beroligende . — man ser derud og tænker :  » Hvor der må være dejligt derude på bølgerne , og dejligt derovre på den anden side , — men der er lige så godt her — og jeg bliver liggende . « 
Medens jeg lå i sådanne dybsindige tanker , kom drengene gående ned ad bakken med deres fiskeredskaber . _ 
det var to fætre , omtrent jævnaldrende , begge en tolv , tretten år . — der var imidlertid stor forskel på dem i størrelse og udseende . Niels , som gik foran . var lille af vækst , bredskuldret og kraftig' bygget . Han havde ganske lyst , kortklippet hår , en kort næse , en alvorlig , stor mund , og et par gode , trofaste , små , blå øjne . Han var klædt i stribede kadetklæder og bar , foruden sin medestang , kassen med ormene . — bag ved ham kom Walter , en høj , smækker dreng , elegant skabt , med smalle hænder og runde håndled . — han havde næsten kulsort hår , der hang i lange totter ned over panden , fine øjenbryn , og en rund , rød barnemund . — det smukkeste ved ham var dog hans øjne , et par fløjelssorte , bløde , melankolske , indsmigrende øjne med lange silkeøj enhår . — skulle man gå til bunds i sagen , var det nok de øjnes skyld , at han så ofte fik ja , når han bad om noget , og at han ofte slap for en straf , der kunne have været vel fortjent . — hans far og mor , hans bedstemor og tanter — alle forkælede de ham — ja jeg med ! det skylder jeg sandheden at sige . — han slentrede ned ad vejen , klædt i en hel blå dragt med korte bukser , og en blå hat , der sad skødesløst på nakken . — Niels var et stykke foran ham , 

og da de nu skulle gå ned ad bakken , spejdede Walters øjne ivrigt frem for sig . 
» Niels ! «  , råbte han ,  » Du må ikke gå udpå den store sten til højre ! der vil jeg stå ! « 
De gik forbi mig og nikkede til mig og stillede sig så nede ved stenene for at fiske . — Walter skyndte sig at tage pladsen på den store flade sten , hvor man uden tvivl stod bedst , og rakte sin medestang til Niels . 3å ! sæt en orm på til mig , «  sagde han . 
Niels bøjede sig ned og satte orm på hans krog , derefter gjorde han sin egen medestang i stand og de begyndte at fiske . — der var blikstille dernede , og de talte ikke . Jeg hørte kun , når de af og til trak snoren op og kastede den ud igen i en anden retning . 
På engang begyndte Niels at skrabe med fødderne . Han trak op . Han havde fået en lille fisk , der hang og sprællede fortvivlet i solen med sine sølvskjæl 
Walter kastede et par mørke blikke på den og tav . — et par minutter efter havde Niels igen bid . Denne gang var det en aborre med røde finner , som han kastede i land . 
» Hvor du har held med dig ! «  sagde Walter og flyttede sig , så han støttede på det andet ben . 
» Ja sikken en ! «  sagde Niels fornøjet .  » Den skal jeg give mormor til aftensmad . « 
De begyndte igen , og Niels fik det ene bid efter det andet . Walters medestang havde endnu ikke rørt sig . 
» Det tror jeg nok , «  sagde Walter fortrædelig ,  » at du får bid . Her er ingen sol , hvor jeg står , og fiskene kan ikke lide skyggen . « 
» Vil du bytte med mig , «  sagde Niels straks .  » Kom og stil dig her . — se her ! giv mig hånden «  —walter 

tog straks imod den og var med et Spring henne på Niels’ sten . Niels stillede sig på den flade sten , som Walter havde forladt . — men lykken syntes nu at ville følge Niels , og det varede ikke længe , førend han igen fik bid og trak den ene lille fisk op efter den anden . Walters øjne blev bestandig mørkere . —  » Din medestang er længere end min «  sagde han ,  » og din medesnor også . Jeg når ikke ud over de første sten på bunden . « 
» Her ! «  sagde Niels og rakte ham stangen .  » Tag min ! Jeg har jo allerede fået så meget . « 
Walter byttede ivrigt med ham , og nu varede det virkelig ikke længe , førend også han fik bid , og da han havde fået lagt et par småfisk i en bunke bag en sten , kom hans gode humør tilbage , og drengene begyndte at samtale . 
» Niels , «  sagde Walter ,  » Tror du , at du får lov til at gå til søs ? « 
» Ja jeg ved det ikke , «  svarede Niels i en hviskende tone for ikke at forstyrre fiskene .  » Moder er jo så bange derfor , men det er det eneste , jeg har lyst til . Uh ! at sidde og glo i de dumme bøger , og læse latin ! ved du noget mere uforskammet kedeligt end latin ? « 
» Ja men , de har det slemt på søen , «  sagde Walter .  » Hvis du skal gå til kofardis , så får du sådan en ussel mad . Jeg ved , at de har det som rigtige hunde . « 
» Det vænner man sig til , «  sagde Niels .  » Og så kan man jo få sit eget skib og sejle , hvor man vil . « 
» Å du ! det koster mange tusinde . Kroner , og du kan være druknet mange gange , inden du fortjener dem . « 
» Ja , jeg har nu i al fald mest lyst dertil , «  sagde 

Niels , og satte armen i siden . —  » Men du Walter , hvad vil du være ? « 
» Ja , «  svarede Walter og lettede på sin blå hat og kløede sig i hovedet .  » Jeg ved det egentlig ikke . Jeg har just ikke lyst til at være nogenting , — sådan altid , — men jeg ville også gerne se mig om i verden , og rejse til alle lande i Europa og Asien og Amerika . — til Afrika bryder jeg mig ikke om . Jeg tror derer så hedt og så grimt , — men alle andre steder . — og så ville jeg ha’ mig et rigtig stort hus på landet , og heste og vogne og en sejlbåd , — sådan en sejlbåd som den , den engelske lord havde , som vi så i Stockholm i fjor . Der skal være seks matroser og en salon og et sovekammer , og så vil jeg ha’ min egen kok med . « 
» Og din kone , «  sagde Niels . 
» Det har jeg ikke tænkt på endnu «  , svarede Walter og skiftede ben . 
» Ja du får nu i al fald , hvem du vil , «  sagde Niels med et suk , som fik mig at tro , at han måske tænkte på en vis lille guldhåret kusine , som var alle drengenes ideal . 
» Ja , det har jeg ikke i sinde at græmme mig over , «  svarede Walter .  » Vil ikke den ene ha’ mig , så vil den anden . En kone er ikke svær at få , — men penge ! — det er sværere , og man behøver mange penge , hvis man vil more sig «  . 
» Ja , men så må du vel søge at fortjene dem på en eller anden måde , «  sagde Niels , som nu var ked af at fiske og var krøbet bag ved Walter . 
» Det varer så længe , «  svarede Walter .—  » Menman 

kan låner , tilføjede han efter en pause , og så med sine sorte øjne drømmende ud over vandet . « 
» Nej , ved du hvad , «  indvendte Niels ,  » Det siger fader , er det dummeste , man kan gøre . Det svier til en bag efter . « 
» Nå , hvad skal man da gøre , «  spurgte Walter i en utålmodig tone .  » Når man ingenting har og ingenting kan fortjene . — skal man sidde og mugne som en anden gammel skolemester ? — nej , du ! så render jeg heller min vej og kommer aldrig igen . « 
» Nej , det gør du ikke , «  sagde Niels , og så op i Walters ansigt , med et udtryk , som viste , hvor forelsket han var i sin smukke fætter . Derefter rejste han sig , lagde armen om hans skulder og sagde til ham i den ømmeste tone : 
» Gør du kun gæld , Walter ! Jeg skal betale den . « 

» Ved lys og lampers skin . « 
Septemberdagene vare blevne korte , natten kom tid 
lig og himlen var fuld af stjerner , men der var endnu sommer i luften . — igennem de åbne døre til blomsterhuset strømmede natteluften mild og duftende . Endnu havde man ikke behøvet at dække heliotroperne til for nattefrosten . De store bede vare fulde af deres lilla 
blomster , der havde bredt sig til alle sider . En og anden rose fandtes endnu tilbage , og de ildrøde pella-gonier og lyseblå linier havde en svag farve i det stærke lys fra alle de kulørte lamper på verandaen . — natteduggen glindsede på græsset i plænerne , og dybt nede glindsede søen i måneskinnet . Fuldmånen stod højt oppe mellem de kulsorte grene , og birketræernes lange fine grene hang som sølvtråde i det hvide lys , medens espenes urolige blade dirrede og dirrede som utallige vandstænk . I det fjerne steg nu og da en raket op mod nathimlen og sluktes lydløst i en buket af farvede gnister ; og lige så lydløst giede både med en eller flere kulørte lamper forbi . 
Inde i villaen var der stærkt oplyst med lamper og lys overalt , og i blomsterhuset hang store balloner med lys og kastede et mystisk skær over de lange fuchsiaranker , hvorfra masser af røde blomster dryppede 

ned , og på de blomstrende nerier , der bredte sig under glastaget . 
Man fejrede den tredje lysningsdag* ) for datteren i huset , den attenårige Ida , der nu skulle giftes med en husarkaptajn , der var dobbelt så gammel som hun . 
To strengeinstrumenter og et klaver gjorde deres bedste for at udføre en Vals , hvorefter en mængde par dansede ; — men dansesalen var ikke stor , og det var ikke et bal efter strenge regler . Nogle par foretrak at gå arm i arm i haven , eller sidde i et af de månelyse lysthuse for at passiare . — alle døre til haven stod åbne , og man gik og kom . 
I blomsterhuset bag ved dansesalen befandt sig også et par , som ikke dansede . Hun sad ned på en lav divan og spiste is , langsomt , i små mundfulde , og han stod bag ved hende , lænet mod væggen , med benene overkors . Det så ud til , at de havde haft en længere samtale , og der var indtrådt en pause . 
Hun kunne være en fem og tyve år , var snarere under end over middelhøjde , havde regelmæssige træk , især en meget smuk , kort næse , en bleg ansigtsfarve og et stærkt brunt hår , der faldt dybt ned over panden og var slået i en knude langt nede i nakken . — nakken gjorde en smuk bøjning , da hun sad der og så ned på tallerkenen , hun havde i skødet . — hun var klædt i en terrakottafarvet silkekjole uden ærmer , nedringet i en spids mod brystet og på ryggen , en kjole , der fremhævede hele hendes fine , bløde figur , men hvorpå intet smykke af blomster eller juveler 
* ) de dage , da der lyses for et brudepar i kirken før brylluppet , fejres i Sverig med særlig højtidelighed , især er den tredje lysningsdag en familiefest . 
( 

var anbragt . Hnn var smuk nok til at kunne undvære dem . 
En unge mand , der stod bag ved , kunne vel være på samme alder som hun , eller snarere noget yngre . Han var høj og temmelig mager , havde kortklippet , lyst hår , et par store lyse knebelsbarter , blå , lidt udstående øjne , og et udtryk af godmodighed og beundring i sit ansigt . 
Han fulgte med stor interesse hver mundfuld is , som den unge dame fortærede , eller , det var vel snarere bevægelsen af hendes behandskede hånd og arm , der førte den lille guldske op til hendes læber . 
Hvordan det nu var , så ytrede han ikke et ord , så længe hun spiste , men da hun var færdig , sagde han : 
» Må jeg sætte deres tallerken bort ? De kunne spilde på deres røde kjole . « 
Hun gav ham assietten og sagde i det samme i en temmelig fornærmet tone . 
» Rød ! ja så , er min kjole rød ? « 
» Er den måske blå ? «  spurgte han , med et halvt angrende , halvt ironisk udtryk . 
» Den er terrakotta , jordbærfarvet , grårød , — hvad de nu vil kalde det . « 
Hun tog forsigtig med sin højre hånd og løftede en flig af sin silkekjole . 
» Men rød !—herrer kan da aldrig opfatte nuancerne i noget ! for deres øjne er alting enten sort eller hvidt gult eller blåt , ondt eller godt , — men mellemtonerne ! og ser de , det er netop mellemtonerne , der er de intres-santeste . « 
» Deri tager de ganske fejl , «  sagde han ivrigt og 

purrede op i sit næppe synlige hår .  » Det er tværtimod damerne , der er sådanne fanatiske dommere . — så snart en mand har den mindste fejl eller dårskab , så rynke de på næsen . Han duer ikke , væk med ham ! « 
» Nå , det er jo blot endnu et bevis på , at vi opfatte detaillerne , «  sagde hun .  » Det kan sommetider være en lille ubetydelighed , der viser os , hvordan det hele menneske i grunden er — aldeles pludselig ! — et eneste ansigtsudtryk , en latter , der ikke passer til anledningen , — den måde , en person spiser på , — ja gaber , kan sommetider være nok til at vi se dem i en ganske anden jog ny belysning . « 
» Gud , hvor de er streng , frøken , «  sagde han og skiftede ben , med et fortvivlet udtryk . 
» Hvem skal da kunne stå sig ? Enhver af os kan vel en eller anden gang gabe for højt eller få noget i den gale Hals . « 
Hun bevægede sig utålmodig på sofaen og slog med sin vifte . 
» De forstår jo slet ikke , hvad jeg siger . Det gør ingenting , at folk har fejl , — vi har alle fejl , men det beror på , hvorvidt deres fejl ikke støder en — deri ligger hele hemmeligheden ved vore sympattier ! « 
» Og det siger de naturligvis aldrig til de stakkels syndere selv . Jeg selv , for eksempel , — sig mig oprigtig ,— har jeg nogle af de fejl , der støder dem ? « 
Hun løftede hovedet og så ganske alvorlig på ham , som om hun ville undersøge hele hans person . Derpå bøjede hun hovedet igen . 
» Nej , jeg kan godt lide dem , «  sagde hun . 

» Nå , hvorfor i al verden kan de da ikke gifte dem med mig ? « 
Han satte sig med et sæt ned på en tabouret lige over for hende , og slog hænderne sammen . 
Hun lo , men det var en venlig , sagte latter , som man ler ad et barn , der bærer sig komisk ad . 
» Der er en umådelig stor forskel på at kunne godt lide folk og at gifte sig med dem , «  sagde hun . 
» Det forstår jeg ikke , «  svarede han .  » Jeg kan godt lide dem , og jeg vil også så gerne gifte mig med dem . « 
» Men jeg kunne slet ikke lade mig nøje med , bare at kunne  » godt lide «  den , jeg tog til mand , «  svarede hun . Hun slog med små bestemte smæld på spidsen af sin sammenlagte vifte . 
» Nå , tror de , at jeg nøjes med det ! « 
Han blev ganske rød i ansigtet . 
» Jeg elsker dem til raseri og galskab ! « 
» Hvor de er logisk ! «  sagde hun og smilede . 
» Det har jeg ment hele tiden ; jeg turde blot ikke sige det , for de er jo så forskrækkelig forstandig . « 
» Hvad anser de da egentlig kærlighed for at være ? «  spurgte hun . 
Det lød næsten som første spørgsmål i en eksamen . 
» Jeg ! «  han så ud af vinduet mod de halvt oplyste blomster og de funklende stjerner derover . — hans ansigt fik et meget henrykt , naivt og distrait udtryk . 
» Jeg anser den for at være en galskab ! «  sagde han så i en sværmerisk tone . 
Han så på engang så lykkelig og så morsom 

ud , at hun brast i en kort latter , men hun blev straks alvorlig igen og sagde . 
» Det anser jeg den slet ikke for . « 
» Nå — nå « —han blev meget ivrig og flyttede sig nærmere til hende—  » Hvad anser da de den for ; det skulle være morsomt at høre ? « 
» Jeg anser den for at være den aller højeste grad af venskab . « 
Hun sagde det med en stille , næsten højtidelig overbevisning og så meget smuk og inderlig ud . 
Han slog utålmodig med hånden . 
» Å , frøken ! da har de kun en ringe erfaring ! den slags venlige følelser , som man skruer op til kærlighed , er kun en dårlig hverdagsudgave af den virkelige , henrykkende , sande kærlighed . — den spørger hverken om grunde eller anledninger . — den flammer op som en ildebrand ! — som en vulkan ! « 
» Ja tak , jeg er så gruelig bange for ildebrand . «  hun viftede sig langsomt , med hagen lidt i vejret . 
» Det er blot et bevis på , at de ikke har kendt den rigtige slags , «  sagde han og drejede sine knebelsbarter med en erfaren mine . 
» Nej , jeg skal sige dem , at det just er bevis på , at jeg kender den slags , de taler om , og ved , hvor lidt den er værd , eller rettere , hvor ulykkebringende den er . « 
Hun var på engang blevet blegere end før og så så alvorlig ud , at han blev ganske bange . 
» Jeg har vel ikke såret dem — gode frøken — jeg— « han vidste ikke hvad han skulle sige . 
» De skal ikke være bange , «  sagde hun og lagde flygtig sin hånd på hans .  » Men de kan vel forstå , 

at man ikke bliver fem og tyve år uden at have elsket nogen . « 
» Nej , — ja ,—jeg kunne nok tænke det . « 
Det sad ham i halsen , af bare bevægelse og interesse . 
» De har haft en ulykkelig kærlighed , og nu tror de ikke på kærligheden længer ? « 
Hun så ham fast i ansigtet , med sine mørke , trofaste øjne . 
» Jo , just fordi min egen kærlighed ikke var af den rette slags , er jeg så vis på , at en bedre slags må findes . « 
Han ville så gerne spørge om mere , men han turde ikke . Hun sagde heller intet , men sad stille og viftede sig , medens hun så ud , som om hun tænkte på noget langt borte . — endelig begyndte hun i en stille , monoton tone , som om hun talte for sig selv . 
» Det er intet jeg behøver at holde hemmeligt , og da jeg virkelig tror , at de holder af mig , kan jeg godt sige det til dem . — da jeg var ganske ung , blev jeg forelsket i en ung mand , som også var meget forelsket i mig . — han var meget smuk , meget indtagende . — jeg gav ham , som jeg syntes , hele mit hjerte , og jeg tænkte aldrig på fremtiden uden ham . « 
Der blev igen en pause . 
» Ja , det gik , som det ofte går . — han troede , han elskede mig , men i stedet for glemte han mig — for andre . Jeg sørgede meget , jeg troede min ungdom var forbi , men jeg lærte at forstå , at hvad vi havde følt for hinanden , ikke var det , som man bygger et liv på . — det var en meget smuk og fortryllende drøm med en sørgelig opvågnen — det var det hele ! « 

» Men det har dog efterladt mistanke i deres sjæl ? «  — han vovede næppe at tale højt , og han gav uden at ville det sit ansigt et endnu alvorligere udtryk , end hans følelse var . 
» De tror dog ikke rigtig på et lykkeligt ægteskab ? « 
» Jo i aller højeste grad , «  sagde hun .  » Men jeg tror ikke , man kan være forsigtig nok . Man skal være vis på sig selv , urokkelig vis , når man giver sig bort for hele livet . « 
» Ja naturligvis , «  svarede han . 
Det lød så flaut  ; men hendes alvor imponerede ham , og han hørte sin egen stemme , som generede ham . 
» De tror vel ikke , at jeg vil gifte mig på et forsøg , for om et eller et par år at rende bort med en anden , som nu er blevet moderne ? «  fortsatte hun . —  » Et bryllup er en ganske forskrækkelig alvorlig ting ; jeg har rigtig svært ved at være med og se et . Det er næsten som at være vidne til , at to mennesker underskrive deres egen undergang . « 
» Ja der kan de se ! De tror ikke mere på kærligheden ! «  han var nu rede til at rykke ud til kamp igen . 
» Jo , men den er så sjælden , «  sagde hun ,  » og kan man ikke få den ægte slags , så er det bedre at være fri . — jeg synes også om diamanter , men jeg kan ikke skaffe mig de smukkeste , og derfor har jeg ingen — som de ser ! « 
Hun rørte let med sin vifte ved sin Hals og sine øreflipper . 
» De er dejlig , hvad de så har på , «  sagde han enthousiastisk . 
» Ja , det var nu slet ikke det , vi talte om . «  —hun så aldeles utilgængelig ud . —  » Se på Ida derinde , som 

fører sin kaptajn omkring i triumf , «  sagde hun , efter at have siddet en stund' og set ind i dansesalen . —  » Hun er et sådant sødt barn , men kun et barn , og han er en gammel officer , der har opført mange hundrede kotilloner og friet til mange rige piger før hende . — det er just ikke meget at bygge et tilkommende samliv på ! « 
» Og dog ser man , at en ældre mand ofte kommer til at forkæle en ung hustru , «  indvendte han ivrig . 
» Forkæle ! «  — hun blev rigtig vred . 
» Er det det , man ønsker , at en mand skal forkæle en ? 
Nej , han skal være streng imod en ! « 
» Ja så , de vil have en despot at tjene ! «  udbrød han ,  » Ja , det sværmer mange gode kvinder for . « 
» Når jeg siger streng , «  afbrød hun ,  » så mener jeg dermed , at han skal have store fordringer til det bedste i mig . Han skal forstå meningen med min personlighed og ønske hele dens udvikling . Han skal ville have mig , sådan som gud vil have mig , og ikke gøre mig om , efter sine egne nykker , til noget andet og umuligt . « 
Han stirrede på hende , som om han ville opdage , hvem hun egentlig var . Hans udstående , venlige øjne så så nysgerrige ud . 
» Ja , de kender mig slet ikke , «  sagde hun ,  » De synes , jeg ser godt ud og har noget , som behager dem , det er det hele . Der findes tusinde andre , der se bedre ud end mig , og som kan behage dem på en anden måde . « 
Han ville gøre indvendinger , men hun løftede sin vifte som tegn til , at han skulle tie . 
» Jeg synes godt om dem . Jeg tror , at de er en 

en varmhjertet og hæderlig ung mand—men de er endnu meget ung . « 
» Jeg bliver ældre for hvert år ! «  råbte han i en ynkelig tone . 
» Det bliver jeg også , «  sagde hun og smilede . 
» Ser de ! «  -— hun gjorde et langt ophold . —  » Jeg gifter mig aldrig , før jeg finder en , som jeg kan elske og beundre af mit ganske hjerte . Han skal holde af mig , trofast , beskyttende . Vi kvinder behøve beskyttelse . Men han skal ikke forkæle mig , og jeg skal ikke forkæle ham . Vi skulle gensidig opmuntre hinanden til alt godt , som gode — elskede venner og kammerater . Det skal blive et herligt liv ! « 
Hun rejste sig op og løftede nakken . Hun så så lykkelig ud . 
» Og hvor er han ? «  spurgte han og så sig om , som om hun havde gemt ham et sted mellem planterne . 
» Det ved jeg ikke , «  svarede hun og rystede muntert på hovedet .  » Men han findes nok et sted . « 
» Og hvor vil de finde ham ? « 
» Jeg har slet ikke i sinde at lede efter ham , «  svarede hun .  » Man skal aldrig lede efter sin lykke . Den kommer altid faldende af sig selv ned i skødet på en , når den er moden . « 
» Så de vil aldrig gifte dem med mig ? « 
Hans stemme lød ganske jamrende som en skoledreng , der har fået afslag på en bøn . 
» Nej aldrig , «  sagde hun ; hun så både glad og bestemt ud—  » men jeg kan godt danse med dem ! —  » Kom ! nu spiller de just en sådan dejlig Vals . « 
De standsede i døren og så på de forbIdansende par . — den unge frøken Ida , med sit lyse hår , sværede 

forbi i sin hvide kniplingskjole i den stærke kaptajns arme . 
» Ikke bag ved dem , «  hviskedee hun sagte i døren .  » Langt bag ved , mellem dem , der ikke ville gifte sig med hinanden . « 
» Som de vil , «  sagde han med et suk .  » Men pas på ! — de hænger fast i deres røde kjole ! « 
» Terrakotta ! «  rettede hun strengt . — og så gik de ud til dansen . 

dampskibspassagerer . 
Sommersolen lå og brændte over mælaren . — så langt man fra riddarholmen kunne se , dansede og sittrede solstrålerne som hvide stænk på bølgerne , men længere borte smeltede landskabet hen i solrøg ,* ) der indhyllede bjergene i en rød , lilla tåge , og hvorfra kun nu og da pludselige solglimt brød frem , når et dampskib passerede , hvis blanke punkter kastede lyset tilbage , og forsvandt . 
Det var varmt , den varmeste tid af dagen , og alle 
mennesker vare på landet . 
» Alle mennesker «  vil da sige : de fornemme , som ved denne Års tid er på deres familiegodser , de rige , der er på deres villaer , og så en hel del mennesker , der have skaffet sig et eller andet kryb i ly , hvor de kunne tilbringe sommeren . — den mindste , har-pixsvedende pavillon er tilpas , når den blot ligger ved vandet og har et par fyrretræer til skygge eller en birkelund i nærheden . 
Men skønt  » alle mennesker «  nu er borte fra Stockholm , så er der dog endnu en hel del tilbage . 
* ) solrøg er den slags tåge , der viser sig i luften , når varmen er stærk . 

det ser man denne eftermiddag ved biddarholmen . Dampbådene ligge i en tæt krands , trykkede op til hverandres sider , og alle bringe passagerer i land eller føre passagerer afsted . 
Her ligger nysankomne både , der er i færd med at udtømme deres brogede indhold , og både , som just er færdige til afgang . 
Her er små dampbåde , der kunne gå i den nærmeste del af mælaren og lægge til ved villaerne i de forskellige direktioner , her er andre dampbåde , der kende alle kroge og hjørner af mælaren , og her er større dampskibe , som fra mælaren siden gå ud i Østersøen . — overalt er der en kommen og gåen af alle slags folk . Herrer og damer i sommertoiletter , bej-sende langvejs fra , bybude og dragere , der slæbe på bejsegods , sælgekoner med appelsiner , brystsukker , blomsterbuketter osv . osv . — overalt er der liv og bevægelse med undtagelse af en og anden dampbåd , der for øjeblikket ligger i hvile , og hvorpå en ensom Matros står med armene overkors og ser sig om med en overlegen Bo , eller går og slår vand over dækket , så det flyder som en sø . 
Jeg skulle ombord på en af de større både , der gik syd på , og som just lå færdig til afgang med dampen oppe . 
Folk trængtes på landingsbroen , og ombord vare alle sysselsatte med at indtage deres pladser på dækket og i kahytterne . 
I damesalonen mødtes man af den stille , høflige kahytsjomfru , der ligesom alle hendes lige , havde dette stille , beroligende væsen , der syntes at sige :  » Vær aldeles rolige , mine damer ; jeg kender søen ! 

dens nykker gør ikke mindste indtryk på mig . En dampskibsrejse er slet ikke noget forskrækkeligt , blot noget umådelig ensformigt og kedeligt . Jeg har gjort denne rejse 56 gange , men som jeg siger , der er ingen fare , og i kunne være vis på , at jeg altid skal være rolig og til tjeneste , om det så bliver den stærkeste søgang og i alle komme til at ligge og kaste op . « 
Foran det store spejl står en vase med sirener og pæoner , og alle vandglas er allerede optagne af større og mindre buketter , som de rejsende damer have fået med , allerede halvvisne af solen . Alle messingbeslagene og låsene på kahytsdørene skinne så blanke , og der findes ikke et støvgran på brysselertæppet eller på den stive plush på sofaerne . 
Damerne kaste først et flygtigt blik i spejlet og arrangere deres hatte og halstørklæder , og kaste derefter et andet blik ind i den kahyt , der er dem anvist . De flestes ansigter synes at sige :  » Altså her ! Her er cellen ! Hvem ved , hvilke kvaler man her kommer til at udholde ? « 
Alle gå straks op på dækket igen med undta-tagelse af en ung , blond dame , der synes at være sig bevidst , at hun i ethvert tilfælde er forudbestemt til offer for søsygen . Hun har allerede begyndt at klæde sig af og siger til jomfruen :  » Jeg ved , jeg bliver syg , så snart det begynder at røre sig , derfor lægger jeg mig og tager straks kloral . Frøkenen skal ikke se ind til mig , uden hvis jeg ringer ! «  — og hun trækker sig tilbage bag gardinerne med et så lidende udtryk , som om hun allerede her i havnen følte sig som i fuld orkan på Atlanterhavet . 

oppe på dækket er alt endnu lutter forvirring , men kaptajnen står på kommandobroen og overser hele situationen . Han har et af disse faste , solbrændte sømandsansigter , der på engang udtrykker bestemthed og godmodighed . Bakkenbarterne kruse sig tæt om den brede mund med de små , korte tænder , og øjnene lyse under den blanke kaskjetskærm , både befalende og skælmske . Han er lige opmærksom mod alle , fra den fineste dame til den simpleste tjenestepige , og giver alle , der vende sig til ham , båd og praktiske anvisninger . 
Endelig , endelig begynde folk at ryste sammen på deres respektive pladser , og man kan røre sig lidt . 
En gennemtrængende , hvirvlende piben angiver det andet signal til afgang . — båden krænger ind mod landsiden , for der er mange nede at tage afsked , og nu , som ved alle afskeder , ville alle i sidste øjeblik endelig sige en hel del fuldkommen ligegyldige ting , som er sagt halvhundrede gange før . 
En dame er umådelig urolig . — hun har stadig glemt noget og råber med fortvivlet stemme til en halvvoksen yngling , med lange ben og stråhat , der står på strandbredden :  » Aksel ! min parasol , jeg glemte den i vognen ! « —og da den langbenede bringer den , har hun opdaget nye tab . —  » Min buket ! Aksel , jeg glemte den bestemt på strømsborg . — bring den til moster Lina ! — hører du , moster Lina kan få den , — og ! — hvad ? nej gud dog ! jeg har ikke Lovisas portræt i min pose ! — gå dog endelig hen til tante Jette og se efter , om jeg har glemt det i sovekammeret , og send det med posten , — pak det godt ind , — og så — Aksel ! jeg har fået gale galocher ! det må være Amalies 

galocher ! Bed hende--------- «  her overdøves hun aldeles af larmen omkring dem . 
Der er nogle udvandrere med på båden , der siden skulle fortsætte rejsen over Atlanterhavet . De have slået sig sammen i bagstavnen for indtil sidste øjeblik at kunne se de af deres slægtninge , som have fulgt dem ombord og nu stå på strandbredden og stirre ufravendt mod skibet . — dér står en ung hustru , som skal sige farvel til sin mand . Han skal  » derover «  og prøve sin lykke . Hun har et barn på armen og et andet ved hånden og græder uafbrudt uden at kunne tørre fårene . Hendes unge mand ombord har et bestemt , næsten hårdt udseende . Han nikker til hende med små mellemrum og smiler opmuntrende , men hun bliver ved at græde . 
En gammel kroget mand har fulgt sine to pigebørn ombord . — det er bønderpiger nord fra , bredskuldrede , stærke , lyshårede piger , hvis ansigter ikke kunne skjule det frejdige mod og de store forhåbninger , hvormed de begynde denne rejse . Men de se på den gamle faders bøjede skikkelse og sørgmodige ansigt og tilråbe ham opmuntrende ord .  » Far skal se , det skal nok gå godt ! og så sende vi bud hjem , og far og Cathrine og hans komme bagefter ! «  faderen hører dem ikke , og hans rødkantede , rindende gamle øjne se så bedende og håbløse efter de to unge , der , som de tro , sejle lykken i møde . 
Længere henne på dækket står en ung herre , tilsyneladende en handelsrejsende , og sender uafbrudt med knappen på sin spaserestok slængkys til en ung dame i hvid hat på stranden , idet han blinker med 

øjnene og forsøger at give sit mindre velformede ansigt et udtryk af den saligste ømhed . 
» Amalie ! min engel ! « 
Engelen løfter sig på tåspidserne og siger noget . 
» Hører ikke ! hører ikke ! «  råber elskeren , og bøjer med hånden sit store øre fremad . —  » Men jeg ser dig , min engel , og det er nok ! «  et smil op til begge ørene , og en voldsom regn af Kys med spaserestokken begynder igen , — men med et farer han sammen og taber stokken . 
Det sidste signal flyver med en sådan kraft op imod himlen , at alle fare sammen , og straks efter er det , som om vi rykkedes op med rod . — skibet gør sig løst og brager ud mellem alle de andre skibe , der trænges omkring det . Det bakker og slår skummet heftig omkring sig , tager fart på ny , dunker og stamper i vandet . 
Pludselig bliver alting stille og let . Al kogen og larmen lægger sig . 
Vi er ude af havnen , og sikkert og kraftigt skærer vort skib gennem bølgerne . 
Søen er spejlblank , og kun om kølen bruser vandet som champagneskum . Bag ved os ligger Stockholm med tårne og spir , som om det flød på bølgerne , og Carl Johans rytterstatue tegner sig skarpt og elegant mod den lyse himmel . — fra alle strande lyse birketræerne som lutter solpletter i de mørke fyrreskove . Det flager fra villaerne , og uophørligt møde vi andre dampbåde , små og store , sejlbåde med alle sejl oppe , robåde , der ligge og plaske mellem holmene . Stockholm sender bestandig flere og flere både ud over mælaren , 

så det ofte næsten ser ud , som om de sejlede om kap . 
Der kommer tre større dampskibe i hælene på hverandre , alle malede med lyse farver og arbejdende sig frem , med skummet frådende om forstavnen , så de se ud som store newfoundlandshunde , der er ude at svømme . 
Nu kommer den ene langt foran de andre , og snart er de adskilte og forsvundne i forskellige retninger . 
Næsten alle mennesker er på dækket . — på agterdækket have herrer og damer skaffet stole frem og slået sig ned i små grupper . Langs med rælingen sidde andre og læse eller samtale . Børnene rende frem og tilbage eller ligge på knæ på bænkene og hænge så livsfarlig som muligt ud over rælingen . — på fordækket og mellemdækket har man også slået sig ned på pakker og kasser . 
Udvandrerne have allerede taget deres madkurve frem og spise tavse og alvorlige , som om de anså det folen pligt , straks at begynde at styrke sig mod rejsens forestående besværligheder . 
Der ligger Smiths villa ! Nu er vi straks ved petersberg . — jeg sidder blot og spejder efter et vist tårn , som skal stige op over skovtoppene , højt , højt over alle andre højder . 
Nu løfter det sig over skovene . Der er tomt deroppe på altanen , men jeg kan dog ikke slå mig til ro , førend jeg har passeret dette sted . Alt for mange erindringer svæve deroppe , alt for mange dyrebare minder gemme sig der i skovene . Stumt og ophøjet ligger mit Paradis deroppe , men det er mig dog , som om en egen Duft strømmede ud fra skovene deromkring , og 

som om bølgerne just her slog mod stranden med friskere , mere melodiske bølgeslag , end noget andet sted på jorden . — endnu kan man se det — nu — nu forsvinder det , — forsvinder som alle ens idealer , og nu kan jeg først helt og holdent gå op i at betragte mine medmennesker . 
Fire herrer have slået sig ned ved et bord med kaffe og så mange flasker , af så mange slags drikkevarer , som kun svenske herrer kunne tilvejebringe på et bord . — sodavand , seltservand , punch og cognac , likører af en , to , tre slags . — men disse herrer synes at have stor øvelse . Med ryggen mod landskabet og rygende udsøgte cigarer , er de i en uafbrudt livlig samtale , og imens udføre de deres sikre arbejde . Den ene flaske tømmes efter den anden med en beundringsværdig hurtighed . 
Med ryggen op til kahyttaget sidde to damer og samtale . 
Den ene er en midaldrende frue , noget fyldig , men med en smuk figur ; det lyse , runde ansigt udmærker sig ved en blomstrende farve , en lille tiltalende op-næse , tunge øjenlåg over et par lyseblå nærsynede øjne , og et bestandigt tilfreds og velvilligt smil i de ophøjede mundviger . 
Den anden er meget høj og slank , elegant og smagfuldt klædt , med en stor buket roser i hatten over det sortebrune hår . Jeg ved ikke , om hun er frue eller frøken . 
De tale meget livligt og højt , så det ikke er muligt at undgå at høre deres konversation , hvis indhold dog forbliver en fuldkommen gåde for en . 
» Jo ser du , «  siger fruen med det blonde hår , 

» August kan ikke gå ind derpå . Han er alt for upraktisk , det kunne aldrig gå . « 
» Men så er Terese des mere praktisk , «  indvender den høje , mørke dame .  » Hvis hun og børnene flyttede derned , så kunne jo August slå sig sammen med Frederik . — forresten ved da ingen , om salbynæs bliver solgt . « 
» Nej , det ved såmænd ingen , «  siger den blonde frue med et suk . 
» Men du kan tænke dig , der er dem , der sige , at Johan tænker på at købe det . « 
» Johan ! han er jo i England , « 
» Nej , han er kommet hjem , «  oplyser fruen .  » Og han er endogså kommet hjem forlovet . « 
» Forlovet ! «  den unge slår hænderne sammen .  » Hvad vil Anne-marie sige dertil ! » 
» Ja , hun må vel finde sig deri , «  svarer fruen .  » Hvorfor passede hun ikke på , da hun kunne få ham . Nu er han imidlertid forlovet med en irlandsk dame , som er kattolsk . « 
» Gud , det er jo skrækkeligt , «  bemærker den unge . 
» Hun er forresten af meget god familie «  svarer fruen ,  » og skal være en meget sød og dannet pige . Jeg har kun set hendes portræt , men det er meget indtagende . Hun minder noget om Mimmi . « 
» Ja så , i Mimmis stil , «  siger den anden tankefuldt . 
—  » Men hvad siger farbror til , at hun er kattolik ? « 
» Ja , imellem os sagt , tror jeg nok , at det var et svært slag for ham , «  siger fruen sagte , som om dette var en detaille , der kunne være farlig for os andre at høre , —  » Men han skal være meget indtaget i pigebarnet , og børnene skulle naturligvis døbes . « 

» Døbes ? «  gentager den unge . 
» Ja , katholikerne døbe jo ikke deres børn — eller konfirmere dem ikke , eller hvad det nu er , «  siger fruen og slår med hånden .  » Jeg kender virkelig ikke så nøje til alle deres galskaber . «  —  » Vil du ikke smage på denne chokolade ! «  tilføjer hun , og byder en bonbonniere for at aflede opmærksomheden' fra sine mangelfulde tteologiske kundskaber . 
De fordybe sig i en sammenlignende bedømmelse af de forskellige slags chokolader og se ganske tankefulde ud . På en gang udbryder den unge . 
» Adolf kunne vel ikke mene noget med det telegram  ! « 
» Ja , hvem ved , «  siger fruen .  » Han tænkte måske at overrumple August pludselig , men han skræmte ham da blot . Stakkels August , han er da et rigtigt fjog , ja , et rigtigt fjog , skønt et godt hjerte har han i alt fald . « 
» Men det må dog anstrenge Terese at tænke på alt , bogstavelig på alt , «  udbrød den unge .  » Nu er dog børnene store , og hun kunne trænge til , at Adolf hjalp hende . « 
» Hvor gammel er det , at Vilhelm er ? «  tilføjer hun . 
» Lad mig se ! jo , han er snart femten år , «  siger fruen .  » Og du kan ikke tænke dig , hvor han ligner Johan , skønt han har rødt hår , og Johan er jo kulsort .  « 
» Nej , virkelig ! «  udbrød den unge forundret , og derpå fortsattes konversationen med så mange indviklede familieforhold , navne og personer , at jeg var lige ved at udbryde :  » Men , mine damer , sig mig dog , hvem er August og hvem er Adolf . Og hvilke børn 

har hvilke forældre , og hvordan hænger hele historien sammen ? «  — men jeg overvandt mig og gik hen og satte mig på en anden plads . 
Der stod en ung dame ved rælingen med en lille dreng foran sig på bænken . Han ville på ingen måde sætte sig ned , og hun turde ikke lade ham ligge på knæ alene . Han strakte sig mere og mere frem over rælingen , og den unge moder , der selv så ud som et barn , kunne næppe holde ham . 
» Mor , «  råbte han og gjorde et pludseligt hop , som om han ville styrte sig i søen .  » Jeg kan ikke se fiskene ! — hvorfor gå fiskene deres vej , mor ? « 
» De er måske bange for båden ! «  svarede moderen . 
» Sådanne dumme fisk ! «  sagde han .  » Mor , mor ! jeg siger , at fiskene er dumme . Jeg er ikke bange for båden . Jeg kan godt gå på den ! « 
Han gled ned som en ål på sin lille mave og gav sig til at kile afsted på dækket , moderen efter . 
» Sid nu stille et øjeblik ! «  bad hun . 
» Hvor går den trappe hen , mor ? «  spurgte han .  » Jeg vil op ad den trappe ! « 
» Det kan du ikke ! Den trappe går op til kaptajnen .  « 
» Jeg vil op til kaptajnen ! «  erklærede han og satte afsted . 
Moderen efter og fik fat bag i hans vide bukser , hvorved han istemte et kraftigt krigsråb .  » Jeg vil op til kaptajnen , jeg vil ! « 
Det varede ret længe , inden den unge mand ved hjælp af bønner og stikpenge bevægedes til at tie , men så krøb han igen op på bænken og hang ud over rælingen .  » Du må ikke holde på mine ben ! 

du må ikke pine mig , mor ! «  råbte han og sparkede bag ud med sine små støvler .  » Jeg vil ligge alene og se på fiskene . Gå bort ! «  og så begyndte krigen igen . 
Da den unge frue et øjeblik så sig om , var drengen med et forsvunden . Hverken hun eller jeg havde mærket det . 
I første øjeblik var hun overbevist om , at han var styrtet i søen , men jeg beroligede hende med , at i så fald havde vi bestemt hørt et plump . Ude af sig selv af angst og uro ledte hun efter sit fortabte får , oppe og nede , og jeg fulgte hende . 
Vi fandt ham i al skøn ko siddende på en sæk mellem udvandrerne og gnave på en halvkold pandekage . 
Der på fordækket vare alle slags folk forsamlede , og to musikanter skiftedes til at opmuntre publikum . 
Den ene var en blind Karl , en simpel fyr , der var afskrækkende grim . 
Han sad med sine store fødder , med tæerne indad vendt , og klemte den knirkende harmonika mellem knæene . Kasketten var trukket langt tilbage i nakken , og de blinde , mælkehvide øjne rullede bestandig omkring i hulerne . Han havde en stor cigar hængende i munden , og den slap han ikke et øjeblik , skønt han sang lange viser med mange Vers til sit akkompagnement . 
På den anden side sad en anden med en harmonika . Det var en lille italiensk pige , der havde sin gamle mor eller mormo’r med sig . 
Den gamle var en af disse kulsorte hexetyper , som man kun ser i det sydlige Italien , men hendes udtryk var ganske godmodigt . Hun var sysselsat med uafbrudt 

at brodere hvide strimler — i parenttes sagt har jeg aldrig set noget så kulsort . — hendes datter — eller datterdatter , den lille Anine , var en pige på en fjorten år , klædt i en underlig blanding af reminiscenser af den italienske bondedragt og aflagte stykker af moderne dameklæder . Hun var korthåret og havde et par store , forgyldte ørenringe mellem de tykke fletninger . Jeg havde allerede på afstand hørt hende synge  » Santa Lucia «  med den brede , neapolitanske udtale og med en høj , skingrende stemme ; men midt under sangen begyndte den svenske , blinde Karl at spille en anden Melodi på sin harmonika og med cigaren i munden istemme en vise om et skrækkeligt mord , — jeg ved ikke af hvem eller på hvem . — Anina holdt straks op , lagde sin harmonika fra sig og sad med armene overkors på brystet og så med den mest foragtelige mine på sangeren . 
» Vil du ikke synge igen ? «  spurgte jeg . 
» Gerne , signora ! «  svarede hun .  » Når blot han vil tie ! Men det er vel hverken behageligt eller passende at to synge på en gang hver sin Melodi . « 
Det gav jeg hende naturligvis ret i og udtrykte min misfornøjelse over , at den blinde Karl kunne være så taktløs at afbryde hende . Hun trak på skuldrene . 
» Hvis han var en virkelig artist , skulle jeg intet sige dertil . Jeg ville selv gerne tie for at lytte til nogen , der sang bedre end jeg , — men denne ! Er det at have respekt for kunsten , at synge med cigaren i munden ? «   . ( hun stødte ordene frem i virkelig indignation ) . Det er jo at nedværdige både sig selv og musikken ! «  hun slog med nakken og stødte utålmodigt og foragteligt med sin lille fod mod dækket . 

>hvor kommer du fra ? «  spurgte jeg . 
» Vi er fra Monte casino , «  svarede hun .  » Har sig-noraen måske været ved Monte casino ? « 
Jeg havde aldrig været der , men kun set det vældige kloster trone på sin bjerghøjde i det brændende solskin , da jeg var på vejen til Neapel . 
» Ja så , de har ikke været der . Det er imidlertid  » una cosa incredibile «  , noget utroligt ! « 
» Og hvorfor komme i den lange vej herop ? « 
» Ja , hvad skal man gøre ! «  sagde hun og trak igen på skulderen .  » Fattigdommen ! Man tror altid , at lykken findes der , hvor man selv ikke er , og så vandrede vi afsted , mor og jeg . « 
» Og hvad synes du om at være her ? « 
» Å jo ! å jo ! «  et lille nådigt nik bekræftede det .  » Man må være glad , når man ikke sulter . Heier også gode mennesker , skønt de ofte er så uvidende . « 
» Ja så , du finder dem mere uvidende her end i Italien ? «  spurgte jeg . 
» Ja , jeg ved ikke , hvordan jeg skal udtrykke mig , «  sagde hun og dinglede med benene .  » Her kan jo alle mennesker læse og skrive , men de begribe ingenting — ingenting ! —• hos os kan ingen læse og skrive , men vi begribe tutto ! — alt ! «  sagde hun og strakte alle fem fingre på den venstre hånd i vejret . 
» Og så forstår jeg mig ikke på deres religion her , «  tilføjede hun efter en pause .  » Når jeg beder dem om brød , så give de mig en bog , hvori der står skrevet om , hvordan man skal komme ind i paradiset ! — hvad hjælper det , når man er sulten ! og forresten , hvad vide de om paradiset , protestanter og jøder , som 

de er , der hverken tro på Vorherre Jesus Kristus eller den allerhelligste jomfru . « 
Jeg forsøgte at oplyse hende noget om forholdene , men hun svarede blot : 
» Ja , de er i alt fald hedninger , det ved de lige så godt som jeg ! « 
» Hvor skal de rejse hen ? «  spurgte hun så pludselig for at give samtalen en anden vending . Jeg oplyste hende om , at jeg skulle ned til det sydlige Sverrige og besøge en veninde . 
» Ja så , en veninde , er hun rig ? « 
» Å ja , hun har det ganske godt ! «  svarede jeg . 
» Men de selv , de er bestemt rig ! «  sagde hun ; det var klart , at hun dermed ville sige mig en artighed . 
Jeg svarede hende , at nu tog hun rent fejl . 
Hun tog da og strøg mit højre ærme op med sin lille solbrændte hånd . 
» Hvad ser du efter ? «  spurgte jeg . 
» Jeg ville se , om de havde armbånd , «  svarede hun .  » Alle damer med armbånd er rige . « 
» Men ,somdu ser , har jeg intet armbånd ! «  svarede jeg . 
» Nej , «  sagde hun resigneret .  » Men de behøver ikke heller derfor at være fattig . — har de børn ? « 
» Ja , en hel skare ! «  svarede jeg . 
» Det må være besværligt , «  sagde hun .  » Jeg ville ikke gerne have mange børn . Tænk dem ! vor værtinde i Stockholm har fået atten — atten børn ! — men hun er alligevel frisk og sund , lige så frisk og sund som jeg selv . «  hun så på mig , som om hun ventede , at denne meddelelse skulle gøre et overvældende indtryk på mig , men hun var øjensynlig ikke tilfreds med resultatet . 

» Det interesserer dem ikke . Nej , jeg ser , at det ikke interesserer dem . Men nu tier han da endelig , den bestia , «  tilføjede hun , da den blinde Karl gjorde en pause for at drikke brændevin af en ølflaske .  » Nu skal jeg synge for dem igen ! «  hun tog harmonikaen , slog det ene ben over det andet og begyndte igen med sin gennemtrængende stemme :  » O bella Napoli ! «  , medens moderen sad stiltiende og syede og blot af og til med et blik fra sine kulsorte øjne gav tilkende , at hun vogtede over sin skat . 
I et hjørne af dækket var en del personer krøbne sammen og lyttede til en , der læste meget højt af en bønnebog med en ensformig , snøvlende stemme . Det var medlemmer af en eller anden sekt , der skulle syd på til et bønnemøde . De havde alle dette pinlige udtryk , der på engang vidner om ekstase og intolerance , der er ejendommelig for alle sekteriske personer . Noget fraværende , indadvendt i blikket ligesom hos mennesker , der tage morfin , noget hårdt og sammenpresset om læberne , og så dette udtryk af souveræn , ukristelig foragt , hvormed de se ned på hele den øvrige fortabte verden . 
De standsede ikke deres læsning , når nogen gik forbi , men forelæseren hævede snarere stemmen , som for muligvis at fængsle en tilfældig tilhører . En af dem rakte mig med en mine af overlegen medlidenhed et lille skrift og lagde sig så igen ned på sin sæk , sukkede dybt og lyttede til forelæseren . 
Jeg bladede lidt i bogen , han havde rakt mig . Der fandtes en hel del ord trykte med kursiv stil , en hel del citater af ubekendte religiøse forfattere og en hel del slængudtryk , betegnende for sekter . Det hele var 

skrevet i denne gemytlige tone , der er betegnende for alle sekter , der betage døden al dens rædsel og himlen al dens fjernhed og behandler Vorherre som en vel-bekjendt gammel onkel , med hvem disse udvalgte er særlig intime . Noget særligt frastødende , som al bornert arrogance fremkalder . Jeg lagde heftet fra mig på en bænk og lod det ligge , og gik så videre . 
Solen begyndte at dale og konversationen mellem de drikkende herrer blev mere og mere højrøstet . En af dem , den tykkeste og ældste , havde en ung datter med , en yndig pige på sytten år , som han ikke talte et ord med . Hun sad hele tiden og læste i en del af  » Tauchnitz edition «  med hatten trykket ned over panden og hånden på sin lille rejsetaske , der hang over hendes skulder . Hun bogstavelig slugte sin roman , men da hun så op mellem to kapitler , blev hun pludselig rosenrød over hele ansigtet , bøjede hovedet til en let hilsen og slog hurtig øjnene ned . Hilsenen gjaldt en ganske ung student i hvid studenterhue , som stod ved den ene ræling og længe havde betragtet hende . Han vovede ikke at nærme sig til hende , men hans blikke strejfede hende uophørligt , skønt han lod , som om han med særlig interesse fikserede adskillige detailler på dampskibet . 
Fra det øjeblik af , at den unge dame havde opdaget , at han var med ombord , læste hun ikke med samme Iver som før ; det forekom mig næsten , som om hun i en halv time ad gangen slet ikke vendte blad , og også hun fik en pludselig interesse for udsigten på den side , studenten stod . Det var en meget stiltiende og stj ålen samtale på afstand , men den syntes mig ganske indholdsrig og rørende . Den havde ung 

dommens hele første skønne Duft , ligeså dirrende , lys og uskyldig som birkene på stranden .  » Ja , elsk i væk ! «  tænkte jeg .  » Det er såmænd det forstandigste , i kan gøre . « 
Den handelsrejsende gik i en bestandig riindgang på dækket med hænderne på ryggen og små bestemte skridt , hvoraf ethvert bragte hans smalle ben til at ryste lidt . Han kastede af og til et nådigt , ligegyldigt blik over siden til de sommerstrålende kyster og fortsatte så sin vandring . Til sidst måtte han dog være bleven træt , for han slog sig ned og forlangte toddy . Med den foran sig trøstede han sig over afskeden med sin elskede ved meget grundigt at studere et par numre af  » Søndagsnissen «  . 
Solen sank mere og mere , alle farver i landskabet blev mørkere , vandet og luften lysere . Man talte og spadserede frem og tilbage , dukkede op og ned af kahytten , drak punch , læste bønner og sang gadeviser vexelvis . 
Men midt i denne menneskeforsamling var der en , der særlig tildrog sig min opmærksomhed , en , der var og blev alene på hele rejsen . Det var en dame på en tredive år , klædt med den største enkelhed , men hvis toilette dog vidnede om , at hun ikke tilhørte den fattige klasse , men tværtimod var en dame  » af stand «  , som man siger . Hun var af middelhøjde , smidig og slank med et fint , ovalt ansigt og en ualmindelig smuk mund . Panden var halvt dækket af det lille slør , der faldt ned fra den mørke sommerhat , men derunder lyste et par store , grå øjne med fine sorte øjenbryn , et par sjælfulde , kloge , melankolske øjne , som ikke fæstedes på nogen eller noget omkring hende . Hnn 

sad med byggen mod rælingen og den lange regnkåbe tæt trukket sammen om sig . De små behandskede hænder , der lå over hinanden i hendes skød , holdt hverken nogen bog eller parasol . Under den grå rejsedragt stak spidsen af en lille støvle frem , og sådan sad hun ubevægelig , aldeles ubevægelig den ene time efter den anden . Hun så ikke ned . Hun så hen for sig , ud over søen , men hendes blik hvilede ikke på noget . Det var , som om hun blot sad og så ud efter en eller anden stor , forfærdelig , uforståelig sorg , som hun grundede og grundede på . Havde disse øjne grædt meget , så vare de nu trætte , for de havde dette hjertegribende udtryk , som al stum smerte har . Hendes minespil forandrede sig nu og da . Det kunne pludselig trække i musklerne om munden , eller de fine øjenbryn sænktes og gav blikket et endnu mørkere , næsten truende udtryk . Så lagde det sig igen som et kruset vand , der glatter sig , og hun sad igen ubevægelig og stirrede ud efter sin tabte lykke . 
Ser man nogen græde , så synes man , at man haren slags ret til at spørge hvorfor , eller i det mindste til at være venlig imod dem ; men en sådan stum sorg imponerer en så forunderligt . Jeg ville ikke have kunnet henvende selv det ligegyldigste spørgsmål til hende , og jeg følte det næsten som en fornærmelse imod hende , når man talte og lo for meget i hendes nærhed ; men hun syntes selv intet at mærke ; hun havde hele sin sjæl og alle sine tanker koncentreret på et , noget som hun holdt fast og uberørt af alt , hvad der bevægede sig omkring hende . Hun rejste sig ikke , hun drejede aldrig hovedet . Ikke en gang ved al den larm , der opstod , da man landede ved sødertelje , 

viste hun noget tegn til , at det forstyrrede hende . Hun blev siddende stum og ubevægelig . Derimod kom der her ved landingsstedet en livlig bevægelse over alle passagerer . Flere af dem havde bekendte imellem badegæsterne , der spadserede på kanalvolden , og der opstod en livlig handel med alle madammerne , der solgte kringler og peberkager og som banede sig vej ombord med deres kræmmerhuse . Jeg så den unge handelsrejsende stoppe alle lommer fulde af papirsposer med kringler , og den lille ustyrlige dreng gå omkring i triumf med to pebberkager , der vare lige så lange som han selv . Da alle uvedkommende igen vare viste fra borde , gled båden sagte op ad kanalen . 
Det var blevet aften , og fine , lange tågestrimler svømmede over vandet og hang som luftige slør over de nederste skove . Himlen var mørkerød ved solnedgangen men gik længere ude over i rosa , orange og gult , som så fortonede sig i en glasklar , grønblå farve , der steg som en stor cirkel højt over horisonten . Men lige over vore hoveder var den mørkere , en dyb , svømmende violet , hvorfra en og anden fjern stjerne dryppede frem . Kaptajnen stod opmærksom i forstavnen og gav tegn til , når de lange , tudende signaler skulle anmelde dampskibets komme . 
Madklokken ringede til aftensmaden , og de fleste dukkede ned i den kvalme kahyt for at spise til aften . 
Det mørknedes sagte og umærkeligt mere og mere . Nattetågerne kom bestandig tættere og mere isnende krybende over søen , sivene raslede ved strandbredden , og tyst , snigende som en underlig åndeagtig åbenbarelse gled båden fremad . 
Herrerne ved toddyglassene vare blevne søvnige , 

og den ene efter den anden traskede ned i kahytten . Den lille dreng var for længe siden forsvundet med sin moder , og den unge handelsrejsende , der længe havde stået og halvrystet i sin tynde regnkappe , begav sig nu også ned . På fordækket var musikken ophørt . Den blinde Karl var gået iland i sødertelje , og Anina sov med harmonikaen i skødet , indhyllet i sin moders shawl , og drømte om Neapels bjerge . Kaptajnen havde uddelt presenninger og en og anden filt til de fattigste og mest tyndklædte blandt passagererne på fordækket . De lå i store grupper mellem alle de mørke pakker og bylter , og kun deres ansigter , sovende eller halv-vågne , lyste hvide i skumringen . 
De to fruer , der hele tiden havde ført den livligste samtale , havde lidt efter lidt begyndt at gabe , derefter at tie og sagde nu tavse , overvundne af tausheden i naturen omkring dem , til også de begave sig til hvile . 
Den unge pige med tauchnitz-exemplaret havde for længe siden ophørt at læse . Hun stod ved rælingen og så ud til de tågebeslørede strande , hvor et og andet lys funklede fra et landsted mellem de mørke graner . Den unge student kom bestandig nærmere og nærmere til hende , og da alle de andre passagerer vare gåde til ro , var han kommet hende så nær , at de begge i mørket sammensmeltede til et skyggebillede for mig . De stod længe og hviskedee , så sagte , at det ikke hørtes i stilheden , og til sidst bøjede han sin hvide hue ganske nær til det lyse slør på hendes hat . 
Ingen kan vel tro , at han kyssede hende ? Straks efter gik hun ned . Han stod endnu en stund i forstavnen og så ud , og så forsvandt også han . 
Det blev tavsere og tavsere omkring båden . Ikke 

en bølge rørte sig , og lydløst gled vi frem gennem tågerne . Kysterne blev mere og mere ubeboede og golde , jo mere vi nærmede os havet , som allerede blinkede os i møde . 
En lille spæd halvmåne stod som et sølvtegn bag birkelundene , men gav intet lys . 
Alle passagererne sov . Kun et ansigt så jeg endnu gennem mørket , et par store , dunkle , smertefulde øjne , der stirrede ud mod en hemmelighedsfuld , ufattelig sorg . Så forsvandt også dette ansigt i mørket , og det blev nat . 

midsommerbrev . 
Kære ven ! 
Hvis du sad , hvor jeg nu sidder , så ville du bestemt være enig med mig , når jeg siger , at Sverig er det skønneste land på jorden . 
Kom nu ikke og fortæl mig , at det sagde jeg ikke for ti eller femten år siden . Jeg ved intet værre , end når folk serverer en ens gamle udtalelser , og jeg ved intet dummere end mennesker , som aldrig kunne få nye indtryk . Snarere holder jeg mig til det gamle indiske ordsprog , der siger ,  » En viis mand forandrer sine anskuelser . «  visselig kan jeg endnu godt se , at Norge og Schweiz har højere bjerge , end der er hos os , at Danmark og England har flere bøgetræer , og at Italien har disse ideale , guddommelige linjer over det smeltende landskab , som intet på jorden ligner , men Sverig har sin egne , fortryllende skønhed , der lidt efter lidt har fanget mig i sine garn , og nu er jeg fangen — fangen . Det er samme skønhed , som visse mennesker have , der hverken eje den fuldkomne form eller de brillante farver , men som består i noget vekslende , uudgrundeligt , en blanding af dunkel melankoli og pludselige solglimt , noget , der lokker og trækker sig tilbage , noget , der be91 

stændig holder en vågen , opmærksom , forventningsfuld efter , hvad der nu skal komme . 
Men ligesom visse individer sommetider kan være repræsentanter for det bedste hos den nation , de tilhøre , så kan også visse steder i et land ligesom koncentreret sammenfatte alle de bedste ingredienser i et lands natur , og sådan er just det sted , hvor jeg nu bor . 
Alt , hvad det mellemste Sverig har af skønhed og fortryllelse , er samlet her på en plet , et lille kongerige , uden for hvis grændser man ikke behøver at gå , for at have gået nok for hele dagen ! 
Jeg vågner ved at luften strømmer ind igennem mit åbne vindue . En luft , der er ren og let som bjergluft og får pludselige svale , livlige bevægelser fra søen dybt dernede , og så igen bringer varm vellugt fra fyrreskoven , eller rosenduft fra plænen udenfor . 
Jed ved intet , der gør et så direkte overvældende indtryk på mig , som disse pludselige pust af vellugt , som fyrreskoven udsender . Det er , som når man går i sine egne sorgløse tanker og lader alle slags billeder glide sig forbi , og så pludselig erindringen om en , som er ens hjerte allernærmest , springer frem for en med en øjeblikkelig , berusende styrke . Man står stille med et ryk , som om nogen holdt en fast og hviskedee :  » Her er jeg ! «  — Just sådan kommer disse uventede hilsener fra skovens skjulte hemmeligheder . — de komme ikke , når man vil , eller når man kalder på dem . De ligesom lure på en og overfalde en , når man mindst venter det , Just som ens mægtigste erindringer gå til værks . 
Gid jeg kunne sende dig et favntag af denne luft , 

så ren , så let at ånde som ætter , og dog så opfyldt af alle de bedste stoffer , som naturen udstråler ! 
Det er dette , som er så herligt , denne renhed , der er så indholdsrig . Jeg ved nok , at der er folk som tro , at renhed er det samme som befrielse fra al jordiskt . En sådan renhed er tomhed . Nej , så forklarer naturen det bedre . Den sender al sin vellugt , alle sine farver , og himlen samler dem og lader dem slå sammen over ens hoved i denne guldglindsende sommer-himmel . 
Jeg længes efter at komme ud , og jeg skynder mig med badet og med at få de tyndeste sko , den letteste hat , den mindst besværlige morgendragt på , og så ud i skoven ! 
Fra mine vinduer ser jeg over trætoppene , men fra den modsatte side af huset er jeg direkte inde i skovdybet . 
Granerne stå høje og sortegrønne . Der er så natdyb skygge på det grønne Mos under dem , og kun af og til gennembores den af en solstråle , som af en dolk , og en gul blomst lyser og dirrer derinde som en ædelsten . Birkene , som her er af en usædvanlig højde og slankhed , stå med deres hvide stammer og lange slæbende slør , der kun af og til røre sig let ; ved siden af dem lindene , der nu have blomsterknopper og hvis brede , bladfulde grene strække sig som vifter over klippestenene , egene , der have arbejdet sig frem med knudrede kviste og hårde erfaringer , men som nu også er blevne veteraner i skoven , og derimellem axelbær , rønnetræer , hasselbuske og lønne , vekslende i uendelige nuancer af grønt , brunt og gråt , i gylden glans , i 

gennemsigtig klarhed som havvand , i dybe fløjelsagtige skygger . — men midt imellem alle skovens ubevægelige , sommerstille træer stå espene . Deres stammer er også her blevne høje og slanke , løvet er tæt og friskt , men de have aldrig ro . — som tusinde urolige hjerter-hænge bladene på de fine stilke , skælve , dirre og vende sig , end sagte svirrende , og så på engang med en raslen i hele kronen , som om en evig , utrøstelig sorg rystede dem dag og nat . 
Jeg ser op i himlen . — den er strålende , uendelig blå . Man kan ikke kalde det vindpust , der strømmer op fra søen , kun friske åndedræt , og dog skælver og dirrer espeløvet . — det er , som om de alene ikke følte eller forstøde denne himmelske klarhed , hvori nu hele den øvrige natur hviler sig , og som om den mindste , umærkelige bevægelse fra den verden , hvori de leve , bragte hele deres væsen i oprør . — hvis de vare mennesker , ville nok andre mennesker kalde dem  » nervøse «  . — hvad vil det sige ? Væsener , som ikke er modtagelige for himlens trøst og ikke kunne adspredes eller rives med af jordens glæde omkring dem , det er jo bare sygelighed og griller ! Virkelige hjertesorger har aldrig mange forstået sig på , sådanne hjertesorger , som folk må leve med . At dø af dem , som en gran for en stormvind , — det er en anden sag , det er mere dramatiskt og vækker sympatti . 
Jeg kan aldrig lade være med at vende mig om efter espene , som om jeg troede , at de måske skulle ophøre at dirre , når jeg var gået forbi . 
Her går vejen ned til søen . 
Endnu falde morgenens lange skygger over den . 

tyttebærbuskene og græsstråene have endnu dråber på , og over stenene styrte de ville kaprifolier som små vandfald , med en dugget tåge over bladene . 
Efter regnen forleden er der kommet lidt vand i bjergbækken . Den falder med en klirrende metalklang ned over stenene . Bregnerne stå i store , saftige buketter og brede sig over den . — de synes at kende den og bryde sig ikke om dens nykker . 
» Ja nu har den kun lidt vand , og sommetider er den rent ud sagt tør , «  synes de at sige .  » Men i 
skulle se den om våren og om høsten ! — å gud ! 
Da drukner den en næsten med sine kærtegn ! — man må have tålmodighed og lade den have sine frihed ! « 
— og de holde sig friske . De leve i alt fald af bæk- 
kens nærhed . 
Nu er jeg ved søen , på den lukkede vej , hvorover så mange mægtige træer skygge . — dernede ligger vandet lyseblå ! som atlask . Det rører sig næppe på dybet , men ind imod stranden komme lange , buede bølger og slå med en sagte plasken mod stenene . 
Derude svømme de små skovbevoksede øer , og langt borte ligger Stockholm som en hvid drøm , en trylle-stad , hvor det aller forunderligste må kunne ske , hvorfra at lykke må kunne komme . Når en damper passerer forbi , kommer der en pludselig bevægelse i vandet . Bølgerne samle sig , løfte sig og se efter dem , skynde sig så af alle kræfter til stranden for at se , hvem der kan komme først , og råbe i munden på hverandre : 
» Så i den ? Så i den ? den var god ! og hvor den plaskede ! «  — og så gynge de endnu lidt og kaste vand i ansigtet på ellebuskene , og søen er igen stille . 

morgenen bliver middag og middagen bliver aften , uden at man mærker det . — det er , som om tid og eum ikke eksisterede mere , men timerne glide lydløse over jorden og smelte sammen med solstrålerne og skyggerne . 
Roserne springe ud og visne , hver dag nye , hver dag friske , bestandig samme slags og dog en evig mangfoldighed . 
Fuglene have også sine visse melodier , men de sige vistnok uendeligt meget med de toner , de kan . — Heier en sådan mængde fugle i granskoven , og du kan ikke tænke dig hvilkekjærlighedserklæringer de gøre hverandre fra morgen til aften . — stillitsen , bogfinken og droslen har hver sin måde at udtrykke sine følelser på . 
Henimod aften blive droslerne aldeles overvældede af deres ømme følelser . De forsikre om og sværge på deres kærlighed med så mange hellige eder og ømme sukke , at det lyder , som om de sommetider vare i færd med at få det i den gale Hals . 
Og den tilbedte genstand svarer på afstand :  » Bliv ved ! bliv ved ! Jeg kan godt høre endnu mere , sparendelig ikke på udtrykkene ! «  og så synker solen . 
Vi sidde på altanen deroppe og se søen under vore fødder glatte sig mere og mere og få en farve . som smeltede opaler . Himlen gløder i dunkelt guld . Granskoven mørkner , og langt borte mellem de små Holme stige lette blåagtige tåger op og brede sig i vekslende farver dybt nede over vandfladen . — der komme dampbådene glidende , tyste flyde de hen over vandet med en hvid lygte hejset højt over forstavnen . 
Når jeg sidder her og ser en af disse flydende stjerner komme svævende over vandet hen imod mig , 

så tænker jeg altid :  » Der kommer lykken ! den findes , og den kommer svævende der , til mig ! «  —og så glide de forbi . 
Og himlen bliver mattere , — ikke mørk . Det er jo midsommer nu , men man stirrer og stirrer for til sidst at kunne opdage en stjerne , en lille sittrende stjerne inde i himlens guldglands . Den står så langt borte , i andre fjerne verdener . Nu holde stjernerne sig på afstand . De synes vel , at vi nu have nok af jordens herlighed og kunne undvære dem . — når det bliver mørkt til vinter , komme de frem og trøste os . 
Længe , længe sidde vi og hviske på altanen , sådan som man altid gør , når naturen ikke vil forstyrres i sin søvn . Eller også tie vi , og hun , du ved nok hvem , synger for os . 
Det er så underligt at sidde tavs og se ud i den dæmrende tavse nat , medens disse lidenskabelige toner fra et menneskeligt hjerte stige op og klinge om os , kæmpende , truende , smertelige , fulde af al den kval og strid , som en sjæl kan rumme . 
De skylle sammen som bølger om mit hoved , synke ned og dø hen , og alt er igen stille og drømmende derude i natten . 
Man skulle aldrig gå i seng her , hvis man ikke vidste , at det at vågne , var at vågne til en ny lyksalighed og en ny beundring . 
Ja ved du hvad , når jeg går i disse skove , kunne jeg begynde at tro , at lyksaligheden virkelig findes på jorden . 
Når jeg får de varme solstråler i nakken og endda har skygge over mit hoved , når al denne friskhed og vellugt vifter over mit ansigt , og al dette skæl 

vende , vekslende liv rører sig omkring mig , så føler jeg det ofte , som om jeg aldrig skulle trættes derved , selv om det varede i evighed på samme måde . — man forstår , at meningen er , at vi skulle være lykkelige . 
Men vi er ikke lykkelige . 
En dag kom en af husets folk og fortalte mig , at i en af de nybyggede villaer ved stranden , et stykke vej borte , lå en ung kvinde i den største fattigdom . — hendes mand var maskinist på et dampskib , men affæren lykkedes ikke , og han gik nu arbejdsløs i Stockholm . Hun boede her på et tagkammer med tre små børn , og forrige nat havde hun fået to drenge på engang . 
Da vi kom derop , var det ene nyfødte barn allerede dødt , det andet lå og jamrede som en" lille syg fugleunge . 
Moderen sad i sengen , bleg , forsulten , tåreløs , med dette udtryk af en hård , hjælpeløs smerte , som lange lidelser og forsagelser giver . — der fandtes ikke en bid brød i huset . 
Som hjælp havde den unge moder ikke andre end en fjortenårs pige , som var kommet fra Stockholm og havde sin egen moder med , som hun ikke kunne forlade . Denne kvinde var blevet lam af et slagtilfælde og kunne ikke tale . Hun var kun nogle og tredive år og så endnu yngre ud , men jeg har næsten aldrig set et sådant billede på fortvivlelse . Med kortklippet hår , stift stirrende øjne , stod hun stum og ubevægelig , snart i et , snart i et andet hjørne af stuen . 
Hun var klædt i kort kjole , de usleste sammenlappede pjalter , og med et par store herrestøvler på benene . Hænderne vare magre og fine . Hun kunne slet ikke foretage sig noget arbejde . Den anden kone 

fortalte mig , at denne ulykkelige kvinde havde haft elleve børn , og hendes mand gik nu også arbejdsløs . 
Børnene sprang omkring , snavsede og sorgløse , og tittede forundrede på de fremmede . — jeg kan ikke sige dig , hvilket forfærdeligt indtryk dette værelse gjorde på mig , hvor der blot fandtes den bitre fortvivlelse , der stirrede på mig fra disse to kvinders hjælpeløse ansigter . — og hvilken hjælp skulle der ikke til , for blot at bringe nogen lindring derinde ? — ja , hvis man kunne skaffe to mænd arbejdsfortjeneste , opdrage en flok forsømte børn , give sundhed og kræfter tilbage til et menneske , som livets hårdhed havde ødelagt ! 
Alt andet ville være , som at kaste en sten i bølgerne . 
Det værste var at se de kolde , næsten fjendtlige blikke , hvormed moderen så på børnene , der ville have mad , og se den glæde , der lyste i hendes ansigt , da begge de sidste små døde . — og så denne tone , hvori hun talte om sin mand , han , som gav hende hele byrden af børnene og så blev borte og drak den smule penge op , han kunne fortjene . 
Udenfor plaskede søen med sølvagtige bølger . Det gnistrede i de fugtige løvtræer langs med strandkanten , svalerne fløj forbi vinduet med hurtige glædeshvin , — og derinde ! — dette er hvad menneskelivet byder , ikke en eller hundrede , men mange tusinder ! 
Da jeg kom ud , var det ved solnedgang . Det havde været en varm , drømmende dag , hvor naturen havde stået ubevægelig , næsten tynget af lys og varme . Nu kom aftenbrisen , og på engang vågnede alt til et nyt liv . — bølgerne løb lange , med taktfaste slag mod stranden , og alle buske og træer op ad bjerget 

skælvede og raslede , som om de viftede en velkomsthilsen til en , der styrede mod land . — skyggerne ude over øerne begyndte at blive violette , medens piletræerne hist og her lyste hvidgule i solnedgangen . 
Overalt var der et spil af farver , en sittren af stråler og skygger , der sammenslyngede sig og opløste sig , for så igen at smelte sammen i harmonier . — det var en stor symfoni , hvor ingen klang manglede . 
Jorden var som elastisk under mine fødder . Jeg kunne kun i fulde drag indånde denne levendegjø-rende , bærende luft . 
Og al denne rigdom rækker naturen jo til os alle , alle . — hvorfor skal da så mange ulykkelige udelukkes derfra ? Hvorfor skal menneskelivet medføre sådanne smerter og sådan en nød , at naturens trøst ikke længer kan trænge igennem ? 
Hvad er det for en unaturlig , kunstig , dårlig konstrueret bygning , samfundet har opbygget til sig , som bestandig behøver stræbepiller , for ikke at falde sammen , og som dog bestandig styrter ind , så på det ene og så på det andet sted , og begraver tusinder af mennesker under sit grus ? 
Friskhed , liv , bestandig vekslende skønhed og kraft byder naturens verden , og menneskene have deri skabt en anden verden af nød og smerter , af sygdom og fattigdom . 
Jeg ved nok , at vise og gode mennesker søge at forbedre dette vanskabte produkt , som menneskeslægten har sammensat , men det er , som om det aldrig rigtigt skulle kunne lykkes . Der synes at være et galt tal et sted i begyndelsen af regnskabet , som er grund til , at facit aldrig bliver rigtigt . Det eneste man kan gøre , 

er at lide med dem , der lide , at beundre-dem og i sin angst gribe om sig og søge at hjælpe det , som man nærmest kan få fat i . 
Når jeg ser på disse ideale træer , der løfte sig så fuldkomne over mit hoved , og fordyber mig i dette mangfoldige dunkle grønne , der skifter derunder , så forstår jeg så godt , at malerne ville befolke naturen med velskabte , lykkelige mennesker , at de ville male nymfer og dryader og dansende amoriner , der kunne tumle sig om i naturen som en del af den . 
Men det er også kun guder , der passe dertil . — det skal være Diana med sine nymfer , der komme listende over det duggede græs med halvmånen i håret , eller Apolio , der bryder frem i egekrattet med stråler om hovedet , eller en lille nøgen Amor , der gemmer sig bag en hasselbusk for at skyde på bogfinken og droslerne , så de blive forelskede i hverandre . 
Vi mennesker er som pletter i landskabet . Da jeg kom ud fra dette elendige , glædeløse hjem , følte jeg stærkere end nogensinde , at naturen lå for mig som det tabte Paradis . 
Ja , det er en gåde , som ingen svarer en på . — vi sad deroppe på altanen , da solen var gået ned og rørte ved disse strenge . — jeg kan ikke sige , at vi talte derom ; man taler jo ikke om , hvad man ikke kan formulere . 
En af mine venner , en glad , virksom mand lo ad mig . 
Jeg ville vel ikke , at vi igen skulle blive urmennesker og bo i huler , eller steppeindianere og drive omkring som nomader . Jeg måtte vel kunne se , hvordan verden dag for dag gik frem ? Melankoli duer til ingenting ; 

man skal smøje ærmerne op og tage fat , det er meningen . 
Ja det er meningen , det er ganske sandt , men alligevel komme de undrende spørgsmål , de uløste gåder , og røre ved ens skulder og skræmme en ligesom de store natsommerfugle , der just nu slog mig forbi . 
Det er næsten , som om de yngste bedst kunne forstå mig . Jeg ser et par grublende , alvorlige , unge øjne ved min side , der se spørgende , undrende langt , langt ind i fremtiden , den beslørede , hemmelighedsfulde fremtid , der ligger som et sagaland langt borte , ligesom søen dernede i de svømmende natteskygger , og hvorfra måske engang , hvem ved det ? en ny morgensol skal bryde frem . 
Sig ikke min ven , at jeg er sentimental . Jeg forsikrer dig , at just det er jeg ikke , men i dette Paradis , hvor jeg lever , ønsker jeg , smægter jeg efter , at vi engang alle , alle sammen kunne være lykkelige . — måtte du være det ! ønsker din ven 
Helene nyblom . 

mellem Neapel og rom . 
Vi kom fra Neapel . — det havde været den aller pragtfuldeste oktoberdag og endnu rullede solen som en stor , rund ildkugle ned over den mørkeblå himmel mod horizonten . Samme dag vare vi vendte tilbage fra Sorrento , og på vejen ind til Neapel havde vi passeret en af de små byer ved golfen , hvor en Madonna celebrerede sin  » festa «  . Så vidt jeg husker , kaldtes hun  » Madonna della neve «  ; i alt fald erindrer jeg , at man fortalte os , at hendes kirke var bleven opbygget på en plet , hvor der en gang pludselig var falden sne , og midt i denne sne havde en præst fundet et mariabillede . Man gjorde overordentlig stor stads af . hende , og det var ikke alene processionen , der bar hendes billede til kirken , vi mødte på vejen , men også den lange skare mennesker , der kom fra Neapel for at gøre hende sin opvartning . På den brede , faste landevej lå kalkstøvet tæt som sne , og så snart en vogn rullede frem , dreves det op som tætte , hvide støvskyer . Det hvirvlede i en uafbrudt masse i løbet af en to timers tid på vejen til Neapel , thi et uoverskueligt tog af vogne styrtede frem med gæster til Madonna . To , sommetider tre vogne kørte ved siden af hverandre  ; størstedelen vare store åbne wienervogne , 

hvori der gerne sad tre damer i rad på forsædet , to æ tre på bagsædet og så en eller anden lille herre eller et par børn indeklenite imellem dem . Hos kusken havde også for det meste et par stykker , måske tjenestepigerne , taget plads . At dømme efter de damers klædedragt , der sagde i vognen , tilhørte de fleste af dem ikke de finere klasser , men vare sandsynligvis borgerkoner og døtre . De sagde næsten alle med bart hår , hvori blomster og nåle vare indstukne , bare svære halsbånd af guld , koraller eller Perler og vare iførte silkekjoler af alle regnbuens farver , hvilke de med en overlegen flothed lod falde ud over vognkanten og de støvede hjul . I de bekvemme vogne sagde de tilbagekastede med hænderne overkors og fingrene besatte med ringe . Jeg husker blandt andet en dame , som vor kusk sagde os var en rig bagers hustru . Hun så udmærket godt ud , stor og svær , og var klædt fra top til tå i hvidt silke med guldsmykker . 
Men ikke alene menneskene vare iførte deres fineste stads , også de tre heste , som vare forspændte i rad for hver vogn , bare blomster og fjer i hovedtøjet , og seletøjet var besat med fryndser af svinebørster . Under høje råb og pidskeknald fra kusken styrtede de hen ad landevejen som væddeløbsheste . Mellem disse vogne , der tilhørte det rige borgerskab , kom så de fattigere folks ekvipager , de såkaldte  » kam «  , der bestå af en bund med rækværk om , omtrent som et stort bur , der står på to hjul og trækkes af en hest . I et sådant bur kunne en hel masse mennesker være sammenpakkede , alle stående . Der var unge piger , soldater og drenge , fede præster og gamle kjærlinger , og det var i sandhed gådefuldt for os nordboer at be 

gribe , hvordan en stakkels hest kunne trække et sådant læs . Også disse vogne fore afsted i lignende fart , og der var en bestandig kappestrid for at komme først eller at trænge sig ind imellem andre vogne , så det rigtigt gyste i en af angst for , hvordan det skulle gå . Men som fisk smuttede de forbi hverandre , skreg og råbte , smældede og knaldede med piskene . Man sad i en bestandig spænding for at kunne sluge alting med øjnene , medens man stormede forbi . Man mærkede , at det var en primadonna af første slags , hvis fest man således fejrede . 
Desværre kunne vi hverken standse eller vende om . Vor vej gik til Neapel og hen ad aften satte vi os til eo i en anden klasses waggon på det tog , der gik til eom . 
Inde i den kupé , hvori vi sagde , befandt der sig , foruden os , en underofficer ved bersagliererne , en ung præst og en ældre mand , der så ud som en landmand fra eomagna . Han bar en af de bredskyggede hatte , som folk dér gå med , og havde en kappe , fodret med fåreskind , over skulderen . 
Han sad lidt for sig selv ved et vindue og lod til at halvsove . 
Det var en smuk mand med et alvorligt , mildt ansigt . Han havde kraftige hænder og arme og bar sin kappe , kastet over skulderen , med en så fornem Gracie , at den ligeså godt kunne have været en fløjelskåbe . 
Bersagliereofficeren var en ung mand på nogle og tyve år . Han så umådelig flot ud med sin blanke hat med den store fjerbusk på tre hår , smal om livet , bred over skuldrene , elegant i dragt og holdning som næsten alle italienske militære . Han havde ganske 

/ 
kortklippet , kulsort hår , der gik ned i en spids midt i panden , store , svømmende , sorte øjne og et par kække knebelsbarter , der øjensynlig udgjorde hans stolthed . Han karesserede dem hele tiden med faderlig ømhed . Forresten havde han i hele sit minespil og udtryk denne overlegne verdenserfaring , som kun meget unge mennesker besidde . 
Præsten var en bleg , mager mand . Hans ansigtsfarve var næsten citrongul , også han havde et par store , fugtige , sorte øjne . Men de havde et ganske andet udtryk end den unge officers . Medens bersaglieren sendte lynende blikke omkring sig , som alle syntes at sige :  » Jeg kommer , jeg ser , jeg sejrer ! «  , så så præsten drømmende frem for sig . Han syntes at se en verden , som vi andre ikke mærkede , og som ganske optog hans tanker . Han havde en stor , krum næse og en bred mund , der bestandig havde et lille smil om mundvigerne . Fra næsefløjene gik et par dybe folder ned på hver side , som tydede på , at han havde lidt og tænkt meget . Han sad let foroverbøjet med håndfladerne mod hinanden mellem knæene på sin sorte præstekjole og rokkede bestandig sagte frem og tilbage som for at akkompagnere sine stille tanker . 
Da lød et krigsråb —  » Partenza «  ! Vi rørte os ikke . Man rendte frem og tilbage , der ringedes og pebes . Toget syntes ikke at have lyst til at lystre ordre . Men på en gang gjorde det et voldsomt ryk , endnu et par truende signaler , og dampen begyndte at gå op med små bestemte puf , der lød tættere og tættere , og vi giede i fuld fart bort fra Neapel . 
En stund sagde alle tavse i vognen , men da vi vare komne rigtig i gang og fore hen over de  » lykkelige 

marker «  , snurrede bersaglieren sine knebelsbarter på en særlig udfordrende måde , vendte hovedet med et kast af alle hanefjerene og sagde til præsten : 
» Nå , det var jo et prægtigt karneval i Neapel ! « 
Præstens ansigt , der havde været hensunket i en dyb eo , strammedes pludselig som opskræmt af søvne . 
» Karneval ? «  gentog han forundret , men med en meget høflig og ydmyg tone .  » Hvad mener Herren ? Jeg har intet karneval set . « 
» Hvad vil de da kalde det for ? «  fortsatte bersaglieren og kastede sig bekvemt tilbage med sin nytændte cigaret .  » Alle de pyntede damer og udklædte heste , der for afsted ud af chiajan ? « 
» Herren ved måske ikke , at vi fejrede en fest for vor allerhelligste jomfru  » Madonna della neve «  . Hun er en af de mest nndergj ørende madonnaer , der findes i hele egnen . « 
Præstens stemme lød både forskrækket og rørt . 
» Ja , jeg hørte noget derom , «  svarede bersaglieren og sugede med megen Gracie på sin cigaret , idet han holdt lillefingeren på sin lille velskabte hånd i vejret .  » Men det er jo børnestreger . Jeg synes , at gamle folk burde skamme sig for at gøre sig sådan til nar ! « 
» Anser de , «  begyndte præsten med sin dybe , melodiske stemme , der nu rystede af bevægelse .  » Mener de , at man gør sig til nar , fordi man tjener gud ? « 
» Tjener gud ! «  gentog bersaglieren og udstødte en lang fin eøgsøjle af sin smukke mund .  » Tjene damerne gud ved at gøre stor toilette ? « 
» Det er ikke sådan at forstå , ikke sådan at forstå , min herre , «  sagde præsten ivrigt .  » Men vil man 

hædre en person , om han også kun er en menneskelig storhed , da klæder man sig i sine bedste klæder , når man går hen og gør ham sin opvartning . Det ville være et tegn på uærbødighed , hvis man kom til en af sine foresatte i en simpel hverdagsdragt , — og hvor meget mere bør da ikke de mennesker , der gå hen for at besøge den allerhelligste jomfru , guds egen moder , «  han så med et hurtigt , tilbedende blik opad ,  » hvor meget mere bør ikke de komme i den smukkeste dragt . de eje , for ikke at mishage hende ? « 
» Ja , så det er klæderne , Madonna ser på , «  svarede bersaglieren .  » Da må hun i sandhed være en meget verdslig dame ! « 
» Jeg beder dem , jeg beder dem , min herre , for deres sjæls salighed , sig ikke sådanne gudsbespottelige ord ! «  præsten strakte hænderne frem , som om han ville afværge noget ondt . 
» Jeg vil ikke sige noget ondt om Madonna , «  sagde bersaglieren .  » Kan hun være til opbyggelse for stakkels uvidende mennesker , så vil jeg såmænd ikke forstyrre deres tro . Jeg vil blot sige min mening her til gamle , erfarne personer , og den er , at religionen har udspillet sin rolle . Den er nu blot en skal , en tom skal , som man forsøger at fiffe op med alle pirringsmidler , for at den skal beholde sin tiltrækningskraft , ligesom man må give gamle , svagelige personer særlig føde for at holde livet i dem . Der findes jo endnu en hel del uoplyste mennesker , der bøje sig for kirken ; men jeg påstår , at mellem de dannede , enten det er præster eller lægmænd , så findes der ikke en mellem tusinde , der tror på de gamle ammestuehistorier . De sige måske , at de gøre det , men hvis de vare ærlige , så 

ville de nok bekende , at det var dem fuldkomment ligegyldigt . « 
» De kan jo lade være at tro mig , hvis de vil , «  sagde præsten sagte .  » Men hvis jeg skal være ærlig , så må jeg også bekende , at jeg af hele mit hjerte tror på kirkens hellige sandheder og håber , at jeg må leve og dø i denne tro ! «  han gjorde et hurtigt korstegn og bøjede hovedet . Bersaglieren gjorde en bevægelse med den højre hånd , som om han ville sige :  » Som de behager ! Smag og behag er forskellige  ! « 
Der blev et øjebliks taushed . Præsten sad stille og mumlede sagte mellem læberne . Det så ud til , at han bad . Bersaglieren havde hele sin opmærksomhed henvendt på den lyseblå eøg fra cigaretten , som han blæste ud i runde einge , og campagnuolen ved vinduet lod til at være vågnet . Han sad med hagen dybt nede i sin kappe , men han kastede af og til et opmærksomt blik snart på den ene og snart på den anden af de talende under sin bredskyggede hat . 
» Nå , «  sagde så bersaglieren på en gang .  » Jeg kan måske forstå , at man sådan i almindelighed tror , at der findes en gud et eller andet sted , en gud , som man jo egentlig slet ikke kender og som naturligvis ikke interesserer sig mere for os end vi interessere os for en myg . «  han slog med et raskt slag til en , der havde sat sig på hans ærme .  » Men alle disse messer og bønner , faner og helgenben , underværk og bedragerier — hvor kan en intelligent mand , som de ser ud til at være , virkelig kunne tilfredsstilles af sådant ? « 
» De dømmer som en , der står udenfor , jeg dømmer som en , der ved , hvad jeg taler om ! «  sagde præsten 

mildt , meget mildt . Han havde sandsynligvis bedet sig til eo .  » Min moder var en from kvinde , en af dem , der ikke har mange skridt gennem skj ærsilden til paradiset . Hendes eneste synd var måske den , at hun elskede sine børn alt for meget . Hnn ønskede intet højere , end at jeg , som var hendes førstefødte , skulle hellige mig til kirken , og meget tidligt opstod hos mig et virkeligt kald dertil . Ingen har tvunget mig , ingen , min herre ! uden den magt , som er stærkere end ens eget hjerte og som leder menneskenes skæbner hvorhen han vil . Af egen fri vilje er jeg indtrådt i kirken og bøjer mig helt for dens moderlige magt . « 
» Og der opstår aldrig den mindste lille tvivl om alle disse kunster og ceremonier , som præsterne have for og som kirken beskytter ? «  , spurgte bersaglieren og blinkede skælmsk ! med sine sorte øjne , 
» Hos hvem opstår ikke tvivl ? «  svarede præsten .  » Satan og hans engle er altid tilstede for at forvirre og fange fattige menneskesjæle ; men den , der står under kirkens beskyttelse , har en mægtig arm over sig , og den ondes snedige underfundigheder skal ikke få magt over ham . « 
» Hvor gammel er de ? «  spurgte bersaglieren . Han anså sig øjensynligt for at være en hel del år ældre . 
» Jeg bliver tre og tyve år på den hellige Elisabeths dag , ifald hun lader mig leve så længe . « 
» Tre og tye år ! «  ' gentog bersaglieren .  » Og så frivilligt afstå fra denne verdens glæder ! Aldrig at måtte tænke på kærlighed . Det bedste , som dette liv har at byde en . Er det muligt , at de virkelig aldrig angrer , at en præst aldrig må gifte sig ? « 
Præsten blev blodrød over hele ansigtet . Hans brede 

øjenbryn trak sig krampagtigt sammen og det dirrede om munden på ham . 
» Det er ens pligt at ydmyge sig og erkende sine svagheder , «  sagde han .  » Og de ved nok selv , hvor de største fristelser findes . Men selv i ens sværeste prøvelser er min hellige skytspatronesse mig nær , og Madonna ser min vilje , og den er at kunne bevare mig ren . « 
» Og fik jeg min vilje , «  sagde bersaglieren ,  » så ville jeg kysse alle de smukkeste piger i Italien . « 
Det var tydeligt på hans tonefald , at det var rigtig ærligt ment . 
» Ja , gud ske lov ! «  vedblev han ,  » at man er skrevet ind under Italiens fane . Intet i verden kan dog sammenlignes med at være soldat . Det er et liv ! «  han slog med hovedet , så alle hanefjerene i hans hat svajede sagte . 
» Og hvis der nu skulle blive krig ? «  spurgte præsten . 
» Jeg ønsker intet højere ! Ens sabel er vel ikke gjort for at ruste i skeden . « 
» Nej , den er vel gjort til at dræbe sin næste med , «  sagde præsten . 
» Til at dræbe vore fjender med , Italiens fjender , «  svarede bersaglieren raskt . 
» Der står i skriften , at vi skulle elske vore fjender , «  sagde præsten mildt . 
» Ikke Italiens fjender ! «  svarede bersaglieren . 
» Alle vore fjender , «  belærte præsten .  » Og der står også , at den , der griber til sværd , skal omkomme ved sværd . « 
» Det er jo verdens gang , svarede bersaglieren .  » Går man i krigen , udsætter man sig for at falde , og 

ingen død kan vel være herligere end at falde for sit fædreland . Men forresten kan eders hellige skrifter ikke bedømme sådant . De kan give ordrer om eders kirkelige sager . Det militære forstå de sig ikke på . Det kan de overlade til kong Umberto og vore tapre officerer . Det er min øvrighed ! — eller hvad siger de ? «  spurgte han campagnuolen , hvis opmærksomme blik han havde observeret .  » Skal ikke enhver lyde sin egen øvrighed ? « 
» Der er en øvrighed , som er højere end både kirken og kongen ! «  svarede campagnuolen . Han sagde det stille , som for sig selv . 
» Ja så ! «  sagde bersaglieren forundret ,  » og hvad hedder den ? « 
» Ens samvittighed , «  svarede den anden . 
» Skulle det være deres mening , at kirken ingen betydning har ? «  spurgte præsten og så opmærksomt på ham . 
» Der kommer en tid , da vi kunne undvære den . «  campagnuolen så ud gennem vinduet . 
» Men soldaterne , landets forsvar ! «  råbte bersaglieren . 
» Der kommer også en tid , da i småsoldater er overflødige . «  han slog afvisende med hånden . 
» Når vil den dag indtræffe ? «  spurgte bersaglieren og så meget krigerisk ud . 
» Når vi ikke længer skal have krig , «  svarede campagnuolen . 
» Ja , så må vi nok vente til verdens ende , «  svarede officeren . 
» Det tror jeg ikke , «  sagde campagnolen roligt .  » Måske kan det vare et par millioner år . Men det er i alt fald meningen , at menneskene skulle hjælpe hinanden og ikke slås som uartige børn .- « 

» Hvor de har et , min herre ! «  udbrød præsten ,  »  .jeg er ganske af deres mening . Krigen vil ophøre , når menneskeheden bliver modnere ; men kirken vil aldrig ophøre . Dens grundvold er bygget på den evige klippe . « 
» Deri tager de fejl , præst , «  svarede campagnuolen .  » Kirken er også en menneskelig indretning . Den vil lige så lidt kunne modstå århundrederne som eders største kirkers mure . Det falder , falder alt sammen ! « 
» Ja , ikke sandt , «  faldt bersaglieren ind .  » Religionen er et overvundet standpunkt . Hvilket oplyst menneske bryder sig nu om kristendommen . Å nej ! vor moderne verden bærer ganske anderledes store ideer i sit skød . Det er tankerne om menneskehedens broderskab , om ejendommens lighed og personlighedens selvstændighed , som nu sysselsætte vort århundrede . Det er spørgsmål , som er dukkede op som af jorden og brænde menneskene under fødderne . « 
» Ja så , de er pludselig opståede af jorden , «  sagde manden fra romagna .  » Jeg troede ellers , at de vare lige så gamle som kristendommen . Det er den , som først har lært os , at en konge og en tigger er lige i guds øjne , og det er den , der har befalet os , at den , der har to kjortler , skal dele med den , som ingen har . « 
Præsten nikkede med hovedet , men bersagliere-offieeren indvendte : 
» Det kan jo være , at der allerede fandtes Spirer til sådanne ting i den kristne religion , men humanismen , humanismen , mine herrer , det er noget ganske andet ! Den lærer os at have respekt også for andre menneskers tænkemåde og anskuelser og selv at stå alene 

som den , der skal kunne forsvare sine handlinger uden hensyn til paver eller præster . « 
Uagtet sin mindre humane opførsel mod den stakkels , unge præst udtalte dog løjtnanten disse sætninger med stor bravour gennem sine sammenbidte tænder , hvor han holdt en ny cigaret , medens han energisk tændte en svovlstik . 
Landmanden var krøbet længere op i sit hjørne og havde trukket kappen tæt omkring sig . Det var blevet mørkt og en pludselig kølighed sænkede sig over jorden . 
» De kan måske huske , «  sagde han fra sin krog ,  » at kristendommen befaler os at tilgive vor næste ikke syv , men halvfjerdsindstyve gange , det vil sige i det uendelige , og hvad det personlige ansvar angår , så har Kristus hverken henvist os til nogen pave eller kirke , men blot til gud og vor egen samvittighed . 
» Jeghører , at de er en filosof , «  sagde løjtnanten , som nu havde fået ild i cigaretten og også omhyggelig trak sin kappe op om halsen .  » Jeg har ikke set så dybt i tingene . Jeg ser masser af præster med broderede messeskjorter , faner og lys , og hører en række vogne med pyntede damer komme dundrende tam ! tam ! tam ! og så siger man mig , at dette er den hellige religion , som man skal ære og elske . Jeg behøver den ikke ! «  han blæste røgen foragteligt ud . 
» Ja vist er også dette religionen , «  sagde præsten ivrigt .  » Intet kan vise sig her på jorden uden en form . Enhver sjæl må have en krop , og religionens krop er kirken , kirken med sine sakramenter og fester . « 
Landmanden mumlede henne i sit hjørne . Det lød som en sagte knurren af en stor fårehund . 
» Nej , nej ! «  sagde han .  » Det er alt sammen noget , 

som i just skræmme . Folk med , så de af bare forskrækkelse rende den lige vej til helvede . Man kan ikke sige om religionen : se her eller se der er den . Den eneste sande religion sidder her ! «  han slog sig for brystet . 
» Men alt , hvad der har liv i sig , viser sig , «  afbrød præsten .  » Intet , som virkelig findes , kan blot eksistere i det dulgte , det må få en form , et udtryk . « 
» Ganske rigtigt , «  sagde landmanden .  » Man skal kende træet på frugterne . Jeg er f . Eks . vis på , at de er en god mand . Når de trøster de syge og døende , lærer de små børn og giver de fattige mad , så viser de bedst , hvilken herre de tjener . « 
» Nå , jeg da ? «  spurgte løjtnanten .  » Hvormed viser jeg min religion ? « 
» De må vel først have nogen for at kunne vise den , «  svarede landmanden .  » Men jeg er ganske vis på , at en kristen officer altid vil tjene sin konge og sit land bedst . « 
» Og i selv , hr . Filosof ? «  sagde løjtnanten .  » Hvordan praktiserer i eders religion ? Det kunne være lærerigt for os andre at vide . « 
» Jeg passer mit , det er det hele , «  svarede han mut .  » Jeg har en lille gård , nogle marker og en del kreaturer , og jeg antager , at hvis den lille bid af Italien , som er mit , bliver ordentligt dyrket og giver det bedste , den kan , så er det bedre , end hvis den blev forsømt . Hvis blot enhver ville pløje sin egen mark , så blev Italien et herligt land ! « 
» Og de ønsker aldrig noget andet ? «  spurgte løjtnanten . 
» Nej , jeg er tilfreds ! «  svarede den anden . 

» Og hele deres liv har gået sådan , den ene dag som den anden ? « 
» Jeg har været ung som alle andre og haft mange ønsker , «  svarede landmanden .  » Men jeg har lært , at det er bedst at holde sig til det , man har .  » Ingen fanger månen , «  som de ved . Se , der er den ! «  han vendte hovedet mod ruden , hvorfra man så fuldmånen stor og skinnende svæve højt over det vide land . 
» Det ville være uudholdeligt at leve et liv fuldt af sådanne ensformige dage , «  sagde løjtnanten og slog kappen tættere om sig . 
» Ja , for dem , det tror jeg nok . Menneskene er lige så forskellige som dagene i året , men forresten er livet aldrig ensformigt , «  sagde campagnuolen .  » Sommetider er det torden og så bliver det stille igen . Vinteren lægger sne på bjergene og sommeren gør dem grønne . Og i Marken og i stalden er det ligedan . Altid er der noget at se efter , noget at bøde på . Et dyr , som er sygt , en ko , som kælver . Å , der sker tusinde ting omkring en , det gælder blot om at være vågen og passe på . « 
» Er de gift ? «  spurgte bersagliereofficeren . Kjærlig-hedsaffairer syntes at interessere ham i alle former . 
» Nej ! «  svarede den anden tørt og trak sig helt tilbage i sit hjørne . En stund efter tav han ganske stille . Han var nok falden i søvn . Præsten sad med foldede hænder over sin Rosenkrands og så ud i natten . Han vendte ikke hovedet fra himlen , hvor månen så ud , som om den sejlede frem over campagnen . Løjtnanten var hørt op med at ryge . Han sad tilbagelænet mod væggen , indsvøbt i sin kappe og så op mod lyset , der var tændt i kupélampen , medens han 

sagte nynnede med en høj , blød tenor  » Una furtiva lagrima . « 
Vi vare nu inde på det romerske område . Campagnens lange akvadukter tegnede sig sorte i måneskinnet . Der kom denne hjemlige følelse over en som altid , når man nærmer sig kom . Neapel var jo hellig , men det var dog som at komme fra noget larmende til noget stille , fra noget uroligt til noget stort . Hurtigt , klaprende fløj toget afsted . Jeg hørte som i en drøm tenoren nynne og så præstens sorte skikkelse som en skygge . Også jeg faldt i søvn . Da jeg vågnede , kørte toget ind på perronen i kom . Mine rejsekammerater vare borte . 

et møde . 
Toget brusede frem over de sommergrønne marker . Græsset stod endnu højt på engene , hvori store farvepletter af gule , blå og hvide blomster , skinnede frem . Åløb og søer lyste i solen , og afspejlede de store sommerskyer , der stod ubevægelige på den blå himmel . 
Hjorder af kreaturer lå med deres røde og spraglede kroppe i det saftige græs , og en og anden lille hyrdepige blev stående stille med sin kæp i hånden , skyggede for ansigtet , og så efter det raslende jernbanetog , der et øjeblik styrtede forbi og straks forsvandt igen . 
Det udstøtte et advarende skrig og for ind i skovene , i de stille , drømmende skove , hvor de lange grene hang helt ned over jernbanelinjen , og hvor ikke en levende skabning var at se mellem de solbelyste stammer eller i det dunkle grønne derunder . — larmende , rystende for toget videre , ud på den åbne slette igen . 
I en blandet kupé i første klasse sad en dame alene . 
Hun kunne være en fem og tyve år , var høj og fyldig , med sort hår og blå øjne . Hun var iført en lysegrå sommerkjole og en stor mørk stråhat , men 

havde intet overtøj . Hun lå tilbagelænet i vognen som i en slags træt nydelse . — de brede skuldre støttede hun mod rygstykket i sædet , og hun holdt armene langt fra hinanden , hvorved den smidige figur og det smalle liv så endnu bøjeligere ud . — i den højre hånd holdt hun en stor sort vifte opslået . I skødet havde hun en buket roser , af alle farver , løst sammenbundet . 
Hun holdt hovedet lidt tilbagekastet som for bedre at kunne se op under den bredskyggede hat , og sad således urørlig og så ud over landskabet , der bestandig forandrede sig , uden at hun selv rørte sig . — hendes øjne havde et stille , sørgmodigt udtryk , men munden smilede lidt , som om hun nød alle de lyse sommerbilleder , der uophørligt rullede hende forbi . 
Hun tænkte ikke , hun drømte ikke engang . Hun sad blot og var lykkelig en stund ved at glemme sig selv , for at se på de grønne Enge , der glindsede i solen , bøjende og løftende sig i bløde bølger , og på de gennemsigtige skyer på den varme himmel . 
Når toget standsede et par øjeblikke ved en station , var det som om det forstyrrede hende . Hun satte sig da rankere op og hendes ansigt fik et alvorligt , næsten strengt udtryk . Hun så da opmærksomt på alt , hvad der foregik ved en sådan lille station , på de personer , der viste sig på perronen , på haveanlæget ved stationsforstanderens bolig , på børneansigterne oppe i vinduerne , eller på de pakker og kurve , som man bar ud og læssede på toget . — men så snart klokken ringede og toget atter satte sig i bevægelse , sank hun tilbage i sin forrige hvilende stilling , det opmærksomme i hendes ansigt forsvandt , og det fik igen samme stille , halvvågne udtryk , som før . 

efter et par timers kørsel standsede toget ved en større station . Døren sloges op på den modsatte side af vognen , hvori hun sad . — der var mange folk på perronen , da to tog mødtes og standsede her . 
Man løb frem og tilbage . En del mennesker gik ind i restaurationen for at spise frokost , andre , der havde stor bagage , eller mange børn med , skyndte sig at komme til ro i en god kupé . 
En og anden kastede et flygtigt blik på hendes vogn , men hun syntes dog at skulle få lov til at blive alene , 
signalet lød allerede til afgang , banebetjenten slog døren til hendes kupé i med et smæld , men medens han endnu havde hånden på låsen , åbnede han døren igen og lod i hast en herre stige op . 
I samme øjeblik gik toget . 
Hun havde næppe kastet et halvt blik på ham , før hun kendte ham , og hendes første indskydelse var at springe op og flygte . Men der var ikke et sekunds tid dertil . Nej , hun måtte blive , og så vidt som muligt gøre sig usynlig . — medens han var sysselsat med at ordne sin plaid , sit hattefutteral og sin vadsæk i nættet over den hjørne plads , han havde taget i den modsatte ende af vognen , krøb hun ind i sit hjørne , trykkede sig så tæt ind i krogen som muligt , og kastede et shawl , hun havde liggende ved siden , over skuldrene . Hun trak hatteskyggen om sin store hat helt ned over skulderen , hen imod den side , hvor han sad og slog sin vifte op . — sådan sammenkrøben satte hun sig med hovedet vendt mod vinduet , som om hun sov eller ønskede at gøre det , men igennem viften 

gav hun med bankende hjerte nøje agt på hver af hans mindste bevægelser . 
Ja det var ham ! Årsagen til alt , hvad hun havde lidt . — det var ham , der var skyld i , at hun fra et ungt , livsglad barn var blevet en træt , sørgmodig ung pige , der ikke mere kunne tro hverken på lykken eller fremtiden . 
Hun havde kendt ham fra første øjeblik . — blot på den måde , han satte sin fod på vogntrinet , fast og let og så op med et Spring . — og så stemmen ! — han havde sagt et par ord til konduktøren : 
» Ja så , her er plads . — tak ! —  « 
Denne stemme lignede ikke nogen anden på jorden , dyb og blød på engang . Blot klangen af den var som et kærtegn . Hun misundte konduktøren , med et stik i hjertet . 
Det var til ham , denne stemme havde talt .—nu var det fem år siden , den havde talt til hende . 
Hun så på hans ryg , medens han strakte sig for at lægge sine rejsesager op . — ja , det var den velbekendte slanke ryg , denne brune nakke , om hvilken hun så mange gange havde lagt sine hvide hænder . — nu vendte han sig og kastede et flygtigt blik til hendes hjørne . Det gøs i hende , men han lagde ikke videre mærke til hende og satte sig til rette i sit hjørne . 
Han tog sin rejsehue af og kastede den ved siden af sig , sådan lidt utålmodig og pludselig , som han altid plejede at kaste fra sig , hvad der generede ham . 
Hun kendte det nok ! — og nu strøg han med hånden over panden og håret . 
Hvor hun kendte denne hånd ! — denne lidt magre , nervøse hånd , der aldrig blev meget solbrændt , men 

havde samme blege , olivenfarvede hud som ansigtet-hun kendte hver finger på den og så på hver især . Var der nogen ring på denne hånd ? nej ,— nej , ingen ring . Den strøg over panden og et par gange op i det mørke , kraftige hår . 
Hvor hun misundte den ! — hun elskede dette hår , som ingen saks eller børste nogensinde rigtig kunne få bugt med , som ikke kunne blive en halv tomme langt , før det begyndte at krølle sig ved tindingen , dette lunefulde , dunkle , dejlige hår , der altid ville ned over panden som for at skjule , hvad den tænkte på . 
Hun sad sammenkrøbet i sit hjørne med tilbageholdt åndedræt . Det var , som om hun næppe kunne modstå at springe op og sige : 
» Tag den hånd bort ! det er min hånd , som skal stryge dit hår og ligge på din pande ! « 
Han havde sat sig til at læse i en Avis , som han holdt på sit knæ , og han sad således med nedslagne øjne . 
Ja , det var samme ansigt , men ældre , mandigere . Hans knebelsbarter vare blevne stærkere og snurrede sig i en mere bestemt krumning opad . 
Og munden ! — hvad for noget nyt og fremmed varder kommet ved munden ? Den havde fået et hårdt , næsten foragteligt udtryk . —  » Ak , hvis han blot ville smile , «  tænkte hun , men han smilede ikke . — han sad med underlæben lidt fremskudt og et ærgerligt udtryk i mundvigerne . 
Nu trak han lidt på smilebåndet . Hvor hånligt ! 
Hun havde sommetider set ham smile sådan og var blevet bange for ham . 
De lange øjenhår lå som en fryndse og slog på 

kinden . — hvor mange gange havde hun ikke kysset dem , kysset tårerne bort fra dem , når de havde grædt . — mon disse øjne endnu kunne græde ? — hun skulle ville se dem ! — hvorfor kunne de ikke en eneste gang løfte sig op fra den Avis ? — da lød på engang et uventet signal , et af disse tegn , der er uforståelige for passagererne , men altid vække deres opmærksomhed . 
Det var to , tre korte skrig af piben , og umærkeligt sagtnede toget sin gang . 
Han så op . Han så hen imod den side , hvor hun sad . — ja , det var hans øjne , dybtliggende med store øjenlåg under de energiske , buede øjenbryn , — men det var ikke hendes øjne , ikke de øjne , hun havde elsket og tilbedt . De så hen for sig med et iskoldt , hårdt udtryk , som med et fornærmet spørgsmål om , hvad det vel var , der tillod sig at forstyrre hans eo ? 
Endnu engang lød disse korte pibesignaler . 
Han bevægede læberne som med en undertrykt ed , og trak øjenbrynene sammen . Medens han sad således med oprejst hoved og lyttede , så hun ham helt . — ja , det var det samme ansigt . Det samme velformede og skønne ansigt , og dog — dog et ganske andet ansigt end før ! — det var , som om hvert spor af blødhed var forsvundet deraf . 
Al den melankoli og drømmende undren , som det før så ofte havde udtrykt , havde nu veget pladsen for en hvashed i blikket , der hurtig ville kunne blive til vrede . 
Den bestemte hage var blevet så markeret , at ingen kunne tvivle på , at en uovervindelig egensindighed gav dens linjer denne hårdhed . — og især munden ! 

denne mund , der havde sagt hende de ømmeste , og kærligste ord , som nogen havde sagt hende her i livet , denne mund , som hun så ofte havde kysset i selvfor-glemmende lyksalighed . Hun fik rædsel for denne mund ! — den havde et udtryk af en så overlegen og kold foragt , at hun ikke kunne tænke sig den udtale et mildt ord , og desuden en mine af mæthed , af en ligegyldig væmmelse ved alt , som om den havde smagt på alting og nu helst ville spytte alting ud . — hvad han havde oplevet og hvad han havde gjort i al denne tid , vidste hun ikke . Men hun læste ham selv og hans historie lige så tydeligt i hans ansigt , som om den havde stået der med læselige bogstaver .  » Egoist ! — store egoist ! « 
Jo længere han læste i avisen , des mere antog hans ansigt et slapt , ubehageligt udtryk . — var det måske indholdet af , hvad han læste , alle disse daglige lumpenheder , som aviserne er en papirskurv for , der irriterede ham ? 
Han kastede den nu  .bort , eller rettere , lod den glide slapt ned for sine fødder på gulvet , hvor den nu tilfældigvis kunne falde , og derefter tog han sit cigaretetui frem . 
Han kastede et flygtigt blik på døren . — det var vel ikke af en fejltagelse en damekupé ? — nej — et endnu flygtigere blik på hende i hjørnet . Hun sov rimeligvis . 
Han tændte sin cigaret , lod vinduet glide halvt ned og satte sig med armene overkors til at ryge . 
Han blæste cigarrøgen ud i lange blå hvirvler og fulgte dem opmærksomt med øjnene lige fra sin næsetip , til de forsvandt i luften . 
Hun huskede nok fra før , hvor han elskede sin cigar . 

han påstod altid dengang , at han plejede at tale med sin cigar , at han kunne betro den sine hjertesorger og så underlige syner i de blå røghvirvler , når han sad alene og betragtede dem . 
Hvad mon han nu tænkte på ? Det forekom hende just ikke at væve hverken lykkelige eller indholdsrige tanker , der sysselsatte ham . — hans ansigt fik bestandig et mere sløvt og intetsigende udtryk , kun munden , hver gang den spidsede sig for at udsende en ny røghvirvel , antog denne foragtelige , overlegne mine , som om den ville sige : 
» Jeg blæser hele verden et stykke ! « 
Var det muligt ? var denne trætte , kolde , hårde mand den samme yngling , som hun havde elsket ? Denne sydende elsker og fantasifulde drømmer , der havde taget hende med storm og helt oversvømmet hende med sin kærlighed ? 
Hun sad og så og så bag den sorte vifte , og lod minderne om den tid , som havde været , drage sig forbi . 
Hun var endnu ikke atten år , da han første gang var kommet i besøg på hendes faders gård sammen med et par andre af hendes Broders kammerater . — man ventede dem først om aftenen , da der skulle danses , . og husets damer var sysselsatte med at pryde huset med blomster , og arrangere forfriskninger til om aftenen . 
Det var sommer og varmt i luften . Døre og vinduer stod åbne , og på verandaen lå der fuldt af afskårne grene og blomster , som et par unge fruer , 

der vare i besøg hos familien , vare i færd med at ordne i en mængde forskellige vaser og glas . 
I dansesalen vare andre beskæftigede med at hænge grønne krandse over dørene . 
Alle havde travlt , man løb ud og ind , talte i munden på hverandre , kaldte og lo . 
Hnn selv var dengang den gladeste af alle . — hun havde måske haft en og anden bekymret time , når vejret var dårligt , eller en anden lille skuffelse i hendes ønsker var indtrådt , men hun havde aldrig endnu oplevet en sørgelig dag . 
Moderen var død , da hun var så lille , at hun ikke kunne huske det . 
Hun var faderens og broderens yndling , og de tænkte kun på at gøre hende lykkelig . Hun voksede op , sund og smuk , uden at savne noget , uden at ængste sig for noget , hver dag var hende en ny fest , der ventede . 
Hendes glæde blev let til munterhed og latter , og hun kunne ofte slet ikke holde op at le ad ingen verdens ting . Hun havde fuldt op af venner og veninder , som hun alle holdt af uden egentlig at være tynget af nogen anstrengende venskabsfølelse . — alt var blot let og fornøjeligt , og hun flagrede denne sommerdag ud og ind , fra det ene til det andet , uden at foretage sig nogen ting . — fra dansesalen blev hun jaget bort , fordi hun forstyrrede dem dér ved i et væk at valse rundt på gulvet . På verandaen ville de ikke have hende , fordi hun blot kastede grene og blomster imellem hinanden uden at gøre nogen nytte . — en af de unge fruer , gav hende så en kurv og sagde :  » Der Jenny ! gå ned i 

frugthaven og pluk den fuld af bær til i aften ! «  — hun tog kurven , hoppede ned ad verandatrappen , dansede hen mellem rosenhækkerne , og åbnede lågen til køkkenhaven . 
Der stod en hel allé med kirsebærtrær , fulde af moden frugt . — hun vidste så godt , hvor de bedste fandtes . 
Hun fik en stige flyttet hen til et af de største træer , længst nede i gangen , steg op i træet og forsvandt i dets krone . 
Derinde var det som i et stort , grønt lysthus . Alle de stærke grene rejste sig rundt om hende , fulde af røde og sorterøde , glødende bær . 
Hun sad som i en stor , grøn kurv og behøvede blot at løfte en gren på vrangen , for at nå de tætte klynger af modne kirsebær , der hang langs hele grenen . Da hun havde fundet en god plads , satte hun kurven foran sig mellem to grene og begyndte at plukke . Men det varede ikke længe , førend hun tog fejl af vejen , og bærrene gik ind i hendes mund , i stedet for at falde i kurven . For hver gang hun rakte hånden ud efter nogle ny , så tænkte hun :  » Disse skal jeg ikke spise «  — men så vare de så ualmindelig store eller modne , eller havde en anden fristende egenskab . så at hun slet ikke kunne modstå dem , og den store kurv hang endnu og dinglede , tom på en kvist . 
Desuden var der så meget andet , der optog hendes opmærksomhed deroppe i træet . — fuglene kom med en raslende lyd flyvende ind mellem løvet , så sig forsigtigt om med hovedet på siden , vovede sig nærmere , bestandig modigere , og begyndte at hakke på 

bærrene , for hver mundfuld lyttende efter , om nogen var i nærheden . — hun sad ganske stille en stund , og så klappede hun i hænderne , så de i vild rædsel styrtede bort med hele frokosten i vrangstruben . 
Solen sivede ind mellem alle de grønne blade , og her var så stille , så utilgængeligt . — det var som en hel lille verden for sig , og hun havde slet ikke lyst til at gå derfra . 
På engang hørte hun skridt på grusgangen . — ja nu kom de nok for at hente bærrene ! 
Hun bøjede forsigtig to grene til side og så ned . — dernede stod en ung mand , med stråhat på et mørkt hår , og lyse sommerklæder , og så op på hende med et par sorte , skælmske øjne . 
» Er det frøken Jenny ? «  spurgte han . 
» Ja , som de ser , «  svarede hun . 
» De skulle straks komme ned ! «  sagde han dernede .  » Hvem har sagt det ? «  spurgte hun . 
» Det sagde de deroppe . Deres Broder er her , og vi alle sammen . Vi kom med formiddagsbåden . — nå , vil de nu komme ned ! «  — han gav sig til at ruske i stigen . 
Hun forstod straks , hvem han var . — broderen , der var forelsket i ham , havde givet hende alt for mange detaillerede beskrivelser af ham , til at hun kunne tage fejl . 
Hun vidste , hvilket forkælet barn han var , vant til at få sin vilje i alt og gøre , hvad han ville , både ude og hjemme . 
» Nej , jeg kommer ikke ned , «  sagde hun , med en lille bestemt stemme . Jeg skal plukke kirsebær . « 

» Så tager jeg stigen , «  sagde han , og begyndte at flytte den bort . 
» Nej , det gør de ikke ! «  sagde hun deroppe . 
» Gør jeg ikke ? «  han begyndte at gå med den . 
» Nej , men fy skam dem dog ! «  begyndte hun nu i en klagende tone .  » Så ville det da være meget bedre , at de kom herop og hjalp mig med at plukke . « 
» Skal jeg det ? «  spurgte han tøvende , og blev stående med stigen i hånden .  » Er der nogen ? « 
» Om der er ! —ja kom herop , så skal de få at se ! « 
Han satte stigen til og kom sagte krybende op til hende . — hun bøjede grenene fra hinanden , og slap ham ind . 
Nu sad de begge to inde i det grønne lysthus . 
Hun gav ham hånden , der var rød af kirsebær , og så gjorde hun plads for ham . 
De sagde ganske nær ved hinanden , med grenene sluttende sig som et tag over dem . 
Der var varmt som i et drivhus og solen kastede en hel regn af gyldne pletter på hans lyse sommerfrakke og hendes lyse kjole , på hans mørke hår og hendes røde kinder . — der var en bestandig , dirrende leg af solpletter over dem . 
» Å , så mange kirsebær ! «  var det første han sagde , og hans øjne , som næsten havde samme farve som de mørkeste kirsebær , så aldeles henrykte op over hans hoved . 
» Her skal de få ! «  sagde hun , og rakte ham dem , hun havde i hånden . 
» Jeg skulle vel sige mit navn , «  sagde han , medens han spiste og spyttede kærnerne ud . 
» Det behøver de ikke , «  sagde hun og lo .  » Jeg 

vidste i forvejen , hvordan de så ud , og forresten kunne ingen anden have båret sig så uartigt ad ! « 
» Så ! hvad har jeg nu gjort ? «  sagde han , og satte et ulykkeligt ansigt op . 
» Komme og sige , at jeg straks skal komme ned ! «  sagde hun i en fornærmet tone .  » Og så give sig til at tage stigen fra mig ! « 
» Forstod de da ikke , at det bare var for at skræmme dem ? «  spurgte han med sine allermest skælmske øjne . 
» Men det var just det , som var det stygge ! «  svarede hun , og så stadig fornærmet ud . 
» Å ! skænd nu ikke mere ! «  bad han , og lagde sin hånd på hendes , som for at formilde hende .  » Nu har vi det jo så dejligt ; lad os nu ikke fordærve disse lykkelige øjeblikke med at skændes , det behøves jo slet ikke . « 
Og de skændtes ikke mere . 
Han hjalp hende med at plukke , og de toge bærrene af hinandens hænder . 
Han støttede hende , når hun krøb op på højere grene eller strakte sig for at nå de bær , der hang længst ude på kvistene , og som altid så ud til at være de bedste . 
Han plukkede i sin hat , i hendes skød . De brød sig ikke om , hvad de tog bærrene i , når de blot fik fat i dem , og nu vare de blevne så heftige i deres bestræbelser , at ingenting kunne hindre dem . Der var et rigtigt jægerraseri over dem . 
Så måtte de hvile sig , og de satte sig ved siden af hinanden for at læske sig med en håndfuld bær , og undertiden snakkede og lo de sådan , at gartneren , der 

gik forbi , stod stille og tænkte :  » Hvor mange mon der kan være oppe i det kirsebærtræ ? « 
Men lidt efter lidt blev de roligere . 
Varmen tiltog deroppe . Solen kastede flere og flere guldpletter over dem . Hun så dem skinne i et par sorte øjne og på et par røde læber , der bestandig vare hende ganske nær . 
» Nu er der ingen længere i træet , «  tænkte gartneren , og flyttede sagte stigen bort . 
Hvis de hørte ham deroppe , så gave de i alle fald ingen lyd fra sig . 
Stille som et par bogfinker , der høre menneskeskridt , sagde de deroppe , til han var gået forbi . 
Da de endelig måtte gå ned , sprang han først og bredte armene ud for at tage imod hende . 
» Vær ikke bange , «  sagde han ,  » spring kun ned . Jeg skal fange dem , det kan de være vis på . « 
Det var et ganske højt Spring , og hun stod lidt og vippede med fødderne , inden hun vovede det . Men så , med et lille udråb , lige ned i hans arme . — hun lå et øjeblik op imod hans bryst , som for at få en støtte efter den lille forskrækkelse , — så toge de kurven og gik op . 
» Hvor har i været så længe ? « 
» Gud hvori se ud ? «  varede udråb , der mødte dem . 
» Man skulle tro , i havde været oppe at slås , «  sagde broderen . 
» Det har vi også , «  svarede hun og slog sig for brystet af sin lyse kjole , hvor der var fuldt af røde pletter . —  » Ser du ikke mit hjerteblod ? «  — og hun gav sig til at le . 
Om aftenen , da dansen skulle begynde , kom hun 

færdigklædt og gik rundt om blomsterbedene ved huset . 
Han kom just også ud i galadragt og gik hende i møde . — de stod ved en af de store geraniegrupper i plænen , og hun plukkede en blomst og satte den i hans knaphul . 
Straks efter kom en anden af broderens venner hen imod hende og gjorde tegn til , at han også ønskede noget i sit tomme knaphul . Hun tog igen en rød geranium og gav denne unge herre . 
Da dansen begyndte , så hun straks , at han , som havde fået hendes første blomst , ikke bar den længere . Da han førte hende ud til anden Vals , som de skulle danse sammen , strejfede hendes øjne hans bryst , men hun sagde intet . 
» De spørger , hvad jeg har gjort af deres blomst , «  sagde han .  » Jeg har kastet den bort . Hvad tror de , jeg bryder mig om den , når de straks efter giver magen dertil til en anden . På den måde kan jeg ikke dele med andre . « 
Han så så alvorlig , ja vred ud , da han sagde det , at hun følte , at hun blev ganske kold . — det gjorde et så stærkt indtryk på hende , at hun aldrig nogensinde siden havde givet en blomst til nogen mand , heller ikke efter at han havde forladt hende . 
Hvor hun i dette øjeblik forekom sig selv som en tankeløs , lille flygtig fjolle ! — og han , hvor alvorlig og dyb var han ikke ! 
Hvornår hun havde begyndt at elske ham , vidste hun ikke . Rimeligvis fra det første øjeblik , da hun gav ham hånden og trak ham op til sig i træet . 
Men siden tog han hende så helt , at der ikke var 

en følelse i hendes hjerte , ikke en tanke i hendes hoved , som ikke tilhørte ham . 
Han ville have det sådan . — han ville ikke dele med nogen , og selv viste han hende en så lidenskabelig , næsten afguderisk beundring , at hun svimlede . — hvem ville have kunnet modstå en sådan varme ? 
En dag vare de gået en længere tur alene i skoven . - — han var tavs , indadvendt 'og havde et lidende udtryk , som om han bar på noget , han ikke kunne udtrykke . — det havde regnet et par dage forud , og da de skulle gå over en lille eng , kom de til et fugtigt sted , hvor hendes fod lidt søgende tvivlede om , hvor den skulle sætte sig . 
Han kastede sig da pludselig ned for hendes fødder og sagde . 
» Træd på mig , gå over mig . « 
Hun lo og bad ham stå op , men han bad ivrigt , næsten truende . 
» Hvorfor kan du ikke træde på mig ? Jeg skal ligge så stille , som om jeg var død ! Jeg vil føle , at du træder på mig ! « 
Og med bævende hjerte , så let , så let som om hun ville flyve , var hun gået over ham , men derefter begyndte hun straks at græde . 
Han lå på knæ foran hende , tog begge hendes hænder og overvældede dem med Kys . 
» Græd ikke , søde elskede , « -bad han .  » Jeg er ikke værd , at du tramper på mig . Jeg elsker dig så grænseløst , ser du , at jeg ikke ved , hvordan jeg skal udtrykke det . Jeg lider deraf ! det brænder herinde i mit bryst , så det gør ondt ! « 

hans ansigt havde et næsten forvirret udtryk . Det viste en så voldsom lidenskab , at det skræmmede hende . 
Men hun blev vant dertil , ligesom man kan vænne sig til at drikke champagne til hverdags . — det var en hed , berusende luft , hvori hun svævede højt over den atmosfære , hvori de andre levede . — med hvilken beklagende medynk hun så ned på sine veninder , som måtte nøjes med deres kæresters og mænds tarvelige hverdagskærlighed ! 
Hun var lige så sikker på sin lykkes evighed , som hun var på dens styrke . Noget sådant måtte jo ikke kunne forgå . 
Næste sommer kom han igen . — det var samme elektriserende , glødende lyksalighed . — hun gik som i en rus fra morgen til aften , og natten var alt for lang , blot en plage , der skilte hende fra det eneste , hun ville se . Hun kom ud hver morgen imod ham , som om hun havde vinger . 
Men så kom en dag , hvor han ligesom blev træt af denne anstrengende kærlighed og begyndte at se på hende med køligere , kritiske øjne . 
En morgen sad han og mønstrede hendes frisure og gjorde derefter den bemærkning , at den klædte hende ikke . — hun burde efterligne en anden ung dame , der efter hans mening satte sit hår så smukt . Samme unge dame havde også en meget smukkere farve på sit hår . 
Det var jo kun en ubetydelig Anke , og hun kunne selv ikke forklare , hvorfor den på engang forundrede og forskrækkede hende . — når man længe er blevet stillet på et alter og har været tilbedt , da er det altid en overraskelse , når den troende første gang 

rækker hånden ud for nærmere at undersøge afgudsbilledet . e 
begyndte han først at se hendes fejl , tænkte hun , hvor ville han så høre op ? 
Han begyndte at sammenligne hende med andre , at finde hendes ufuldkommenheder og at tænde sine lys for andre helgenbilleder , om hvis hoveder han for øjeblikket så en indbildt glorie . 
Hun måtte den sommer opleve , at han meget stærkt og åbenlyst — han kunne aldrig lægge bånd på sig — gjorde kur til en ung frue , der var på besøg i hendes hjem , og som unægtelig var sjældent smuk . 
Det var på et bal om efteråret , da vejret endnu var så mildt , at man kunne spadsere ude sent om aftenen , at han viste sig så aldeles optaget af den omtalte dame , at han for hendes skyld ganske glemte Jenny . — han så hende næppe . Med et smægtende , brændende udtryk fulgte hans øjne hver bevægelse af den unge skønhed , der i bevidsthed om sin magt og sin triumf svævede om i dansen . 
Jenny søgte at holde det ud . — hun forsøgte at smile og være en elskværdig værtinde , men hun kunne ikke bære det . Det oversteg hendes unge kræfter . 
Alle skinsygens giftige kvaler bed hende i hjertet som en fysisk smerte . Hun kunne i det mindste ikke se på hans troløshed . Dansemusikken gjorde et rædselsfuldt indtryk på hende og pressede tårerne op i hendes øjne . Hun gled nærmere og nærmere døren , ud i det natlige mørke i haven og forsvandt . 
Det var allerede temmeligt langt ud på natten , og det ville have været mørkt , hvis ikke et stærkt måneskin delvist havde oplyst alting . 

blomsterne havde en svag farve ; i birkelunden , hvor hun løb ind , kastede måneskinnet lange , hvide veje . 
De lange birkegrene sittrede i måneskinnet . Løvet , der begyndte at blive gult , hang som tårer ned fra kvistene . 
Der var dødsstille omkring hende . — hun gik så hurtigt , hun kunne , længere og længere ned imod søen . 
Der på en klippe , lige over vandet , var et lille lysthus , hvor hun så ofte havde siddet med ham . — det var bygget af brædder , med et spidst tag , og kaldtes for  » Templet «  . — hun sank ned på bænken derinde og brast i gråd . 
Hun græd længe og voldsomt , men så blev hun stille . Hun løftede hovedet og så ud over den kolde , mørke sø og de sovende strande omkring den . 
Efteråret havde allerede givet naturen en vis isnende stivhed , og nu i natten lå de sorte skygger så døde og blytunge , medens de dele af søen , hvorpå månen lyste , havde en kold , hvid metalglands . — det var , som om man følte , at den søvn , naturen lå i , snart skulle gå over i døden . 
Det var så stille , at hun kunne høre dansemusikken langt borte fra komme stødvis gennem luften . 
» Nu danser han deroppe med hende , «  tænkte hun , og hun lyttede , som om hun her langt borte fra skulle kunne høre de ord , han sagde til hende . 
Men hvad var det ? — der kom nogen hen ad gangen . Det var hurtige skridt , og hun kendte dem . 
Hun bøjede sit hoved ned over sine arme som for at skjule sig både for sig selv og for ham , men han kom lige op til hende og tog hende hårdt i armen . 
» Jenny ! hvad er dette for kunster ? « 

hun svarede ikke , men bøjede sig igen ned . 
» Du gør mig gal ! «  udbrød han heftigt .  » Jeg har søgt efter dig i hele haven . — hvor kan du falde på at rende sådan tyndklædt ud i nattekulden ? « 
» Hvad bryder du dig om , hvor jeg er ? «  klynkede hun .  » Du har ikke set til mig i aften . Du har ikke haft et ord , ikke et blik for mig , du . « 
» Hvad er det dog for barnagtigheder ! «  sagde han irriteret ; men der var dog noget ubestemt i stemmen , som om han ikke var ganske uden bevidsthed om , at hun havde et . 
På engang slap hun hænderne , som hun holdt for øjnene , og så fast og bestemt på ham . — hendes stemme blev også ganske rolig , og hun sagde højt og langsomt , som for rigtig at få ham til at forstå det . 
» Jeg skal sige dig , at hvis du er ked af mig , så ville jeg meget hellere dø ! « 
Han så på hende , og hans øjne fyldtes med tårer . — der var noget i alvoret og sandheden hos hende , som øjeblikkeligt greb ham . Han syntes om , at hun kunne lide så stærkt . 
Han slog heftigt sine arme om hende og trak hende til sig . 
» Vil du dø ! «  hviskedee han .  » Ja , så vil jeg også dø . — kom lad os kaste os ud sammen her i søen og forsvinde , nu , medens vi elske hinanden . Alt hvad der kommer , når kærligheden er forbi , er dog ikke værd at leve for ! « 
Hun følte hans hjerte slå stærkt mod sit eget . Hun følte hans åndedræt over sit hår og hørte hans stemme , og hun ville slet ikke dø . — i et øjeblik var alt , hvad han havde ladet hende lide , glemt og tilgivet . 

hun var jo igen i hans favn . — hun smilede , da hun lå mod hans bryst . Dansemusikken lød igen i frastand . 
» Kom ! «  hviskedee hun .  » Nu spille de vor Vals . Lad os gå op og danse sammen . « 
Og hånd i hånd løb de op gennem lunden , hvor de duggede grene slog dem over nakken , hen over de månelyse græsgange , og ind i dansesalen . — så snart de vare komne inden for døren , begyndte de at danse , og de fortsatte dermed , så længe musikken spillede , til hun sank ned på en stol uden at kunne tale . 
Medens hun sad her i jernbanekupéen og tænkte på den aften , tænkte hun på , om det måske ikke havde været bedst for dem begge to , om de virkelig hin aften havde kastet sig ud i bølgerne og havde endt deres liv . 
Af og til blussede hans kærlighed endnu op . Mest som heftighed , når der kunne blive en scene ud der af . 
Han behøvede stærke ting , noget , der rystede ham og spændte hans nerver og satte hans blod i forøget virksomhed . — men efter disse heftige udbrud blev han mere og mere slap . Også hun begyndte at se på ham med mere fremmede , mere kritiske øjne . 
Havde også han fejl ? — ak , han Havde så mange ! 
Første gang , hun følte sig i høj grad stødt af noget hos ham , var ved en ridetur , de gjorde sammen . 
Han havde lånt ridestøvler og ridepisk af en anden ung herre , da han selv ingen havde med . 
Medens de red hen ad vejen , havde han travlt med i et væk at slå hovederne af tidslerne ved landevejen . 
Det syntes at interessere ham i høj grad , for han 

havde længe ikke sagt et ord til hende , så optaget var han af denne halshugning . 
Det røg omkring ham med tornede stilke og blade , men på engang holdt han stille . Der var en gammel seiglivet tidsel , der slet ikke havde lyst til at miste hovedet . — da han derfor piskede dobbelt så hårdt på den , brækkede ridepisken . 
» Hvad gjorde du ? «  råbte hun . 
» Å , det er det samme ! «  svarede han muntert , og kastede den ødelagte pisk fra sig .  » Det var jo ikke min egen ! « 
Det er underligt , hvor en enkelt lille yttring kan kaste et pludseligt lys over et menneskes , en god vens karakter . 
Fra dette øjeblik så Jenny først egoismen hos ham . Hans ligegyldighed for andres vel og ve var gennemgående . 
I småting kunne han ikke interessere sig for andre , da han ikke afskyede noget så meget ,- som alt hvad der forstyrrede ham i hans bekvemmelighed ; og i store ting ! ja ve den , der da stod hans lidenskaber , hans ærgerrighed i vejen . — han kunne visselig i høj grad føle smerte , det vil sige sin egen smerte , andres mærkede han aldrig . — i det hele ville han overalt være den første . Han kunne  » ikke sådan dele med nogen . « 
Sålænge denne fordring hos ham gik ud på at få hendes udelte kærlighed , gjorde det hende blot lykkelig . 
At han , som alle efterstræbte , blot ønskede hende , var hende en næsten utrolig tanke . Hun bar den ydmyg og stolt på engang . — og hun gav også hele sit væsen , så udelt , så hengivent , at han snart fandt , 

at her var der ikke mere at få . —htm havde kapituleret på nåde og unåde , og for fremtiden kunne andre erobringer være af større interesse . 
Men uagtet hun så alle hans fejl , elskede hun ham . — hun var ikke af dem , der kan bytte kærlighed , som man bytter hat , men hun anede , at han ikke længe ville tillade hende at elske ham . 
Han rejste bort . — skrev først sommetider , så slet ikke . — på alle de breve , hun i sin angst sendte ham — ikke et ord til svar . — han lod hende falde , som man lader en halvvissen blomst falde , eller som han just nu havde ladet avisen falde , glide ned på gulvet . — der var ingen flere nyheder at læse . 
Hun havde først sørget sig halvt ihjel og siden grublet over ham , så hendes pande var bleven mørk og hendes mund var bleven streng . 
Her sad han nu igen pludselig lige over for hende , og hun så , hvem han var , og hvad han var blevet til . 
Egoismen og ærgerrigheden havde gennemtrængt hele hans væsen , og hverken hun selv eller nogen anden skulle nogensinde kunne banke på hans hjerte med noget håb om at blive hørt . Den indgang var for altid låset af . 
Han var færdig med sin cigaret og havde kastet det sidste ud af vinduet . Nu satte han sig tilrette i sit hjørne for at sove . 
Det varede længe , inden han kunne få det bekvemt nok . — snart lå hans hoved for lavt , snart for højt . — han søgte at strække benene ud og at lægge dem på sædet lige over for . — endelig kom han til ro , men solen skinnede på ham , og med en grimase og et heftigt ryk trak han det grønne gardin for . — hovedet faldt til 

bage . Hans mund blev slappere , kinderne så rynkede og gamle ud . Det gav et pludseligt sæt i hele kroppen på ham , og så faldt han i søvn . 
Efterhånden som han sov , forandrede hans ansigt sig . Hans hoved var kommet godt til hvile . Der bredte sig en stille Bo over hans udtryk . — øjenbrynene , som han næsten bestandig havde rynket , medens han var vågen , vare ikke længere spændte , de skildtes og indtog deres naturlige , smukt tegnede Buer . — de lange øjenhår lå så blødt ned over kinderne , og nu smilede han i søvne . 
Det var det samme smil , hun havde kendt i deres lykkes dage , venligt , skælmskt , uimodståeligt . 
Toget holdt just nu ved den station , hvor hun skulle stå ud . — døren åbnedes ved den side , hvor han sad . Hnn måtte forbi ham . 
Men han sov stadig uden at røre sig , med samme milde udtryk over øjnene og munden . 
Hun rejste sig lydløst , 
hun stod åndeløs og så på ham , længe , som om hun nu så hans ansigt for sidste gang . 
Og så bøjede hun sig sagte for at kysse ham på panden ; men han gjorde en bevægelse i søvne og bo-senbuketten rystede i hendes hånd , så at en begn af løse bosenblade dryssede ned over hans bryst som blomster på en død . 
Et øjeblik efter var hun forsvundet på perronen . 

stjernerne . 
Den korte , lyse sommer var forbi . I ugetal regnede og stormede det og tåger indhyllede jorden , men så klarede det igen , det blev stille og koldt . Solen skinnede om dagen , og når den sank , og natten , den mørke vinternat , kom , kom også stjernerne . — i den lyse sommertid havde de været så langt borte . Vi havde næsten glemt dem . Kun aftenstjernen havde en og anden gang stået som en klar dråbe i aftenrøden , men alle de andre vare så fjerne og blege . Vi havde egentlig ikke savnet dem . Når sommeren endelig kommer , er vi så lykkelige . Vi leve da -egentlig både nat og dag , og have på den måde lige så længe sommer som noget andet land . De lyse nætter er kun som en fortsat dag , et lille træt suk for at styrke os til nye glæder . Man har næppe tid til at sove , og i selve søvnen hører man skovens Sus , der sagte kalder på en . — vi vide alle , hvor kort sommeren er hos os , og vi ville benytte hvert øjeblik af den . Det er som et besøg af en kær ven , en ven , om hvilken vi vide , at han snart må bort igen , og i hvis nærværelse man derfor lever helt og holdent . — det gælder om at lytte til hvert ord han siger , bestandig at føle sig ligesom omgivet af den stemme man elsker , at se ind i de øjne , 

som endnu lyse en i møde , og ikke forspilde et eneste af de dyrebare minutter . Man ved , at den hånd , man holder , snart skal slippe en , og han er borte — forsvunden  ! — 
det er med sommeren som med al jordisk lykke ; den optager en så fuldkomment , at himlen blegner , — men den varer også kun så kort . De lyse dage slukkes , mørket ruger over os og stjernerne komme . 
Jo mørkere det er på jorden , des nærmere synes de os , og des klarere stråle de . — det er , som om en usynlig verden fra det fjerne pludselig åbenbarede sig for os . 
Den første aften er det som et syn , vi aldrig have set før . 
Menneskene løfte hovederne og sige forundrede :  » Nej , se stjernerne ! «  —de betragtes med mange forskellige øjne og med mange forskellige tanker , og for enhver , som går på jorden , have de en forskellig betydning . De små børn synes tidligt om stjernerne . De gnistre og skinne og trække forundrede børneøjne til sig . Børnene vide , at dér hvor stjernerne findes , dér bor gud , dér er himlen og englene . De se på dem som på et mærkværdigt , dejligt legetøj , og medens de endnu er ganske små , strække de hænderne efter dem . Man husker selv , hvordan man , da man var lille , forestillede sig , at man kunne svæve oppe imellem dem , fra den ene til den anden , langs med den lange , hvide Mælkevej , der nok var kold at komme forbi , og flyve bort for at fange de største og smukkeste af fixstjer-nerne , ligesom man render efter de gule blomster på en eng . Man kunne måske samle hele forklædet fuldt og kaste bold med dem ! 

man kunne stå længe ved vinduet og gennem de frosne ruder se , hvordan stjernerne dirrede og blinkede gennem natten . 
Jeg husker , at man fortalte mig om en lille pige , som henrykt vendte sig om fra vinduet og sagde til sin moder :  » Mor ! når himlen er så dejlig på vrangen , hvordan må den så se ud på retten ! « 
Der har også været store børn , for hvilke stjernerne have været et mystisk kort , en sammensætning og fordeling af lysende punkter , som på en hemmelighedsfuld måde hænge sammen med vore ubetydelige menneskeskæbner . 
Det har sysselsat lærde mænds tanker og foruroliget konge og helte i deres planer , at stjernerne , som det syntes dem , indtoge forunderlige og truende stillinger , som skulle kunne indvirke ulykkebringende på deres liv ; og for de få , for hvilke alting lykkedes , og som syntes at være fødte til fremgang og lykke , lå hemmeligheden i deres liv i , at de vare fødte under  » en lykkelig stjerne «  , en fjern og lykkelig stjerne , hvorfra der udstrålede en kraft , som bar dem gennem farerne og løftede dem til livets højder . 
Det er ikke så længe siden , at kloge mennesker endnu troede på eller i det mindste frygtede for en hemmelig indflydelse fra den uendelige stjernehimmel . Og egentlig er det ikke så underligt . — når vi løfte hovedet og se disse myriader over os , som mere end noget andet indgive os følelsen af vor egen forsvindende ubetydelighed , ligger det ganske nær at tænke sig , at de have magt over os , og at vi gennem usynlige bånd er afhængige af indflydelser , som vi ikke kende eller forstå . Selv de mennesker , som vide mest derom , vore 

moderne stjernetydere , som kunne beregne stjernernes stilling og gang ligeså sikkert og precist , som vi andre regne en spalte sammen i en regnebog , selv disse aller klogeste vide så lidt . 
Himlen er endnu bundløsere end havet og de viseste tanker drukne deri . Men hvor tankerne ophøre , dér begynder den gådefulde undren lige overfor den store millionøjede taushed , som bestandig ser ned på os . 
Naturen har den egenskab , at jo mere man trænger ind i den , desto mere trækker den sig tilbage . Den er som huldren i skoven , der lokker menneskenes børn , men aldrig lader sig fange , og det er just dette , som gør den så evigt fængslende . I al kærlighed og al kunst består hovedsagen i , at de er uudtømmelige , — men intet er så uudtømmeligt som naturen . De vise kunne tænke og gruble over den , digterne kunne drømme i den , børnene kunne lege med den , der findes nok til alle — og endnu meget mere . 
Det er ikke altid de nærmeste indflydelser , som er de stærkeste . De fleste mennesker få deres mægtigste indflydelser fra nogen eller noget , som er langt borte , og ingen ved , hvor de hemmelige og uudgrundelige bånd findes , der knytte os til den usynlige verden over vore hoveder . — blot at ville anvende sin forstand , er som kun at ville anvende sin ene arm . Vi behøve alle vore evner , hele vor fantasi , alle vore tanker og følelser — og komme alligevel ikke til nogen løsning af gåden , og det er just det , som er det tiltrækkende . 
Hvor mange viser er ikke blevne skrevne om stjernerne og hvor mange elskende have ikke sværmet under dem ! — de lykkelige elskende synes om stjernerne , skønt de kun betragte dem flygtigt . De er for dem , 

ligesom alt andet , kun en dekoration til deres egen lykke . 
Når birkene er udslåede og det unge græs står fuldt af hvide anemoner , mødes de lykkelige om aftnerne , og alting passer så godt sammen med deres egen lykke , birkeløvet , som dufter med alle vårens forhåbninger , søen , som ligger stille og blinker med venlige øjekast , blomsterne , som kysse deres fødder , og den rosenrøde aftenhimmel , som længe efter solnedgang lyser med en gennemsigtig glans . 
Stjernerne komme frem deri som festlys , der er tændte i anledning af højtideligheden , og de lykkelige kunne nok kaste et og andet blik på dem , — de klæde så godt på himlen — men egentlig se de lige så lidt på dem , som de se på blomsterne , de træde på , eller på noget andet . De se blot hinanden , og alting er egentligt til for deres skyld . 
Når sommeren og lykken er forbi og to mennesker skulle skilles , da få stjernerne en anden betydning . 
Den sidste vandring , man går sammen , går man ikke hurtigt . 
Da er der hverken tid til ord eller kærtegn , blot forfærdede løsrevne tanker , der , ligesom de frosne blade , sagte falde ned til jorden . 
Søen kommer ind med underlige tunge bølgeslag , og det lyder , som om nogen havde svært ved at ånde ; det er , som om den havde en anelse om , at alle dens bølger snart skulle lægge sig ned under isen og dø , og deroppe på den mørke høsthimmel have stjernerne en ny og forunderlig glans . 
I deres højtidelige stilhed udtrykke de bedre end 

nogle af de ord , som vi kende , alt hvad to mennesker skulle ville sige hinanden , inden de for altid skilles ad . 
Denne ubevægelige stjernehimmel er som et fore-ningsbånd imellem dem . Hvor langt man end er skilte ad her på jorden , så lyse dog stjernerne over alle . Man ser måske på dem i samme øjeblik , og de stå dér som et udtryk for , hvad der ikke kan forandres og aldrig kan forgå , som vidner om den kærlighed , der er stærkere end døden . 
Der findes også mange mennesker , for hvilke stjernerne er det bedste bevis på tilintetgørelsen . 
Det er et problem , som er alt for svært at løse , dette med alle disse utallige kloder og deres mulige befolkning , så svært , at man bliver forarget derover og erklærer det for uløseligt . 
» Hvordan skulle vi kunne få plads ? « 
» Hvordan kan de tænke dem , at man skal få plads ? «  sagde en lille herre til mig i en irriteret tone .  » Hvis nu for eksempel vi , som dø her , blive ekspederede til en anden stjerne , hvor skal så de gamle stjerneboer hen ? Ja , måske til en anden stjerne af højere rang , og de igen til en endnu højere osv . osv . Men så bliver i al fald til sidst den sidste stjernebefolkning tilovers . Hvad vil de gøre med stjerneindbyggerne på den sidste stjerne ?—ja , jeg spørger dem , hvad vil de gøre af dem ? « —han så rigtig anstrengt ud som en , der har stor flytning og har fået for små værelser til sine mange møbler . 
» Gud bevares ! «  fortsatte han .  » Man kan blive split 

tergal , når man begynder at tænke derpå , derfor skal man ikke tænke derpå , idet hele skal man tænke så lidt som muligt . « 
» Skal man blot arbejde ? «  spurgte jeg . 
» Arbejde ! — ja , svarede han , det er man skam desværre nødt til . Men de indbilder dem vel ikke , at det arbejde , som vi mennesker , vi myg udføre , er til allermindste nytte ? — når de ser på alle de mil-billioner kloder og planeter og fiksstjerner over os , kan de da et øjeblik tvivle om , at alt , hvad vi er og gør , er fuldkomment ligegyldigt . « 
» Nå , men hvorfor arbejder de da ? « 
» Det var et komiskt spørgsmål , «  svarede han og trak -skindkraven op for nattekulden .  » For at kunne betale min husleje og skaffe mig en beufsteg , men der er såmænd , ingen fornøjelse hverken ved arbejdet eller beufstegen ! «  — han så så ynkelig ud , at det var rigtig bedrøveligt . 
Ja , der ses med mange forskellige slags øjne på stjernerne . 
Jeg husker en samtale , jeg havde med en dame , som vistnok havde set på dem for første gang i sit liv . Det var en rig , fornem , gammel dame , som lå på sit yderste . Hun havde været en stor skønhed og havde , menneskeligt talt , aldrig kendt andet end lykke hele sit liv . Hun var sine forældres yndlingsbarn og blev gift med en mand , som tilbad hende . Hendes skønhed og ydre stilling gjorde , at hun overalt , hvor hun kom , blev modtaget med beundring og opmærksomhed , og hun var en af dem , der kunne fordøje en utrolig mængde af den slags , uden at have nogen videre nytte deraf . Ligesom så mange belæste mennesker 

kunne samle et umådeligt stort kundskabsforråd , uden nogensinde at lade det gå over i deres personlighed eller deres liv , men blot have det liggende som en død kapital i en skuffe , — sådan samlede hun kun ind , men anvendte det aldrig . 
Intet af alt , hvad hun fik , opfyldte hende med taknemlighed eller gav hende lyst til at elske igen . 
Hun var sit eget centrum , og medens årene gik , stivnede hun mere og mere i dette centrum som en afgud i sin celle . Det var for hendes skyld , at hendes mand og hendes børn levede , det var for hendes skyld , at hendes venner burde gøre sig ulejlighed og hendes tjenestefolk arbejde . Det faldt hende aldrig ind , at de behøvede nogen anden belønning end den lykke , at have hende at elske og tjene . 
Så gik årene , og årene have . en særegen magt til at undergrave . 
Hendes skønhed begyndte at visne , men endnu forstod hun så godt at gøre det bedste ud af den . 
Så mistede hun sin mand , og hendes børn giftede sig og rejste deres vej . Lige på engang , — hun syntes det kom aldeles pludseligt — opdagede hun , at hun var en gammel , ensom kvinde , som egentlig ingen holdt af . 
Hun havde aldrig gjort det ringeste for at vinde nogens hjerte . 
Og så blev hun syg . Det var en lang sygdom , som hun først lod , som om hun ikke mærkede , og som hun siden stred imod , som man strider imod en dødsfjende , men det hjalp ikke . Stille og sikkert fik fjenden bugt med hende , og hun lå på sit dødsleje som en ensom , hjælpeløs stakkel . 

hun var blevet meget lunefuld og fordringsfuld , mere end nogensinde før . Da hun aldrig havde forsøgt at beherske sig det mindste , vare alle hendes dårlige vaner nu blevne hende overmægtige . 
Hendes sorte øjne , der før havde været så fløj elsbløde og smægtende , havde fået et skarpt , bidende udtryk . Den mund , der havde sagt så mange charmante ting , —  » charmant «  var netop det , hun havde været — talte nu kun hårde og bebrejdende ord . 
Hun var ensom og forladt ; ingen brød sig om hende . Nu så hun bedst , hvor falske alle hendes venner havde været . Ingen havde lidt , som hun led , ingen havde haft en så dårlig opvartning , en så ligegyldig læge , en sådan ulejlighed med at skaffe sig alting . Hun var helt og holdent en martyr . 
Det vare disse klagesange , man altid fik at høre af hende , og det var just ikke opløftende . 
Men så kom jeg derud en aften . Det var tidligt en oktoberaften . Det var koldt og tindrende stjerneklart . 
Hun boede ude ved humlegården , og de listende tjenere og kammerjomfruen viste mig ind i sovekammeret , hvor deres frue lå i den store seng med de tunge silkegardiner om . 
Det var mørkt i værelset , men rullegardinerne vare blot halvt nedrullede , og derude lyste stjernerne gennem det høje vindue . 
Jeg blev stående i døren , men hun rakte hænderne imod mig fra sengen , hvor hun lå , og sagde . 
» Kære , er det dem ! — velkommen ! « 
Der var en ganske ny og fremmed varme i stemmen . 
Jeg gik hen og satte mig ved siden af sengen . Hun tog min hånd og holdt den i begge sine . 

da jeg spurgte , hvordan det var med hende , så hun på mig på en ganske særegen måde og sagde : 
» Tak , godt ! « 
Jeg udtrykte min glæde herover og spurgte , om hun håbede at blive bedre . 
» Det ved jeg ikke , «  svarede hun .  » Det er ikke det . Det er blot det , at jeg har fået en sådan ro her ! «  hun lagde de magre hænder , som vare besatte med ringe , op imod sit bryst og trykkede dem hårdt til . 
Derpå lå hun igen stille og så op imod vinduet . 
Hun havde taget min hånd på ny , som hun beholdt i sin og af og til sagte trykkede . 
Pludselig sagde hun sagte , ligesom for sig selv : 
» Jeg har ligget og set på stjernerne . Hvor de er dejlige ! Jeg havde sovet og var ganske alene herinde , og da jeg vågnede , var det allerede mørkt . Jeg ville til at ringe for at få lys , men så kom jeg til at se derop ! «  —hun nikkede imod vinduet . 
» Der må vistnok være noget stort og herligt deroppe , som vi aldrig tænke på . «  — hun så spørgende på mig .' 
» Jeg ved ikke hvorfor , «  sagde hun .  » Men det forekom mig på engang , som om jeg stod under en høj beskyttelse , som om noget , jeg ikke kender , vågede over mig og elskede mig . « 
Hun begyndte at få tårer i øjnene . 
» Ser de , jeg er så alene , jeg har ingen , slet ingen , som bryder sig om mig . Mine døtre leve blot for deres mænd og deres børn , og de har jo også vanskeligt ved at komme hjemme fra , «  tilføjede hun . 
» Min søn har sit regiment langt borte , og mine 

venner ! —ja , de ved jo nok , at enhver har nok at gøre med sit . « 
» Vi er alle ensomme , «  sagde jeg . 
» Er vi ?—ja måske har de et ! — men jeg har haft så meget , og nu har jeg ingenting .—jeg har følt mig så ensom — så ensom . Men i aften da jeg lå og så op imod stjernerne , var det , som om jeg så lysene i et hjem , medens jeg selv stod ude i en mørk skov . Der findes nok en , som holder orden i stjernerne deroppe og husker dem alle , og så kan det vel ikke være svært for ham at huske en sådan lille ubetydelig en som mig . « 
» De kan tro , «  vedblev hun ,  » at der bestemt må findes en anden verden med mere kærlighed i end denne . —her i livet har jeg mødt så lidt deraf ! « 
Jeg kunne ikke lade være at tænke på , at hvad man ikke har talent til selv , det mærker man ikke hos andre .  » Men vi behøve kærlighed ikke sandt ? vi behøve det alle sammen , «  vedblev hun i en ivrig tone .  » Og der , i en anden verden , må der sikkert findes noget andet , der sysselsætter en , end alle disse småting , som man her må fordybe sig i , alle disse klæder ! «  — klæder havde været hendes alvorligste passion , —  » al denne mad og alle disse selskaber , som der egentlig ikke er noget indhold i . « 
Hun lå igen stille og så op imod himlen . 
» Jeg har virkelig aldrig set , at der var så mange stjerner . Der er vistnok kommet en hel del nye til i den sidste tid ! « 
Der var kommet et så ungt og mildt udtryk over hendes ansigt , og da jeg skulle gå , trykkede hun igen min hånd og sagde : 

» Tak fordi de kom . Det er så venligt , at nogen tænker på mig ! « 
Da jeg gik hjem , kunne jeg næsten tro , at hun havde ret , da hun sagde , at der var kommet så mange nye stjerner i den sidste tid , for det lynede og dirrede af lys over hele himlen . Planeterne stod stille som dugdråber og fiksstjernerne dirrede som store diamanter . Mælkevejen lå som en lang sølvstribe over himlen , og bag ved den anede man uendelige andre verdener . — og det syntes mig , som om alle sagte skælvede og hviskedee :  » Ser du , for børnene er vi et fortryllet legetøj , som de gribe efter . Vi er de elskendes vennelog vidne til deres kærlighed . De tvivlende se i os beviset på menneskenes intethed , og de ulykkelige og ensomme finde i os håbet om et andet og bedre liv . Men vi tale ikke , vi tie nu og altid . I vide ikke , hvem vi er , og i skulle aldrig få det at vide ! « 

mellem kunstnere . 
I et værtshus udenfor Stockholm ved mælaren var der dækket en del små borde på verandaen og i salen der indenfor . Det var midt i middagsheden . De store birketræer , der stod i grupper omkring huset , dulgte udsigten til søen . Man så den kun gennem løvet gnistre med en mængde små staccato sølvglimt , som om den lo og legede bag de nedhængende grene . 
Fluerne surrede under markisen , der var udspændt over verandaen , og opvarteren , der stod derude med hænderne på ryggen og så ud efter muligt ankommende middagsgæster , slog den ene gang efter den anden med servietten efter dem . 
Han var en høj ung mand , klædt i sort kjole og nedringet vest . Det lange pomadiserede hår faldt ned over panden i en tjavs , som han med et flot kast med hovedet slog til side , ligesom visse violinspillere og pianovirtuoser pleje . Han var bleg i ansigtet med små brune øjne og en , for en stor del , tandløs mund . Både kjolen og vesten vare fulde af en hel mængde små fedtepletter , som viste sig unødvendig tydeligt i solen . Han gned dem med sin lange , smalle hånd , som om han flygtigt ville gnide dem bort , men de vare indgroede minder om mange lange dages springen om med fade 

og tallerkener , og det gjorde ikke det mindste indtryk på dem , at han strøg over dem . Han gentog uafbrudt disse tre manøvrer : slog tjavsen bort fra panden med et stolt kast med hovedet , gav fluerne et smæk med servietten og strøg med hånden over vesten og kjoleopslaget . 
Der var dækket tre borde ude på verandaen og omtrent dobbelt så mange indenfor i salen , der var dunkel af markisens og træernes skygge . Ved det ene af bordene på verandaen , hvor der var dækket tre kuverter , sad en ung mand alene . 
Han var høj og bredskuldret , havde knoklede arme og ben og meget store hænder og fødder , de sidste indstukne i et par endnu større skjævtgåede støvler . En vældig bulehat , der hang langt ned over nakken og panden , som en op og nedvendt kasserolle , skjulte halvt hans ansigt . Det var et solbrunt ansigt med et par udstående , godmodige øjne , en næse af højst ubestemt form og et temmelig uroligt , tyndt , lyst skæg . 
Han sad i en besynderlig ubekvem stilling , idet han havde slået det venstre ben over det højre og siden støttet den venstre albue på det højre knæ . Den venstre hånd holdt han op imod ansigtet , klemmende de lange fingre så hårdt om kinden og underlæben , at det halve ansigt fik en helt forvreden form . 
Med den højre hånd holdt han en gaffel , hvormed han langsomt tegnede på dugen . Han sad med sin store byg stærkt krummet og øjnene fæstede på bordet , kun af og til så han op og kastede et fortrædeligt blik ned imod søen , som om han forgæves ventede på nogen , og så slog han øjnene ned og gav sig til at tegne på dugen igen . 

der syntes ikke at indtræde nogen forandring i situationen , og til sidst vendte opvarteren sig til den unge mand , idet han med et rask kast slyngede servietten over armen og sagde : 
» Herren har jo bestilt ? « 
» Ja «  , svarede den anden tvært uden at tage hænderne fra munden . 
» Det var ? «  tillod opvarteren sig at ytre . 
» Jeg har sagt det til jomfruen «  , svarede den unge mand i en gnaven tone .  » Fricasé og tyndtøl , men jeg venter på de andre . « 
Opvarteren gjorde et lille buk , gik to skridt baglænds , kastede tjavsen fra panden og stillede sig igen op for at vifte fluerne bort . 
Lige på engang viste der ' sig en anden ung herre på trappen . Han kom så pludseligt , som om han var dukket op af jorden , måske han kom fra bagsiden af huset . I et par Spring var han oppe på verandaen . Han var også temmelig høj , men med en spinkel figur , havde ganske kortklippet hår og en lille pikant opstoppernæse , hvis retning to lyse , højt opsnoede knebelsbarter syntes at følge . Hans øjne lå lidt skævt i hovedet ,  » a la chinoise «  , og havde et klogt , skælmsk , lidt udfordrende udtryk . Han var klædt i en lys , moderne sommerdragt og handsker , havde en meget højt opstående krave og et lyst halstørklæde med en nål , der forestillede et lille dødningehoved , med to rubiner til øjne , skævt indstukket i halstørklædet . På hovedet havde han en hvid stråhat med smal , stiv skygge . 
» God dag ! «  sagde han muntert til den anden , der næppe så op , da han kom .  « aha ! — her sidder man jo rigtig godt ! Sådan en varme ! « 

han satte sig på stolen i skyggen , tog handskerne af og’ gned sine hvide hænder , der vare prydede med flere ringe . Derefter greb han spisesedlen og gav sig til at studere den eftertænksomt , medens han i et væk snurrede sine knebelsbarter højere op , først den ene og så den anden . 
» Her er just ikke meget at vælge imellem ! «  sagde han så .  » Har du bestilt , Per ? « 
» Ja «  , svarede den anden med fingrene over munden . 
» Nå , lad mig se ! «  sagde den unge elegante herre .  » Hør , opvarter ! « 
Opvarteren gjorde en pas de basque hen imod ham . 
» Hvordan er kyllingen ? «  spurgte han og så under hatteskyggen op på opvarteren med et fingeret tragisk udtryk . 
» Udmærket ! «  svarede opvarteren med servietten på ryggen . 
» Som almindelige spurve , antager jeg «  , sagde den unge mand , der stadig studerede listen . 
Opvarteren fniste og viste sin tandløse mund .  » Jeg forsikrer Herren , den er virkelig udmærket ! « 
» Har i god engelsk pickles ? «  spurgte Herren . 
» Jeg skal høre ad ! «  svarede opvarteren . 
» Og engelsk sennep ? — ikke denne dårlige , tørre sennep . Fy ! «  han lugtede til den .  » Tag den bort . « 
Opvarteren tog sennepsflasken med en behændig bevægelse , som om han havde i sinde at gøre en spillerkunst med den , og ville just gå , da den unge herre råbte : 
» Har i salat ? « 
» Udmærket ! «  var svaret . 
» Lad mig da få en portion og en ny flaske salatolje 

— ikke denne gamle harske . Fy ! «  — han lugtede til den .  » Tag den bort . « 
Opvarteren gjorde en pirouette og løftede den fedtede oljeflaske . 
» Ja vent lidt «  , sagde Herren , da han igen ville gå ,  » Lad mig nu se ! — giv os nu først — «  han talte langsomt , som om han skulle diktere et vigtigt brev .  » Giv os først  » Smørgåsbordet «  og pas på , at der findes god kaviar og sardeller , — i har jo sardeller ? « 
» Sardiner ? jo ! «  svarede opvarteren . 
Den unge herre gjorde en utålmodig grimace .  » Ja , så kaviar og ræddiker og en god ost — vil de erindre en god ! Så vil jeg , hvad mig angår , ha' enebærbrændevin . Ja vent nu lidt ! «  opvarteren ville igen styrte bort .  » Derefter skal jeg ha’ en portion  » Grav-lax «  med peber og olje , derefter kyllingen med salaten og pickles , — siden — ja lad os nu først få  » Smørgåsbordet  «  ! « 
Opvarteren stod andægtigt lyttende med nedslagne øjne og servietten på ryggen . Nu for han afsted , som om han i det mindste havde et dusin herrer at opvarte . 
Den unge mand sank tilbage i sin stol som efter en overstået anstrengelse . 
» Kommer ikke Gunnar ? «  spurgte han så den anden og så ned imod søen . 
» Hvor skal jeg kunne vide det fra ! «  svarede han med den store hat ærgerligt .  » Jeg har nu siddet i en halv time og ventet på jer begge to . « 
I det samme kom en ung herre til syne nede bag træerne ved søen . Han var klædt i en lys lærredsdragt , 

der sad løst , havde hvide sko og et badehåndklæde over skulderen . 
Lidt før han kom til trappen , tog han hatten af .  » Jeg beder undskylde , hvis jeg kommer for sent «  , råbte han .  » Men jeg blev sent færdig og kunne så ikke modstå at gå i vandet . Det var aldeles udmærket ! « 
Han var nu oppe hos de andre og satte sig på den tredje plads , idet han tog hatten af og strøg sig med hånden velbehageligt over det våde hår . Han havde et udpræget svensk udseende , lyst , tykt hår og et lille lyst skæg . Han havde en lige , noget kort næse , en fin og kæk mund og et par meget lyseblå øjne med et åbent og glad udtryk . 
» Nå , hvordan er det med dig , Per ? «  han slog ham med hatten over hans brede ryg .  » Du ser ikke rigtig ud til at være i dit Perlehumør i dag ! « 
» Jeg er sulten ! «  svarede den anden gnavent og skelede til døren . 
» Har du da ikke bestilt «  , spurgte Gunnar . 
» Jeg ventede jo på jer andre «  , svarede Per ærgerligt . 
» Og du , Mauritz ? har du bestilt ? «  han fik svaret ved at døren gik op og opvarteren kom ind bærende en bakke på sin venstre hånds udspilede fingre , og med den højre omklamrende halsen på adskillige flasker . Med megen klirren og bulder dækkede han  » Smørgås-bordet «  , idet han arrangerede en hel del små assietter , indeholdende alle mulige ting , og satte ølflasker og ølglas ved siden af . 
Hør ! «  råbte Gunnar til ham ,  » giv mig en stor boeuf , stor og god , og derefter jordbær — så mange 

som muligt , og så skal jeg ha’ en flaske rødvin ! ordentlig vin , hører de ! « 
Opvarteren skrabede bagud , bukkede og ordnede , trak så ølflaskerne op med nogle energiske svup og forsvandt . 
Et øjeblik efter vare alle tre herrer sysselsatte i tavst arbejde ved smørsgåsbordet . Gunnar , arkitekten , der kom lige fra badet , spiste med god appetit af alt , hvad der så indbydende ud . Mauritz , forfatteren , stod længe og mønstrede assietterne med kritiske øjne , inden han huggede ind med gaffelen , og ofte rystede han straks efter af igen , hvad han havde stukket i , når det ikke så ham tilstrækkelig lækkert ud . Maleren Per havde smurt sig et umådelig stort stykke smørrebrød på hårdt brød , så stort som en kæmpepalet , og belagt det med æg , flæsk og pølse . Han havde stukket tommelfingeren ind i hullet på det hårde brød , som om det havde været en virkelig palet , og stod nu støttet mod dørstolpen og gnavede rundt , med øjnene hæftede på flæskestumPerne , der nærmede sig og forsvandt i hans åbne mund . Da den værste sult var stillet , slog man sig ned ved bordet . Maleren fik sin vældige portion fricasé og en flaske tyndtøl . Han drak af princip og smag aldrig vin . De andre to gave sig i færd med deres bestilte portioner og bød hinanden vin . Arkitekten havde rødvinsflasken , forfatteren portvinsflasken . 
Maden syntes at være over forventning god og vinen ikke så dårlig , som man havde frygtet , og samtalen begyndte at komme igang . 
» Nå ! «  begyndte arkitekten , henvendt til maleren ,  » Hvordan går det med dit billede ? « 

» Skidt ! «  var det korte , afgørende svar , medens maleren slubrede fricasésausen i sig . 
» Har du malet i dag ? « 
» Nej , ikke i dag . « 
» Ikke i dette dejlige vejr ! «  sagde arkitekten . 
» Kunne ikke , — Larson var fuld «  , svarede maleren . 
» Var han nu fuld igen ? Han er nok altid fuld , «  sagde forfatteren , der var i færd med at blande krydderierne til gravlaxen . 
» For det meste , «  svarede maleren roligt . 
» Hvorfor tager du da ikke en anden model ? «  spurgte arkitekten . 
» Fordi han har sådan en god ryg . Jeg kan lide hans ryg , «  svarede maleren . 
» Ja , ved du hvad ! «  sagde forfatteren ,  » den slags rygge tror jeg ikke der er mangel på . Hvis den endda var nøgen , så kunne den måske ha’ en eller anden speciel fortjeneste , men en bred bonderyg i en blå blouse ! ved du hvad , hvilken som helst ryg , der fik en sådan blouse på , ville se lige sådan ud . « 
» Det forstår du ikke ! «  svarede maleren roligt . 
» Hvad er det egentlig dit billede forestiller ? «  spurgte arkitekten og skænkede på ny af vinen .  » Jeg har jo ikke engang set det endnu . « 
Maleren svarede ikke , men forfatteren sagde hurtigt :  » Det forestiller egentlig ingenting . « 
» Det kan jeg lide ! «  sagde arkitekten og løftede glasset .  » Billeder skal ikke forestille nogenting , ikke lange historier , hvortil man behøver kataloger og ciceroner for at forklare , hvad de betyde . « 
» Ja til Pers billede behøver du slet ingen cicerone «  , sagde forfatteren og lo .  » Han maler et stykke af en 

landevej , hvorpå man ser ryggen af en sjover , der står og glor på et rødt plankeværk . « 
» Nå , er det smukt ? «  spurgte arkitekten . 
» Smukt ! «  sagde maleren foragteligt .  » Det skal slet ikke være smukt ; det skal være sandt og grimt . « 
» Siger du det ? «  sagde arkitekten .  » Og jeg er af den mening , at alt , hvad der er sandt , også er smukt . « 
» Sådan noget vrøvl , «  sagde maleren . 
» Ja , det var da virkelig en kras paradoks «  , sagde forfatteren .  » Hvordan vil du forsvare den ? « 
» Jo , jeg ved godt , hvad jeg mener «  , sagde arkitekten ,  » hvis jeg blot kunne udtrykke det rigtigt . Jeg mener , at hvis en kunstner skal kunne udtrykke noget rigtig godt , så må han også føle noget sandt derved . Skal det røre andre , må det først have rørt ham selv , ellers er der ikke den ægte smittende varme deri . « 
» Nå , men hvad har det at gøre med , at alt , som er sandt , også er skønt ? «  spurgte forfatteren . 
» Jo , vent lidt ! «  sagde arkitekten , som havde lagt kniven og gaflen fra sig .  » Skal noget i naturen røre et menneske , så må det altid være gennem en slags skønhed , lykkens skønhed , farvernes eller linjernes skønhed , sorgens pattetiske eller fattigdommens rørende skønhed . « 
» Ja lad gå for fattigdommens skønhed , «  sagde maleren . 
» Ja , fattigdommens skønhed , «  betonede arkitekten .  » Men fattigdommen er langtfra altid skøn . Den kan være i høj grad modbydelig , frastødende og usympathetisk , den , lige så vel som rigdommen . Det beror på , i hvilken skikkelse den optræder . « 
» Ja , jeg forstår , «  sagde maleren ,  » Du vil have det 

sødt .  » Den fattige pige med forglemmigejerne «  , citerede han , eller  » Den fattige gamle kone , læsende sin bibel «  . « 
» Du vil måske erindre , «  sagde arkitekten alvorligt ,  » at jeg nylig sagde , at alt , hvad der er sandt , også er smukt . Men intet er vel så løgnagtigt som sentimentalitet . Det er den hyklede følelse hos folk , der ingen sand følelse har . « 
Man kan aldrig få det ligefremt nok «  , sagde maleren , der fulgte sin egen tankegang .  » Jeg kan gå og lede og lede efter et motiv for at få det ligefremt nok . « 
» Går man sådan og leder og leder efter et motiv  ? «  sagde arkitekten med en lille skjelm i øjenkrogene .  » Jeg troede , at motiverne stod i queue for at få først adgang . « 
» Og jeg synes jeg har hørt dig sige , «  sagde forfatteren ,  » at man slet ikke skal vælge . Man kan male alting . « 
» Det kan man også , «  sagde maleren ,  » men man skal være bange for alt , som ser skabagtigt ud . Ellers bliver det let sådanne billeder , som de malede her hjemme før , da de altid skulle komponere og arrangere og foretrække , hvad der var pittoresk , og — « 
» Og nu vælger og opsøger i , hvad der er så intetsigende og umalerisk som muligt , «  sagde forfatteren , der med sine hvide tænder ivrigt gnavede på et kyl-lingeben . 
» Det er fordi vi er så rædsomt bange for alt , hvad der er affekteret , «  sagde maleren og tog sig en slurk af sit øl . 
» Og af lutter naturlighed blive i så affekterede på en anden måde , «  sagde forfatteren .  » Du vil da vel for 

eksempel ikke bilde mig ind , at du interesserer dig for det røde plankeværk , du maler . « 
» Jo gu’ gør jeg så , «  sagde maleren . 
» Jeg tvivler nu alligevel derpå , «  svarede forfatteren , med kyllingebenet mellem tænderne og øjenbrynene optrukne . Han lignede en kat , der har fanget en kylling .  » Havde du set det i en ejendommelig belysning , op imod en tiltalende luft eller sådant noget , så kunne jeg måske forstå det og tilgive dig , — men -sådan et ganske glat strøget stort stykke rødt plankeværk i gråvejrslys eller mangel på lys — nej , ved du hvad , det kan hverken interessere dig eller noget andet menneske på jorden . « 
» Jeg vil vise dem , at alting kan males , «  sagde maleren bestemt . 
» Ja det forstår sig , «  sagde arkitekten , der en stund havde spist i stilhed .  » Men jeg siger som bondedrengen , der fik det spørgsmål hos præsten , om det kan gå an , at man slår sin næste ihjel :  » Ja , det kan nok gå an , men man skal helst la’ være ! « 
» Og hvad kunne du have imod det ? «  spurgte maleren .  » Har jeg ikke lov til at male , hvad jeg vil ? « 
» Naturligvis har du lov dertil , «  sagde arkitekten .  » Men som jeg sagde før : skal det røre andre , må det først have rørt dig selv , og jeg tror , at denne ængstelige søgen efter simple motiver ikke kommer af noget sværmeri for dem , men af en ganske beregnet refleksion , der vil samle beviser , for dermed at sige dem , der tænke anderledes , ubehageligheder . « 
» Ja herregud , disse ligefremme motiver , «  sagde forfatteren og tørrede kyllingesaucen af munden . 
» Jeg har stor respekt for det ligefremme , det en 

kelte «  , sagde arkitekten og løftede sit fyldte glas .  » Det er det største , det nobleste af alt , men — «  han løftede pegefingeren advarende ,  » Folk glemme , at det også er det sværeste . « 
« det var da en paradoks «  , sagde forfatteren . 
» Nej , slet ikke «  , svarede arkitekten .  » Det simple er just sagens væsentlige og betydelige side , og næsten alt , som lever , har sin væsentlige og betydelige , det vil i kunsten sige , sin poetiske side , men det er kun de store digtere , som se den  « 
Da de andre ingen indvendinger gjorde , vedblev han :  » Der har jo også i vor tid været en og anden stor digter , som både i litteraturen og i kunsten har opdaget eller genopdaget det simples poesi . Der findes jo et og andet geni , som selv i det tilsyneladende mest ubetydelige kan se noget rørende og personligt , som knækker nødden og tager hjærnen ud , men sådanne genier er de få og udvalgte . Det er dem , der have den virkelige sande kærlighed til livet og menneskene . I kunne beundre dem , men i kunne ikke gøre dem efter , og dog forsøge i alle sammen at gøre dem efter . I ville også være dybsindige og storartede og påvise for os andre , hvad i ikke selv se . Jeg skal sige jer , at det er den største kunst , med det mindst mulige materiale at kunne give det størst mulige åndelige indtryk , det kan kun en virkelig digter gøre . Men desværre er de fleste af jer nogle tørre prosaister . « 
» Jeg forstår ikke , hvad du siger «  , sagde maleren gnavent . 
» Jeg siger , at i affektere en simpelhed , som i ikke har «  , sagde arkitekten ubarmhjertigt .  » For en tid siden var det moderne at fotografere ; både i litteraturen og 

kunsten skulle der fotograferes , alle unødvendige , overflødige detailler skulle være med , jo flere , des bedre . Nu er i begyndt at indse , at der dog mangler noget i sådanne fremstillinger af livet . I er blevne frapperede af det simple hos nogle af de store , de , som forstå at vælge det afgørende og udtrykke det med få træk , og nu ville i alle sammen være simple og naive . Men affekteret simpelhed er lige så løgnagtig som al anden affektion . Hvorfor kunne i ikke være jer selv , men skulle altid følges ad som en fåreflok , der snart går til højre og snart til venstre af landevejen for at gnave sin føde . « 
» Ja , gud ske lov ! «  sagde forfatteren , som nu var færdig med sin kylling og omhyggeligt tørrede sine hænder på servietten .  » Dette koketteri med det simple kommer snart til at gå samme vej som den slags realisme , der for kort siden lagde an på at gøre virkning ved at være brutal og prale med det frastødende . Alting går hurtigt nu , og ligesom vi skifte facon på vore bukser hvert år , sådan skifte også menneskene snart kunst og livsanskuelser hvert eller i det mindste hvert femte år . Menneskeheden begynder at blive gammel og blaseret , og der skal kraftige ting til at fængsle dens opmærksomhed . Min mening er den , at det just gælder om at finde pikante æmner for at fange dens opmærksomhed . Det gælder om at finde noget nyt , som folk ikke har hørt mange gange før , at bruge nye ord , der slå deres øre som uventede klange og male med sådanne farver , at de spærre øjnene op og synes , at de aldrig har set den kulør før , ligesom et landskab får meget stærkere farver , når man ser det med hovedet imellem benene . « 

» Og hvad vil du lære menneskeheden med det ? «  spurgte arkitekten . 
» Lære den ? jeg vil ingenting lære den , «  svarede forfatteren og drejede sine knebelsbarter muntert .  » Jeg vil more dem og få dem til at stå stille og applaudere mig . « 
» Og det morer dig selv ? « 
» Ja , det gør det rigtignok ! «  sagde forfatteren .  » Det er som at eksperimentere med at blande en ny slags sauce . Man prøver med eddike , olje , sennep , lidt salt , måske lidt mere salt ? et stænk af sukker , en selleri , muligvis en tomat og så videre . Man gør forskellige grimacer for hver gang , man smager på en ny tilsætning . Hvis jeg ville komme og stryge en reseda under næsen på en person , så ville han i de fleste tilfælde slet ikke lægge mærke dertil . Men tager jeg en stærk og ejendommelig parfume , og tænder jeg måske oven i købet ild på den , så den slår op som en blå flamme under personens næse , så vil han uden tvivl spærre næseborene op og sige : hvad var det ? « 
» Men disse pikante æmner er så begrænsede , «  sagde arkitekten . 
» Å , jeg tror dog , at jeg skal finde nok for min livstid , «  svarede forfatteren .  » Tænk på alle de uopdagede lande , de bestandig nye opfindelser på videnskabens område , nye måder at rejse på , at tale på afstand , overhovedet at eksistere på . Man skal blot passe på og være den første , der tager patent på et æmne , ligesom på enhver anden opfindelse . Du kan være vis på , at jeg skal holde dem vågne ! « 
» Ja , lykke til dine opdagelser ! «  sagde arkitekten .  » Men det varer nu i al fald ikke længe , førend alle 

lande er opdagede og gjennemforskede . Der er kun et land , man aldrig rigtigt kommer under vejr med — og det er dette her ! «  han slog sig med hånden på hjertet .  » Det er det evig uudtømmelige æmne . « 
» Nå ja , det interesserer mig nu mindre , «  sagde forfatteren og nippede til sin vin .  » Det er ikke så meget dramaet som dekorationerne , der tiltale mig . At kunne finde en rigtig mærkelig belysning , skildre nye og ubekendte egne på en ny og slående måde , frappere gennem — « 
» Jeg holder mest af , hvad jeg kender , «  afbrød maleren , der slubrede sin tykmælk i sig . 
» Men underligt nok , «  svarede forfatteren ironisk ,  » Så må man for at kende noget , altid begynde med en første gang . « 
» Ja så kan jeg i al fald bedst lide det , hvor jeg ikke husker den første gang , «  sagde maleren . 
» Hver har sin smag , «  svarede forfatteren .  » Jeg synes , at det især er det overraskende og uventede , der rusker op i en . Hvad gør det , at det forgår om kort tid for at give plads for noget endnu nyere . Det er just flygtigheden derved , som jeg holder af . « 
» Og jeg holder mest af det monumentale , «  sagde arkitekten og satte sit glas hårdt ned .  » Dette , som var og er og altid bliver . Så længe menneskeheden eksisterer , må den have huse at bo i , og derfor er det det forstandigste af alting at være arkitekt . « 
» Nå , hvordan går det med villaen ! «  spurgte forfatteren .  » Bliver den færdig i sommer ? « 
» Jeg håber det , «  svarede arkitekten . Idetmindste alt hvad bygningen angår . Siden kommer turen til malerne og billedhuggerne . « 

» Det bliver vel noget ekstra fint ? «  sagde forfatteren .  » Den mand , som lader dig bygge den , behøver ikke at se på , hvad det kommer til at koste . « 
» Nej , han har penge nok , «  svarede arkitekten .  » Men han har desuden noget som er bedre ; han har en god forstand . Han ved , hvad han vil have , men han blander sig ikke i alt . Det er en lyst og glæde at arbejde for ham . 
» Tænk jer , «  vedblev han . Han kommer til mig og siger .  » Jeg vil bygge mig et hus , en sommerbolig , hvor man kan flytte ud ved de første forårstegn og blive , til bladene falde . Altså ikke et korthus , hvor man fryser . Pladsen har jeg valgt . Den ligger i ly af skoven og med udsigt over søen . Der findes prægtige træer , og når man bygger forstandigt , så det bedste får bedre plads , så kan det blive en idealpark . « 
» Nå , men huset ? «  spørger jeg . 
» Det skal være fornøjeligt , «  svarer han . Når jeg kommer fra mit arbejde , vil jeg have et lyst indtryk af mit hjem . En stor spisesal , luftig og lys , med plads for mange gæster . Et sovekammer med skygge , hvor man kan sove godt , et arbejdsværelse , hvor jeg ikke forstyrres , og hvorfra jeg har en god udsigt . Til min hustru en salon , og et kabinet , som hun må indrette ganske efter sin egen smag . De kan tale med hende . Derfra nedgang til drivhuset og haven . Til hver af mine døtre et værelse , som de skal sværme for , tre gjæstekamre og et rummeligt og bekvemt kjøkkendepar-tement . Der har de i al korthed mine ønsker , og forresten giver jeg deres fantasi fri tøjler . « 
» Se det kalder jeg en bestilling ! Jeg har også arbejdet rigtigt kom amore , og jeg tror , at det hele skal 

komme til at blive noget smukt . Et sted , hvor folk får lyst til at leve . Nu gælder det blot om at finde malere . « 
» Kan du bruge mig ? «  spurgte maleren . 
» Jeg ville ønske jeg kunne , «  svarede arkitekten . 
» Men vi har ingen brug for røde plankeværk . « 
» Nå , hvad skal det da være for noget ? «  spurgte maleren igen . 
» Helst slet ingen billeder , «  svarede arkitekten .  » Jeg afskyr forgyldte rammer og at se en væg overskåret og gennemskåret af en hel mængde forskellige mindre og større firkanter . Det er noget forskrækkeligt noget med alle disse småbilleder , som egentlig skal have hver sin særskilte belysning , som indbyrdes forstyrre og fordærve virkningen af hverandre , og som man kan løfte ned og flytte bort , når som helst . « 
» Hvad vil du da have ? «  spurgte forfatteren . 
» Naturligvis billedet malet på væggen , «  svarede arkitekten , og slog med sin flade hånd på væggen ved sin side .  » Det skal udgøre en del af bygningen , smelte sammen med arkitekturen og sætte kronen på værket . Man skal ikke kunne tage det bort uden at skade det heles organisme , ligesom man ikke kan flå huden af et levende menneske . Det skal være skabt for sin plads , gøre virkning på sin plads , ligesom et rigtigt menneske skal ses i sit hjem , i de omgivelser , hvori det lever . « 
» Hvem vil du få til at male noget sådant ? «  spurgte forfatteren . 
Arkitekten trak på skulderen . 
» Ja , jeg går og leder efter ham med lys og lygte , «  sagde han . «   » Malerne synes naturligvis , at det er under 

deres værdighed at  » dekorere «  , at underordne sig det hele . « 
» Og i arkitekter anse naturligvis eders kunst for at være det vigtigste af alt , «  sagde maleren irriteret .  » I er herremændene , og vi andre er bønderne , som skal tjene jer . 
» Vi er de nødvendigste , «  sagde arkitekten og smilede .  » Og det nødvendigste er jo på en måde altid det vigtigste . Inden man har hygget et hus , kan man jo ikke tale om at pryde det . Men meningen var vel , at vi skulle arbejde sammen for at skabe et hele , sådanne hjem , hvor mennesker kunne føle sig i harmoni med sig selv , trods al disharmoni i verden udenfor . 
» Og vi må aldrig male små billeder mere ? «  spurgte maleren med en fortrædelig mine . 
» Ja hvor skal vi hænge dem ? «  udbrød arkitekten og slog sig på knæene .  » Når væggen allerede er født med dekorationer , hvor skal vi så hænge dem ? « 
» Nå , og tør man spørge hvad dine væggebilleder skal forestille ? «  spurgte maleren og skelede mistænksomt til ham . 
» I kan tage hele naturen til hjælp , «  svarede arkitekten ,  » Træerne , blomsterne , luften og lyset , dyr og mennesker , men bare ingen handlinger . Dem overlade vi til forfatterne . « 
» Skulle man altså aldrig have lov til at fortælle noget med penslen ? «  spurgte maleren . Hans stemme begyndte at blive gennemtrængende og vred . 
» Man kan jo ikke forbyde jer det , «  sagde arkitekten .  » Men det bliver altid så ufuldkomment . Det kan jo være , at det er ensidigt af mig , men jeg synes der er noget så unaturligt i at se et bestemt øjeblik fiksere ! 

af en handling , der er i bevægelse . Hvad mig selv angår , så bliver jeg så inderlig ked af alle disse billeder , hvor en Ole i det uendelige står og frier til en Karin , unden nogensinde at få hverken ja eller nej , eller hvor en gammel kone sidder og skræller kartofler til verdens ende , eller en moder vugger et barn , der aldrig sover ind . I en handling længes man efter udvikling . Den kan blot forfatterne fortælle os . « 
Forfatteren blinkede med øjnene , nikkede med hovedet og drejede veltilfreds sine knebelsbarter . 
» Med andre ord , det er kun tatuering af huden , som du ønsker til dine bygninger , «  sagde maleren og brast i en høj latter . 
» Jeg vil have alt , som gør direkte virkning , «  svarede arkitekten roligt .  » Jeg vil ikke have en handling . Jeg vil have farver og linjer og et udtryk . Jeg vil nu ikke tale om disse rædselsfulde , store illustrationsbilleder , der fremstille en eller anden batalje eller fredsslutning , som man slet ikke vil kunne forstå uden skriftlig oplysning , eller måske små miniatur-tegninger neden for med nummererede hoveder af de respektive storheder , som man siden skal lede op som på et landkort ! Men i det hele , jo mindre handling des bedre . Jeg vil have ro , en indholdsrig ro , som aldrig trætter . « 
» Men lader en i en dvask hvile , «  afbrød maleren . 
» Er du af den mening , at det kun er ydre handling , der udtrykker noget og sætter ens fantasi og følelse i bevægelse ? «  sagde arkitekten .  » Min erfaring er nu den , at det blotte udtryk i en figur eller et ansigt virker stærkest af alt og på de mest forskellige måder . Jeg forsikrer dig , at jeg har set malede skik 

kejser , der udtrykte en sådan ophøjet godhed , en sådan storhed i smerten , at mine knæ har rystet derved . Og jeg har set andre , just sådan malede på en væg , «  han slog igen på væggen ,  » malede med en sådan ynde og farverigdom , med et sådant liv i bevægelserne , at man glædede sig ved at leve , når man så på den . « 
» Nå , portræter da ? «  spurgte maleren . 
» Ja , det tror jeg ! «  svarede arkitekten .  » Jeg husker så mange portræter , både smukke og rigtigt forfriskende grimme fysionomier , at jeg tænker på dem , som på en hel del fraværende venner . Først og frenist ville jeg råde rige folk til at omgive sig med portræter af dem , de holde af ; de høre jo til huset og skulle pryde væggene . Men jeg vil heller ikke have portræterne i bevægelse . Tænk dig , en minister som til verdens ende står og peger med en finger på en traktat , eller husets søn , der just skal stige op på sin ponny , men aldrig kommer op . Er det ikke irriterende ,' kedsommeligt ? Man ville snart høre op at se derpå . Nej ser du , den slags simpelhed , som jeg elsker , er den , hvor linjer og farver virke stort og helt , så der bliver eo i et værelse . Der er ellers så megen uro i verden . Og så et udtryk , der først fængsler en ved dets tydelighed , og så holder en fast ved dets dybde , så man kan stå og se derpå i evighed amen ! « 
» Idealist ! «  sagde maleren mellem tænderne .  » Hvor blev nu det fattiges skønhed af , som du dog først var så nådig at ville tillade ? « 
» Den  » tillader «  og elsker jeg bestandig , «  sagde arkitekten .  » Men efter min mening er det ikke pjalterne , 

der gør fattigdommen tiltalende , men det udtryk , hvormed de bæres , enten det nu er smerte eller resignation . « 
» Men hvor vil du finde motiver ? «  sagde maleren igen . Han var færdig med sin middag og var nu i færd med at tænde ild på en lille pibe , som han holdt mellem tænderne . 
» Overalt ! «  svarede arkitekten . Der er gud ske lov nok til alle . Både til dem , der synes om lyset og farverne , og til dem , der elske mørket og stilheden . Naturen er både kraftig og yndig , både venlig og truende , både jublende og melankolsk . I kan vælge , hvad i vil . Du kender ordsproget ,  » alle genre er gode , uden den kedsommelige . «  men jeg tror ikke det er naturligt , når nogen siger mig , at de interessere sig mest for det kedsommelige . « 
« nej , det er just min anskuelse , «  sagde forfatteren .  » Effekt må det gøre , og finder man , at omgivelserne se for farveløse ud , så kan man tage blå eller røde eller safransgule briller på — haloj ! så bliver det straks noget andet og nyt ! « 
« men det er slet ikke det , jeg mener , «  svarede arkitekten .  » Blot at søge det frappante , synes jeg er lige så underligt , som at opsøge det . kedsommelige . Hvis jeg for eksempel skulle ønske et portræt af en god ven , så kunne måske maleren gennem kunstigt lys få ham rød i det halve ansigt og gul i det andet halve , og hans næse til at blive violet , — og måske male det udmærket , — men det var i al fald slet ikke det , jeg ønskede eller ville have . — jeg ville have min ven , som han var . — men herre gud i himlen , når skal menneskeheden begynde at blive naturlig ! «  han 

strakte begge armene op i luften og rystede dem ganske fortvivlet .  » Den skal altid gå til overdrivelser , enten mod det trivielle eller det ekstravagante . 
Maleren lå over bordet med hagen støttet på armene og sugede af sin lille pibe , som ikke rigtigt ville få ild . 
Forfatteren sad tilbagelænet i sin stol og balancerede på bagbenene af den . Han havde trukket hatteskyggen ned over øjnene og tændt en fin cigaret . 
Arkitekten sad og strøg den ene svovlstik af efter den anden . Han så ud , som om han sad og fulgte sin egen tankegang ; han havde et bekymret udtryk , som folk få , når de længe have talt med andre , som ikke forstå dem . Han syntes aldrig at kunne få cigaren tændt . 
Opvarteren kom med regningen . 
Maleren tog den , lagde den foran sig på bordet og studerede den nøje , gjorde indvendinger og bemærkninger ved enhver detalje , idet han lod sin store pegefinger hvile ved navnene på de forskellige ting og kastede et mistænksomt og bebrejdende blik på opvarteren , som om han stillede ham til doms . Endelig betalte han tøvende , efter at have regnet pengene et par gange , beskyldt opvarteren for at have givet for lidt tilbage , og endelig fået klaret for sig , at der endnu manglede en femøre . Han gav ingen drikkepenge . 
Forfatteren kastede derefter et flygtigt blik ned ad regningen , medens han sad og vippede på sin stol , og kastede pengene hen ad bordet , så et par af skillingerne trillede på gulvet . 
Opvarteren skyndte sig at bukke sig og samle dem 

op , og bukkede derefter endnu engang for de drikkepenge , der var tillagt . Da arkitekten havde betalt , så maleren på ham med store øjne .  » Hvad mener du med at give sådanne drikkepenge ? «  spurgte han . 
» Å , «  svarede arkitekten , som nu havde fået ild på cigaren .  » Jeg synes , at når man selv har det behageligt , så er det et plus i ens velvære at se et glad ansigt til . Stakkels fyr ! han har det ikke morsomt ! « 
Der blev en pause , hvori enhver af de tre syntes i stilhed at nyde deres cigar og eftermiddagssolskinnet . 
På engang rørte forfatteren sagte ved arkitektens arm . 
» Se der ! «  sagde han og så ned mod søen .  » Er det en figur , som du kunne benytte til dine dekorationsbilleder .  « 
Arkitekten så i samme retning som den anden . 
Dernede bag ved de nedhængende birkegrene stod en ung dame i en hvid kjole , med en hvid stråhat , og skyggede for øjne med en grøn ahorngren , som hun holdt i hånden . Eftermiddagssolskinnet opfyldte hele luften bag ved hende , så hun så ud , som om hun var malet på guldgrund . Hun stod ganske stille og så op imod verandaen . 
» Synes du om det ? «  spurgte forfatteren . 
Arkitekten svarede blot ved at rejse sig . 
Maleren drejede ikke engang hovedet . 
» Skal du allerede gå ? «  sagde forfatteren og skød sin hat fra øjnene .  » Vi havde tænkt , at vi skulle beholde dig i aften . « 
» Hvad for noget ? skal du gå ? «  ytrede maleren , og gjorde en lille bevægelse med hovedet opad . 
» Ja , undskyld mig mine venner , «  sagde arkitekten , 

der havde taget sin hat , kaste cigaretten og sat stolen bort .  » Men jeg har fundet et motiv , som i høj grad interesserer mig , og just nu tror jeg , at det er i den rette belysning for mig . « 
Han svingede sin hat lidt for hver af dem og var i et par Spring nede ved søen . Den hvide kjole bevægede sig , grenen sank ned , og et øjeblik efter vare de begge forsvundne i solskinnet . 

kærlighedens saga . 
En familiehistorie . 
Der brændte en stor ild i kaminen i den røde salon på sørsta , og om denne ild vare familiens fem børn forsamlede . Det yngste af dem , en dreng på en sytten år , lå udstrakt på gulvet på en bjørnehud med hænderne under hovedet og så ind i ilden . Han lå ved foden af en stor , tom lænestol med læderryg . 
I en kreds om ilden sagde de fire søstre . Nærmest ved ilden til venstre sad den ældste datter Agnes , husets styrende værtinde , når moderen var borte . Hun bøjede sig frem mod ilden og var i færd med at udregne et kniplingsmønster . På den anden side sad frøken Karin , hun , som havde taget studentereksamen , og læste i en Avis . 
Midt foran ilden sad frøken Louise , familiens skønhed , tilbagelænet i en lænestol og med fødderne på en skammel . 
Længere tilbage , hvor skyggerne faldt , sad den yngste datter Ellinor . Man så kun hendes ansigt , der lyste i ildskæret , medens hendes mørke kjole lå helt i skygge . 
Der var ganske stille i det store værelse og man hørte kun lyden af raslende glas og tallerkener fra den 

tilstødende spisestue , hvor tjenerne vare i færd med at tage af middagsbordet . 
» Kommer ikke farmor ? «  spurgte Henning , der lå på bjørnehuden . 
Da ingen svarede , gentog han sit spørgsmål noget utålmodig . 
» Kommer da ikke farmor ? 
» Hun kommer nok straks , «  svarede Agnes , bestandig bøjet over sit kniplingsmønster .  » Hun skulle blot skrive et par linjer til moder , inden posten går . « 
Der blev igen ganske stille . 
Inde i spisestuen var man blevet færdig med at tage af bordet , og man hørte kun sneen , der slog mod ruderne i store , våde fnug . 
» Det er forskrækkeligt , hvor du er flittig Agnes , «  sagde Henning og rystede på hovedet .  » Er det aldeles nødvendigt for familiens bedste , at du sådan sætter dig til at arbejde i samme øjeblik , du har slugt middagsmaden ? « 
» En , to , tre , fire , «  talte Agnes og satte nålen i kniplingen for at vide , hvor hun var i mønstret .  » Generer det dig ? «  spurgte hun så og så på ham med sine lyseblå , ærlige øjne og smilede . 
» Ja , det irriterer mig at se et menneske aldrig kunne være uden arbejde . Farmor sidder aldrig sådan og hænger over et håndarbejde , «  sagde Henning . 
» Ja farmor ! «  svarede Agnes blot . Det blev sagt i en tone af ærbødighed og beundring , som om hun ville sige :  » Sammenlign ikke farmor med andre mennesker .  « 
» Det irriterer dig måske også , at jeg læser avisen , «  spurgte Karin og satte lorgnetten tilrette . 

» Det kunne aldrig falde mig ind at blande mig i min lærde søsters studier , «  svarede Henning noget spidst .  » Jeg ved jo , at du skal følge med dagens brændende spørgsmål og have et vågent øje med litteraturen ; men jeg tilstår , at jeg ikke kan indse det saliggørende i at læse alle aviser , der trykkes . —  » Farmor læser aldrig aviser , «  tilføjede han efter en pause . 
» Nej farmor ! «  svarede Karin .  » Hun tilhører en anden tid . I hendes tid læste man aldrig aviser , og overhovedet måske kun et halvt dusin bøger i hele ens liv . Det er andre tider , vi leve i . « 
» Og hvad tror du , at du opnår ved at sluge al det sammensurium , som du sætter tillivs fra morgen til aften ? «  spurgte Henning i en udfordrende tone .  » Du bliver i al fald aldrig en tiende del så klog som farmor . « 
» Hvorfor læser du da selv til studentereksamen ? «  spurgte Karin raskt . 
» Det er jeg nok nødt til , «  svarede Henning og sparkede med benene .  » Men du må ikke tro , at jeg er så dum at bilde mig ind , at jeg bliver klogere af at tage studentereksamen . Har du set nogen få interesse for de fag , de læser på til studentereksamen ? « 
Karin ville svare noget , men Henning fortsatte i en oprørt tone : 
» Jeg ønsker blot , at min eksamen var vel overstået , for at jeg for evigt skulle kunne sige farvel til det meste af al det snavs , jeg nu propper mig med . — du tror vel for eksempel ikke , at det i fremtiden skulle falde mig ind at se i en latinsk bog ? —når jeg tæn 

ker på alt , hvad jeg kunne have lært i den forbandede tid , jeg har spildt på at skrive elegante latinske stile ! « 
» Du må ikke bande , «  sagde Louise , og rynkede sine fine øjenbryn . 
» Jo det må jeg netop , «  svarede Henning ,  » så snart jeg taler om latin «  . 
» Tør man spørge , om der er andre emner , du anser overflødige for din fremtidige dannelse , «  spurgte Karin , som igen havde taget fat på avisen . 
» Jo , det kan du være sikker på , «  svarede Henning fra gulvet .  » Tror du , at jeg velsigner mine lærere for al den dogmatik og kirkehistorie , jeg har måtte sætte tillivs ? «  han spyttede ind i ilden . 
» Men gud Henning ! hvor du bærer dig ad ! «  sagde Louise og' tog fødderne til sig . 
» Du må ikke tale sådan om religionen , «  sagde Agnes mildt og så på ham . 
» Religionen ! hvad er det for en religion ? «  udbrød Henning .  » Er det din religion at gå og tænke på alle de spidsfindigheder , som kirkefædrene sloges om på kirkemøderne , eller at kunne alle paragrafferne i katekismus . Tak skal du ha ! — i så fald vil jeg-meget heller være en hedning ! « 
» Se på farmor ! «  vedblev han ,  » er hun ikke from og god og storartet ? Hvad tror du , hun ved om Luthers katekismus og kirkehistorien og kætterne og hele redeligheden . — kan hun latin ? hvad gør det ?-—i ved , at de klogeste mænd , vi kende , gerne vil tale med hende . — kan hun botanik ? Hun kender ikke navnet på en eneste af de planter , som vi skal kunne ramse op , om også magister løvgren har presset dem , så de er tørre som snus . — han nyder rigtigt at få 

dem så lasede , at ingen kan kende dem . Kan hun noget af alt det ? og er der nogen af os alle , der ser sådan på alt i naturen som hun ? « 
» Ja men , «  begyndte Karin . 
» Intet jamen , «  svarede Henning .  » Hun er yngre og smukkere og klogere end jer alle sammen ! « 
» Du finder vel også , at hendes . Toilette er idealet for en dragt ? «  sagde Louise og glattede sagte på sin moderne vinterkjole . 
» Den passer for hende , «  svarede Henning .  » Hun klæder sig efter sin person , og ikke efter den sidste dumme modejournal , som du gør . — du måtte ønske dig , at du havde hendes holdning og hendes fødder . — jeg tror jeg kunne tage dem begge i en hånd . 
» Hvor hun må have været dejlig , da hun var ung . «  lød en dyb stemme bag ved Henning . Det var Ellinor . 
» Ja det kan du være sikker på ! «  svarede Henning så bestemt , som om han personligt havde set hende dengang .  » Det forundrer mig slet ikke , at en prins eller en konge , eller hvad han nu var for en , blev forelsket i hende . « 
» Hvor ved du det ? «  spurgte Agnes og så op . 
» Det siger jeg ikke , «  svarede Henning .  » Men hvorfor skulle jeg ikke vide , hvad alle i andre ved ? « 
Der blev ganske stille i værelset , men så sagde Karin : 
» Farfar har nok været en streng gammel herre . På hans portræt ser han da ud , som om han var en af disse familiefædre , der gav hele familien ris hver lørdagaften for at holde orden i huset . « 
» Og så var han fyrretyve år ældre end farmor ! «  sukkede Louise . 

» Ja tænk , farmor blev enke , da hun kun var femogtyve år , «  sagde Agnes .  » Og siden bestyrede hun hele godset selv , lige til fader blev myndig . « 
» Det kunne du ikke have gjort trods alle dine aviser , Karin , «  sagde Henning . 
» Husker egentlig nogen af jer fader ? «  spurgte Ellinor . —  » Du Agnes var dog en syv , otte år , da han døde . « 
» Jeg tror , at jeg husker ham , «  svarede Agnes .  » I det mindste et øjeblik husker jeg .—jeg ser det endnu så tydeligt . Det var en aften , jeg stod ved siden af moder nede ved terrassen . Hesten var sadlet , og fader løftede mig op og kyssede mig . Jeg husker , at moder græd og at alle duerne fløj op , da hesten satte i trav . « 
» Ligner ikke Ellinor fader ? «  spurgte Henning . 
» De sige jo , at hun ligner både fader og farmor , «  sagde Agnes . 
» Vi andre ligne moders slægt , «  sagde Louise .  » De sige , at jeg ligner moster Alice , da hun var ung . « 
» Å , hun var nok meget smukkere end du , «  sagde Henning , der altid var parat til at sige sine søstre behageligheder . —  » Men jeg ? hvem ligner jeg ? « 
» Å , du er en sådan blanding , som ingen kan forstå sig på , «  sagde Agnes . 
» Så ligner jeg vel mig selv , «  sagde Henning med et resigneret suk og lagde sig stille ned på bjørnehuden . 
Ingen talte mere , og kun brændet i den store ild rørte sig nu og da , efter som det forkullede og faldt ned . 

ingen af børnene vidste noget rigtigt tydeligt om familiefaderens eller om den gamle farmors tidligere historie . Moderen talte aldrig derom , og der hvilede et slør over det forgangne , som ingen af de unge kunne løfte , skønt de ofte kunne have haft lyst dertil . De anede , at en stor sorg , en uudgrundelig skæbne havde haft en afgørende indflydelse på både faderen og farmoderen — men hvad var det ? — de store sale på slottet sagde ingenting , billederne på væggen sagde intet , og skønt espene omkring åen i parken rystede og hviskedee , som om de kunne have mange hemmeligheder at fortælle , så forstode de unge ikke de gamle træers sprog . 
Når Ellinor de sene sommeraftener gik alene nede i parken , kunne hun ofte stå længe stille og se på de høje espetræer , der sagte skælvede og susede i den lyse sommernat , skønt ikke en vind rørte sig . Hun forsøgte at se ind i det forbigangne , men det var lige tavst og tilsløret som sommernatten omkring hende . -— når der da pludselig lød en uventet lyd bag ved hende , kunne hun vende sig , næsten forfærdet , som om hun ventede en åbenbarelse fra en anden verden , men det var kun en kvist , som faldt ned , eller en natfugl , der hurtig som en halvtænkt tanke fløj ind over krattet og forsvandt . 
I de samme alleer havde formoderen gået , da hun var en nygift ung hustru . Hun var en fattig adelsmands datter og offret af forældrene for at blive den rige slotsherres hustru . — i den tid tænkte man mindre end nu på , at det skulle være muligt , eller endogså ret i en afgørende sag at sætte sig op imod en faders eller moders ønske . Når det desuden gjaldt at 

redde familiens hele eksistens ved at ægte en mand , om hvem ingen kunne sige andet end godt , da var det ikke værd at lægge mærke til , at han var nærmere tredsindstyve år , medens bruden nylig var fyldt atten . Det faldt af sig selv , at man skulle tie og lyde . 
Og farmor , som dengang var en ung , smuk dame , der af de fleste blot kaldtes  » den smukke frøken Viveca «  , fejrede sit bryllup en sommerdag med Herren til sørsta . 
På bryllupsaftenen , da alle gæsterne vare bortrejste , gik hun alene ned i parken og kom snart ind i de lange gange under lindenes og lønnenes langt nedhængende grene , hvorunder græsset stod højt med midsommerblomster . 
Himlen var let tilsløret og nymånen stod som en sølvbue over slotstårnet . Mellem løvet gnistrede vandet i åen , der strid og bred skyllede igennem parken , og længere borte lå søen som smeltet sølv i den tavse nat . 
Hun gik sagte fremad i en af de lange lindealleer . Hendes hvide brudekjole slæbede efter hende , og natsommerfuglene kom lydløse flagrende og hang fast i det lange hvide slør . Hendes ansigt var blegt , og hendes mørke hår og øjne så endnu mørkere ud imod alt det hvide , der omgav dem . 
Hun gik så let , at hun ikke hørte lyden af sine hvide silkesko på jorden . Hun var egentlig ikke sørgmodig . Hun havde ikke forladt nogen kærlighed eller noget håb for at stå i brudeskamlen med herremanden . Hun havde endnu levet så lidt , kun et stille arbejdsliv i hjemmet , afbrudt af underlige drømme og spørgende tanker . Endnu var hendes sjæl som et dun 

kelt Kaos , hvoraf engang en ny himmel og en ny jord skulle kunne skabes . 
Undrende , forventningsfuld gik hun frem under løvet i sommernatten . Hun tænkte ikke på nogen eller noget , men følte blot sit eget hjertes slag som noget levende , der skælvede i forventning om en ubekendt , dunkel fremtid . 
Hemmelighedsfuldt bøjede de store løvmasser sig over hende og løftede sig dunkle op imod den blege himmel . Lyden af vandet lød bestandig som en klingende akkord gennem tausheden . Hun så ikke enden af Alleen . Den drejede videre ind i andre gange . En natsommerfugl flagrede med vingerne mod hendes pande . Hun slog den bort og stod stille . — nu sås søen ikke mere og åens brusen lød fjernere , dæmpet og afbrudt . 
Men pludselig ! — o gud i himlen ! Hendes øjne så stirrende frem for sig i tusmørket . Hele hendes legeme begyndte at skælve , og hun tog sig så hårdt med begge hænder til hovedet , at brudekrandsen faldt af og det fine brudeslør flængedes istykker . 
Hvad var det ? — der ! — der ! lige foran hende ! — det var en hed luft , som af et varmt åndedræt , der slog hende i møde , og det var , som om noget rørte ved hende , greb hende og løftede hende op med en overjordisk magt . Hun strakte armene ud for at holde sig oprejst , hun troede , at hun skulle synke , men hun faldt ikke . Det var , som om usynlige arme holdt hende oppe og en stemme , en stemme , der fik hendes hjerte til at stå stille for at lytte , hviskedee til hende . 
Hun hørte ikke ordene , men hun vidste , at det var til hende ; hun følte dem på sin pande , over sine øjne , 

i sit hjerte . En blanding af lyksalighed og forfærdelse opfyldte hele hendes væsen , og et øjeblik mistede hun bevidstheden . 
Men med en voldsom anstrengelse , som når man vil vågne af en drøm , spilede hun øjnene højt op og så sig om . — alt omkring hende var så stille , som om der var indtrådt en pause i naturens liv , men så begyndte pludselig alle blade at rasle , først espene , så poplerne , så birkene og et stærkere og stærkere vindstød gik gennem alle kronerne i parken , og månen kom frem bag en sky og skinnede hvidt på slotstårnet . Det var , som om dette friske vindpust igen befriede hende . Hun kunne atter stå og røre sig , men hun flyttede endnu kun fødderne tungt , som når man vil flygte i en drøm og ikke kan komme af stedet . Først da hun kom ned til enden af Alleen , begyndte hun at løbe , og hun løb så hurtigt som fødderne kunne bære hende , så hendes lange slør stod efter hende som en tåge , og de hvide duer vågnede og for med forfærdede vingeslag hen over hende . 
På det nederste trin af stentrappen , der fører op til slottet , sank hun sammen . Hendes hjerte slog , som om det skulle gå istykker , og først efter en lang stund kom hendes åndedræt igen i ro . — hun ordnede sit hår og sit slør og satte brudekrandsen tilrette , og gik så langsomt op ad den store trappe . 
Den gamle husholderske kom hende uroligt i møde . — slotsherren havde forgæves søgt efter hende . Da nu husholdersken løftede armstagen for at lyse sin unge frue , faldt hendes blik på hendes forvirrede udseende . — brudekrandsen sad ikke som før , der var en 

lang flænge i sløret , og hendes ansigt var lige så hvidt , som hendes kjole . 
» Hvordan er det med hendes nåde ? «  spurgte den gamle , medens Fru Viveca støttede sig til trappegelænderet for at kunne gå op .  » Hendes nåde har vel aldrig set hende ? « 
» Hvilken hende ? «  spurgte den unge frue og søgte at smile . 
» Å hun , den døde slotsfrue , der aldrig får ro i graven , men i mange hundrede år viser sig nu og da for at skræmme livet af de levende . — hun trækker ligklæderne efter sig og jamrer sig så hjerteskj ærende , at selv lænkehunden vågner og begynder at hyle . « 
Fru Viveca hørte kun halvt på hende . — hun var ikke bange for de døde , og hun følte , at hvad hun havde mødt ikke var nogen fredløs sjæl fra en anden verden . . — det var en levende , mægtig kraft , der opfyldte hele naturen omkring hende , en hemmelighedsfuld magt , der havde indviet hende til et nyt liv , og hvis forjættelse opfyldte hende med angst og længsel . 
Som i en drøm gik hun op på sine værelser og-blev stående halvt afklædt og så ud over søen , hvor nu tågerne stege og lå i lange , fine striber i måneskinnet , hun vågnede først helt til . Virkeligheden ved en stemme , der nævnte hendes navn . — det var hendes mand , der stod bag ved hende . 
Fru Viveca havde været gift i fem år , og i al denne tid havde hun aldrig med sin fod betrådt den alle , hvor hun sin bryllupsaften havde haft den under 

lige åbenbarelse . Hun havde med alvor og samvittighedsfuldhed sat sig ind i sit store nye arbejde , hun bestyrede sit hus og sine folk med klogskab og godhed og var sin mand en lydig hustru . 
Skjøndt hendes mand nu havde tilbagelagt sine tredsindstyve år , kunne man ikke kalde ham en gammel mand . Han havde altid levet det mest eksemplariske liv . Hele hans tid var nøje inddelt efter visse principer , og hans helbred var af jern . Der var også en hel del jern i hans øvrige person , og egentlig ømniere følelser havde man næppe nogensinde i hans liv kunnet lægge ham til last . Alle stærke følelser kaldte han med et ord for svaghed , og han var vis på , at med energi og vilje kunne al svaghed overvindes . Han var en streng og retfærdig herre mod sine folk og fordrede meget af dem , ligesom han fordrede meget af sig selv , og noget sådant som en undskyldning eller en tilgivelse kunne man ikke regne på hos ham . 
Men den fattigste og ringeste kunne være lige så vis på hans beskyttelse som de personer , af hvis venskab han kunne have den største fordel . Intet kunne nogensinde bestikke hans retfærdighedsfølelse , der så at sige opfyldte hele hans person , fra issen til foden . 
Hver morgen , ganske tidligt gjorde han sine regelmæssige rideture for at se til markerne og arbejdet , og han havde rede på alt og alle . 
Han havde visse timer til sine studeringer og visse til sine spadsereture , og han faldt i søvn på det klokkeslet , han havde bestemt til hvile . 
I kirken var han lige så sikkert tilstede' som præsten , og om vejene end lå med alenhøj sne og vinterstormene rasede , kunne bønderne dog være visse på at 

se hans glatkæmmede sorte hoved med de skarpe , brune øjne og den velragede hage over det høje hvide halstørklæde stikke ubevægeligt op fra herskabsstolen . 
Man kan vel nok tænke sig , at en så fuldkommen mand ikke kunne undgå at være ganske vel fornøjet med sig selv . — rigtignok talte han ofte om  » Menneskenes usselhed «  , om  » Syndens vederstyggelighed «  og om hvor ynkeligt vi er i kløerne på  » Djævlen , verden og vort eget kød , «  ligesom han i det hele taget gerne citerede bibelen , især det gamle testamente ; men hans eget liv og hans tankegang var i den grad bevogtet , at der bogstaveligt aldrig skulle kunne blive tid til , at den allermindste af de synder , han så stærkt fordømte og beklagede sig over , kunne klemme sig ind i hans pletfri liv . Han forstod naturligvis ikke selv , at han savnede en hel del af de egenskaber , som gør , at gud har en særlig kærlighed til de ufuldkomne . 
Han var , forstandigt bedømt , en fuldkommen mand . — alene den måde , hvorpå han efter bordet lagde sin serviet sammen , var så eksemplarisk , at det rigtigt kunne gyse i andre syndige mennesker af ærefrygt , når de så det . 
Han havde ikke giftet sig tidligere af flere forskellige grunde . For det første havde han aldrig været forelsket , og da behøver man jo for det meste at tænke over sagen . — han havde hidtil aldrig fundet en kvinde , som han fandt værdig nok til at gøre til sin hustru . Enten vare de unge piger forfængelige og verdslige , eller de forenede ikke skønhed og forstand i den grad , som han anså passende for hans tilkommende hustru . Desuden havde han en vis skræk for alt , hvad der hedder kærlighed . 

hans farbror , som havde været den retmæssige arving til godset , var nemlig blevet så forandret efter en ulykkelig kjærlighedshistorie , at han en tid ansås for sindssyg . Han frasagde sig rettigheden til ejendommene til fordel for en yngre Broder og døde udenlands , da han endnu kun var en ung mand . 
Denne begivenhed , der gav anledning til , at flere andre gamle familiehistorier kom frem , hvori kærligheden altid havde haft en forvirrende og ulykkebrin-gende indflydelse i slægten , gjorde den nuværende slotsherre tøvende i valget af ægtemage ; men naturligvis burde han gifte sig for at få en søn , da godset var fideikommis og , hvis han døde barnløs , skulle gå over til en anden gren af familien . 
Hans valg var nu på hans ældre dage faldet på den unge frøken Viveca . — hendes faders lille gård lå . ikke mange mil fra sørsta , og han havde set hende vokse op og fra et livligt , begavet barn blive en statelig ung dame , opdraget på en så fin og værdig måde , som han kunne ønske . Han syntes , at han hos hende havde fundet alt forenet , hvad han muligvis kunne ønske sig — alt , uden penge , men de behøvedes jo ikke — dem havde han . 
Hvorvidt også hun skulle være tilfreds , spurgte han egentlig ikke om . 
Hvad skulle hun egentlig kunne have at udsætte på h a ni  ? Rigtignok var han ikke længer en ung mand , men er dyden da mindre værd , fordi den er gammel og prøvet ? 
Hans mening var ,  .at de havde grund til at takke Vorherre begge to . 
Fru Viveca blev ham , som sagt , en lydig hustru , og 

lydighed , især lydighed mod ham , satte han meget højt . Han fandt hende lige så klog , , talentfuld og videbegærlig , som han havde ventet , men dog var der noget ved hende , han ikke forstod , og han grublede ofte over , hvad det kunne være . 
Ved bordet kunne han sidde lige overfor hende og stirre på hende med sine mørke , gennemtrængende øjne , der da syntes at spørge :  » Hvad er du egentlig for en ? Hvad er det hos dig , jeg ikke forstår ? Er det noget ondt eller noget godt ? «  —han kunne umuligt forstå , at et menneske på engang kan være både klogt og barnligt , både strengt og barmhjertigt , både stærkt og . blødt — det er jo en modsigelse , og sådan var just Fru Viveca . 
Hun elskede orden lige så højt som han ; men der kom noget mere til , noget han aldrig havde savnet , men som han måtte indrømme var et plus ; — var det skønhed ?— også hun var en streng og retfærdig husmoder , men folkene holdt mere af hende end af ham . Hvoraf kom det ? Havde hun måske mere kærlighed ? — hun holdt meget af musik , og han havde givet hende et nyt klaver i stedet for det gamle flygel , der lød falskt som en usandhed og hvorpå halvdelen af tangenterne vare stumme . 
Når hun sad og spillede og sang i tårnværelset , som var hendes eget arbejdsværelse , stod han sommetider stille udenfor døren og lyttede . Men en stund efter rystede han på hovedet og gik videre . — om det havde gjaldt hans ære kunne han ikke have skjælnet to melodier fra hinanden . 
Derimod meddelte han hende med glæde og stolthed 

alt , hvad han mente hun kunne tilegne sig af hans eget store kundskabsforråd . 
Hun sad da lige overfor ham med øjne så livlige , som om de ville sluge alt , hvad han sagde , på engang , og så faldt hun ind med spørgsmål , der viste , hvor klart hun tænkte og kombinerede . Sommetider spurgte hun om så meget , at han trak på smilebåndet , slog hende over hånden og sagde :  » En nar kan spørge om mere end ti vise kan svare på «  , og som man ved , havde han ret . 
De vintre , da rigets stænder vare sammenkaldte , tilbragte Fru Viveca med sin mand i Stockholm , og efterhånden gjorde hun adskillige bekendtskaber , både blandt sådanne personer , som det tilkom hendes mand efter hans stilling og rang at omgås , og i andre kredse , hvor hun valgte efter sin egen sympatti . 
Der kom således ofte om sommeren et ganske talrigt og blandet selskab af gæster til sørsta , hvor man nød den største gæstfrihed . På grund af de højst forskellige personer , der alle vare lige velkomne , kaldtes sørsta af de fornemme familier på nabogårdene for  » Republikken «  ; men man så dog ikke uden en hemmelig misundelse , hvordan der her førtes et indholdsrigt og afvekslende selskabsliv , medens man selv sad og gabede i sine exclusive , fornemme kredse . 
Ved sådanne lejligheder , når sørsta var fuldt af sommergæster , viste slotsherren sig ikke mere end ellers . For intet menneske i verdens skyld skulle han kunne have bekvemme ! sig til at forandre den mindste detalje i sit liv . Hans hustru og hans gæster vidste , på hvilket klokkeslet af dagen han var synlig og tilgjæn-gelig , og hvilke timer man ikke under noget påskud 

måtte søge ham . Endogså ved sådanne lejligheder , hvor hans nærværelse og hjælp var nødvendig , kunne Fru Viveca stå med hånden på låsen til hans værelse og klokken i hånden , for at vente på det øjeblik , hun turde gå ind . — klokkeslaget var så meget mere afgørende end hjerteslaget i denne fortræffelige mands liv . 
Ved måltiderne og om aftenen var han den artigste vært , og forresten overlod han til sin hustru at underholde gæsterne . Han vidste , at hvor hun var tilstede , ville ingen savne noget . 
Der var i hendes væsen noget på engang behersket og frit , som både virkede imponerende og opmuntrende . 
I hendes nærværelse talte man gerne og let . Hun hørte så opmærksomt efter og havde interesse og venlighed for de mest forskellige mennesker . Selv kunne hun også ofte tale meget og livligt , men hun talte aldrig om sig selv , og trods al hendes imødekommen var der dog ingen , som kom hende rigtigt nær . Der var som en eing udenom hende , over hvilken aldrig nogen havde trådt . 
Hendes mand havde hørt op med at gruble over hende . Hun styrede alt omkring ham til hans fulde tilfredshed , og han selv var helt optaget af at leve det samme liv , som han altid havde levet , og intet forstyrrede hans eo . 
Det hændte ofte , når dagen var forbi og Fru Viveca havde sagt god nat til sine gæster , at hun da løb ned i parken . — hun løb da med åbne arme , som om hun fløj , som om hun flygtede ud i friheden . Men når hun da kom til en vis eng i parken , blev hun pludselig 

stående . Lænet til et træ kunne hun stå der længe og stirre over imod den alle , hvori hun aldrig vovede sig ind . Hun stod der med tilbageholdt åndedræt og gav agt på hver kvist , der rørte sig , på hver gang vinden skilte løvet ad . Det var , som om hun bestandig ventede , at der ovre fra skulle det komme , det uudgrundelige , det lykkebringende , som hun bestandig længtes efter . Det var , som om hun her var stævnet til at møde , og den anden aldrig kom . Først når den sidste aftenrøde slukkedes på himlen og nattekulden begyndte at synke ned mellem træerne , gik hun tilbage til slottet med langsomme skridt ; — men endnu i gården blev hun stående og lyttede til tausheden omkring hende . — det var en fuldkommen taushed , hvor intet kaldte på hende . 
Det femte år efter deres giftermål skænkede Fru Viveca sin mand en søn . 
Han blev modtaget af faderen med stor glæde . — ingen havde nogensinde set slotsherren vise så megen bevægelse , som da man kom og underrettede ham om , at han nu havde en arving . — en gang om dagen kom han ind i barnekammeret , hvor han blev stående et stykke fra vuggen og så på sin søn ; men han rørte aldrig ved ham . Han havde aldrig set et spædt barn før , og det var ham noget nyt og ubegribeligt , hvorfor han også overlod drengen helt og holdent til moderers omsorg . Fru Viveca havde været meget syg og vedblev at være svag længe efter barnets fødsel . Man troede , at det var denne hendes svage tilstand , der var årsag i , 

at hun , hver gang man bragte hende barnet , blev så stærkt bevæget , at det så ud , som om hun led ved at se den lille . Hun kunne aldrig kysse sin søn uden at hendes øjne fyldtes med tårer , og når han sov , kunne hun timevis sidde og betragte ham med et så tankefuldt og alvorligt ansigt , at barnepigen , der syslede i værelset omkring hende , med forundring og nysgerrighed skottede hen til vuggen , hvor moderen sad . 
I dåben fik drengen navnet Niels Viktor , som var to gamle familienavne , der plejede at følges ad i slægten . — han voksede og trivedes og blev en smuk og livlig dreng , der lignede sin moder så meget , at folk lo deraf . 
Da han kun var to år gammel , tog hans forældre ham med til et badested i Pyrenæerne , hvorhen slotsherren rejste for at søge bod for en langvarig hals-katarh . 
Da de rejste ud , så faderen ud som en syg og hentæret gammel mand . 
Fru Viveca var derimod nu rask . Hun var blevet fyldigere efter drengens fødsel og stod på højden af sin ungdommelige skønhed . 
Da de kom hjem , var hendes mand blevet rask , men hun så ud , som om hun nylig var kommet op af en lang livsfarlig sygdom . — hun talte kun lidt , hun smilede aldrig , og hverken denne eller den påfølgende sommer sås der gæster på sørsta . — Fru Viveca var syg og kunne ikke se nogen . 
På denne rejse havde Fru Viveca mødt sin skæbne . Hun havde mødt den kærlighed , hun så længe havde anet og frygtet . 
Ingen ved rigtigt , i hvilken skikkelse den kom til 

hende . — nogle sagde , at han var en fyrste , i ungdommens hele kraft og glans . — andre troede at vide , at det var en ung mand , der ikke ejede andet end et varmt hjerte og et par smukke øjne , og atter andre påstod , at det var en mand fra en anden verdensdel , en mærkelig og fængslende mand , der først havde vakt Fru Vivecas opmærksomhed ved fortællingen om sin vidunderlige skæbne . 
Hvem han nu var , så var han for hende kærligheden , sådan som den drømmes af så mange kvindehjerter og sådan , som så få møde den . Det var kærligheden i hele sin skabende almagt , der på engang fik hele hendes væsen til at vågne og udfolde sig , fordoblede hendes kræfter og gav livet en betydning , som hun aldrig før havde forstået . — hun oplevede igen , men nu som en levende virkelighed , hvad hun sin bryllupsaften havde følt i den mystiske park . — først den pludselige åbenbarelse af en varmende , løftende kraft , medens alting forstummede i en undrende taushed , og derefter vindpustet , da alle blade på buske og træer begyndte at skælve og røre sig , som under indflydelse af en ny livsånd . Men nu var hun ikke bange . Hun gik smilende denne nye og henrykkende lykke i møde uden at forstå , hvad den var , eller hvad den indeholdt . — som altid , når kærligheden er sand , var den gensidig . Det var to sjæle , der havde fundet hinanden , og ingen af dem vidste , hvad den ene gav og hvad den anden tog , så gensidig ! berigede de hinanden . 
De ! var denne lykke , der synes a ! kunne fortsættes i evighed , og som så pludselig standses af et eneste spørgsmål : 

» Hvad skal ske i morgen ? « 
Den korte sommer var forbi , og først nu forstode de , at nu måtte de skilles — eller altid blive sammen , 
den strid , hun måtte udkæmpe , da hun indså , at nu gjaldt det om at vælge , kostede hende næsten livet . Det var lille Niels Viktor der blev sejerherren , men da han bragte sin moder hjem med , var hun kun en skygge af sig selv . 
Fru Vivecas mand havde vidst alt , hvad der var hændt . Han havde set og på sin måde forstået , at en stærk sympatti knyttede hans hustru til en anden mand . Men han stolede alt for meget på hendes rene hjerte til et øjeblik at nære mistanke om , at dette forhold kunne blive ulykkebringende for ham selv . — men da afskedens stund nærmede sig og han så sin hustru i et oprør , som han aldrig før havde troet hende i stand til , denne stolte og ædle kvinde , som forstod at beherske sig selv , ligesom hun beherskede andre—ja , da grebes han af en forundret , kølig foragt , hvori der kun blandede sig en smule nedladende medlidenhed , sådan som en af samfundets lykkelige og velstillede personer kan have for en stakkels forbryder , der har stjålet af sult . — dét var ham fuldstændig umuligt at forstå eller holde af et menneske , der , om end blot for et øjeblik , kunne være i tvivl om at opfylde sin pligt . 
Det var altså dette hos hende , som han altid havde anet og som havde været ham så fremmed . Hun var svag , svag som alle kvinder . — han havde dog troet , at al denne smerte hos hende kun var en pludselig og heftig sygdom , et slags vanvidsanfald , der snart ville gå over , når hun kom hjem i de gamle for 

hold . Men han tog fejl . — hun syntes ikke at ville vende tilbage til livet . 
Ligesom den efterlevende , når et elsket væsen dør , straks efter dødsfaldet kan befinde sig i en slags ophøjet og næsten overjordisk tilstand , således var Fru Viveca først efter skilsmissen stille og fattet . Hun havde opbudt alt sit mod , tilkaldt alle sine kræfter for at udføre , hvad hun ville , og hun tænkte sig muligheden af at leve i en ophøjet resignation . Men som man ved , er ikke selve døden det værste , men den tid der kommer efter , når det daglige liv begynder med alle små hverdagssysler , og savnet falder dråbe efter dråbe som brændende ild på dens hjerte , der står alene tilbage . 
Det var denne tid , der nu begyndte for Fru Viveca . Hun kom tilbage til det gamle , til hjemmet og pligterne derhjemme , og hun fandt det hele så forunderligt livløst og meningsløst . Det hele var som en død krop , hvor sjælen var borte , og hun spurgte sig selv , om det virkelig var det samme , hun før havde levet for . 
Bleg og tåreløs sad hun ved sin mands side med et udtryk , der viste , at hendes sjæl var langt borte , medens han , med sin høje , gennemtrængende stemme læste for hende i sådanne moralske og filosofiske bøger , som han anså for nyttige og belærende . 
Som en søvngængerske gik hun om i sit store hus , lukkede skabe op og i uden at vide , hvorfor hun gjorde det , og hørte ikke , hvad hendes tjenestefolk sagde til hende , — eller huskede det ikke . Ikke engang hendes lille søn kunne fængsle hende . Hun tænkte endogså sommetider den forfærdelige tanke , at det jo var 

for hans skyld , hun havde offret sig selv ; havde han ikke været , ja da — hvem ved ? — 
det eneste sted , hun følte sig hjemme , var inde i den hemmelighedsfulde alle , hvor hun nu gik så ofte , hun kunne snige sig bort . Luften var altid der varmere end noget andet sted , og træerne hviskedee som om de ville sige :  » Vi kende din hemmelighed . Kærligheden har fanget dig og du bliver aldrig fri ! « 
Hun nærede ikke længere nogen angst for dette sted . Tvertimod længtes hun efter det som efter den eneste tilflugt for sin smerte . Her græd hun alle sine tårer og talte med sig selv og med ham , som hun havde mistet , jo oftere hun gik derhen , jo mere længtes hun efter at komme tilbage . Hendes folk så på hende med forundrede blikke . — hvad var der blevet af deres kloge og venlige husmoder ? — 
» Jeg ville hellere se hende vred , «  sagde den gamle husholderske med tårer i øjnene .  » Den dag jeg så hende blive rigtig vred , skulle blive en højtidsdag for mig . Da ville jeg tro , at hun kunne blive fri . For jegskal sige jer , hendes nåde er ikke fri . Der er noget , som ikke er rigtigt fat med hende , og hans nåde skulle bede præsten læse over hende . « 
Fru Viveca troede selv , at hun skulle gå således som en søvngængerske til sin grav , men hun vågnede , og hun vågnede så pludseligt , som om lynet havde slået ned ved hendes side . 
En eftermiddag red hendes mand ud , og om aftenen bares han død hjem . Hans hest var blevet sky og havde kastet ham af , og han havde brækket ryggen på stedet . 
Da Fru Viveca med vaklende skridt gik ned ad 

trappen og slog tæppet bort fra den såre , hvor hans legeme lå , faldt hun ned ved hans side med en følelse af , at det var hende , som havde myrdet ham . Hendes lille dreng græd deroppe på barnepigens arm , og det var , som om hun først nu igen hørte ham græde . — hvor havde hun været ? Hvad havde hun drømt om , medens alt omkring hende ikke havde været til for hende ! 
Alle hendes mands gode og store egenskaber lyste på en gang for hende med en bebrejdende klarhed . Havde han ikke altid været god imod hende , troet alt godt om hende , givet hende al sin verdslige ejendom at bestyre og lede som hun ville . Og denne gamle mand havde nu levet alene og var død alene , uden en hustrus trøst og hjælp . Og hendes søn ! Dette dejlige barn , der just nu skulle begynde livet og så meget behøvede sin moders ømhed hvert øjeblik , hvad havde hun gjort for ham ? — han havde nu et par år næsten udelukkende tilbragt tiden med sin barnepige . Han holdt meget mere af hende end af moderen . 
Med hele forfærdelsens heftighed kastede hun sig over alle sine forsømte pligter , dem hun endnu kunne udfylde . De fattige , de syge , som hun havde glemt , de mangfoldige pligter mod godset og folkene , og frem for alt drengen . Al den lidenskabelige kærlighed , hun var i besiddelse af , blev nu hendes lille søn til del . 
I begyndelsen arbejdede hun med en næsten sygelig Iver , men lidt efter lidt fik hendes lyse forstand og energiske vilje orden i alt . Man sagde efterhånden , at en bedre herre end Fru Viveca havde sørsta aldrig haft . 

da lille Nils Viktor voksede op , så moderen snart , hvor meget han lignede hende i alt , så meget , at hun gruede for ham . Han havde alle forudsætninger til engang at komme til at lide alt , hvad hun havde lidt . Han havde den livligste fantasi og et hjerte , der var modtageligt for de mindste , vekslende indtryk . Han elskede musik og kunne allerede som barn gå lange stunder alene omkring i naturen uden at tale til nogen eller foretage sig noget . 
Hans moder så med en anelsesfuld angst , hvorledes hans længsel altid mest stod efter sådant , der sætter sjælens hemmeligste strenge i bevægelse , og hun modarbejdede det fra hans tidligste ungdom . Hun lod ham hovedsageligt sysselsætte sin forstand og gav ham en lærer , der i særdeleshed lagde vægt på alle eksakte studier . Desuden lod hun ham sysselsætte sig en hel del med praktisk arbejde , vakte hans interesse for alt , hvad der vedrørte godset og dets bestyrelse . Mod ingen af sine folk viste hun en sådan strenghed som mod denne søn , som hun elskede så højt ; for den mindste pligtforglemmelse ventede der ham en alvorlig tilrettevisning , og hvis han gjorde et arbejde godt , blev det kun anset for noget , man havde forudsat . Men selv med den samvittighedsfuldeste strenghed var der ikke meget at rette på ham . Han var en af de naturer , der synes at være fødte med talent til at være god . Hans medfølelse for andre var hurtigt vakt , og hans tjenstvillighed og hjælpsomhed blev da straks sat i virksomhed . Han havde næsten en kvindelig deltagelse for alle , der led eller sørgede , men den mindste uretfærdighed vakte hans harme i den grad , at han let forgreb sig på den , som han mente havde uret . En 

grænseløs længsel efter at ofre sig for noget , der stod over ham selv , var den følelse , der mest beherskede ham , men ellers vekslede hans stemninger lige så hurtigt som sommerskyerne på himlen . Ingen vidste , hvor de kom fra og hvor de drog hen . 
Han voksede op til en så smuk og indtagende yngling , at han vandt menneskers sympatti blot ved at vise sig ;-ja ofte var endog den varme hengivenhed , der vistes ham , ret besværlig , thi damerne foretrak ham på en meget iøjnefaldende måde . Han var af naturen bly og stille og følte sig generet af alle de behageligheder , man sagde ham i mere og mindre tydelige ord . 
Han foretrak at være sammen med et par kammerater eller med sine folk , og der var kun en kvinde , han elskede og tilbad ; det var moderen . 
Under al hendes tilsyneladende strenghed følte han godt , hvor dybt hun elskede ham , og det var , som om der imellem disse to var en hemmelig forståelse , skønt de dog aldrig havde talt åbent med hinanden . 
Når de sommetider , efter hver især at have arbejdet en lang dag , mødtes i skumringen , kunne de pludselig omslynge hinanden i en tæt omfavnelse , og disse to par mørke øjne så ind i hinanden spørgende , undersøgende , og sagde således tavst hverandre , hvad aldrig læberne udtalte . 
Uden at vide hvorfor , havde den unge mand en anelse om , at hans moder aldrig havde elsket sin mand , skønt han forstod , at hun måtte kunne elske som ingen anden . Han stod ofte og betragtede det stive portrait af den afdøde slotsherre , der hang i bibliotteket , med eftertænksomme , mistænksomme blikke . Når han da spurgte sin moder om faderen , gav hun ham en 

veltalende beskrivelse af alle hans store og gode egenskaber , men Nils Viktor lyttede til hende med samme mistænksomme blikke , hvormed han havde set på portraitet , og tav . 
Han var blevet tyve år og endnu syntes kærligheden ikke at være kommet ham nær . Der var en slags imponerende uskyldighed ved ham , som holdt al forelskelse i en vis beundrende afstand , og trods hans ridderlige og opmærksomme væsen mod damerne , mærkede de vel , hvor kølig han var . De vare ham temmelig ligegyldige alle sammen . 
Fru Viveca havde ofte haft på læberne at bede sønnen aldrig gå ind i den alle , som hun nu heller aldrig selv , efter sin mands død , havde betrådt ; men hun vidste godt , hvor stor en tiltrækning den netop ville få for den unge mand , hvis hun advarede ham , og hun tav . — hun søgte i fred at glæde sig over den tid , hun endnu havde sin søn som et barn , og ikke i utide fremmane mørke anelser for fremtiden . 
Da sad hun en sildig sommeraften ved klaveret og spillede en af de melodier , som hun nu igen havde mod til at høre . Hendes kærligheds drømmeland lå så langt borte , at hun nu igen vovede at se derover . Alt det forfærdelige , der lå imellem , var blevet dæmpet , ligesom udsonet . Hun rørte sagte ved tangenterne , og tonerne fra hendes lykkes korte dage kom sagte svævende over hende med varme klange . 
Det havde været en hed dag , men nu var solen gået ned og månen stod over slotstårnet just der , hvor den havde stået hendes bryllupsaften . 
Alt omkring hende var ganske stille , og hun selv 

var så langt borte i sine drømme , at hun havde glemt , hvor sent det var . 
Pludselig gik døren heftigt op og hendes søn stod der . — han var ligbleg . Hans sorte hår hang svedt ned over panden . Han gik med slæbende skridt og støttede sig til kamingesimsen . 
Fru Viveca så op med et forfærdet ansigt . 
» Viktor ! hvad er det ? 
Han åbnede læberne for at tale , men han kunne ingen lyd få frem . — hans øjenbryn trak sig sammen , han gjorde blot en hurtig bevægelse med armen mod døren , og derefter sank han sammen på en stol med hovedet støttet på stoleryggen . 
Moderen var kommet ham ganske nær . Der var næsten mørkt i det dybe tårnværelse . Hun løftede hans hvide ansigt op og så ind deri . 
Øjnene så stift frem for sig og strålede , som om de så usynlige ting . Munden smilede med et udtryk , der på en gang var forfærdet og lyksaligt . 
» Har du mødt det ? «  hviskedee hun sagte . 
Han åbnede læberne for at tale , men han nikkede blot med hovedet . 
Hun sluttede ham tæt i sine arme og forstod , at nu var han dømt . 
De talte ikke med hinanden om , hvad der var forefaldet . De behøvede det jo ikke , og de vidste begge , at intet ord ville kunne udtrykke det’ ; men det inderlige forhold mellem moder og søn blev varmere end nogensinde før . Hvor han gik og stod , fulgte hendes øjne 

ham som en moders øjne følger et barn , om hvilket hun ved , at det bærer spiren til en dødelig sygdom i sig , der når som helst kan bryde ud og vise de første truende tegn . 
Imidlertid forløb et par år , hvor alt syntes at være som før . — kun udtrykket i den unge mands ansigt var forandret . Der var noget så alvorligt og åndsfraværende deri , som om han kun var tilstede i virkeligheden med sin halve sjæl — men det så kun moderen . De andre sagde blot , at han fra et barn nu gik over til at være en mand . 
Da han var tre og tyve år , gjorde han sin første udenlandsrejse . — ved afskeden var Fru Viveca meget bevæget . Hun anede , at således som han rejste bort , ville han ikke komme tilbage . 
I begyndelsen skrev han ofte og lange breve , med livlige beskrivelser om alt det nye , han så og oplevede ; men lidt efter lidt blev hans breve sjældnere . 
Han opholdt sig nu i baden-baden , og hans moder forstod snart , at hvad der mest sysselsatte ham var noget , der ikke stod i brevene . — hun spurgte ikke , men hun ventede , og nogen tid efter kom et langt brev , hvori han udgød hele sit hjerte for moderen . 
Han var dybt inde i en stor kærlighed . 
Den han elskede , var en ung russisk frue , gift med en mand , der var en hel del ældre end hun , og hvis brutale og hensynsløse opførsel imod hende først havde vakt Viktors deltagelse for hende . Han beskrev hende som indbegrebet af al kvindelig ynde og blidhed .  » En renere engel end hun har aldrig gået på jorden «  skrev han .  » Og hvad hun lider , er så oprørende , at det ville vække ens sympatti og deltagelse , om hun 

end var ligeså grim og frastødende , som hun nu er smuk og bedårende . «  — hvert brev , der kom , viste , hvordan han mere og mere gik op i at elske og beundre dette væsen , som han havde fundet som en nedtrampet blomst på sin vej , og han vred sig i smertelige spørgsmål om , hvordan han skulle hjælpe hende . Han ville være villig til at give sit liv for hendes lykke . 
Men al hans hengivne kærlighed syntes blot at kunne være hende en forbigående trøst . — hun var bundet ved kattolsk ægteskab , som hun selv anså for et uopløseligt sakrament , og hun havde en lille datter på et år , for hvem hun nærede den moderligste ømhed . — at eje hende , kunne han aldrig tænke på , og deres forhold forblev så rent , at det ikke engang kunne give hendes rå og heftige mand anledning til skinsyge . 
Det smigrede ham snarere , at hans ubetydelige hustru , denne kvinde , som han kunne tyrannisere og mishandle , uden at hun vovede at kny , kunne være et så attråelsesværdig ideal for en ung , smuk og rig adelsmand . 
Et par uger før adskillelsen mellem hende og Viktor , ophørte hans breve aldeles . — denne sidste smerte måtte han gennemleve alene . 
Han kom hjem om høsten , og hans moders første omfavnelse var et spørgsmål . 
Han vendte sit forgræmmede ansigt imod hende og sagde :  » Vi har sagt hinanden farvel for bestandig . Kun i den yderste nød , hvis hun ikke kan udholde det , skriver hun til mig , og da kommer jeg straks . Jeg tror , at hvis hun kaldte , kunne jeg komme -tilbage fra en anden verden ! « 

årene gik og der kom aldrig noget brev , skønt Viktor endnu aldrig kunne åbne posttasken , uden at hans hånd rystede . — han begyndte at tro , at hun var død , og-den nervøse og anspændte tilstand , hvori han længe havde levet , gik lidt efter over til en ligegyldig ro . 
Han søgte at komme tilbage til det virkelige liv igen , og sørgede for at skaffe sig så megen beskjæf-tigelse som muligt . 
Da han var tredive år , giftede han sig så med en ung adelsfrøken , der var i høj grad forelsket i ham . 
Hun var en meget velopdragen ung dame , komme il faut og dannet , men hun kunne ikke dølge den forvirring , der greb hende , hver gang den unge herre til sørsta viste sig . Hun rødmede helt op til håret , når han kom i hendes nærhed . 
Viktor fandt sig rørt over så megen hengivenhed , skønt det langt fra var første gang han var udsat derfor , og han fandt den unge pige både forstandig og elskværdig .  » Og så er der en ting , jeg især synes om hos hende , «  sagde han til moderen .  » Hun har ikke den fjerneste lighed med hende . Jeg ville ikke kunne udholde noget , der ligesom gjorde fordring på en lighed med hende , som ingen på jorden kan ligne . « 
Så stod brylluppet , og slottet indrettedes på ny for det unge par . — Fru Viveca trak sig tilbage til en særlig fløj af slottet , hvor hun kunne leve sit eget liv , medens hun helt overlod bestyrelsen af husholdningen til den unge Frue . 
Alt syntes at skulle blive godt . Ægtefolkene vare gode venner , og Fru Amalie skænkede sin mand en hel række friske og smukke børn . 

hun selv kunne aldrig give anledning til noget ubehageligt . Hun var aldrig syg , aldrig misfornøjet . Man havde aldrig set hende oprørt over noget , hverken sorg eller glæde . Der var noget vel afvejet , dæmpet og behageligt i hele hendes væsen . Hun stødte aldrig og vidste altid , hvordan hun skulle opføre sig . 
Imidlertid havde også hun et par meget stærke følelser . Den ene var en høj grad af forelskelse i sin mand , den anden en lige så høj grad af skinsyge på sin svigermoder . 
Hun kunne ikke undgå at se , eller dunkelt at føle , at der imellem disse to fandtes et hemmeligt blodets og sjælens bånd , der var en hel del stærkere end den ægteskabelige kæde , der bandt hende og hendes mand sammen . Men hun vidste også godt , at det var simpelt og uretfærdigt at være jaloux , og hun røbede aldrig med det mindste ord eller den mindste ydre handling , at hun nærede nogen misundelse på Fru Viveca for den plads , hun indtog i sin søns hjerte . 
Fru Viveca viste til gengæld sin søns hustru al den opmærksomhed og hengivenhed , som tilkom slottets Frue , så forholdet i familien syntes at være det bedste . • 
dage , måneder og år giede hen i en behagelig ensformighed . Alt var så vel indrettet og bestyret , at sjælden nogen mislyd afbrød den durklang , der nu så længe havde været rådende på sørsta . 
Da sad Fru Viveca en sommerdag og læste på balkonen over den store terrasse , der vendte ud imod haven . Det var den aller klareste dag . I solskinnet svajede lindetræerne sagte deres gennemsigtige blade , der syntes at vifte til deres egne violette skygger på 

sandgangene . Roserne blomstrede i store masser . Lyserøde , purpurfarvede , hvide og gule stod de i tætte klynger og sendte deres vellugt op til Fru Vivecas fødder . Søen glimrede i frastand bag asketræerne . — Fru Amalie var med alle børnene i bad . 
Pludselig hørte Fru Viveca døren til salonen gå op . Hun kendte trinene . Det var hendes søns . De lød så besynderligt slæbende . — nu kaldte han :  » Mamma ! « 
Det lød som et suk fra et såret menneske . 
Hun rejste sig så hurtigt , som om hun havde været en ganske ung pige , og gik ind til ham . 
Han stod ved kaminen , på samme sted hvor han havde stået den aften , da han havde haft synet i parken . Han var ligesom dengang ligbleg . Hans hår hang svedt af angst ned over panden . Han holdt et brev i hånden , som han rakte imod hende , da hun kom ind . Han sagde intet , men rystede blot brevet i hånden til tegn på , at hun skulle læse det . 
Det var dateret Paris og skrevet på fransk . Der stod blot : 
» Jeg har lidt til det yderste , nu kan jeg ikke mere . — jeg har ingen i verden . Kom ! «  — ingen underskrift . 
Da Fru Viveca havde læst brevet , så hun blot op på ham og sagde : 
» Du rejser ? «  — han nikkede til svar , og samme aften rejste han . 
Før sin afrejse sagde han sin hustru alt . Han vidste jo ikke , hvad han rejste ud til , og hvordan han skulle komme tilbage . Han vidste blot , at hun , der havde kaldt ham , ville have samme ærbødighed for 

hans hustrus og hans børns lykke , som han selv havde . 
Moderen fulgte ham ikke ud . — deres afsked var imellem fire vægge og var en afsked for livet . 
Hans hustru fulgte ham ned ad trappen og førte sin lille Agnes ved hånden . Hesten stod sadlet og stampede , medens stalddrengen holdt den . Han løftede sin lille datter op og kyssede hende , og da han satte hende ned , sagde han så :  » Hvis jeg ikke kommer igjen— «  . Men mere fik han ikke sagt , da hans hustru brød ud i en voldsom gråd . Han omfavnede hende tavs , sprang op i sadlen og red bort . 
Medens han var borte , sås de to kvinder ikke meget . Fru Amalie kunne ikke bekvemme sig til at vise sin svigermoder , hvorledes sorgen og angsten overvældede hende , og Fru Viveca på sin side var så vis på , at han ikke ville komme igen , at hun næppe turde se på sin svigerdatter . Hun følte , at hendes eget blik varslede ulykke . 
— og han kom ikke igen . Han faldt i en duel , om hvilken han skrev , at den var  » uundgåelig som skæbnen . «  — 
» Efter hvad jeg har været vidne til i disse dage , «  skrev han til moderen ,  » ville jeg være rede til at udsætte mit liv for hvilket som helst medmenneske , der led så uretfærdigt . Skulle jeg da se den bedste kvinde på jorden bære dette ustraffet ? Der er forefaldet ting , hvorover hele mit væsen har oprørt sig , og da jeg ville stille forbryderen tilrette , svarede han mig på en måde , så jeg kun kan svare ham med kården i hånden . — dør jeg , så dør jeg for min kærlighed ! « 
Til hans hustru medfulgte et brev med de kærligste 

ord og hilsener . Et brev fuldt af tak for al den stille lykke , hun havde givet ham . Han talte om hver især af børnene , om fremtiden , om godset .  » Dør jeg , «  skrev han til sidst ,  » så tilgiv mig ! Jeg falder på mine knæ og beder om din tilgivelse , men jeg kunne ikke andet ! « 
Omtrent samtidigt kom underretningen om hans død , skrevet af en fremmed hånd . Det var ikke fra hende . 
Hun og hendes skæbne forsvandt som en uløst gåde . 
Efter hans eget ønske blev han begravet udenlands , og kun do få ting , han havde taget med sig , hans ur , hans vielsesring , et portrait af hans børn , blev sendte hjem til hans hustru . 
Den fælleds store sorg bragte de to kvinder nærmere hinanden . Nu da den unge Frue ikke længer havde nogen anledning til skinsyge på den gamle , gik det lettere for Fru Viveca at vinde hendes hengivenhed og fortrolighed . 
Lidt efter lidt vænnede Fru Amalie sig til at henvende sig til svigermoderen i alt . Før havde hun været vant til bestandig at rådspørge sin mand ; nu blev det  » Farmor «  der overalt måtte være den bestemmende , for at hun skulle føle sig rolig . Uagtet hendes tilsyneladende jævne og beherskede væsen , var hun ofte meget ængstelig over småting og , især siden mandens død , meget ubestemt , når noget skulle afgøres . Det var derfor så godt at have farmor , der altid straks ligesom så en tings væsentlige side og aldrig lod sig forstyrre af bageteller . 
Fru Amalie blev mere end nogensinde indadvendt 

og havde altid svært ved at vise nogen varmere deltagelse for nogenting , ikke engang for hvad der angik hendes børn . Hun befandt sig bedst alene med sit håndarbejde , eller også ved at sidde stille mellem de andre og høre på , hvorledes børnene og farmoderen samtalede . 
Mår hun en og anden gang gjorde et besøg i Stockholm hos sine søstre , der vare gifte og bosatte der , var det for hende en meget beroligende følelse , at farmoderen var hjemme på slottet og stod alle bi med råd og dåd . Fru Viveca sendte også ved sådanne lejligheder regelmæssigt et par linier til hende hver dag , for at underrette hende om alt i hjemmet . — det var just en sådan lille depeche hun var oppe at skrive , medens de unge sad ved ilden og ventede på , at hun skulle komme . 
» Læg mere brænde på ilden «  , sagde Henning , der lå og så ind i flammerne , der nu begyndte at blive svagere og rødere . 
Agnes kastede et par store knolde ind , og der begyndte igen at blive liv i flammerne , da døren gik op og en gammel dame stod i den . 
» Å , farmor ! «  sagde Henning og ville rejse sig . 
» Lig kun stille min dreng ! «  sagde hun og strakte hånden ud imod ham .  » Du ligger så godt ! » 
Derpå gik hun alene over gulvet og satte sig i den store lænestol . 
» Du tillader vel , at jeg ligger for dine fødder ? «  spurgte Henning og så op på hende . 

hun svarede blot med at smile og klappe ham på hovedet . 
Hun var en høj , gammel dame , helt klædt i sort , som gjorde hendes blege ansigt endnu blegere . Man kunne ikke se , om hun var gråhåret , da hun bar et hvidt , stramt hovedklæde tværs over panden , lige over de stærke , sorte øjenbryn , og hvorover et sort slør hang ned . Kjolen gik højt op under hagen , så at man ikke kunne se den øverste del af halsen eller det nederste af underkæben , denne del af ansigtet , som for det meste først bærer alderdommens præg . Hendes pande og kinder vare rynkede , næsen var smal og bøjet så skarpt ud i de magre omgivelser ; men der var to ting i dette ansigt , som gjorde , at det trods alderdommen fik et levende , næsten ungdommeligt udtryk . Det ene var øjnene , et par grå , klare øjne med ganske sorte øjenhår , der så fast og livligt under de stærke øjenbryn . Det andet var munden . En temmelig stor , bevægelig mund , der havde bevaret alle sine tænder . 
Hendes hænder vare smalle og hvide , og de lange sorte ærmer gik næsten halvt ud over hånden . Hun holdt en bog , som hun sagte lagde fra sig på stolen , ved sin side . 
» Hvor er Ellinor ? «  spurgte hun og så sig om .  » Å der henne i skyggen ! Kommer du ikke nærmere ilden min pige ? « 
» Tak farmor , «  sagde Ellinors stemme ,  » jeg synes bedre om at se på flammerne på afstand . « 
Farmoderen så forskende hen imod den plads , hvor hun sad . — kunne hun mene noget andet med sine ord ? 
Nej , det var sagt ganske simpelt og naturligt . 

» Lad mig se , hvad bu arbejder på , Agnes ? «  sagde hun så og rakte hånden ud efter Agnes kniplingsmønster . 
» Å se ! det er et smukt mønster ! Det ligner malthakniplingerne . Nu skulle du blot lægge en guld-tråd i , sådant mat guld , der blot glimrer i visse belysninger . « 
» Ja det var et godt båd ! «  sagde Agnes og fortsatte sit arbejde . 
Farmoderen satte sig tilbage i den høje lænestol med hænderne støttede på dens arme . 
Hun sad og så på Louise , som var meget smuk i dette øjeblik . 
Bøde og transparente belysninger fra ilden faldt over hendes blonde hår og hvide nakke og gav en egen glød til den rødbrune farve i hendes kjole . 
Hun sad så tankefuldt tilbagelænet med hovedet til den ene side . 
» Hvad tænker du på Louise ? «  spurgte farmoderen . 
Det gav et sæt i Louise , som om hun vågnede op af drømme .  » Det siger jeg ikke , «  svarede hun og hendes kinder blev røde af noget andet end af skinnet fra ilden . 
» Å , så var det en kjærlighedsaffaire , «  sagde Henning fra gulvet . 
» Nej , aldeles ikke , «  svarede Louise meget ivrigt . 
» Hvorfor skulle du da ikke kunne sige det ? «  spurgte broderen . 
» Det kan jeg forresten også godt , «  svarede søsteren .  » Jeg tænkte på , hvilken farve jeg skulle vælge til min dragt til ballet på  » Amaranten «  i vinter . Der kan du se , at det ikke var noget med kærlighed ! « 

» Det skal du ikke sige , «  sagde Henning .  » Dine toiletter er nok din eneste store passion . « 
Louise ville just til at svare fornærmet , da farmoderen faldt ind . 
» Hvidt og gult , Louise . Du kan tro , at jeg allerede har tænkt derpå . Du skal få mine topaser , hals-båndet og kammen med strålerne . Jeg har længe tænkt , at de ville passe så godt for din farve . « 
» Å farmor ! «  udbrød Louise rigtig i ekstase .  » Du er dog alt for god ! Jeg er blot bange for , at jeg bliver — « 
» Altfor smuk , »  afbrød Henning . 
» Vil du ligge stille , du uartige dreng , «  sagde farmoderen og slog ham over nakken .  » Ellers jager man dig ud ! « 
» Ja så ! nu må man ikke engang sige til sin søster , at hun er alt for smuk ! «  jamrede den unge mand , og krøb nærmere farmoderens fødder . 
Karin , som imidlertid havde endt læsningen af sin Avis , lagde den tankefuldt sammen , tog lorgnetten af og så med sine nærsynede øjne hen frem for sig , som om hun overvejede og bedømte , hvad hun havde læst . Hendes øjne faldt på bogen , som farmoderen havde lagt fra sig .  » Ja så ! «  sagde hun , idet hun tog bogen op og bladede i den .  » Farmor har læst den . « 
» Ja , «  svarede den gamle dame . 
» Og hvad synes farmor om den , «  spurgte Karin ivrigt . 
» Jeg synes aldeles ikke om den , «  svarede den gamle i en fornem tone . 
» Ja det er en stærk bog , «  sagde frøken Karin og stak sin lille velskabte næse ind mellem bladene . 

» Men den er sådan som livet er , og den ligner unægtelig ikke de gamle romaner i Paul og virgines genre . « 
» Livet er ikke blot stygt , «  sagde farmoderen roligt ,  » men desuden sker der meget hver dag , som vi helst ville være fri for at være vidne til i virkeligheden , og derfor også helst ville være fri for at læse om . For eksempel indser jeg ikke , hvorfor din forfatterinde skal anvende et helt kapitel til at beskrive , hvorledes de slagte koen . Ville du i virkeligheden være med til at se dem slagte en ko ? « 
» Ja , hvis jeg var nødt dertil , «  svarede Karin ivrigt ,  » hvis det var min pligt , så skulle intet i verden — « 
» Men du er slet ikke nødt til at læse en lang slagterhistorie om , hvordan man tager livet af og parterer et kreatur . Hvad kan det interessere dig ? Har du i sinde at oprette en charcouterihandel ? « 
» Men farmoder fæster sig da også ved sådanne ligegyldige detailler i bogen , «  indvendte Karin . 
» Det må vel ikke have været forfatterinden så ligegyldigt , siden hun ofrer det et helt kapitel , «  sagde farmoderen .  » Det kan vel ikke være gjort blot for at vise hendes slagtererfaring . « 
» Læg dog ikke så meget mærke til sådant , tænk på hovedsagen ! Tænk på hele den lidenskabelige kjærlighedshistorie , der går som en strøm af menneskelig lidenskab under alle de tilsyneladende småborger-lige tildragelser , «  udbrød Karin heftigt . 
» Kalder du det for kærlighed , «  sagde farmoderen i samme rolige og fornemme tone som før .  » Jeg kalder det for svineri . « 

» Men farmoder , du bruger da sådanne forfærdelige stærke udtryk , «  sagde Louise ganske forskrækket . 
» Jeg kalder sager og ting ved deres rette navn , «  sagde farmoderen ,  » det må man gjorde for at få klaret for sig , hvad man taler om . Men nu for tiden er der således vendt op og ned på alle begreber , at folk kan sætte sig og fælde tårer over en nederdrægtighed ; hvad heltinden i din bog angår , så er hun så simpel , at jeg i det mindste skal bede mig fritaget for at modtage nogen af hendes slags i m i n salon . « 
» Det vil med andre ord sige , «  faldt Karin ind , > at farmoder slet ikke kan tænke sig kærligheden under-anden form end den stille ægteskabelige lyksalighed ? « 
Den gamle frue svarede ikke . Hun sad tilbagelænet i stolen med lukkede øjne . 
» Men jeg skal sige farmor , «  vedblev Karin ,  » at der findes en kærlighed , som eksisterer trods både kirken og rådstnen , og som vi andre velstillede mennesker ikke have ret til at tvivle om ! « 
» Jeg tvivler ikke , «  sagde den gamle sagte . 
» Men når da farmoder tror på , at der findes en sådan lykke------- «  \ 
» Ikke en lykke , mit barn , en skæbne ! — en ulykke . « 
» Kald det , hvad du vil , «  sagde Karin ,  » men i al fald har en sådan kærlighed ret til at eksistere , og kun bornerede mennesker — « 
» Ret til at eksistere ! «  afbrød farmoderen .  » Vi kan ikke udrydde den , ligesom vi ikke kan udrydde døden ; men de mennesker , der vil leve , skal stride imod den kærlighed , der tilintetgør . « 

» Og det tror farmor går så let ? «  spurgte Karin spidst . 
» Jeg tror ikke det er let «  svarede den gamle dame sagte .  » Jeg tror det er umuligt . «  — 
» Men hvad kan man da gøre ? «  spurgte Karin ,  » når man har sin overmand at kæmpe imod . « 
» Man kan flygte «  — sagde farmoderen . 
» Men man siger jo , at når nogen vil ride bort fra sorgen , så springer den op bag på hesten og rider med «  faldt Karin ind .  » Og er det måske ikke også sådan med kærligheden ? « 
Hvad ved du om det ? «  sagde farmoderen og så alvorligt på hende . 
» Jeg ! Gud jeg ved ingenting «  svarede Karin og rystede lorgnetten af .  » Jeg er aldeles ikke erotisk anlagt , og jeg skulle aldrig kunne falde på at ville bytte min gyldne frihed med at gå op i at tjene og elske en mand , — men jeg er human . Jeg observerer , og jeg tillader alt , fordi jeg indser , at alt må eksistere . «  — 
» Kan man da ikke kæmpe imod det onde ? «  spurgte Agnes . — hendes øjne så ud som idet godhed . 
» Kalder du kærlighed for noget ondt ? «  spurgte Ellinors stemme fra skyggen . 
 » Hvis den ødelægger andre menneskers lykke , så må den vel kaldes for noget ondt , «  svarede Agnes . 
Fader og moder vare jo meget lykkelige ? «  spurgte Henning pludselig med en afgørende stemme . 
» De holdtmeget af hinanden «  , svaredefarmoderen sagte . 
» Ja tænk dig nu Karin , «  sagde Henning ,  » hvis nu enten fader eller moder var gået sin vej og havde forladt alle os for at finde lykken hos en anden ! « 
» Man finder ikke lykken , når den kærlighed kalder «  , sagde farmor . 

» Men hvad er da kærligheden ? «  spurgte Ellinors stemme . » Entenmå den joværenogetondtellernoget godt ? « 
» Kærligheden har to ansigter «  sagde farmoderen .  » Men man må ønske sig , at man aldrig får mere end det ene at se . Det andet — — « 
» Det andet ? «  spurgte Ellinor . 
» I vor slægt har der næsten i hvert led været en , der også har set det andet ansigt , — og siden . Stik i ilden Henning ! « 
» Hvad så de da ? «  hvad ser man — å farmor , fortæl ! «  bad Ellinors stemme ivrigt .— 
farmoderen sad med den ene hånd under kinden og albuen støttet på stolearmen og så ind i ilden , som om hun der mellem flammerne så underlige skikkelser-opstige og forsvinde . Agnes havde lagt sit arbejde bort . Karin sad med lukkede øjne og legede med sin lorgnet . Frøken Louises smidige figur var drejet hen imod den gamle , og Henning lå med hænderne under hovedet og så op på hende . 
Henne fra skyggen lyste bestandig Ellinors ansigt hvidt i mørket , medens hendes store øjne hvilede på farmoderen . 
Der var en pause , hvori man kun hørte flammerne kæmpe med hverandre , fare op og slynge sig sammen , styrte ned og dø , medens andre skøde op ved deres side . 
» Det er nu flere hundrede år siden «  , begyndte farmoderen ,  » at der i vor slægt levede en ung mand , som var familiens ældste søn og som skulle blive herre til slottet og godset . 
Han var i alle henseender en vel begavet yngling ; smuk at se på , klog og munter og lige dygtig , enten det gjaldt bogen eller sværdet . 
Men et uroligt hjerte havde han , og da han altid red i 

samme takt som hans hjerte slog , så gik det for det meste i galop over stok og sten . 
En hindring fik ham blot til at le , han elskede faren , og næppe havde han nået det mål , han havde sat sig , før han hurtig satte sig et nyt . 
Da han var en ædelmodig herre og en tapper ven , var han elsket og æret af alle , og lige glad var han , enten det gjaldt at drikke eller at slås . 
Også kvinderne beundrede hans skønhed og tapperhed ,- men ingen af dem havde forstået at fængsle hans sind . Æventyrlige foretagender drev ham bestandig fra det ene sted til det andet . Fra fremmede lande længtes han hjem , og når han var hjemme , havde han heller ikke længe eo der . Da vinkede altid nye farer ud til nye bedrifter . 
Han elskede også jagten meget og kunne i dagevis drive omkring her i skovene for at jage harer og eæve , ja endog bjørne vare ikke den gang usædvanlige her på egnen . 
En midsommerdag var han således gået alene ud på jagt og havde drevet omkring hele dagen . Henad aften begyndte han at blive træt , men jo længere han gik , desto længere fjernede han sig fra hjemmet . Han så nu , at han var faret vild og var ganske alene — endogså fra sin hund var han på en ubegribelig måde bleven skilt . Han forsøgte da at gå efter solen , der endnu stod på himlen , og slog ind på en sti , som han tænkte ville føre ham hjemad . Men pludselig stod han et sted i skoven , hvor han aldrig havde været før . 
Foran ham åbnede der sig som en eng , på alle sider omgivet af høje træer . Gamle ege strakte deres 

grene vidt omkring , granerne hang med lange slæbende grene ned på det lysegrønne , bløde græs , der overalt var oversået med millioner små , gule blomster . Rundt om stod et krat af ville roser , der vare i fuld blomstring . 
Fra træ til træ havde de høje buske strakt deres grene , og på disse gyngede store klynger af røde blomster . 
Fra den solmættede granskov , fra det våde Mos og de blomstrende roser slog der ham en så stærk og blandet vellugt i møde , at den ligesom bød den unge mand at stå stille . 
Kun lyden af en eneste sangfugl hørtes . Det var et par lange klagende fløjtetoner , der bestandig gjentoges og lød , som om de kaldte kom ! — kom ! — kom ! — 
tilsidst forekom det ham , som om nogen virkelig kaldte på ham , og han trængte længere og længere ind i krattet . Nu hørte han tydeligt lyden af en kilde , og ved foden af en gammel eg sprang virkelig en kilde-stråle frem , der havde dannet et lille klart bassin over stenene nedenunder . Da han var træt af den lange vandring , bøjede han sig ned over kilden for at tage vand i hånden og drikke , men til sin forundring fik han et andet ansigt at se ved siden af sit eget i vandspejlet . Det var et lyst , smilende kvindeansigt , der så så mildt på ham , at han strakte hånden ud , som for at gribe det ; han slog med den flade hånd i vandet , men da oprørtes det og ansigtet forsvandt . Han rejste sig da hurtigt , og se , lige foran ham over roserne stod en kvindeskikkelse . Han kunne ikke se , om hun svævede eller om hun berørte jorden med fødderne . Lys og gennemsigtig som en solstråle viste hun sig for ham . Hårets gyldne glans flød så ganske sammen med solen omkring det , at han ikke kunne se , om det var lokkerne eller solskinnet , der lyste . Øjnene så 

på ham med en sådan mildhed og godhed , at han følte sit hjerte fyldes med en varme og glæde , som han aldrig havde kendt før . Hun bredte armene ud imod ham og smilede , og heftigt åbnede han sine arme for at omfavne hende , — men da veg hun sagte tilbage . 
— nu så han tydeligt , at hun svævede . — 
fra hendes hoved faldt der et tyndt , flagrende slør ned , gennemsigtig ! og mangefarvet som vingerne på en guldsmed . Det bølgede sagte for vinden , medens hun baglænds svævede ind over eosenkrattet . 
Uden at tænke på , hvor eller hvorhen han gik , ilede han efter . Han trampede på tjørnebuskene , og hvor han ikke kunne komme frem , huggede han eosen-buskene ned med sit sværd . Hvert øjeblik rakte han armene ud for at gribe hende , hvert øjeblik syntes hun ham ganske nær , — men hun svævede , bestandig smilende , sagte tilbage . 
Tilsidst kunne han ikke længer . Han styrtede stønnende ned på mosejorden , — men da standsede også hun . 
Hun så ned på ham endnu mildere og venligere end før , som om hun havde medlidenhed med ham og gerne ville hjælpe ham . 
Han lå på knæ i det våde græs med sønderflængede klæder og blodige hænder , og så løftede han sit smertefulde ansigt mod til hende og spurgte med rystende stemme : 
» Hvem er du dejlige ? Du er den , jeg altid har savnet og nu endelig har fundet . Hvad er dit navn ? 
Og med en stemme , der sænkede sig som en himmelsk trøst til hans hjerte , svarede hun : 
» Jeg er kærligheden ! « 
» Hvorfor viger du da bestandig ? «  spurgte han .  » Hvorfor lader du mig ikke gribe dig ? « 

» Fordi jeg ikke vil , at du skal se mig helt , «  svarede kærligheden .  » Mit ansigt behager dig og jeg tillader dig at se mig , sådan som du nu ser mig . Men skulle du fange mig og løfte mit slør , da ville du få et andet ansigt at se , som ikke ville behage dig . « 
» Tal ikke sådan ! «  råbte han .  » Alt hos dig er skønt og fuldkomment . Lad mig se dig helt som du er ! Lad mig løfte dit slør , blot en eneste gang , eller jeg får aldrig mere i livet ro . 
Men kærligheden tav . Hendes ansigt blev alvorligere , og hun begyndte igen at svæve tilbage over krattet . 
Men han samlede på ny alle sine kræfter og fulgte efter . Han vadede gennem moser , slog sig gennem tjørnekrat og klatrede med livsfare op ad stejle klipper . Solen gik ned over havet og det begyndte at blive dunkelt i skoven ; men han styrtede blot fremad med stirrende øjne , hvor han så kjærlighedeff svæve som en hvid tåge mellem granerne . 
Et øjeblik var hun helt borte , men da gik på en gang månen op over skoven , og han så nu igen tydeligt sløret over kærlighedens skuldre glindse som sølv i måneskinnet . Sagte , sagte , sneg han sig efter hende , strakte hånden ud og greb en flig af sløret . 
Men kærligheden var ikke mere lysende som før . Hun var bleg og alvorlig og så på ham med bedrøvede øjne . 
» Jeg ville gøre dig lykkelig , «  sagde hun ,  » men du ville ikke nøjes dermed . Nu vel , du skal få din vilje ! Du skal få mit andet ansigt at se — her er det ! « 
Hun vendte sig sagte og sløret faldt som en tåge , der opløses , til jorden . . — 
han ville udstøde et skrig , men han kunne ikke . 

det var , som om to hænder holdt om hans strube for at kvæle ham . En isnende kulde listede sig over hele hans krop , fra issen til foden , og han begyndte at ryste over alle lemmer . Hans hjerte slog med tunge , kvælende slag , og han følte , at nu måtte han dø . Han ville læse sine bønner , men han huskede ikke et ord , ikke engang navnet på sin skytspatron kunne han mindes . Han ville gå , løbe , men han kunne ikke røre sig . Han bøjede sig helt ned til jorden og krøb som en hund , baglænds , rystende over hele kroppen , bort — kun bort herfra . Men nu var det hende , som fulgte . Ikke et øjeblik kunne han få sine øjne fra det rædselsfulde ansigt over sig . Han følte hendes isnende åndedræt som en dræbende tåge efter sig . Dødssveden brød ud af alle hans porer , og bestandig krøb han , ud gennem skoven , ned ad klipperne , tilbage gennem det høje græs i mosen , medens han hvert øjeblik ventede , at hun skulle nå ham , gribe ham , røre ved ham , og da følte han , at han måtte dø . — 
først ved slotsgården forsvandt hun . Da løstes alle hans lemmer som af en fortryllelse , og han faldt slapt , som en død krop falder , baglænds tilbage på stenene . 
Dér fandt hans folk ham , bleg og blodig , næste morgen . 
Han blev båret op som død , men efter en lang sygdom kom han dog tilbage til livet igen ; men hans hår var hvidt , og ingen kendte den unge , raske ridder igen . Endnu kunne det ske , at han deltog i et eller andet felttog , og han kunne endnu svinge sværdet med en vild kraft , men midt  » i kampen kunne han pludselig glemme alting og sidde sløv og ligegyldig 

på hesten , medens pilene hvinede om ørene på ham ja det hændte endog at han så ganske glemte , hvor han var , at han gav sig til at hugge ind på sine egne folk i stedet for på fjenderne . 
Under sådanne forhold kan man vel tænke , at hans krigerske hjælp ikke var ønsket og søgt som før . Mange anså ham endog for ikke at være ved sin fulde forstand . Ingen havde egentlig hørt ham yttre forvirrede eller usammenhængende ord , men han var en anden end han havde været før , og han var endnu en ung mand , da han døde . 
Hans livslede var så stor , at han ønskede , at man på hans gravsten ville sætte et op og nedvendt bæger til tegn på , at hans liv intet videre havde at byde ham . 
Da han døde ugift og barnløs , gik godset over til hans yngre Broder , som var en forstandig og livsglad herre ; men med ejendommen gik også en anden arv over til familien , nemlig den , at i hver generation findes der næsten altid en , som må opleve dette at få kærlighedens andet ansigt at se , og den arv bringer ingen lykke . 
Den gamle dame tav . 
Ilden var brændt , ned og endnu faldt kun nogle forkullede Brande over hverandre . Men på engang berørte de en glemt brand , og en ny flamme slog pludselig højt op og oplyste værelset . 
Ellinor havde rejst sig fra sin stol , og lyset faldt på hendes ansigt . 
Hun lignede farmoderen . 
Hendes grå øjne lyste og de mørke øjenbryn dirrede .  » Farmor , «  sagde hun ,  » jeg skulle ønske at se dette ansigt ! « 

en moder . 
Da jeg for en del år siden rejste i Italien , tilbragte jeg nogle uger af sommeren i en lille Italiensk bjergby , lidt afsides fra jernbanelinien . 
Der fandtes her , som i hver en krog af Italien , store minder fra kunstens rigeste tid . 
Her var et par eenaissancepaladser i den reneste stil , mi lukkede og forladte eller beboede af en eller anden enlig gammel herre eller adelsdame , der ikke viste sig på gaden uden for at liste sig til messen . Her fandtes et stort , gammelt kloster , fra hvis terrasse man havde den videste udsigt over det frugtbare land og de uendelige bjergkæder , der fra alle sider som blå bølger løb ud imod horizonten . 
Fra dette kloster var der udgået kardinaler og andre højtstående prælater , ja , engang havde det endogså skænket den romerske kirke en pave . 
Nu var her kun tre munke tilbage , der med bekymrede ansigter og hænderne indstukne i de vide ærmer på munkekutterne af og til kom til syne for at vise de hejsende klosterkirkens mærkværdigheder og freskerne i den åbne buegang om klostergården , hvor eoserne viftede og lo i solskinnet mellem de lyse 

grønne vinranker . Men frem for alt fandtes der her i denne ubetydelige by en stor og herlig domkirke . 
De bedste kunstnere havde arbejdet her og anvendt alle deres tanker og hele deres geni for at , fra det største til det mindste , gøre denne bygning til et mesterværk . 
Nu blev den kun af og til besøgt af en ej sende eller en kunstner , der gjorde en afstikker fra den sædvanlige eejserute ; men dens udødelige skønhed var lige ung og lige tilbedelsesværdig , skønt den moderne verden ligegyldig skyndte sig forbi den for at følge andre veje . 
Forresten var byen stille , så stille som en italiensk by kan være midt i sommerheden , når folk egentlig kun er ude tidlig om morgenen eller en lille stund om aftenen , lige før solnedgang , på piazzan foran domen . 
Dybt inde i de små propre butikker kunne man se en og anden skikkelse sidde og sove i skyggen ; af og til løftedes en jalousi , og et sortøjet pigeansigt kiggede frem ved lyden af fodtrin på gaden ; ellers var alt taushed . 
Efter al den livlighed og støj , som de store italienske byer byde en , befandt man sig vel i denne stilhed . Jeg plejede at gøre lange spadsereture på må og få for at betragte det store landskab fra alle omkringliggende højder . 
En dag var jeg således gået op til et bjerg , hvor den såkaldte eneboer boede ( ikke så meget for ene 

boerens som for udsigtens skyld ) . Den hårde , hvide kalkvej slyngede sig som et hvidt bredt bånd op ad bjerget ; men her var hedt at gå , og jeg skød en og anden genvej op forbi vinjer og køkkenhaver og derpå ind over det stenede bjerg , hvor intet grønt var at se , men store masser af røde valmuer pludselig sloge frem af jordbunden som ild . 
Som sædvanligt var målet langt højere og langt sværere at nå , end det havde syntes nedefra . Jo længere jeg kom , desto højere oppe syntes den lille dynge træer , mellem hvilke det hvide eneboerhus blinkede som et hvidt punkt , at svæve . 
Morgensolen begyndte at blive middagssol . Jeg satte mig ret ofte til hvile under et eller andet egeeller oliventræ , som bød sin tynde skygge . Græsset voksede sparsomt mellem stenene derunder , stien blev bestandig stejlere , men jeg havde nu engang foresat mig at nå mit mål . 
Endelig var jeg deroppe . 
Det var et stort fladt plateau , hvor en lille olivenlund med knudrede grene havde samlet sig på skrænten . 
Der lå eneboerhuset , skinnende hvidt i solskinnet . Døren var lukket , og da jeg bankede , mærkede jeg , at den var låset af . Intet levende væsen var at se i nærheden . 
Måske havde de folk nede i byen ret , som sagde , at når eneboeren fandt sin tilværelse alt for ensformig , så tillod han sig at gøre en lille udflugt ned til stadens værtshus for at drikke et glas vin eller lytte til , hvordan dagens brændende spørgsmål diskuteredes 

af byens fem eller seks snobber ved deres kaffe foran byens eneste café . I alle fald — borte var han ! 
Ude på det runde plateau foran hans hus stod et alter , bygget af hvide sten med skifertag . 
Foran madonnabilledet var et temmelig tæt gitter , og det mørke , flade billede var så behængt med og guldhjerter med kulørte bånd , at det selv næsten ikke var til at se . 
Men det var også en ualmindelig undergørende Madonna , især for gigt og andre sygdomme i leddene . Man fortalte om rigtig vidunderlige kure , hun havde gjort . 
Foran gitteret , tæt presset derimod , stod en hel række små porcelænsvaser fulde af friskt plukkede blomster . Røde roser , nelliker , høje stængler af hvide liljer og store buketter af kornblomster og valmuer stredes om pladsen . 
Jeg så mig om . Skulle det ikke være muligt at kunne få en drik vand ? 
Solskinnet brændte , så det næsten forekom mig , som om det sagte surrede . 
Jo , derinde mellem træerne , bag ved eneboerhuset , var der virkelig en kilde . 
Den var ledet frem gennem et jernrør , og vandet faldt kun ned som en smal sølvtråd , men det var klart og velsmagende . 
Jeg holdt begge hænder tæt sammen og lod tålmodig ! Vande ! dryppe ned i dem , og jeg gjeniog de ! så ofte , at min værste tørst blev slukket . Derefter opsøgte jeg den mest skyggefulde plads , tog hatten af og satte mig i ro til at betragte landskabet . 
Udsigten heroppe fra var endnu langt mere storartet 

end nede fra byen . Jeg kunne tælle otte til ti byer , fjernere og nærmere , der krøb op ad bjergtoppene , alle med kirkerne højst oppe som et udråbstegn mod himlen . 
Når jeg kneb øjnene sammen , smeltede alle farver i et til en stor Opal . 
Lilla , lyseblå , blegrøde og violette toner udgjorde landskabets hovedfarver , hvori der så blandede sig don sølvgrå skygge , som olivenskovene hist og her kastede over bjergskrænterne . 
Himlen var bleg , næsten hvid af varme , men på grand af bjergenes forskellige stilling til hverandre skiftede landskabet i skinnende lys og store violette slagskygger . 
Den ene bjergbølge skyllede over den anden , længere og længere bort imod den yderste horizont . 
Dybt nede på Sletten løb floden , men den var næsten udtørret . Stenbunden lå bred på begge sider om den lille stribe lysende vand i midten . En antik bro med mægtige Buer førte over den og tegnede sine mørke linier skarpt og tydeligt imod luften . 
Så langt man kunne se , var Sletten idet frugtbarhed ; alt var dyrket , blomstrende land , hvor mennesker levede og arbejdede . 
Overalt på bjergene byer , kirker , sommerpaladser , minder om menneskenes store og langvarige arbejde , og dog hørtes ingen lyd . Alt var så stille , som om hele denne rigdom blot var et syn , skabt af tausheden . Man kunne ikke se sig mæt derpå . Det forandrede sig hvert øjeblik , som når man ser over havet , og bestandig opdagede man mere og mere . 
Dér i det fjerne lå skyer over bjergene , men på 

en gang adskiltes de , solen stak frem som lynstråler , sønderrev forhænget og viste en hel ny by , skinnende hvid , kegleformet bygget op ad bjerget . Den lå så tydeligt , at man kunne have tegnet den . Den lyste , smilte og forsvandt så igen som en drøm i skyggerne . 
Det er altid svært at skulle tage beslutning om at gå fra et sted , hvor man er lykkelig . Og hvorfor skal man egentlig gå ? Jo , blot fordi man jo skal hjem igen , fordi dagen går , og andre ligegyldige grunde . 
Imidlertid rejste jeg mig efter en lang hvile og begyndte at gå nedad vejen . Men jeg havde ikke gået langt , før jeg mærkede , at jeg ikke kunne huske , hvorfra jeg var kommet op . Jeg var bestandig gået så mange genveje , at jeg nu stod forvirret og ikke vidste , hvilken sti jeg skulle vælge . 
Jeg slog ind på den vej , som jeg antog for den rette , men jeg var ikke gået langt , før jeg så , at her havde jeg ikke været før . 
Jeg så mig om for at opdage , om ikke et hus skulle findes i nærheden , da jeg fik øje på en dreng , der sad oppe på en skrænt under et kastanietræ og spiste kirsebær af en bunke , han holdt i hånden . 
Såsnart han så mig , gav han sig til at rutsche ned af skrænten og var i et øjeblik ved min side . 
Han havde straks forstået , at jeg ønskede noget eller ville spørge om noget , og han stod og så nysgerrigt ventende på mig . 
» Kan du sige mig den nærmeste vej til byen ? «  spurgte jeg .  » Jeg er gået alene ud og kan nu ikke finde hjem . « 
» Ja det kan jeg godt , «  svarede han ivrigt .  » Gå 

nu blot lige frem , til de kommer til en skillevej , drej så til venstre og gå ned til madonnabilledet — et stort monument — forstår de ? Derfra går vejen til højre , og så igen lige frem . På en gang deler vejen sig til tre sider — forstår de ? — «  han ledsagede forklaringen med bevægelser af begge hænder , hvis håndled han drejede til alle sider . 
» En vej går nu til højre , en til venstre , og en lige frem . De skal ikke gå ad den vej , der fører lige frem , ikke af den ! «  , han rystede stærkt på hovedet ,  » men drej ind på den anden vej , som går til højre . Når de så igen er gået et lille stykke , så---------- « 
» Nej stop ! stop ! «  råbte jeg .  » Det kan jeg ikke finde bede i . « 
Han så et øjeblik forundret på mig og sagde så :  » Nå så kom med . mig ; vi kan gå en genvej . «  han gav sig til at rende hurtigt foran mig , så hurtigt , at jeg måtte råbe til ham , at jeg ikke kunne følge med i et sådant trav i denne varme . 
» Som de vil ! «  svarede han og sagtnede sin gang , så at han nu kun gik et lille stykke foran mig . 
Han var en dreng på en tolv , tretten år , høj og slank , med ganske lyst hår og lysebrune øjne . Men det var dog et ganske italiensk udseende . Linierne havde denne renhed , som man så sjældent ser i nordiske ansigter . Øjnene lå i store øjenhuler med høje øjenlåg og fine , buede øjenbryn . 
Munden , der havde et blødt og barnligt udtryk , var lille og fintformet . Selve farven på hans lyse hår havde en varm glans og var ikke blegt som vore bønderbørns hørfarvede hår . 

medens han gik , spiste han i et væk kirsebær og spyttede stenene så langt bort , som han kunne . Han var kun klædt i en skjorte og et par bukser , gik barfodet og havde en stor , pjaltet stråhat på hovedet , men alt hos ham var så rent og propert , at det slet ikke forekom mig ubehageligt at sige ja , da han , grebet af en pludselig indskydelse , vendte sig om , rakte hånden ud med kirsebærrene og sagde :  » Vil de ha’ ? « 
» Tak ! «  sagde jeg og tog et par af de store , saftige bær . 
De læskede bedre end eremittens sparsomme kilde . Drengen gav sig igen til at gå så hurtigt , at jeg ikke kunne følge med , og nu var det dobbelt så svært , for han var gået gennem en lille port , der førte ind til en privat olivenplantage , og stien her var knudret og fuld af sten . 
» Vent lidt , så skal jeg hjælpe dem ! «  sagde han , og rakte hånden ud , — nu vare kirsebærrene spiste . 
Jeg tog imod hans udstrakte hånd , og han gik foran , idet han bestandig holdt mig tilbage med stiv arm , for at jeg ikke skulle komme for raskt ned ad den stejle sti . 
» Hvor du er stærk ! «  sagde jeg , da jeg mærkede , hvor fast han støttede mig . —  » Og du er dog kun så ung . « 
» Jeg er elleve år , «  sagde han i en tone , som om han ville overraske mig ved at omtale sin modne alder .  » Jeg blev elleve år st . Giovannis pest . Han er min skytshelgen ! — når jeg bliver stor , skal jeg være soldat , «  tilføjede han i samme åndedræt . 
» Ja så , «  svarede jeg .  » Og hvem skal du så slås med ? « 

» Ja det får vi at se til den tid , «  svarede han raskt .  » Tyskerne , franskmændene , tyrkerne , hvem som helst . Alle , som vil gøre Italien noget ondt . « 
» Og hvad siger dine forældre til , at du vil være soldat ? «  spurgte jeg . 
» Å , jeg taler ikke videre til min moder derom , «  svarede han og slog til en brombærranke , der spærrede stien for os .  » Kvinder forstå sig ikke på sådan noget . De tænke blot på , at man måske kan blive dræbt . « 
» Men din fader da ? « 
» Jeg har ingen fader , «  svarede han og gav sig igen til at gå alene i forvejen . 
» Stakkels dreng ! er han død ? «  spurgte jeg deltagenge . 
» Ja , han er nok død , «  svarede drengen . Han trak øjenbrynene sammen og hans øjne fik et mørkt udtryk . Jeg så , at han ikke gerne ville tale derom . 
» Og din moder bor nede i byen ? «  spurgte jeg . 
» Ikke i byen , men på vejen dertil , «  svarede han .  » Kan de se et hus der nede mellem figentræerne ? — nej , længer til højre , der hvor der også står en sort cypres — ser de det nu ? — nu vel , der bor min mor . « 
» Holder du af din mor ? «  spurgte jeg . 
» Min mor ?—men det er jo min mor ! «  sagde han forundret . 
» Ja vist , «  svarede jeg .  » Og hun holder af dig — hun er vel meget god imod dig ? « 
» Ja , hun er god imod mig . «  han var bleven stående ved en busk for at plukke ville hoser .  » Vil de ha’ , «  sagde han og rakte mig dem . 
» Er du hendes ældste barn ? «  spurgte jeg . 

» Den ældste og den yngste . «  svarede han ,  » hun har kun mig . « 
» Så forkæler hun dig vel rigtigt , «  sagde jeg . Vi vare nu komne ned på den store landevej og gik ved siden af hinanden . 
» Mener de , at hun lader mig få min vilje ? «  spurgte han og løftede øjenbrynene .  » Nu ja , hun giver mig gerne alt , hvad hun ved , jeg synes om , alt hvad hun kan give mig ; hun er ikke rig , hun er en fattig kone . Men hun plager mig også ofte . — ja , jeg taler sandhed ! « 
» Hvordan da ? «  spurgte jeg ,  » slår hun dig ? « 
» Mor ! skulle hun slå mig ! «  han brast i latter .  » Nej , men hun er altid så angst for mig , hun tror altid , at jeg skal komme til skade , falde og slå mig , eller blive syg , eller skade mig , og det piner mig . En dreng skal kunne være med til alting . « 
» Ja det er godt nok at være modig , «  sagde jeg ,  » men man kan også være alt for dristig , og den , som er sin mo’rs eneste søn , må huske på , at han ikke unødvendigt udsætter sig for fare . « 
» Det har jeg ikke sagt , at jeg gør , «  svarede han ,  » men jeg er jo snart en mand , «  han slog ud med sin lille barnehånd .  » Jeg skal jo være hendes beskytter og hjælper , og siden skal jeg forsvare mit fædreland , og den , der skal være soldat , må ikke være bange for faren . « 
» Men det vil hun vel ikke høre tale om ? «  spurgte jeg . 
» Nej , det er vor eneste strid , «  sagde han .  » Hun giver Madonna lys og blomster , for at hun skal vende mit hjerte fra den tanke ; men alle lys og alle Madonnaer i verden skal ikke kunne få mig derfra . 

— hvad slags uniform har soldaterne i eders land ? «  spurgte han så . 
Da jeg oplyste ham om , at det var forskelligt folde forskellige regimenter , svarede han : 
» Nå ja , det er det jo også hos os . Vi har mange slags uniformer . Helst ville jeg være bersagliere-soldat . Har de set dem ? De som har en sådan stor fjerbusk i hatten . Eller allerhelst ville jeg være kavallerist og få mig en smuk hest — men det får jeg nok aldrig . «  han sukkede .  » De kan jo sætte en ind i hvilket som helst regiment og lade en gøre præcist hvad de vil ; kan de ikke ? «  spurgte han ivrigt . 
Da jeg ikke kunne give ham nogle tilfredsstillende oplysninger derom , sagde han : 
» Ja i alt fald kan man vise sig tapper på hvilken plads man så står , og hvis man rigtig har udmærket sig , kan kongen give en en medaille — og måske også en hest . Det ville jo være en bagatel for ham , han , som befaler over hele Italien . «  . 
Medens han sådan gik og meddelte mig sine ønsker og planer , traskede vi ganske raskt ned ad landevejen , der delvis var begrænset af hvide murer om haver og vigner . 
På en gang løftede han hovedet og så spejdende frem for sig . 
» Se der står hun , «  sagde han til mig .  » Nu står hun igen og venter på mig . Hun tror vel , at jeg bifaldet ned af bjerget og har brækket halsen . « 
» Er det din mor ? «  spurgte jeg . 
» Ja ser de , der henne over den hvide mur , under kirsebærtræet . Hun står og skygger med hånden for 

øjnene . Hun kan vel ikke begribe , hvad det er for en fin dame jeg er ude at spadsere med . « 
Jeg fulgte hans blik og så nu også en kvinde , der stod på en lille terrasse over en havemur og syntes at se spejdende hen ad vejen . Eftermiddagssolen brændte hedt . Når af og til en kærre kørte forbi , hvirvlede det hvide kalkstøv op som en tæt røg . De hvide mure langs vejen skinnede , så det gjorde ondt i øjnene . Bjergene indhyllede sig mere og mere i en lys varmetåge , og alle farver gik lidt efter lidt op i idet lys . Jeg var både træt og sulten , og især tørstig , forskrækkelig tørstig . Jeg spurgte derfor min lille fører , om jeg ikke muligvis kunne få lov at hvile mig en stund på hans moders terrasse og få noget at drikke . 
» Det kan de godt , «  svarede han .  » Når jeg beder hende derom , siger hun straks ja . Hun gør alt , hvad jeg vil . « 
Vi vare nu komne lige under muren ved hans moders hus . — hun var blevet stående ude på terrassen , til vi vare ganske nær , men da gik hun hurtig ind i huset . 
Giovanni åbnede rask en lille dør , hvorfra en trappe førte op , gav mig tegn til at følge sig og løb foran . 
Vi kom op i et stort værelse , firkantet og højt til loftet , det eneste , der syntes at være i huset . Væggene vare hvidkalkede , en stor seng udgjorde stuens vigtigste møbel , en seng med hvide Gardiner og et snehvidt sengetæppe . En kommode , hvorpå der stod et madonnabillede og nogle porcelænskopper , et krucifiks på væggen og to eller tre stråstole udgjorde forresten hele møblementet . 

men alt var overordentlig rent og vel holdt , sådan som man som oftest ser det hos de italienske bønder . De behøve ikke den mængde husgeråd og fornødenheder , som vore , og deres bolig er derfor let at holde ren . Dertil bidrager også de hvide mure udenfor , som give alt et lyst og skinnende udseende . Der er så godt som altid højt til loftet i de fattiges huse , og døren , som står åben til terrassen udenfor , holder luften frisk . 
Og disse små terrasser kunne mangen en rig mand hos os misunde dem . Vinrankerne slynge sig i fantastiske luner derover og blomsterne styrte i livskraftig overflødighed frem af den mindste lille krukke , man under dem . 
Terrassen udenfor det værelse , jeg nu kom ind i , lignede alle andre af samme slags . Over døren og over tremmerne , der vare spændte over terrassen , slyngede vinrankerne sig tæt og lod sollyset sive ned mellem det store friske løv . Bærrene var endnu kun ganske små og grønne , men man så , hvor mange drueklasser der ville blive til høsten . 
Oppe ved kanten af rækværket stod et par store blomsterpotter , af disse , der er smalle nedad og brede sig ud optil . Jeg tror , at millioner nelliker væltede frem af disse krukker og ud over muren . 
De styrtede ud med alle de røde blomster som med et glædesskrig , og der ved siden af stod en høj nerieplante  , også oversået med mandelduftende , røde blomster . 
I døren til denne terrasse stod Giovannis moder . Hun var gået ud , da hun hørte os komme op af trappen . 

» Moder , «  sagde drengen ,  » her er en fremmed dame , en rejsende , som jeg har vist vejen . Hun skal ned til byen , men hun er så træt , og hun beder om , at hun må få lov . til at sidde og hvile sig her . « 
Giovannis moder gjorde en lille bøjning med hovedet , en knap lille hilsen , og hun så på mig med et undersøgende , mistænksomt blik . 
» Engelsk ? «  spurgte hun . 
» Nej , meget længere nord fra , «  svarede jeg .  » Fra et land , hvor der er vinter det halve af året . I kender det ikke . Sverig hedder det . « 
» Ah ! «  hun så igen på mig længe og prøvende , men denne gang venligere end før . Det syntes at have fjernet hendes mistanke noget , at jeg kunne tale hendes sprog . 
» Sæt dem ned ! «  sagde hun og satte en af strå-stolene frem ; men hun forstod straks af mit blik , der så længselsfuldt ud til terrassen , at jeg heller ville sidde der . 
» Måske heller herude , «  sagde hun og flyttede stolen derud .  » Ja her er skygge fra løvet , og desuden skygger bjerget os . « 
Jeg satte mig med et suk af tilfredsstillelse . Det gjorde godt endelig at komme til at sidde ned , og oven i købet i den svale skygge og med en sådan udsigt . Gennem vinløvet så man over vejen bjergskrænterne , hvorfra vi vare komne , og over den lille have bag huset den skovklædte skrænt af et nærliggende bjerg , der kastede sine skygger over os . 
» Hvor de bor dejligt her , signora , «  sagde jeg . 
» Ja , det gør jeg rigtignok , «  sagde hun og nikkede . 

» Men jeg er ingen signora , «  tilføjede hun .  » Jeg hedder fortunata . * 
» Det var et lykkeligt navn , «  sagde jeg . 
Hun trak på skulderen . 
» Ikke alle menneskers skæbne ligne deres navn , «  sagde hun . 
Hun gik ind i værelset og hentede et lille bord , som hun stillede ud foran mig , lagde en grov dug derpå og satte vin og vand frem , et stort stykke brød og lidt ost . Derpå rakte hun en kurv til Giovanni og sagde :  » Op ! op i træet og pluk kirsebær til signoraen . Tag de smukkeste . « 
Giovanni havde stået ved siden af og set tavs på os . Han syntes at være stolt af at være en ældre bekendt af mig , end moderen var , og stod og iagttog virkningerne af præsentationen . 
Såsnart han fik kurven , sprang han som en kat ned ad trappen fra terrassen og krøb op i et højt kirsebærtræ , der stod med tyndt og støvet løv , men aldeles overfyldt af brændende røde bær . 
» Pas på , at du ikke falder ned ! «  råbte fortunata efter ham . med en gennemtrængende stemme .  » Du behøver ikke at krybe-op på de tyndeste kviste . « 
Medens hun gik og satte i orden til mig , betragtede jeg hende uforstyrret , og sjældent har jeg set en skønhed , der har tiltalt mig i så høj grad . 
Havde jeg ikke vidst , at hun var moder til en stor dreng , ville jeg have troet , at hun var en pige . 
Hun var høj og slank , bred over skuldrene og smal om hofterne , med små hænder , solbrændte , så de vare mørkebrune , men af den dejligste form . Hendes hår og øjne vare kulsorte , øjenbrynene meget stærkt 

hvælvede og næsten sammenvoksede over den lille fine næse . Munden beskrev en stolt , buet linie og havde et særeget udtryk af selvstændighed og en smule foragt . Både hendes figur og farve bar ganske ungdommens præg . Hun så ud , som om hun i det højeste kunne være fem og tyve år , men udtrykket i hendes ansigt var ikke en ung piges . Det sagde mig , at det var et menneske , der havde oplevet og gennemgået meget . Det væsentlige indtryk , som hendes blik , hendes pande , hendes smil gav mig , var et indtryk af smerte og kraft . 
» Det er en dejlig dreng , de har , «  sagde jeg til hende , da hun en stund havde syslet i stilhed . Jeg ville høre hende tale . 
» Ja ikke sandt , en engel ! «  svarede hun . Hun smilede , og når de hvide tænder lyste i det mørke ansigt , var det , som om det hele skinnede . 
» Og så modig og rask , «  sagde jeg . 
» Ja blot alt for modig , «  svarede hun , og alt det lyse i hendes ansigt var forsvundet .  » Han udsætter sit liv syv gange om dagen , så jeg går i en evig angst . De forstår — når man kun har en ? « 
» Har de også et barn ? «  spurgte hun efter en pause . Hun havde først kastet et flygtigt blik på min hånd for at se , om den bar vielsesringen . 
Da jeg fortalte hende , at jeg havde en hel del , blev hele hendes væsen på en gang forandret . Det var , som om hun pludselig indså , at vi nu ganske anderledes godt kunne forstå hinanden . 
Hun spurgte mig livligt om deres navn og alder og sagde så : 
» At de kunne rejse fra dem ! ingen magt på jorden 

skulle få mig til at rejse fra Giovanni , om det så kun var for en uge ! « 
Det knagede i kirsebærtræet , og Giovanni kom rutschende ned ad stammen med den fulde kurv . Han bragte sin moder den , men tog i det samme en håndfuld af de øverste og rakte hen imod hende med et spørgende :  » Må jeg ? « 
Hun gjorde et kast med hovedet , som om hun ville sige :  » Du tænker da altid først på dig selv , men lad gå ! « 
I det samme lød en skarp fløjten ude på vejen . Et stykke udenfor muren stod en dreng , noget større end Giovanni . Han havde blot et par pjaltede bukser og en skjorte på , en gammel soldaterhue på hovedet og et gevær på skulderen . 
» Ah ! Antonio ! «  råbte Giovanni og sprang ud på terrassen . 
Drengen ude på vejen råbte noget og Giovanni svarede . Men de talte dialekt , og jeg forstod ikke et ord af , hvad de sagde . Imidlertid vendte Giovanni sig til sin moder , som om han bad om hendes tilladelse til noget , og det lod til , at hun gjorde indvendinger . Samtalen mellem dem blev ganske livlig , og hun gik ud på terrassen og begyndte at tale med drengen på vejen . De råbte højt til hinanden , og Giovanni stod ved siden af og gjorde indvendinger . Fortunata talte umådelig hurtigt og ledsagede sin tale med mange bestemte håndbevægelser . Jeg forstod af det hele , at kammeraten derude ville have Giovanni ud med , men at moderen havde sine betænkeligheder ved , at de havde bøssen med sig . 
Giovanni så både ulykkelig og fornærmet ud . 

han trak de fine øjenbryn op under håret , hang med underlæben og kastede overlegne og bebrejdende blikke på sin moder , idet han gjorde sine indvendinger i en ynkelig , beklagende tone . Til sidst måtte han dog have fået hende overtalt , thi hun stødte ham på skulderen og sagde :  » gå da ! «  og derpå vendte hun sig til mig og sagde på rent italiensk : 
» Han lader mig aldrig være i fred , førend han får det , som han vil ! « 
Såsnart Giovanni havde fået tilladelsen , forandredes hans ansigt og hans stemme i et øjeblik . Han smilede umådelig tilfreds og skyndte sig af alle kræfter på sine bare fødder ned ad trappen . Da han gik ud af døren , så jeg , at hun hurtigt slog et kors over ham . 
» Siger du ikke engang farvel til signoran , «  råbte fortunata i en bebrejdende tone efter ham . 
» Farvel ! Farvel ! «  sagde han og rev sin pjaltede stråhat af , hvori hans lyse lokker hang fast . Jeg var gået hen i døren for at nikke til ham . Han blev da pludselig stående , pegede ind mod stuen , hvor moderen var , og lagde fingeren på munden med en højtidelig mine . Jeg forstod ham . Jeg måtte ikke tale til moderen om hans soldaterplaner . 
Et øjeblik efter så jeg ham skynde sig hen ad vejen ved kammeratens side og forsvinde bag den første omdrejning . 
» Hvor gå de hen ? «  spurgte jeg . 
» Ud at skyde vagtler , «  svarede hun .  » Den der Antonio er rent gal efter at skyde ; og han træffer godt , det må man indrømme . Når Giovanni går med ham , får han altid en eller anden fugl hjem med , og det er jo altid velkomment for den , som ikke kan skaffe 

sig noget videre ; men jeg har en skræk for geværet . Så danne drenge tænke aldrig på nogenting . Hvor let kunne de ikke komme til skade . Giovanni går aldrig ud med på jagten , uden at jeg tænker mig , at han måske vil komme blødende hjem . « 
» Skyder han også selv ? «  spurgte jeg . 
» Han har lovet mig ikke at gøre det , «  svarede hun ,  » men hvem kan vide , om ikke fristelsen engang bliver ham for stærk . Jeg tror sommetider , han er født med krudt i blodet . Han er gal efter alt , hvad der hedder våben og soldater . « 
» Måske hans fader var soldat ? «  spurgte jeg . 
» Ikke soldat , signora , «  svarede hun .  » Han var officer , en signore ; den smukkeste officer ved sit regiment . « 
Hun kastede et hurtigt sideblik på mig , som om hun ville se , hvilken virkning hendes ytring gjorde . 
» Faldt han i krigen ? «  spurgte jeg sagte . 
» Jeg ved det ikke , «  svarede hun .  » Nogle sige , at de har set hans navn blandt de faldne efter slaget ved custozza , men jeg ved det ikke . «  hun syslede med noget henne i et hjørne af værelset . 
» Jeg var ikke hans hustru , «  sagde hun sagte . 
» Og han har aldrig spurgt hverken efter dem eller Giovanni ? «  sagde je^ . 
» Han har aldrig fået at vide , at Giovanni er til , «  svarede hun .  » Han blev født længe efter , at hans fader var borte . « 
Der blev en pause . 
Hun sukkede dybt , et underligt stønnende suk , som om hun trængte til at lette sit bryst for en byrde , og så sagde hun på en gang : 

» Hvorfor skulle jeg ikke kunne sige hem det ? De , en fremmed . Hvad ondt skulle det kunne gøre hverken dem eller mig ? « 
Hun kom og stillede sig i døren . Den ene arm strakte hun højt op langs døråbningen og lænede sit hoved dertil . Sådan stod hun en stund og så ud imod bjergene . 
» Ser de ,  .signora , «  sagde hun ,  » han var det eneste menneske i verden , som har brudt sig om mig — det eneste ! — jeg har hverken haft fader eller moder . Jeg er fundet på landevejen — una trovatella — , som ingen ville kendes ved og ingen kunne holde af . Jeg har måttet arbejde og slide i det , fra jeg var så stor som så ! Nogle vare gode imod mig , andre mishandlede mig og slog mig , men ingen brød sig om mig for min egen skyld . Når jeg ikke var stærk nok til et arbejde , måtte jeg give plads for en anden , der var stærkere end jeg . 
Da jeg voksede op , sagde de , at jeg blev smuk at se på , og de unge karle her omkring ville skæmte med mig og tale med mig om kærlighed , men jeg tålte det ikke . Jeg vidste jo godt , at ingen af dem ville tage mig til hustru — en fattig stakkel som jeg , der ikke havde så meget , at jeg kunne købe min brudekjole . Jeg var stolt imod dem , og de begyndte at hade mig og at håne min fattigdom . 
Så kom krigen . En dag rykkede der et regiment ind i byen dernede . De kan ikke tænke dem det ! Våbnene , der gnistrede i solen ! Alle hestene , der trampede , og musikken foran ! Når de blæste i trompeterne og slog på trommerne , så gøs det i mig ; 

men jeg var ikke bange , jeg ved ikke , hvad det var , noget underligt , der krøb i hele kroppen på mig . 
Og midt imellem bytterne red han . Han havde et sådant guldhår , som Giovanni har , og når solen skinnede derpå , så han ud som den hellige st . Georg heroppe i kirken . Han , der sidder på den hvide hest med landsen i hånden . 
Og alle mennesker havde flokket sig sammen og råbte højt : 
» Leve Viktor Emanuel , leve Italien i « 
Hun var blevet ganske bleg , medens hun talte , og øjnene udvidede sig , som om hun så et syn . 
» Jeg stod mellem de andre nede ved vejen , «  fortsatte hun .  » Men for at se bedre , var jeg krøbet op på en sten , og han så mig , og han vinkede med hånden til mig , og han vendte sig i sadlen og så efter mig . 
Jeg søgte ikke at træffe ham . igen , og han søgte ikke mig . Vi traf hinanden uden at ville det . En aften da jeg drejede om vejen , kom jeg lige imod ham . Himlen havde vel bestemt det sådan . — vi blev venner , signora , og han , som var så fornem og smuk og tapper , han sagde mig , at han elskede mig , at jeg var den dejligste kvinde , han havde set i verden , og at det var de lykkeligste øjeblikke i hans liv , når vi mødtes , og han kunne vel ikke lyve , han med et sådant ansigt ! 
Men så rejste han . Han måtte bort . En morgen lød trommerne og trompeterne igen , og når de slog på trommerne , så syntes jeg , at det var mit hjerte , de slog på , og at det måtte gå i tusinde stykker . Og alle rytterne sad i sadlen og støvet stod højt omkring dem , og så red han bort med de andre , bort for at slås for Italien . 

» Der var noget her i mit hoved , «  sagde hun og holdt begge hænderne for hovedet ,  » som jeg syntes skulle briste . Har de nogensinde følt noget sådant ? Man ved ikke , om man drømmer eller er vågen . Man vil skrige højt , og alligevel kan man ikke åbne munden . Å , det er skrækkeligt , skrækkeligt ! Det er nok sådanne kvaler , som de fordømte føle i den evige ild . 
Jeg ville ikke leve længer , jeg ville dø , og da jeg mærkede , at Giovanni skulle komme , så gik jeg op på bjerget for at kaste mig ned . 
Jeg var der to gange , men hver gang var det , som om en usynlig hånd sagte , sagte skød mig tilbage . 
Det var nok den hellige jomfru selv , som ville , at jeg skulle leve for mit barns skyld . 
Og jeg måtte leve og bære sorgen og skammen . Ved de , hvor grusomme mennesker kan være , især kvinderne ? De gik af vejen for mig som for en pestsmittet . Og mændene , hvor de hånede mig ! Jeg , som havde anset mig for alt for god til en af dem , jeg var blevet en signores elskerinde ! Ser de , det kan de aldrig tilgive . Havde jeg haft en god ven mellem en af mine egne og havde han forladt mig , så havde måske en mand alligevel kunnet tage mig og mit barn for mine smukke øjnes skyld , men en pige , som har haft en signore til elsker , hun er for bestandig forstødt og foragtet . 
Jeg bar min skam signora , og jeg arbejdede mere •end nogensinde . Jeg tænkte , at jeg måske kunne arbejde mig ihjel , men jeg blev bare stærkere deraf , og så , ved midsommer , fødtes Giovanni . Var det ikke 

underligt , at i det øjeblik min dreng var født , så var al min sorg forbi — blæst bort ! « 
Hun strøg den ene hånd over den anden . 
» Jeg følte blot , at jeg nu ikke længer var alene i verden . Jeg havde den lille engel i mine arme , som havde sin faders gyldne hår og hans lyse øjne . Et lille levende barn , som var mit eget , og som ingen havde ret til at tage fra mig . 
Jeg blev så hurtig rask . Jeg er stærk og sund . Det varede ikke længe , førend jeg kunne begynde at arbejde igen , og det gik med ny glæde og fart nu , da jeg havde min søn at arbejde for . Hvad brød jeg mig om , at ingen mere ville have mig . Jeg ville ikke have den bedste , den rigeste af dem alle , om de så kastede ham efter mig . Han skulle i alt fald ikke være Giovannis fader . 
Vi har ikke lidt nogen nød . Jeg bærer lige så gerne sten som græs og arbejder lige så gerne ude som inde , når jeg blot har brød til min dreng . « 
Da jeg spurgte hende , om hun aldrig havde tænkt på at opsøge Giovannis fader , sagde hun : 
» Jeg har nok tænkt derpå sommetider . Jeg har tænkt , at det dog måtte glæde ham at vide , at han havde en så dejlig dreng . Men så har jeg igen sagt til mig selv : hvem kan vide det ? Hvis han lever , så er han en fin og fornem herre . Hans slægt hører også til de fornemme , og han vil måske selv gifte sig eller er allerede gift med en kvinde af sin stand . Når jeg kom med mit barn , ville jeg måske kun bringe sorg og skam over ham , og hellere ville jeg dø end skaffe ham et bedrøvet øjeblik . Det er bedre , som det er . Nu har jeg kun gjort ham glæde . « 

da jeg ytrede noget , hvoraf hun forstod , at jeg-beundrede hende , sagde hun : 
» De er venlig og god imod mig , signora . Men alle tænke ikke som de . Præsten heroppe , han er en lærd og hellig mand , han har været hos mig den ene gang efter den anden for at få mig til at erkende og angre min synd . 
Jeg kan ikke angre ! Hvordan skulle jeg kunne angre , at jeg en gang i mit liv har været lykkelig , at jeg en gang har elsket et menneske helt og er blevet gjenelsket ? Hvad ondt har vi gjort ? Han var fri og jeg var fri . Vi har ikke krænket nogens rettigheder . Frit og af hele mit hjerte gav jeg mig hen til ham , og til jeg lægges i min grav skal jeg ikke elske nogen anden end ham . 
Ville jeg opsøge ham og fordre noget af ham , da ville jeg måske komme til at angre det . Hvad skulle jeg , en fattig og uvidende kvinde , kunne være for ham ? Men i de korte dage , vi har kendt hinanden , ved jeg , at jeg aldrig gjorde ham sorg , kun glæde . Det er sandt , han forlod mig , men han kunne jo ikke andet . Han måtte ud i krigen og gøre sin pligt . Hvem ved , måske er han faldet ! Jeg tror det sommetider , når jeg ser solen gå ned der henne . Jeg synes , at jeg ser ham deroppe i den himmelske herlighed . Hvor kan folk ville , at jeg skal angre , at jeg har elsket ham ? « 
Og hendes ansigt lyste af kærlighedens triumf . 
» Og så vil de , at jeg skal angre , at jeg har fået mit barn ! Det eneste jeg har at elske og leve for ! Jeg takker himlen for ham . Jeg takker Madonna morgen og aften for den store lykke , hun har givet 

mig , da hun skænkede mig en søn . Det forstår de , som er moder ! Hvad forstår en mand , en præst af sådant ! « 
» Forresten er mine lykkeligste dage snart forbi , «  fortsatte , hun med bedrøvet stemme . 
» Den tid er forbi , da jeg gav ham bryst og bar ham , hvorhen jeg gik , og siden den tid , da han begyndte at gå og altid løb ved siden af mig og holdt mig i hånden eller i kjolen . Nu går han alene eller med kammeraterne . Jeg kender ikke nu hans tanker som før . 
Jeg ved nok , at det er alle mødres skæbne , at deres børn rejse fra dem , men når man kun har en , og han er det eneste man har på jorden ! Jeg ved ikke , hvordan jeg skal kunne bære det — jeg ved det ikke ! Og dog er jeg så vis på , at han går . Jeg føler det på mig . Den lyd af trompeterne og trommerne drager ham med en underlig , uimodståelig magt . Han hørte det nok dengang , da jeg syntes de slog på mit hjerte , og han allerede lå derunder . 
Men undskyld , at jeg plager dem med mine sorger og bekymringer , «  sagde hun så med et .  » Enhver har nok af sine , og man skal ikke lægge sten på andres byrde . « 
Da jeg takkede hende for hendes fortrolighed , svarede hun . 
» Ja , jeg ved ikke , hvordan det gik-til . Vi talte vidst om Giovannis lyst til at jage ? gjorde vi ikke ? Men hvad gør det , at jeg har talt . De er en fremmed ; de er som den fugl , der slår sig ned på ens tag . Nys kendte man den ikke , og om et øjeblik kender 

man den ikke længere . Det skader hverken dem eller mig , at jeg taler til dem som en moder til en anden moder . « 
Hun var blevet stille efter alle de skiftende udtryk , jeg havde set på hendes ansigt , medens hun talte . Følelsen af sympatti havde gjort hende varm under fortællingen , nu fik igen hele hendes person ensomhedens fornemme Bo . 
Hun rakte kirsebærkurven imod mig .  » Skal de ikke have flere bær ! å jo ! tag dem , de kan være gode at have med på vejen hjem . « 
Det var nu på tide for mig at gå , og hun forklarede mig , hvordan jeg skulle finde vejen hjem . Den var ikke  .til at tage fejl af mere . 
Da jeg lagde et pengestykke på bordet , sagde hun : 
» Å nej , lad mig være fri . Også en fattig kan have lov at vise gæstfrihed . « 
» Men det er til Giovanni , «  sagde jeg .  » Man betaler allid sin fører . « 
» Lad gå ! «  sagde hun da .  » Jeg skal give ham det med deres hilsen . « 
Hun fulgte mig helt ned ad trappen og vi gave hinanden hånden til farvel . Jeg så endnu engang opmærksomt på dette dejlige ansigt , som jeg ikke vil glemme og som jeg aldrig mere skulle få at se . 
Da jeg var kommet et stykke hen ad vejen , vendte jeg mig om . 
Fortunata stod på terrassen , op imod aftenhimlen , der så ud som guldstøv . Hun skyggede med hånden for øjnene , men hun så ikke efter mig . Hun så opad vejen , hvor drengene vare gåde . — der lød to 

skud temmeligt nær . Ekkoet fra bjergene rullede lyden dæmpet og langsomt tilbage . Nu kom drengene frem bag muren deroppe — det var jo dem ? Jeg kendte dem ikke straks , for den største af dem havde taget Giovannis pjaltede stråhat på . Giovanni havde fået soldaterkepien på hovedet , og det var ham , som nu bar geværet . 

toner . 
Det er i vor tid . blevet moderne at håne poesien . Ja , der er dem , der tro , at den inden kort tid vil dø hen af sig selv , som andre gamle overflødighedspersoner . 
Man betragter den som en slags enkedronning , der sidder med for høj appanage . Staten har ikke længer kåd til sådanne udgifter for luxuspersoner , men kan anvende pengene bedre til underhold for mange nyttige og nødvendige indretninger . 
Ja , sådan er det ! 
Imidlertid er der mange , som i grunden ikke gøre sig det klart , hvad de mene med denne poesi , som de have fattet et sådant nag til . 
Nogle tænke sig ved poesi bare Vers , alt som rimer . Andre kende endogså kun poesien som dårlige Vers , hvoraf verden er så fuld , og så tro de , at de hade poesien , fordi de ikke kan lide dårlige Vers , — de hæderlige mennesker ! 
Så er der også dem , som kalde alt det for poesi , der ikke hører med til det daglige brød , og som vil have alt afskaffet , som ikke kan henregnes til dette daglige brød . 
Til disse sidste må man sige , at de , om de end gjorde det til deres livs opgave at udrydde poesien , 

dog ikke ville komme et hanefjed fremad dermed . Hverken de eller deres efterkommere ville nogensinde kunne udrette noget imod poesien i livet . Den aller fattigste kartoffelmark , det aller magreste kålbed har sine poetiske øjeblikke , når himlen vil , når solen , lyset , tågerne , luftens nuancer forskønne dem , og den slags poesi kan det nu ikke nytte noget at kalde en løgn , thi den er en lige så sand virkelighed som kartoffelmarken selv . 
Poesien kommer til at leve , så længe livet lever . 
Men så er der versene ! 
Ja , gud skal vide , at de er blevne misbrugte på en himmelråbende måde ! De såkaldte poeter tro jo ofte , at man i Vers har lov til at mishandle sproget , at ophæve den logiske tankegang , og at man der frit kan sige klingende tomheder , da Versekunsten er en lykkelig maske , bag ved hvilken man kan gemme sit eget dumme ansigt . Jeg kan ikke nægte , at min tro er den , at det aller meste som menneskene ville sige , sige de bedst på prosa . Vi hverken tænke eller tale på Vers , og hvor stor en poesi , der kan ligge i en prosastil , det viser de største og bedste forfattere os . 
Alt hvad man kan sige på prosa , det bør man sige lige frem . Men så er der noget andet , jeg kunne næsten fristes til at kalde det det , man ikke vil sige ; det udtrykkes bedst i rytmer . 
Den egentlige visekunst er folkevisen , og alle digte , som den har født , alt dette er så nær beslægtet med musiken , at de næsten ikke kunne skilles ad i deres opgave og virkninger . 
Alle disse personer , som fornægte de himmelske ind 

flydelser , som kalde idealerne løgn og poesien usandhed , til dem vil jeg blot sige : 
» Mine herrer , i er ikke musikalske ! Det er skade for jer , thi at være umusikalsk er meget værre end at være farveblind . Jeg ville kunne holde lige så meget af et elsket væsen , hvis jeg så det med grøn mund og røde øjne , en fordel , som de farveblinde jo skulle have lige overfor deres ærede slægtninge , men ikke at kunne opfatte tonefaldet i en stemme , ikke vide , om den betyder ømhed eller kulde , kraft eller hårdhed , ikke at kunne følge med hele den tonerække af forskellige udtryk , som findes i et sjælfuldt ansigt—ja , så heller dø ! — at være umusikalsk er lige så unormalt som at være farveblind , og om også de farveblinde nok så meget påstå at rødt og grønt er det samme , så kunne vi andre ikke gå ind derpå . Vi kunne aldrig synes om malerier , der fremstille skovene højrøde og hoserne grønne , men det store publikum finder sig ganske tålmodigt i at lytte til forfattere , der ikke have øre og derfor høre galt . Al den tørhed , al den uretfærdighed i opfattelsen , som umusikalske , d . v . s . døve forfattere gøre sig skyldige i , det observeres utrolig lidt . Der findes jo mange mennesker , som fornegte musikken .  » Musik , pyt ! Børnestreger , klaverklimpren og larm af surrende instrumenter ! det er ikke noget for forstandige folk , det er et dumt tidsfordriv , der godt kan afskaffes i en sund og praktisk verden . «  nå ja , der findes jo personer , der kunne leve efter at have mistet både arme og ben , ja måske næsen og ørene med , men det ønskelige er dog vel , at et levende menneske har alle sine lemmer hele og uskadte , og at de organer , som naturen har givet os , alle udvikles , 

og ikke forsømmes som overflødige . Men man vil aldrig kunne få haderne af musiken til at forstå , hvor meget godt den har gjort menneskeheden . 
Måske har der aldrig levet noget menneske , der så omfattende har udtrykt alle menneskelige følelser og sjælstilstande som bethoven . Alle digteres bøger er fattige og utilstrækkelige i sammenligning dermed . Ingen from digter har nogensinde grebet så dybt som Cherubini i sit eeqviem . Deri samles hele menneskeheden i skræk og angst for det onde , i bøn og håb om frelse . Det er som en åbenbarelse fra en højere tilværelse end vor egen . Ingen lyriker har således formået at gribe naturens vekslende stemninger , har fanget stråler og tåger i sådanne harmonier og dissonanser , som Schumann har gjort det i de vidunderlige klange , han har skabt , og få personligheder have i den grad lært menneskene , hvad kraft og ærlighed er , hvad ligevægt og arbejde kan udrette i livet , som Bach i sin nærende , uudtømmelige musik . Men alle disse er store og mægtige kunstnere , og til opfattelse af al slags kunst hører der både talent og desuden kultur til at udvikle talentet , og da der nu findes mennesker , der også i kulturen se en overflødigheds-artikel , så ville en diskussion om dette lede alt for langt bort . Imidlertid kan ingen nægte , at både musik og poesi har sin første og oprindelige eod i det direkte , umiddelbare udtryk hos folket selv . Når klarinetten spiller  » Polskan «  , når mandolinen klimprer tarantellen , når hver soldat i hæren synger krigssangen , eller hvert menneske i menigheden istemmer de gamle hymner , da viser musiken tydeligst , mest overbevisende , at den er et udtryk for normale menneskers naturlige følelser . 

den springer frem som en kilde af jorden , hvis udspring ligger dybt nede . Den vælter frem som tårer af deres øjne , som latter af deres mund , som blodsdråber af deres eget hjerteblod . 
Hver fugl synger med sit næb , og hver nation har sin egen rytme . 
Det er ikke alene sydens og Nordens nationer , der synge forskelligt , også mellem de forskellige sydlandske folkeslag giver nationalkarakteren sig tydelig tilkende i toner . 
Man kan ikke godt sammenblande det bløde , italienske tonefald med det synkoperede spanske taktslag . 
De italienske viser have for det meste noget kvindeligt ved sig , det er de bløde , bølgende linier i de toskanske bjerge , som dukke op . 
De spanske viser er meget strammere i holdningen , mere akcentuerede , med stolte skridt og kappen over skulderen . 
Når en sådan sydlandsk vise har forvildet sig herop eller en nordisk ned til syden , så kan den vække erindringer og blide minder , men man føler straks , at den kun er på eejse , den er kommet som en trækfugl , der har taget fejl af årstiden , den hører ikke hjemme der . 
For at en vise skal klinge rigtigt , skal den synges i sine egne omgivelser , hvor den er født og båret . Der hører man , at den er vokset op af jorden , har indsuget luften og er blevet til et med livet omkring sig . Egentlig kan hver nation kun synge sine egne 

viser — sådan rigtigt synge dem af hjertet . En og anden kunstner kan eftergøre det , men det bliver ikke det samme og er kun en undtagelse . 
En vise sunget på det sted , hvor den er født , det er stedets poesi , samlet i en håndfuld . 
Vi kom en aften sent til Siena . Man viste os hen til et hotel , der var indrettet i et gammelt palads . Det var i en snæver og mørk gade som næsten alle Sienas gader . På begge sider ragede husene eller rettere paladserne højt op i luften , så kun en smal stribe af himlen var synlig , en gennemsigtig klar høsthimmel , hvor fuldmånen stod skinnende hvid og rund . 
Der var dødsstille på gaden . 
Skyggerne fra tårne og karnapper faldt kulsorte i måneskinnet . I et lille springvand sprang en smal , hvid stråle , plaskende hurtigt , som om den morede sig overordentlig godt i ensomheden ; sommetider vred den sig , som en svane vrider sin Hals , og for så pludselig højt op som et blåt lyn i månestrålerne . 
Langt borte hørte man af og til skridt , som så igen døde hen uden at komme nærmere . 
Et vindue klirrede et eller andet sted , et par stemmer hviskedee , og alt blev igen dødsstille . Og dog gjorde denne stilhed og dette hvide måneskin med sine sorte skygger ikke dette vemodige , ængstlige indtryk på en , som et måneskin i ensomheden heroppe hos os . 
Der var noget så lyst , stort og let i denne nat . Månen stod ikke langt borte som en søvnig planet på himmelen , den strålede med en gennemtrængende , 

stadig glans , som om den hang til oplysning i et feslot . Himlen var næsten sort omkring den , og stjernerne stod stille og brændende , som om de havde nærmet sig jorden for at se ind i Italien . Ingen løvtræer skælvede , ingen skov susede . De prægtige paladser med deres stærke , kraftige linier tegnede sig med eo og skønhed i månelyset . Det var , som om alt i denne luft og i dette lys klang i dur . Selve springvandet plaskede så tydeligt i dur med sin glade , raslende stråle . Det var som at ånde ud efter en varm dag . Det var , som om disse omgivelser skulle lokke et nyt liv frem . Dagen havde været hede og arbejde , støv og uro . Natten var nu hvile og skønhed  ; her kunne ens sjæls inderste tanker komme frem og sidde og stråle i måneskinnet .  . Jeg havde stået længe i vinduet og set ud , jeg lukkede det til sidst og gik i seng . Men just som jeg skulle til at sove ind , syntes jeg , at jeg langt , langt borte fra hørte en klang , — eller var det blot månestrålerne , der spillede på væggen . — nej ! nu steg den igen , den kom nærmere , nærmere . 
Det var to instrumenter , der spillede . Mandolinen havde stemmen , som den foredrog med denne springende lyd , hvormed de fine metalstrenge klinge , når de sættes i bevægelse af plekteret . Guitaren akkompagnerede med store akkorder , som flotte og fuldttonende reves af strengene af en øvet hånd . Begge de spillende sang til musiken , den ene i falset , så det lød som en ung pigerøst , den anden sang understemmen . 
De gik hurtigt . Man mærkede det på klangen , 

der hurtig steg fra et næsten uhørligt piano til klingende fylde under mit vindue . 
Så aftog den igen , lød kun afbrudt nu og da — og forsvandt i det fjerne . 
Jeg husker ikke den Melodi , der drog mig forbi , så jeg kan synge den , og dog har jeg hele indtrykket af den , klangen , rytmen så tydeligt , at jeg aldrig kan glemme den . 
Den gik også i dur ligesom lyset og luften omkring den , og den udtrykte en forunderlig jublende , pletfri lykke . Den lød , som om kærligheden selv var ude at vandre og gik syngende , med vinger på hælene frem over månestrålerne for at standse ved en dør , eller måske for ikke at standse , men blot svæve videre i følelsen af sin egen lykke . Det var ingen vild , lidenskabelig glæde , det var ingen tom hverdagsfornøj else , det var lykken , just sådan som jeg tænker mig den , klar , rig , fuldtonende , og dog stille som stjernerne derude på nathimlen ; en sådan lykke , som man skulle synes aldrig kunne forstyrres . 
I disse bløde , gyngende , hurtige rytmer hørte jeg hele Italien . Sådan ser landet ud , sådan er naturen og folket . 
Det er de langstrakte , skjøntformede linier i albanerbjergene og Toscanas højder , der ligge i opalfarvede , milde nuancer , med de sølvgrå olivenskove strømmende ned over skuldrene . Det er Middelhavets bølger , der slå gennemsigtige som luft mod de glatte stene ved Sorrentos kyst , det er de tydelige , simple linier af pinierne og cypresserne , der tegne sig op mod den rene himmel . 
Dette er just rytmen , den simple , harmoniske , 

rentklingende , med solskin eller måneskin over . Det var , som om denne vise sagde : 
» Nu er det nat ! Gud ske lov , dagen er forbi . Om dagen må man arbejde , man er tvunget dertil , hvis man vil have brød og vin , men at arbejde blikke at leve . At leve er at elske , at kaste mandolinen over skulderen og gå ud i måneskinnet , når heden er forbi , når det plasker fra springvandene , når ingen mennesker ved , hvorfra man kommer og hvor man går hen . Det er at leve ! De gamle sige nok , at ungdommen snart er forbi , at efter glæden kommer sorgen , at strengene springe på mandolinen , og at man da må sidde ensom og forladt , medens andre unge mænd gå bort og spille for andre unge piger .—nu ja ! den tid kommer måske en gang , men det er en grund til ikke at lade ens lykkelige dage og nætter gå ligegyldige forbi . Nu er jeg ung , nu er det mig , som elsker og synger :  » Andiam’ la notte é bella ! «  lad os ikke spilde tiden . « 
Og er der noget folk , der er skabt til at være lykkelig , så er det vel dem . 
De , for hvem solen modner afgrøden to gange på  » Terra felice «  , de , som har havet , bjergene , vinen ! De , som har hele deres historie skrevet i udødelige mindesmærker i hver stad , knejsende med paladser og kirker . Disse folk , som have talent til alt , endogså mere talent til at være gode end andre mennesker . 
Og dog ved jeg intet sted på jorden , hvor jeg har set ansigter med et så tragisk udtryk som der . De se ikke forknytte , bedrøvede eller sløve ud , når de er ulykkelige . De se tragiske ud . De få et udtryk af 

forfærdelig fortvivlelse , noget så uendeligt hjælpeløst , at det gør en angst . 
Det er nok fordi , at de mere end andre trænge til lykken . De vide , hvordan de skulle bruge den , de behøve så lidt . En tallerken bønner og en orange for at blive mætte , et smil og et godt ord for at blive glade . 
Men har de lykken , så elske de den . 
Jeg har set en lille fattig dreng i rom , som kom ind og købte sig et glas vin og en ret mad . Han spiste først maden , løftede så vinen højt op imod solskinnet , så længe på den og tømte den så i lange drag . 
Man skal ikke drikke vin som man slubbrer vælling i sig , det vide italienerne . De se lykken ind i øjnene . De elske den , kæle for den og synge den ud i toner , sådanne som de , der drog mig forbi i måneskinnet den aften i Siena . 
Hvordan lød de nu ? 
Medens sneen fyger udenfor og de nøgne træer stride imod stormen , klinge mange forskellige toner for min erindring , der kalde skiftende billeder frem . 
Jeg hører igennem birkelunden hyrdepigens jodlen , når hun kalder på kreaturene oppe ved den lille sø i dalarne :  » Blomstra ! «   » Skøna ! «   » Bona ! «   » Beda ! «   » Solgås ! «   » Appelgås ! «   » Gædda ! «   » Malin ! «  og så et par lange udholdende toner . Det knager i grenene , medens de brogede , sorte og hvide kreaturer styrte frem mellem 

buskene og de spæde birketræer . Den unge , klare stemme kalder igen : 
» Statalin ! «   » Schaklin ! «   » Krusa ! «   » Kransa ! «  heida ! holla !  » Stranda ! «   »  kårtylla ! «   »  Danmark ! « 
Den lille sø ligger glimrende blank i sommermorgenen . Inde imod hagen* ) er den så mørk og glat , at birkeskoven står ganske tydeligt på hovedet i den , og alle kreaturerne springe også dernede i spejlningen . 
Længere ude på dybet gnistre utallige små sølvstænk , og imod mosen længere borte blåner den . 
Her er så øde , så ensomt . 
Den fine , blå røg , der hvirvler op fra husene i  » Utanmyran «  , er tegn på , at her virkelig bor mennesker , men dog er man så langt borte fra verdens urolige tummel . 
Bjergene ligge i lange , faste linier med den hårde , risede granskov i pletter hist og her . 
Kløverengen breder sig violetrød  .og duftende , havren står grågrøn med hvide stænk af margeriter . 
Inde i birkehagen er det lunt og godt . Mosset er tæt , tyttebærbuskene lyse og skinnende , høje bregner stå i duske om den lille bæk , der slynger sig ned mod søen . Af og til rasler det i buskene , når en urfugl rører sig derinde . Mellem de friske unge buske ligge store , tørre risknipper af nedhuggede træer . Alle ellene er huggede ned og skulle brændes for at gøde jorden . 
* )  » Hage «  kaldes en mark i Sverig , hvor der er eng med græs for kreaturene , men hvor der desuden spredt vokser skov . 

en og anden lille vipstjert kommer flyvende , sætter sig på en kvist og vipper med halen , ser så en bekendt nede ved strandbredden og skynder sig derned , for med kammeraten at rende frem og tilbage og fange fluer i solskinnet . 
Højt over bjergene hænger glenten med udspændte vinger mod den klare sommerluft . Ingen sky er at se på himlen ; det er en frisk , lidt kølig morgen . Over de fjerne bjerge stå kun en lang kække hvide , tætte sommerskyer , lavt nede . 
Der ved horizonten have bjergene en kølig , blå-violet farve , der af og til bliver dunkel , som om de faldt i alvorlige tanker og så pludselig lyste op igen . 
Hele landskabet har få , klare og bestemte farver . Ingen solrøg eller tåge over det fjerne forener dem . De ligge skinnende og tydelige . Søen i et blåt , himlen i et andet , en tone lysere . Birkeskoven lysegrøn , granskoven brungrøn , men alle disse farver have en skinnende renhed og friskhed . Det er en natur , man snart opfatter og snart kender . Den bringer en ingen behagelige eller ubehagelige overraskelser . Det er som at se ind i et åbent , ærligt ansigt , som man hurtigt forstår og hvis udtryk ikke narrer en . Den fortryller en ikke , men den gør en frisk og glad og dog vemodig . Sådan som den er , sådan er just hyrdepigens sang . Hun sidder der på en stor sten og vifter med en lang gren efter køerne . 
Det er en lille tøs på en 14—16 år med et rundt , lyst ansigt med to små klare øjne og det lyse hår strøget op under den røde , runde hue . 
Hænderne er velformede og mørkebrune , fødderne indstukne i et par meget tyksållede sko . Skjorteliv , 

et uldent skørt og et stribet forklæde er alt , hvad hun forresten har på . 
Hendes ansigt udtrykker ikke nogen særlig sorg eller glæde . Et ser roligt og tilfreds ud med de runde kinder , den glatte pande og de blanke øjne uden øjenbryn . 
Men nu vil køerne ud på vejen , og hun rejser sig op , sætter afsted , så de tørre kviste fare om benene på hende , råber og synger : 
» Sniilla ! «   » Frøjda ! «   » Albert ! «   » Lord ! «  — er du gal ! holla ! — kruse ! vil du komme ! Lisa ! Bruna ! Frøken min ! « 
Når hun en stund har rendt frem og tilbage og endelig fået dem sikkert i  » Hagen «  , hvor hun vil have dem , sætter hun sig igen til at synge . 
Hun har en høj , sølvklar , kold stemme , der lyder gennemtrængende langt , langt bort . Hun finder selv på de underlige recitativer og de korte Melodier , medens hun sidder og vogter køerne . Melodien holder sig bestandig højt , højt oppe , går længe i en ensformig dur , men hopper så pludselig med nogle uventede kast ind i moll , med lange , udholdende toner . Så afbrydes den af jodlen og råb , og køernes navne opramses med to toner på hvert navn , der knækker over i en underlig halslyd , og så kommer en rolig Melodi igen med lange toner . 
Der er heller ikke mange farver i denne sang . Der er den lyse fra birkeskoven , den klare blå fra himlen og søen , og så en og anden skygge , ligesom skyggerne over bjergene . 
Det er ensomhedens egen sang . Den reflekterer ikke og længes heller ikke stærkt eller smertefuldt 

efter noget andet end den har . Skulle man tolke disse toner i ord , så måtte de vel omtrent blive sådanne :  » Jeg er såmænd ikke bedrøvet , hvorfor skulle jeg være bedrøvet ? Her er så godt og varmt , og solen skinner på min ryg . Jeg har fået sild og kartofler til frokost . Det var godt , rigtigt godt , skønt Karin tog de bedste bidder , så jeg næsten fik alle benene . «  ( her er det nok , at molltonerne komme . )  » Men jeg er lige glad for det . Her kan jeg sidde i ro og dingle med benene . Nej , men se på  » Kårtylla «  , hun er da rent forrykt i dag , som skal over grøften ind i havren — og  » Solgås «  og  » Appelgås «  efter den ! —  » Kårtylla ! «   » Sol-gås ! «   » Appelgås ! «  —holla-a-a ! « 
» Så , nu kan man sætte sig igen . Se , nu rev jeg et hul i mit forklæde ! Hvem der engang kunne få råd til at skaffe sig et nyt forklæde ! et fint , stribet forklæde med kvaster ! Hvem der dog engang kunne få lov til at rejse ind til markedet og se på byfolket , når de gå i teltene og handle ! Men der er langt ind til byen . Den er langt borte bag ved alle bjergene , så langt kommer jeg nok aldrig — å — ja !  « 
» Der sidder en fugl og kigger på mig ! Hvad siger du lille ? — pi—pi ! Ja , jeg kan også sige pi —pi . og jeg kan slå triller , så det klukker i halsen — nu skal du høre ! «  og så begynder jodlen igen . 
» Her er dog allerbedst her i skoven . Her er ingen , som skænder på en , og ingen som driller en . Her er blot jeg og køerne , og køerne og jeg . Her er godt og varmt , og her kan jeg sidde på en sten og dingle med benene . — hollah ! Skøna ! Bona ! Beda ! Solgås ! « 
Det er ensomhedens og fattigdommens og tilfreds 

hedens vise , som juhler ubevidst ved naturens store indflydelse . Når disse stille søer , birkeduftende Hager og lange øde vidder dukke op i min erindring , så begynder det altid med hyrdevisen . Det er , som om den lokkede tankerne derop . Med de klange har man hele naturen og folket for sig ; et folk , som lever og arbejder i ensomheden , som er hærdet i forsagelser af alle slags , som ikke udtaler sig meget , og som heller ikke har så indtagende eller sympathetiske ansigter , men et dygtigt , pålideligt , selvstændigt folk , som mere end en gang har vist , at det , når det gælder , var rede til at gå i spidsen for at forsvare det land og den egn , hvor det er født . Et frit folk , der vel har måttet bøje sig for naturens hårdhed og fattigdommens tryk , men som aldrig har været nogen mands trælle , men fra oldtiden været et folk af selvstændige mænd , enhver af dem herre på sin egen jord . Det giver dem et ejendommeligt præg , et udtryk af noget uafhængigt , stort og roligt , som man aldrig ser hos den bonderace , der igennem århundreder har været herremændenes træl . De ligne , disse dalfolk , den natur , hvori de have levet ; ikke mange farver , men de , som findes , skinne klart , som hæder og trofasthed gøre det i verden . 
Der lyder andre toner for mig fra dalarne . 
Det er deres Marsch . Klarinetten går i spidsen og spiller sine på en gang så kække og vemodige toner .  » Mandom , mod och morske min ! « 
Man hører , at der kommer en hel skare efter . 

nærmest ved folkeviserne eller folkets vise kan der stå kompositioner af en eller anden bestemt forfatter , hvis navn man kan nævne . Kompositioner , som så fuldkomment have truffet den rette tone , så tydeligt have fået sagt , hvad alle ville sige , at de også snart optages af alle . 
En sådan Melodi , der for det meste er en sang , er altid en meget simpel , usammensat ting , hvad der jo følger af sig selv , da en vise , som hver mand kan lære sig selv at synge , må være let at lære . Det er endogså ofte en meget tarvelig Melodi , men den har dog på en eller anden måde fundet den rette tone , da den kan gribes og opbevares af så mange . 
De fleste ville vistnok sige , at  » Den tapre landsoldat «  er en meget almindelig , temmelig banal Melodi , og dog er det mig ikke muligt at høre den således , da den i Danmarks forsvarskrig mod Tyskland har været den vise , som alle soldaterne sang , den vise , hvormed de opmuntrede hverandre i nøden , og den vise , hvormed de fejrede deres triumfer . 
Jeg var kun en meget lille pige , da krigen 1848 var forbi , den krig , som endte med , at Danmark beholdt Slesvig , og at hæren vendte hjem som sejrherrer , modtaget med de største festligheder i København . 
Det er nu så længe siden , at det meste af det , som dengang skete , står for mig som en drømmeerindring , men just de dage , da tropperne kom hjem , have gravet sig så tydeligt i min erindring , måske ikke i alle sine detailler , men som et stort , mægtigt indtryk . 
Jeg og min lille Broder fik lov at gå med vore forældre hen til nogle bekendte , der boede på Østergade . 

tidligt om formiddagen begave vi os herhen . Alle huse i staden vare prydede på alle optænkelige måder , med store flag eller en masse af småflag , det røde flag med det hvide kors , der skinner så gennemtrængende overalt , hvor det hejses . Guirlander af grønt vare spændte tværs over gaderne , på de finere huse hang tæpper „ og drapperier ned fra altaner og vinduer . Indskrifter af alle slags svajede fra fanestængerne eller vare fæstede over døre og porte . Transparenter med lys og blomster vare arrangerede til om aftenen , store skjolde og plader med mosaikindlægning af grønt og blomster prydede vægge og døre . Statuer af sejrsgudinder og Buster af kongen vare opsatte i nicher . Det så ud , som om hvert hus i byen havde kappedes om at frembringe det smukkeste og festligste . Menneskemassen , der bølgede gennem gaderne , standsede bestandig for at beundre og sammenligne . 
Smådrenge rendte omkring med bunker af trykte sange til salgs , eller med favnen fuld af blomster , krandse eller palmegrene , som giveren ønskede skulle komme i en bestemt soldats eller officers hænder . Himlen var blå og solen strålede på de mange tusinde røde flag , på den uoverskuelige masse af brogede blomster , svajende drapperier og flagrende bånd . 
Da vi kom op i den bolig , hvorhen vi vare indbudne , vare værelserne fulde af mennesker , vinduerne vare opslagne , og så mange , som kunne få plads , vare sammentrængte i åbningen . Men der kom bestandig flere gæster , da en plads ved et sådant vindue den dag var efterstræbt af mange , og vi proppede os bestandig tættere sammen . På gulvet stod store kurve 

fulde af buketter og krandse , masser af små danebrogs-flag og bunker af viser , forfattede og trykte til ære for sejrstoget . 
Vi børn blev klemte ind mellem de voksne , med skødet fuldt af buketter , for at være rede til at kaste dem ned , når soldaterne kom . 
Jeg husker ikke nu , hvor længe vi ventede , eller hvilken tid indtoget begyndte . Jeg husker kun , at vi alle syntes , at vi ventede umådeligt længe . Menneskemængden blev større og større på gaden , og alle sagde :  » Se ! nu komme de . « 
Man hørte råb eller musik i frastand , og alle strakte hovederne frem for at se , om ikke noget skulle vise sig , men den tilfældige støj døde hen , og alt blev stum forventning . 
Endelig — endelig lød det langt borte . Det var først en utydelig , forvirret larm , en dæmpet , gennemtrængende , udholdende lyd , der opfyldte hele luften . 
Det var hurraråbene . Ikke de korte , energiske hurraråb , sådan som svensker og normænd råbe dem , men de langstrakte danske , der trækkes ud i det uendelige på sidste stavelse , og derfor gå over i hverandre og aldrig høre op . Det lød , som om hele luften fyldtes af et mangetusindstemmigt , udholdende , uophørligt hurraråb . 
Så kom den afbrudte skingrende lyd af Trompeter og rivende trommehvirvler , som igen overdøvedes af hurraråbene , der bestandig lød nærmere . 
Solen skinnede stærkt , støvet rejste sig på en gang langt borte på gaden som en gylden sky , det gnistrede af messinginstrumenter , af blinkende bajonetter . 

— de komme ! de komme ! det er hæren ! det er soldaterne  ! 
I spidsen for de forskellige regimenter og kompagnier red de højere officerer og siden fulgte soldaterne . I hvilken orden , de kom , kan jeg ikke oplyse om . Jeg ved kun , at der var uoverskuelige rækker infanterister , skarer af kavallerister , og jeg husker den tunge , bragende lyd af artilleriet , da det kørte frem . Som man ved , vare vore generaler Rye , Schleppegrell og oberst Læssøe , faldne i krigen , og med dem mangfoldige andre af vore bedste officerer , men dog husker jeg , hvordan mine forældre bag ved os bestandig pegede på snart den ene og snart den anden af de forbindende officerer , og sagde :  » Det var ham , der udmærkede sig ved isted ! «   » Der er han , der stred ved Flensborg ! «   » Der kommer det tappre regiment , der kæmpede ved Vejle ! « 
I jævnt skridt red anførerne foran soldaterne , som fulgte efter i Marsch . De vare alle mørkt solbrændte , snavsede og støvede af den lange Marsch . Deres tornystre , bandolerer , frakker , huer , alt var bedækket med så tykt støv , at det så ud , som om det havde sneet på dem . 
Under byrden af deres tunge oppakning piplede sveden frem under deres kasketskygger og dryppede ned over næser og kinder . Der gik de , de hæderlige , grimme jenser , de fleste af dem middelhøje , bredskuldrede , med hørgult hår , blå øjne og opstoppernæser , og næsten alle med et udtryk af anstrengt træthed , alvor , næsten strenghed , i ansigterne . Jeg husker , at vi forundrede os over , at de ikke så gladere ud . Vi børn så jo kun sejren , flagene og blomsterne , hørte musiken og hurraråbene . Vi tænkte ikke på 

de forfærdelige år alle disse mænd havde gennemlevet , på alle forsagelser og lidelser i sneen om vinteren og i heden om sommeren , på alle de mange af dem , der måske havde tilbragt måneder på sygehusene eller ligget timevis hjælpeløse , sårede på Marken for at vente på ambulancen . Vi så ikke alt det blod , som de havde set flyde , eller som de selv havde udgydt . 
Vi forstod ikke , hvilken forfærdelig byrde de havde båret for os , da de stred , en lille hær , mod deres mægtige overmænd , vi kunne ikke måle storheden af faren , de havde trodset , eller den sejr , de til sidst havde vundet . 
Vi anede ikke , hvad det ville sige , at som de , have levet med døden til følgesvend nat og dag så længe , til det til sidst ikke blev noget uventet eller oprørende at se sin bedste ven såret uden at kunne hjælpe ham bort . 
Vi hørte ikke drønet af de uophørlige geværsalver eller tordenen af de myrdende kanoner , som alle disse trofaste krigere havde haft til daglig musik i så mange måneder . 
Havde vi rigtigt forstået alt dette , så Havde det næppe forundret os , at soldaterne ikke nu kunne se så henrykte ud som vi , der blot stod og råbte hurra . 
Vi børn hørte blot musiken og så blomsterregnen , og hæren passerede bogstavelig hele byen igennem under en aldrig ophørende blomsterregn . Hele luften var opfyldt af flyvende buketter , flag og krandse . Soldaterne havde krandse over hovedet , om halsen , over skuldrene . Der var dem , der havde fået en tre , fire krandse om halsen , helt op til hagen , så de næppe kunne ånde . Man kastede uden mål i luften . Hvem 

det så faldt på , så var det jo en af dem , der havde frelst fædrelandet . 
I alle bøssepiber var der indstukne blomster og grene . I bandolererne og i' frakkerne struttede små røde dannebrogsflag . Officerernes heste vare overlæssede med blomster , som rytterne havde anbragt overalt , for at kunne beholde dem . Hvor nogen af de kommanderende eller de menige vidste , at de havde en familie eller en ven , som de kendte , hilste de op , officererne ved at løfte sabelen , soldaterne ved at svinge huerne ; der blev da et pludseligt fortroligt hurraråb mellem en dernede og dem deroppe i et vindue , — og så videre igen . 
Mange af de let sårede gik med i geledderne . Et bind om en arm eller en pande forhindrede ikke dem , der var udskrevne fra lazarettet , i at følge kammeraterne , og et sådant hæderstegn drog altid et dobbelt antal krandse til sig , en såret kriger blev næsten begravet af blomsterregnen . 
Bestandig , uafladelig lød hurraråbene og så  » Den tapre landsoldat «  . Soldaterne sang den , medens de støvede og trætte gik de sidste skridt for siden at hvile . Alle mennesker i vinduerne , i portene , på gader og torve sang den . Hvert lille barn kunne synge  » Den tapre landsoldat «  . Jeg er sikker på , at endog de sortklædte mennesker , der vidste , at de ingen søn eller mand havde at vente på , kunne synge med :  » Og hvis jeg ikke falder , kommer jeg nok hjem igen ! « 
Musiken spillede den , og næppe vare tonerne fra et musikkorps gået forbi , førend allerede tonerne fra det næste lød på tværs med deri : 

om dannebrog jeg ved : det faldt fra himlen ned , " Ja det faldt fra himlen ned ! 
Og alle mennesker , store og små , stemmede i : 
» Og den har tysken hånet og trampet under fod , 
nej , dertil er vor fane for gammel og for god . 
Og derfor vil jeg slås , som tapper landsoldat . Hurra ! Hurra ! Hurra ! « 
Og så fortsattes hurraråbene , bestandig fornyede af nye tropper , der rykkede frem . 
Vi råbte uden at trække vejret , jeg ved ikke hvor mange timer . Man gramsede blot i blomsterkurvene og kastede ud , hvad man fik fat i , og hvilken glæde , når det udkastede ikke blot faldt på gaden , men traf en soldat i hovedet eller hang fast på hans Randsel eller tornyster . Mangt et brunet , svedt ansigt løftedes da , og et bredt smil fra et af vore jensers hæderlige ansigter takkede os . 
Nede på gaden trængtes man om de fremmarsche-rende . Naturligvis måtte soldaterne ikke standse , men man fulgte dem i trav . En og anden fik et ord kastet ind . Man kunne spørge til den og den . Hvorfor var han ikke med ? Hvordan var det gået ham ? Når skulle man træffes nu ? osv . osv . 
Der kommer den lille hornblæser , som fik dannebrogskorset , fordi han reddede situationen ved at give tyskerne falske signaler , ham må børnene kaste roser på ! De række os en hel bunke at kaste ud . Der er en god ven , en maler , som gik med blandt de frivillige . Vi råbe og klappe i hænderne , for at han skal se op , 

men larmen er overvældende , hele luften er et eneste hurra , et eneste jubelskrig , bestandig blandet med tonerne fra  » Den tapre landsoldat «  . 
Den klang højt over alle de lysende , festlige flag , mellem blomsterne , der svajede til velkommen , og over alle de sønderskudte , pjaltede faner , der bares af krigerne i hæren . 
Den blev sunget af børnenes munde , af de sårede og ordensprydede soldater , den klang fra trompeterne og skyllede som en strøm over hele den uoverskuelige menneskemasse . 
Man hørte den igennem den tunge rumlen af kanonvognene og trampet fra hestehovene . I den simple vise indeholdtes alt , hvad de alle sammen ville sige , både de hjemvendende sejrherrer og det jublende folk , der tog imod dem . 
Det er ingen smuk eller tiltalende Melodi , ikke rig på harmonier og klange , men den udtrykker , hvad den danske soldat tænker for sit land , og den inspirerer ham til at handle . Det er en jævn Melodi , jævn som den danske Bonde og soldat , uden Bram eller aplomb . Den udtrykker , at det er en så ganske simpel og ligefrem sag at gøre sin pligt , så det slet ikke er værd at tale om engang . Slipper man derfra med livet , så er det godt , dør man — nå , så dør man . 
Det gælder fædrelandet , det gælder at jage tyskerne ud , og derfor følges man ad , i en jævn , rolig Marsch , og i stedet for at sige amen , så siger man hurra . Tre hurraer , der ligesom sætte punktum for al videre snak om sagen . 
Det naturlige for en krigs- og sejrssang ville være , at de tre jubelråb ved slutningen steg i et crescendo , 

så det sidste hurra "blev det stærkeste , men det er ganske karakteristisk dansk , at de tværtimod synke , det gør , at der ikke bliver det mindste pattetiske ved hele sangen , den er så ganske jævn og ligefrem . 
Jeg husker fra krigen 64 , at en svensk officer , som lå såret i København , havde blandt sine trofæer fra slagene en gjennemskudt kappe . 
Da den sårede blev rask , var hans kappe borte . Den danske soldat , der var hans oppasser , havde sendt-den til skrædderen for at  » lave alle de grimme huller «  , det var hans opfattelse af sagen . 
Samme opfattelse udtaler  » Den tapre landsoldat «  . Den går i samme rolige skridt , som om man skulle ud og meje rug i stedet for at skyde tyskere . Det er dagens pligt , der kalder , og man går uden vrøvl . 
Når man tænker på den sidste ulykkelige krig mod Tyskland , da hver dag nye tropper måtte gå over og stille sig op bag Dybbøls skandser , for der blot at stå stille , uden at kunne handle , og lade sig skyde ned , så forstår man sindelaget hos den tapre landsoldat . 
Det er prægtigt og stort at gå frem med håb om sejr , men det er måske større og mere rørende at gå modstandsløse til den visse undergang . 
Efter krigen 1848—50 klang endnu landsoldaten fra de sejrendes munde , men også som sejrssang lød den ikke svimmel eller sejrsdrukken . Den havde også dengang sin jævne , besindige klang . 
» Nu har vi været ude at slås , og nu har vi vundet , og nu er vi komne hjem . Hurra ! «  det var det hele . 
Men har man hørt den i rette øjeblik , så forstår 

man den , og forstår dens egne poesi og ved , at just den vise passer for de danske soldater . 
Sådan har hver nation , hvert landskab , ja , hvert menneske sit eget udtryk i poesien — eller melodien — hvad i nu vil kalde det . Det er det koncentrerede , rige udtryk af en hel mængde ting , som man måske i lange omsvøb kan sige på prosa , men som først siges tydeligt og klart i rytmer . 
Sådan har det altid været , sådan er det og sådan skal det altid blive til verdens ende . Hvem kan gøre for , at der findes umusikalske mennesker , der ikke kunne høre det ? 

sommernat . 
Hele den lange sommerdag har alt i naturen været i bevægelse . 
Alting har viftet , flagret , sunget . 
Selv i den største stilhed har man dog , når man lyttede , kunnet høre som en dæmpet orgeltone , der lå og dirrede i luften , en tone , der var skabt af de millioner usynlige insekter , af bladenes næppe hørlige skælven , af luftens sagte bevægelser i græsset . 
Alting har levet med en vedholdenhed og styrke , som om hver enkelt ting i naturen vel vidste , hvor kort sommeren er , og hvor dyrebart hvert af dens minutter . 
Lige til solnedgangen vedvarer samme pulserende liv , og solen daler ned i flammer og hoser , kastende utallige blink over vandet og fyldende hele luften med guld . 
Det er , som når hele orkestret rigtigt bryder ud , f . f . ved afslutningen af en stor symfoni . 
Endnu dirrer den sidste solrand over horizonten — nu er den blot en glød — og pludselig , i et blink slukkes også den , og solen er borte . Men længe efter solnedgang er himlen guld . Hele luften svømmer i en varm , gylden glans , rosenrød der , hvor solen er 

gået ned . Lidt efter lidt bliver den varme farve koldere , orangen går over i gult , det gule blegner i sølvhvidt , og eftersom himlen blegner , begynder jorden at mørkne og tie ; først fuglene , så insekterne , og til sidst dør den sidste luftning med et suk . 
Taushedens genius går over jorden og dysser alting i ro ; ikke en lyd , ikke en bevægelse forstyrrer nattens stilhed . 
Skoven står ubevægelig op imod luften i dunkle toner . Mørkebrune , dybt violette , med et stænk af den grønne grundfarve tegne dens løvmasser sig både bløde og tydelige mod den lyse himmel . 
Der hvor solen er gået ned , har himlen en forunderlig selvlysende glans , hvid og skinnende som sølv ; og deri strække sig lange lysende striber højt op over himmelhvælvingen , som om en engels vinger i flugten havde strejfet derover . 
Langt , langt borte i himlens dybeste fjerne skælver et par næppe synlige stjerner ; ikke gnistrende og lysende som vinterstjernerne , men med en dæmpet , fugtig glans , som smelter sammen med det lyse i himlen . Kun nu og da ser man , at de virkelig findes i en uendelig fjernhed over jorden . 
Duggen er faldet på græsset , lydløs og tæt , og den friske , fugtige jord udånder al sin vellugt . 
Roserne hænge tunge af dug på buskene , de usynlige reseda dufte så stærkt , som om de hviskedee i mørket , og de høje hvide liljer stå som ånde-væsener i den halvlyse nat . 
Fra søens sivbevoxede strande komme de hvide tåger sagte stigende . Glidende , søgende , som om de ledte sig famlende frem , strække de sig over søen og 

engene . Det er som vore egne læhselsfulde tanker , der i en sådan sommernat svæve ud og lede efter lykken . På denne blomstrende , herlige jord må der vel være et sted , hvor den findes ? 
Naturen sover ikke ; den er vågen og drømmer vågen . Også den står stille og lytter , om dog ikke lykken skulle komme ? Det er , som om hele taus-heden ventede på dens fodtrin ! 
Pludselig kan det rasle i løvet , langt inde fra skov-dybet udstøder en fugl et par klagende toner : en natfugl flyver hurtig som en erindring over ens hoved , men straks efter er alt endnu mere stille end forud . 
Al dagens travlhed ligger så langt borte , den synes en så ubetydelig og overflødig . Dagen spreder alt i uendelige små detailler , natten samler det i store væsenlige masser og kaster et mystisk slør derover . Man lytter til denne taushed , som man lytter til musik . 
Om ens pande og kinder , om ens skuldre og arme falder denne bløde , kølige , lette luft som en hilsen fra et ubekendt , hemmelighedsfuldt land , fuldt af undere , som i denne stilhed kommer en nær . 
I denne halvlyse , duftende nat glemmer man sig selv , sin glæde og sin smerte og går op i saligheden af at smelte hen som en tone i den store , dæmpede akkord , der fylder himlen og jorden omkring en . 
Mere og mere mørkner himlen over skovene i et drømmende , dunkelt blåt , og deroppe skimtes på en gang en stor , ubevægelig stjerne , en eneste , som synes at være jorden ganske nær . 
Hvad er dens navn ? Hvad er det for en hemmelighedsfuld stjerne , som er den eneste jorden har indbudt 

til sin taushed , den eneste , der synes at have skilt sig fra himlens fjernhed for at se ind i jordens nat . 
Er det kærlighedens stjerne ? — den , som vi altid søge med udbredte arme , og som dog ikke hører jorden til ? 
Den svarer ikke . Intet svarer . Alting hviler i en grundende , ventende taushed . 
Måske er just dette lykken , det uopnåelige , det uforståelige , som dagen glemmer , og som  .kun natten drømmende hvisker om ? 

en buket . 
Inden du rejser , skal du få en buket . Du kan selv gå med og plukke den ! Den skal ikke blive stor , ikke en af disse besværlige tingester , som en stakkels rejsende får at slæbe på foruden al sin øvrige bagage , og som han , efter en stund at have lagt den snart på den ene og snart på den anden bænk , til sidst sætter ned foran spejlet i den triste dampskibssalon , hvor den glemmes og visner  .  .  . Nej , du skal blot have nogle blomster med at lugte til . Når de ikke længer lugte godt , så skal du kaste dem i søen . Vil du give mig din arm ? Se så , nu har vi åbnet døren . Hvad siger du om den himmel ? Ikke en sky , kun et eneste strålende , skælvende blåt . Jeg ved nok , at det er moderne ikke at synes om solskin , men jeg følger ikke med alle dumme moder . Forresten tror jeg , at denne forkærlighed , med hvilken malerne nu male gråvejr og digterne beskrive det sørgelige , mest kommer deraf , at lyksaligheden er så svær at beskrive . De arme kunstnere , de må jo rive håret af hovedet på sig af fortvivlelse lige overfor en sådan pletfri herlighed . Deres palet har intet lys derfor , deres sprog intet udtryk , og så flygte de ind i skyggen , hvor de dog kunne håbe at få fat på naturen i en eller 

anden sidegang . Jeg elsker just denne himmel ! Jeg kunne aldrig blive træt af den , 
» Ewig rein und spiegelklar und eben fliesst das sel’ge leben in olymp . « 
Ved du nok . 
Føler du , hvor jorden er varm under fødderne ? Er der ikke noget så lykkeligt i at føle jorden lige under foden ? — tænk på vinteren , på de tykke støvler og galocherne ! Man er jo ligesom i krigstilstand , bevæbnet imod alle naturens indflydelser . — nu skal man gå med ganske tynde sko , så man kan føle , at det gror under skosålerne . Aller helst ville jeg gå på bare fødder , men det gør måske ondt her i grusgangene . 
Skal vi så binde buketten ? Vi skal vel begynde med noget af det bedste , så ved vi siden , hvad vi har at rette os efter . Ved siden af det bedste sætter man ikke noget dårligt , og hvorfor skal man ikke tage det bedste , når man kan få det ? 
Der er roserne , de højstammede , fuldkomne skønheder . 
Det er så rart , at der dog findes noget , som alle må være enige om er dejligt . Kommer der nogen og siger , at de ikke kan lide roser , så er de enten affekterede , eller også skulle de sættes i tugthuset , men det er forresten temmelig sikkert , at de er affekterede . 
Sig mig , hvorfor er de så forfærdelig dejlige ? Mon det ikke er , fordi den hele rose gør et sådant indtryk af fuldkommen harmoni , af en næsten kunstnerisk skønhed , og dog sidder hvert blad på sin måde , et er stort , et er lille , hvert af dem har sin egen form , men de samle sig alle til dette fuldkomne hele . Sådan 

en kraft ! sådan en ynde ! — ynde uden kraft er bare sentimentalitet , og den kan jeg mindst af alt udholde . 
Vil du have den mørkerøde , den , der ser ud som en ung konge i sit purpur , eller denne blegrøde , der ligner en af Shakespeares heltinder — dem begge to ! ja det var just det jeg ville foreslå dig . 
Ser du , nu har vi grunden for buketten ; nu skal vi først have noget mere grønt . 
Kom med hen til buskene , så skal du få noget at se . 
Vi behøve ikke at gå så hurtigt , vi har endnu så god tid , og forresten skal man aldrig skynde sig . Du ved nok , at hastværk har fanden skabt . 
Nu skal jeg bøje grenene til side , så du kan titte herind . Hvad synes du om denne grønne herlighed ? Hvor mange farver tror du , at der er ? ja , tæl dem , om du kan , eller lad heller være , man skal aldrig føre regnskab med sine glæder . Hører du , hvor insekterne summe herinde som i en stor domkirke ; der må være en myldrende mængde , skønt man ikke ser dem . 
Er grønt ikke noget bedårende noget ? Jeg har tit haft lyst til at skrive en hel bog om grønt , men jeg er bange for , at ingen ville læse den , og dog er det vist , at du ikke finder noget i hele samfundet , der er så indholdsrigt som det grønne i naturen . Vær vis på , at længe efter at alle kongeriger og republikker og rigsdage og vrøvl er ophørt , så bliver naturen ved at skyde sine grønne skud og slynge sine grønne ranker over jorden . 
Har du lagt mærke til , hvor nat-mørkt der kan være inde under granerne , ja jeg mener nu granerne i de rigtige svenske skove , hvor mosset ligger som tykt fløjel , 

gennemvævet med urter og blomster . Alting er et dunkelt , mættet dyb af grønt , og så kommer pludselig en solstråle som en dolk og jager der igennem , og et par græsstrå lyse som smaragder , en enkelt blomst glimrer som en ædelsten , og spindelvævstrådene dirre som lange sølvstråler . 
Er der noget dejligere end når alt det grønne kommer væltende om foråret , hvert træ , hver busk på sin måde . Ikke et bærer sig ad som det andet . Bøgeskoven står og venter , titter ud af hylstrene og får et let , grønt slør over et og andet træ som ikke kan udholde det længer . Men hele skoven kommer dog gerne efter en eller to begnnætter . Pludselig en morgen står den der færdig , som grebet af en pludselig , rasende kærlighed .  » Skoven er sprunget ud ! «  det er et budskab , som dog hvert år får en del ansigter til at lyse . 
Du ved nok , hvordan vore fine birketrær stå og skælve med deres unge , spæde løv de første dage . Man ved ikke rigtigt , om det blot er glandslys eller blade , kvistene kan man næppe se , og den Duft , som da kommer ! 
Den første vårdag hos os er , som jeg tænker mig , den første fredsdag måtte være eften trediveårskrigen  ; de stakkels forpinte mennesker kunne næppe tro en sådan lykke . Man går med tårer i øjnene og drikker sig beruset i denne forunderlige luft , der er mættet af honningduft og solskin . 
Nej , jeg skal ikke tale mere derom ; når jeg kommer ind på det emne , bliver jeg aldrig færdig . 
Kom nu min ven , så skal du få flere blomster . 
Her er  .stedmodersblomsterne . Dem synes du måske 

ikke om , men i en buket er de udmærkede . De er ædelstenene i haven . Ser du , hvor de lyse i alle farver ; et par hist og her giver en sådan glans til buketten . Har du set noget så dunkelt som denne mørke violette ? Man tror først , at den er sort , men den er ikke sort ; den har denne dybe , indholdsrige tone som en rigtig altstemme har . Når solen skinner på den , kan den blive ganske lilla . Men det er jo altid sådan som du ved , at kun hvor der er tone at tage af , kan man få piano , kun hvor der er dyb , kan der også blive lyst ; men så gør det også virkning ! Her stå heliotroperne , midt i solen . Vil du have et par af dem , eller er du bange for dem ? det er en farlig blomst . På mig har den i det mindste den virkning , at så snart jeg lugter til en af dem , så bliver jeg forelsket— ja ikke i dig , eller overhovedet i nogen bestemt person , men sådan i det hele forelsket . — folk tror altid , at når man er forelsket , så skal det være i en bestemt person , men folk er nu ofte så dumme . Det er just denne forelskelse , som ingen bestemt genstand har , der er den aller bedste , og jeg vil rent ud sagt ikke leve længer den dag , jeg ikke mere kan forelske mig . Det er ikke tale om dennøj kærlighed , der vil gifte sig , leje lejlighed og stifte familie , heller ikke om denne himmelske eller menneskelige kærlighed , hvad du nu vil kalde den for , der kan elske alle , selv de mest uværdige , med en tålmodig , tilgivende kærlighed , denne den sværeste lektie vi har at lære os her i livet , — nej ! jeg mener denne henrykkelse over noget , som ganske umiddelbart varmer ens hjerte , så det springer op på vid gab . Det er jo ganske ligegyldigt , om det er et menneske , et musikstykke eller en blomst , 

man forelsker sig i , men forelsket skal man være , om man så var firsindstyve år gammel . Luk øjnene og lugt til disse heliotroper og sig mig så , om du ikke straks begynder at få hjertebanken og søge med tankerne efter , hvor det tilbedte væsen er ? Her skal du få to heliotroper , en lys og en mørk , det er den lykkelige og den ulykkelige forelskelse , lige gode og indtagende begge to . — vil du have noget hvidt  ? Det skal du få , men det skal være så lidt som muligt , kun et lyspunkt . Skal vi vove os på jasminerne ? De er snart visne som du ser , og oprigtigt talt lugte de for meget af orienten , til at jeg rigtig kan synes om dem . Når vellugt begynder at minde om haremmer og pomade , så fortryller den mig ikke længer . 
Jo , knopperne er yndige , de ligne Perler , og et par af dem sætte vi her mellem de dunkle blade . 
Tror du , at vi er færdige nu ? Nej du skal få at se , at jeg har gemt det bedste til sidst . Enhver har jo sin svaghed her i verden , og jeg har min , den står her i resedabedet . Jeg kender idermindste intet dejligere end denne lugt . Det er den indholdsrigeste , den mest uudgrundelige af alle . Det er selve poesien , om hvilken man ikke kan sige : se her , eller se der er den , den går og kommer , når den vil . Har du ikke lagt mærke til , at resedaen så ofte slet ikke vil lugte , når man vil den skal . Man stikker næsen ned i en stor resedabuket , og den giver  ikke en lyd fra sig . Det kunne lige så gerne være en håndfuld græs . Den vil ikke sådan give forestillinger på kommando , men når man allermindst venter det , når jeg sidder som bedst i haven og syer eller læser og tænker på ganske andre ting , så kommer der noget svævende i luften , 

der fylder mig med lyksalighed . Jeg må lægge arbejdet og løfte hovedet , som om pludselig en god ven kaldte på mig . Det er resedaduften , som kommer usynlig forbi , kysser mig på panden og forsvinder . Hvorfor kommer den ? hvorfor går den ? hvoraf er denne forunderlige vellugt sammensat ? Der er måske botanikere , der kan forklare det , men de kan alligevel ikke skabe en eneste reseda . Resultatet er dog altid gud ske lov et mysterium . 
Du tror vel ikke , at jeg er bange for kundskab ? tværtimod , min sjæl sidder med spændte øjne og stirrer på den , der rigtig klogt , rigtig begyndt fra begyndelsen vil forklare mig en ting ; og når så den del af ens menneske , der elsker det skarpsindige , er blevet mættet , så kommer den anden del , der er varmere , ( og derfor egentlig også klogére ) og gør retouchen , så billedet bliver færdigt og ikke blot en anatomisk studie . 
Desværre synes jeg så ofte , at de , som ville forklare alt med forstanden , ikke forklare videre godt . De er ofte sådanne halv-filosoffer , der gå ud fra et givet resultat , og på en forud given grund kan man jo opbygge hvilke som helst kuriøse bygninger , kunstige og indviklede kunne de nok blive , normale blive de ikke . 
Å nej , den virkelige visdom vil nok altid blive velkommen hos alle . Folk blive jo lykkelige , når de føle , at de forstå en ting ; men så kommer naturen igen med alle sine indfald , alle sine lysvirkninger , alle sine skygger , og kaster solstråler eller sprøjter vand i øjnene på os og flygter ind i poesiens mystiske land . Folk kan jo sige , at de ikke have lyst at følge med , 

men at det findes , det er lige så vidst som , ja som overhovedet at livet findes . 
Skal vi så binde et bånd om buketten ? Den blev jo ikke stor og du kan godt have den i hånden på dampskibet . Den kan jo minde dig om mig , men så snart den ikke længer er frisk , må du love mig at kaste den bort . Visne blomster er afskyelige . Og skulle engang din erindring om mig begynde at blive tør og gammel , noget lig en sådan vissen buket , som man tager ud af en kommodeskuffe og søger at fantasere liv i , så beder jeg dig , gem ikke på den længer ! gør med den som med min buket , kast den i bølgerne ! 

belysninger . 
Han var gået ned til ledet for at male . Motivet var en grøftekant med et gammelt led . Der stod et hæggebærtræ i blomst , og ved siden deraf et par pile med spæde løv . Bag ved lå en saftig , sumpet lille eng , hvori et kær lyste i midten . 
Dette var egentlig billedet , men som baggrund havde man mælaren som en stribe , og der bag ved en anelse om Stockholm . 
Han havde valgt en græavejrsstemning , med hvad han kaldte  » en fin luft «  . 
Det var en af de sidste dage i maj , og han havde en morgen set dette billede i naturen i en fortryllende belysning . Himlen var tilsløret , men høj og let , det fjerne indhyllet i en dunsttåge , en af disse stemninger af en melankoli , som egentlig er en nydelse , og hvor man aner en kommende glæde bagved . Solen var der ikke , men den var ikke langt borte , og det unge for-årsgrønne løv og græs havde en ejendommelig selvlysende glans op imod den grå luft . Denne morgen havde han taget staffeli og palet og var gået ned for at fortsætte sit begyndte billede , men belysningen ville ikke rigtig blive den samme som den foregående dag . Luften var .tættere , mere blåviolet end han ville have 

den . Den fine opalfarvede tåge over Stockholm var der ikke , men i stedet for et stålagtigt , blankt skær , der sommetider ved pludselige solstråler gik over til sølv-glands . Vejret var i det hele i sit aller mest lunefulde og kokette majhumør . Det skiftede uophørligt ligesom for at vise , at det kendte alle belysninger og at alle klædte det lige godt . 
Maleren havde anlagt de væsentlige farvepartier , sådan som han ville have dem for at frembringe den virkning , han ønskede ; forgrunden stod grågrøn , engen skærende grøn , himlen mildt grå med den hvide blomstrende hæggebærbusk op imod luften . Baggrunden var en lille blå klat , hvori han endnu ikke havde angivet nogle detaljer . Men modellen ville slet ikke sidde stille . Himlen blev mere og mere violetblå , skyerne samlede sig og væltede sig op i underlige fantastiske former , og så på engang brød solen frem som trompetstød i dur og kastede en hel stråleflod over alting , så maleren måtte blinke , som om nogen havde sprøjtet vand i ansigtet på ham . — han vendte hovedet , og deroppe i bakken stod hun .—hun havde en hvid krokethat på og holdt sit billede og sin malerkasse i hånden . Hun så overrasket og just ikke behageligt overrasket ud . 
» Sidder du her ! «  sagde hun til sidst .  » Det er ellers min plads . « 
» Ja så , «  svarede han og så omkring sig på jorden .  » Jeg har ikke mærket , at den var abonneret . « 
Hun kom raskt ned ad bakken og stillede sig bag ved hans billede , men hun sagde ingenting . 
» Nå , jeg har bare begyndt , som du ser , «  sagde 

han og drejede hovedet , medens han betragtede sit billede ,  » men jeg tror det kan blive godt . « 
» Ja—ja , «  sagde hun og nikkede ,  » det kan nok blive godt . «  —hun stod stille og så derpå . —  » Jeg har nu taget det på en anden måde , «  sagde hun så pludselig , og begyndte at gøre sig i orden til at male . Hun satte sig med ryggen til ham og med mere udsigt til Stockholm . 
Han vendte sig og så på hendes påbegyndte billede . Det var taget i stærkt solskin med glandslys på alle pilebladene . Himlen var fuld af drivende hvide skyer og over Stockholm faldt afvekslende brede lysstråler og mørke skygger . 
» Hvor vil du få al den sol fra ? «  spurgte han . 
» Å , den kommer nok . «  svarede hun .  » Forleden dag så det just sådan ud . « 
» Men hvordan tænker du at få den i billedet ? Jeg er bange det bliver alt for meget kridt . « 
» Ja så ! «  svarede hun . Hun sad med nakken til og malede . 
Han malede også , men ingen af dem havde , hvad de ville have . Himlen var hverken en blå solskinshimmel eller en mild gråvejrshimmel , den var i færd med at udføre en rondo capriccioso , der bestandig hittede på nye indfald . — pludselig blev den så mørkt . at alt fik en blyagtig , tung farve , og så gnistrede den , så det var bare glandslys og' zittren . — de forsøgte hver for sig at gribe , hvad de kunne få fat i og hvad de kunne bruge , men det var som at rende efter fugle for at strø salt på halen af dem . 
På en gang gav hun et skrig fra sig . 

» Men gud , hvad skriger du for ! «  spurgte han og for op . 
» Det er så rasende , forskrækkeligt dejligt ! «  sagde hun i en jamrende tone og hoppede på stolen .  » Findes der noget i verden , der ser ud som det fortryllede Stockholm der henne — så ! nu forsvandt det . « 
» Det var godt . «  svarede han .  » Nu fik jeg noget af min belysning . Pilene stå så fint mod den disede luft , «  han malede af alle kræfter . 
» Å , mine glandslys ! «  råbte hun . Solen kom stikkende og markerede alle bladene .  » Gid det blot ville holde sig en halv time «  . Men hun havde næppe sagt det , før glandsen sluktes , som når man blæser et lys ud . Himlen blev mørkegrå , mørkeblå , violet . Det mørke bredte sig hurtigt , og gennemsigtige , tynde skyer flød som røg derunder , lavere og lavere . Stockholm blinkede endnu engang , som om det viftede en afskedshilsen , så indhylledes også det , og regnen kom . Den kom strygende på tværs med store . Dråber , en varm , heftig , velsignet regn . 
De måtte i en fart pakke deres ting sammen . 
Maleren spændte sin store paraply op . —  » Kom herunder , her under piletræet . Tag stolen med dig , og her er min kappe . « 
Hun skyndte sig hen til ham , trak forsigtigt sin kjole sammen og svøbte hans kappe om sig . 
» Nej , hvor det regner ! «  sagde han . Regndråberne sloge formelig huller i det lille kær i engen og hele udsigten var forsvunden i et tæt slør . 
» Hvor det skal gøre godt ! «  sagde hun .  » Det ser ud , som om alle planter og buske stod og gabede 

for at få så meget som muligt , og siden — tænk , hvor det da skal blive dejligt alt sammen ! « 
» Jeg synes just , at det er smukkest nu , «  sagde han ,  » inden det er helt færdigt . Endnu har man konturerne på så mange træer og alle de forskellige nuancer i løvet . « 
» Det kan gerne være , «  svarede hun .  » Men det er dog vel meningen , at det skal blive til noget , og jeg har ikke noget imod en hel række sommerdage med fuldt solskin . « 
» Men solskin er for svært at male , «  sagde han og strøg sine knebelsbarter med et resigneret udtryk . 
» Det er just det svære , som er morsomt , «  svarede hun .  » Kunne man gøre det straks , var der jo ingen fornøjelse derved . « 
» Ja det siger du , som har så let ved alting , «  svarede han ærgerligt . 
» Og som aldrig er tilfreds med noget , jegselv gør , «  afbrød hun . 
» Er du måske tilfreds med , hvad nogen anden gør ? «  spurgte han . 
» Ja , det er jeg rigtignok , «  svarede hun ivrigt .  » Jeg er f . Eks . ofte umådelig tilfreds med , hvad du gør . « 
» Og dog kritiserer du mig så strengt . «  han så ganske forskrækket på hende med sine mørke øjne . 
» Du er vel ikke så dum , at du ikke kan begribe , at det just er tegn til , at jeg synes det duer til noget , hvad du gør . — kender du et udtryk som hedder  » Under al kritik ? «  —hun så ham frejdigt ind i ansigtet . 
» Nå — jeg tror jo ikke , at jeg er absolut forkaste 

lig i dine øjne — som maler , men du har dog endnu aldrig været rigtig fornøjet med mig . « 
Hun havde trukket kappen tæt om sig , og sad og så op i regnen , som om hun tænkte vel over sit svar , inden hun ville give det . 
» Ser du , «  sagde hun til sidst .  » Jeg synes , at du har så mange gode og smukke egenskaber . Du tegner så omhyggeligt , du har så fin farvesands — poetisk er du også--------jo vist er du poetisk ! «  — med en streng og afgørende tone , da han så ud til at ville gøre indvendinger .  » Men der mangler noget — en vis abandon . —du mangler mod ! —hvad du maler , gør ofte indtryk af at være alt for forsigtigt . « 
» Kan jeg være andet end forsigtig ? »  svarede han .  » Jeg har jo bestandig måttet skøtte mig selv i alting , og når ingen anden tror på mig , kan jeg ikke komme ud af at tro på mig selv . « 
» Ja så , der er ingen anden der tror på dig ?i svarede hun . Hun så både skælmsk og ironisk ud . 
» Nej , og ingen , der bryder sig om mig , «  fortsatte han . Han sad og slog med sin ene sko i vandpytten , der havde dannet sig foran ham . 
» Ja så , heller ikke det , «  sagde hun .  » Har du spurgt ad ? « 
Han løftede ansigtet og så på hende . 
» Ja du bryder dig da slet ikke om mig , «  sagde han næsten vredt .  » Og hvor skulle du også kunne gøre det . Du som er så smuk og så rig og så beundret ; men jeg synes blot , at du skulle høre op med en ting —• —  «  han fortsatte ikke . 
» Og det er ? «  hun så på ham . 
» Jo , at lege med mig , «  sagde han hårdt . 

istedetfor at svare gav hun sig til at le , sådan rigtig af hjertens lyst , medens regnen også skrallede omkring dem som en skoggerlatter . 
Han trak øjenbrynene sammen , mørkere og mørkere . 
» Er du snart færdig ? «  spurgte han . 
» Jeg ser , at jeg virkelig har taget fejl af dig , «  sagde hun på engang og blev ganske alvorlig .  » Jeg troede , at du var klogere , end du er . Hvor kan du være så dum , at du ikke kan se — ja , kan se , hvordan jeg har det ? « 
Han så på hende , prøvende forundret , — så bredte han armene ud , og hun lagde sit hoved op til ham , så krokethatten trillede ned i vandpytten . 
Hun sad der ganske stille , medens regnen lidt efter lidt tog af . Endnu kom der med mellemrum store hårde dråber , men så ophørte det helt , og Stockholm løftede på sølvsløret og smilede som en dronning fra sine højder . 
» Jeg tror du har regndråber i øjenhårene , «  sagde hun og kyssede ham på øjnene . 
De kom ud fra paraplyen og stod hånd i hånd . 
Fra buske og træer strømmede en frisk vellugt imod dem . Alting dryppede med gennemsigtige , tunge regndråber . 
» Ser du , hvor regnen klæder godt , «  sagde han , og slog armen om livet på hende . 
» Nå , solen da ! «  svarede hun og så opmodstrålerne . 
» Når skal vi så begynde at male igen ? «  spurgte han og smilede . 
» Det ved jeg ikke , «  svarede hun .  » Ser du , man lever ikke blot for at male , men også for at elske , og det har da tydeligt i dag været himlens vilje at vise os det . « 

musik . 
Det år kom våren sent til Sorrento . Det stormede koldt fra nord i maj måned . Middelhavet styrtede ind med høje , sorte bølger og kastede skum på klipperne . Støvet stod som hvide kalkskyer over den brede , hårde landevej , over himlen drog ville , flyvende skyer og byggede fantastiske fæstninger og bjergegne højt over de virkelige bjerge og kastede af og til heftige regnbyger ned over havet og kysten . 
De fremmede , der besøgte sorrent og havde tænkt der at finde sydens vår i hele dens duftende blidhed , vare højst skuffede . Englænderne gik i deres lange grå overfrakker og holdt på deres hatte , og ved siden af dem blæste de små misser hen ad landevejen med flagrende slør og forfrosne næser , og kastede fornærmede blikke ud mod Middelhavet , der gjorde et spektakel , som om titanerne på ny havde gjort oprør mod guderne . — 
var dette det så meget besungne Sorrento ? Var dette det blå , smilende Middelhav ? Det var jo højst upassende ! — af Middelhavet venter man , at det skal skvulpe med sagte , vellydende bølger , blåt og solbelyst mod en strand , der dufter af oranger . Optræder det anderledes , da svarer det virkelig slet ikke til sit rygte ! Ja , sådan tænke jo mennesker sædvanlig . — hvor der 

findes en stor kraft , en stor skønhed , vente de , at den altid skal vise sig fra den lyse og" indtagende side . 
De forstå ikke , at just den evne at kunne være meget lykkelig , meget lys og skabende , forudsætter en anden , den at føle det mørke meget dybt , den at tømme det bitre til bunden . — 
» Hvor der er stort lys , er der store skygger «  , halen stor digter sagt , og ville vi nyde og glæde os over en ualmindelig kraft , det være sig i naturen eller hos mennesker , så må vi være beredte på , at denne kraft viser sig på meget forskellige måder . Når Middelhavet smiler , er det dejligere end alle have i vor verdensdel , men når det raser , er det forfærdeligt at se på , — det er  » Bagsiden af . Medaillen «  , som altid må være der . 
De fremmede , som på denne tid kom for et par dage at se Sorrento , vare højst fornærmede og skuffede ; de andre , som boede der , slog sig tiltåls og ventede på bedre tider . De vidste , at om ikke længe ville havet igen ligge der i hele sin guddommelige glans . Nu måtte det rase ud . Det værste var , at dette hårde omkastende vejr havde bragt sygdomme med sig . Den ene efter den anden blev syg . Vi havde holdt os ganske tappert , skønt man umuligt kunne få varmt i værelserne , men med lange vandringer , koldt vand og en god diæt befandt vi os efter omstændighederne godt , men næsten hver morgen , når vor sortøjede opvarter kom ind med vore støvler , kunne han berette om en eller anden , som igen var bleven syg . 
Så kom han en morgen og sagde :  » Nu ligger Maria Assunta på tredje dag — poveretta ! «  — 
hvem var da Maria Assunta ? — det var en lille 

pige , der boede med sin bedstemoder ved enden af den smalle gade , der går fra torvet ud på klippehøjden , et barn på en tretten , fjorten år , som jeg havde fattet megen ømhed for . 
Hendes farmoder , Teresa girini , havde mistet både sin mand og sine to sønner på søen . Manden var druknet i en storm for mange år siden . Den ældste søn var omkommet på koralfiskeri , den anden var forlist udenfor kapri . Da Teresa var nogle og fyrretyve år , var hun enke og barnløs . Hendes ældste søn havde været gift , men hans hustru sørgede sig ihjel over hans død .  » Hun fortæredes , fortæredes som et vokslys for ilden «  , sagde Teresa og holdt sine magre hænder med udspilede fingre for sit bryst . 
Hun efterlod den lille Maria Assunta , som nu levede hos farmoderen , og hun var hendes alt . 
Det var også det yndigste barn , man kunne se . Hun var temmelig høj af sin alder , men spæd og fin som en blomsterstængel med hænder så smalle og fornemme som en prinsesses . Ofte når jeg gik forbi , sad hun uden for deres dør , krøbet op på en høj sten og så ud over havet . Hun var altid klædt i et hvidt bluseliv , en lille kort kjole , bundet om midjen , håret bundet højt op på hovedet , så man så den runde , drejede nakke , og de små yndige fødder halvt ind-stukne i et par trætøfler , af de spidse , uden bagstykker , som fruentimmerne i Sorrento bære . 
Hun havde et smalt , ovalt ansigt , en lige næse og den aller sødeste mund , rigtig en barnemund eller en englemund med halvåbne , fugtige læber . Men både munden og de nøddebrune øjne så alvorlige , ja sørgmodige ud . Der var et forunderligt , næsten tragisk 

udtryk over de smalle , hvælvede øjenbryn . — det var , som om disse dunkle smeltende øjne spejdede ud over havet efter et sørgebudskab , som om al den smerte , moderen og farmoderen havde gennemlevet , havde fået udtryk i disse barneøjne . Men det var også kun hendes ansigtsudtryk , der var så alvorligt , selv var hun altid glad , altid tilfreds , og hun nød som en fugl i luften hver dag , der gik op på himlen . 
Når hun sad der på stenen og dinglede med benene , og allerede langt fra bøjede sin lille prinsessenakke og sagde med sin bløde stemme :  » Buen giorno signora ! «  , så var det altid med samme blide tonefald , og spurgte man , hvordan hun selv befandt sig , så var det altid  » benissimo «  . — hun var den ømmeste datter mod sin farmor og kunne ikke komme i hendes nærhed uden at overvælde hende med Kys og kærtegn , og så havde hun en bestemt udpræget egenskab , — hun var from , hun elskede Madonna og himlen med en sværmerisk kærlighed . 
Jeg så hende ofte ligge og bede i det lille kapel lige over for deres hus , og intet kan være vissere , end at jorden ikke eksisterede for hende i sådanne øjeblikke . Jeg ser hende ligge på knæ , med sine sammenfoldede fine hænder trykkede mod hagen , læberne halvåbne og disse smeltende , hengivne øjne løftede i tilbedelse mod madonnastatuen , der stod i sin stive silkekjole på alteret . Der strålede en sådan fromhed ud af disse barneøjne , en sådan tilbedende kærlighed , at jeg aldrig i den grad har læst i et ansigt , hvad gudsfrygt var . Sagte , sagte bevægede hun læberne og trykkede af og til hænderne stærkt mod hagen eller kinderne . Hvad hun bad om , ved jeg ikke , men hvis hun havde 

bedt for en elskers liv , for sit fædrelands vel , for alle menneskers sorg og synder , så kunne ikke det ansigt have udtrykt en mere tryglende , tillidsfuld bøn , en mere brændende , tilbedende tro . 
Jeg så hende også en gang gå med i en kirkeprocession . Kirken havde givet hende en lille hvid kjole , en krands af olivenblade om håret og et vokslys i hånden . Hun skred frem , som om hun svævede , hun så ikke til nogen side , men med øjnene hæftede på noget usynligt foran sig og med det brændende lys , som hun næppe berørte , gik hun højtidsfuld , som om hun skulle gå frem for guds himmelske trone . Hun var aldeles bleg og brystet løftede sig synligt af sindsbevægelse , medens kammeraterne trippede ved siden af hende med små fornøjede skridt , højst tilfredse over deres ualmindelige stads . — hvem hun havde arvet denne fromhed efter , ved jeg ikke . Farmoderen elskede ikke kirken . Nej , hun besøgte den så lidt og ytrede desuden ofte sådanne ting , at folk i Sorrento anså hende for et ganske besynderligt væsen , om hvem de ikke rigtig vidste , hvor hun skrev sig fra . 
» En hedning «  ,  » en gåde «   ,  » en besynderlig skabning «  (  » strana creatura «  ) hørte jeg dem sige om hende . 
Hun selv brød sig ikke det mindste om , hvad der sagdes om hende . Hun levede ensomt for sig selv med sin Maria Assunta , og kun når en ulykke indtraf , — sygdom eller død i nabolaget , var hun altid den første , der kom for at hjælpe med råd og dåd , og hun var klogere end dem alle . Hun var endnu ikke halvhundrede år , og hendes udseende var en underlig blanding af noget gammelt og ungt . Hendes figur var så slank og smidig , at set fra ryggen kunne man tro , 

at hun var en ung pige ; men det mørkt solbrændte ansigt var magert og furet og havde et udtryk af træt smertefuld slid . Be store øjelåg faldt tungt ned over de sorte øjne , og det blåsorte hår havde striber og pletter af hvidt , der så ud som om der var fløjet havskum deri . Munden smilede aldrig , men når hun talte og blev varm i sin fortælling , løftedes hele skikkelsen , øjnene åbnede sig helt og lynede og flammede af en indre ild , som så lidt efter lidt slukkedes . Øjelågene sank ned , og ansigtet var igen gammelt og træt . 
Vi blev gode venner , fordi jeg fattede et sådant venskab for hendes skat , hendes Assunta . 
Hun havde kastet al sin kærlighed på dette barn .  » Hun er en engel «  , sagde hun , ' » en engel fra paradiset . Der findes ikke en mørk plet i hendes sjæl . Hun er min trøst foi- alt , hvad jeg har lidt i livet — dette forfærdelige liv . Ikke sandt signora , det er en forfærdelig ting at leve ? Men jeg har jo hende — jeg har hende ! «  hun omfavnede barnet heftigt og trykkede det ind til sig .  » Hvis blot ikke gud tager hende fra mig , hvis han blot ikke gør det . « 
Hun blev stående med Maria tæt til sig og så med flammende , forfærdede øjne op imod himlen , som om hun derfra ventede en misundelig herskers strenge bud . 
» Å , jeg skal ikke dø «  , sagde Maria Assunta og så op på hende med sine blide , kærlige øjne .  » Jeg skal blive hos dig min moder , og være dig til trøst . Du skal se , Madonna vil nok lade mig leve . Jeg skal bede hende derom . « 
» Ja , gå du og bed Madonna «  sagde Teresa og skød hende bort med sin magre hånd . — 

siden vendte hun sig til mig og rystede på hovedet .  » Jeg «  , sagde hun og pegede med fingeren på sit hjerte ,  » jeg kan ikke bede Madonna . Jeg tror ikke , hun kan hjælpe . « 
De store sorger , hun Havde haft i livet , Havde gjort hende angst og bitter . — naturen var for hende et opholdssted for uhyggelige truende magter , der lurede på menneskenes undergang . — Havde ikke havet opslugt alle , alle som hun Havde elsket ? — det Havde taget hendes mand , da han endnu var ung og stærk , hendes furio , som hun Havde elsket så lidenskabeligt . Det Havde taget hendes ældste søn , hendes trøst og støtte , den gode , trofaste oreste , — og så til sidst Havde det skyllet sine hævngerrige bølger over hendes Angelos unge , dejlige legeme . — hun hadede det ! — hun kunne stå med knyttede hænder og stirre derpå , når det stormede derude , som man ser på en fjende , der bryder frem for at ødelægge og knuse . —  » Gud , ja , det forstår sig , — han bor i himlen , men han er for langt fra havet «  , sagde hun til mig .  » Han kan ikke holde styr på det , ellers ville han aldrig tillade noget så umenneskeligt . Og den hellige Madonna ! — ja hun har nok at gøre med at lade sig tilbede ! « 
Sådanne ting sagde hun dog aldrig i Marias nærværelse . Teresa beundrede sit barnebarn , for hende ' var det helligste åbenbaret i Marias religiøse tro .  » Himlen «  , sagde Teresa og slog ud med sin hånd ,  » Himlen er for mig ikke andet end storm og torden , derfra kommer alt det , som ødelægger jorden , men hun der , — når jeg ser på hende , så tror jeg på himlen — hendes himmel . «   » 

da jeg nu hørte , at Maria Assunta var syg , løb der en gysen gennem mig . 
» Hun dør ! «  var min første tanke . Teresa var et af disse mennesker , der ligesom lynafledere bestandig drager lynstrålerne til sig . Hun syntes mig som forudbestemt til at lide alle kvaler på jorden . Jeg gik straks ned til deres lille hus og fandt Teresa siddende indenfor døren på en skammel . — hun hilste på mig ved at bøje hovedet , og uden at sige et ord gjorde hun blot en bevægelse med hånden henimod sengen , hvor Maria lå , en bevægelse , ledsaget af et blik , der ville sige :  » Se der ! den forfærdelige skæbne er igen over os . « 
I den brede , hvide seng lå Maria Assunta med åbne øjne og flammende kinder . Hendes fine hænder lå slappe på tæppet . Hun mærkede ikke , at jeg nærmede mig , men da jeg lagde hånden på hendes hede pande , rørte hun sig hurtigt og sukkede . 
Hun var brændende hed . Pulsen gik stærkt , åndedrættet var hurtigt og ujævnt . Hun havde ikke sin fulde bevidsthed , men lå som i en dvale . 
Teresa var ikke fulgt med hen til sengen . Hun var blevet siddende på sin skammel med hænderne støttede på knæerne og hovedet i hænderne . — 
» Nå ? «  sagde hun blot , da jeg gik hen til hende . 
» Ja , hun er syg «  , sagde jeg ,  » men sådanne feberanfald har jo så mange nu . Det behøver ikke at være så alvorligt . « 
» Hun dør «  , sagde Teresa med en hård udtryksløs tone , der skar tværs igennem mig . Det var som ekko af mine egne tanker . 
» Man må anvende fornuftige lægemidler «  , sagde 

jeg .  » I se jo , hvordan de fremmede her ofte komme sig af de farligste sygdomme , fordi de følge forstandige lægers råd . « 
» Ja «  , sagde Teresa .  » Og vi se , hvordan de hvert år dø , uagtet alt hvad der gøres for dem . Her var i fjor en englænder med sin eneste datter , hun var skøn som en engel og hendes fader kunne gerne have givet sit liv for hende . Hun blev syg her , just sådan som Maria nu . Der kom læger både fra Neapel og fra selve rom tror jeg . Der østes guld ud . Alt hvad menneskelige kræfter kunne gøre , blev gjort for at redde hende . — hvad hjalp det ? Døden ville have hende . Døden vil altid have det bedste . Hun sluktes ud som et blus i havet . Hvad hjælper menneskenes klogskab , når de mægtige ikke vil ? « 
Jeg bad hende dog betænke , at det var hendes pligt at prøve den hjælp , der kunne skaffes , og lovede at bringe hende den medicin , der skulle anvendes . Desuden bad jeg hende at forfriske den syge med at væde ansigtet og armene og af og til give hende en slurk vin at drikke . Efter mange modsigelser gik hun endelig ind på dette , men medicinen , sagde hun rent ud , ville hun aldrig lade hende tage . 
» Det kan måske passe for jer , i fremmede , deler født på en anden jord ; for os passer det ikke . Jeg lover , at jeg skal holde hendes hud frisk «  , sagde Teresa ,  » og vin bringer altid sundhed , — men de flasker og pulvere ville aldrig gøre hende rask . « 
» Jeg har forresten gjort , hvad jeg kunne , «  tilføjede hun og pegede på madonnabilledet , foran hvilket to lys vare tændte .  » Se der ! det er for hendes egen skytspatronesse , Maria Assunta . Har hun nogen taknemmelighed 

i sig for alle de bønner , min lille Maria har opsendt til hende , så hjælper hun hende nu . Det er vel ikke blot den hellige jomfrus embede at tage imod bønner og gaver , hun skal vel hjælpe — hjælpe , hvad duer hun ellers til ? « 
Alle de forsøg , både jeg og andre gjorde for at forandre Teresas mening , vare uden nytte . Hun sagde til sidst til mig :  » Jeg kunne jo narre dem . Jeg kunne jo tage imod medicinen og så kaste den bort . men jeg vil være ærlig imod dem , jeg siger dem , at den aldrig skal komme over Marias læber . Det ville blot plage hende . Vi må vente og se , hvad  » de mægtige «  vil . « 
Hun brugte ofte dette ord  » de mægtige «  , men hvem hun mente dermed , sagde hun aldrig , hun vidste det måske ikke . Det udtrykte hendes begreb om alle de fjendtlige naturmagter , som hun altid så lurende på menneskenes liv og lykke . 
I otte dage lå Maria Assunta i en halv bevidstløs tilstand , i stærk feber .  » Hun brænder op «  , sagde Teresa .  » Og så disse øjne , som aldrig ville lukke sig ; hun sover aldrig , hverken nat eller dag . «  og det var i sandhed et uhyggeligt syn at se dette lille smertefulde ansigt , med de røde læber , der gispede efter luft , de store øjne , der syntes bestandig at blive større , medens hovedet kastede sig fra den ene side til den anden , forgæves søgende efter hvile . 
I otte dage stormede det over bugten ved Sorrento . Neapel var forsvundet i tåge og begn . Ville , forfærdelige skymasser , styrtede over himlen , ladet med pid-skende haglbyger . Det tudede og brølede over havet , som om alle onde ånder vare løs . Den niende dag vågnede jeg ved , at en mild , duftende vind slog ind fra 

altandøren , som man havde åbnet . Havet lå som en udbredt atlaskeskappe med små krusede bølger . Himlen var endnu lyserød , det var tidlig om morgenen , og fra Vesuv stod en lang fin røgsøjle tværs over den lyse himmel , hvor endnu et par stjerner skælvede . 
Det onde var flygtet og forsvundet og med en så uimodståelig skønhed bredte denne natur sin favn imod en , så man straks glemte alt , alt ; der behøvedes ingen tilgivelse , man var blot lykkelig over at have fundet det tabte Paradis igen , over igen at se det i sin herlighed . 
Der skulle den dag være en fest for den Madonna , der havde sit lille kapel lige overfor Maria Assunta . Man havde frygtet for , at vejret skulle forstyrre processionen , men nu blev det over al forventning godt . 
Tidlig om formiddagen begyndte pyntede folk at gå ud på gaden . Hele den smalle gade op til kapellet var beklædt med blomster . Blomster vare dryssede tæt på vejen , hvor processionen skulle gå frem , og en lang række høje hvide liljer i store krukker stod langs vejen . 
Så kom toget . Først kirkefanerne , bårne af unge præster , så hvidklædte piger med krandse om håret og lys i hænderne ; så en lille halvnøgen dreng med et lammeskind om maven og et rørkors over skulderen , en lille  » Johannes «  , hvis stolte fader førte ham ved hånden , og derpå en mængde kordrenge , præster og en skare af tilskuere og kirkegængere . * 
toget gik stille op ad gaden og standsede ved kirkedøren . Jeg så Teresa sidde i den åbne dør lige overfor , og jeg gik op ad hendes trappetrin og satte mig ved siden af hende . 

» Hvordan er det i dag med Assunta ? «  spurgte jeg hviskende . 
Hun trak blot på skuldrene , spærrede de åbne hænder ud og så på mig med sine tragiske øjne .  » Intet nyt , intet at håbe , «  sagde hendes bevægelser . 
Inde i sengen lå Maria med åbne øjne og brændende kinder . 
Toget var nu gået ind i kirken , men da der var meget trangt , blev kirkedøren stående åben og alle , som kunne få plads , knælede ned på gaden udenfor . Musiken begyndte derinde . — et orgel og to violiner spillede , og nu løftede koret sig med hymnen til Maria . 
» Ave Maria stella ! O sanctissima Virgo Maria , ora , ora pro nobis — « 
Det var de eneste ord jeg hørte , men musiken slyngede dem ind i bestandig nye og smeltende akkorder . Jeg kan ikke sige , hvad der var i denne hymne , der stemte så helt med de brændende lys derovre , med alle de hvidklædte , knælende skikkelser , med den høje sommerhimmel udenfor , med orangeduften fra haverne , med de sagte bølgeslag i havet . Det var , som om hele jorden bad i disse blide , barnlige toner til en blid og barmhjertig moder , der smilede ned fra himlens rene , zitrende lys . 
Maria Assunta vendte hovedet på puden . —  » De synge , «  sagde hun sagte . 
» Ja , min elskede , «  svarede Teresa uden at røre sig .  » De synge til Madonna «  — — Maria lukkede øjnene og sukkede . -— 
sangen vedblev derovre , stille og inderlig . Snart lød den mere dæmpet , når mange mennesker flokkedes 

i døren , snart slog den frem i stærkere , klare akkorder , når man gav plads derovre . Lysene skinnede dæmpet ned gennem røgelseskyerne . Musiken syntes aldrig at ville høre op . Det lød , som når man taler med en , man elsker højt , bestandig har nye ting at sige og forsøger at få det sagt med den mildeste tone , ved de ømmeste kærtegn . — himlen blev bestandig lysere , det duftede stærkere fra haverne , hele luften var som opfyldt af vellyd . 
Teresa rørte ved min skulder , lagde fingeren på munden og pegede på Maria . Hun sov . 
Gudstjenesten fortsattes og sluttedes . De ringede fra messen med den lille sølvklokke ved alteret . Alle knælede tavse ned , og så begyndte sangen igen og processionen gik bort . 
Maria Assunta sov . 
Jeg sneg mig sagte bort , men da jeg kom derned hen ad aften , da skyggerne allerede havde begyndt at falde , åbnede Teresa døren forsigtig for mig . 
» Hun sover endnu , «  hviskedee hun . — jeg listede mig hen til sengen og så på Maria . Hun svedte stærkt , og al det spændte , forpinte i ansigtet var forsvundet . Hovedet var sunket til den ene side , læberne vare åbne og det så ud , som om hun smilede i søvne . Hun åndede sagte og jævnt . — på en gang åbnede hun øjnene , så på Teresa og sagde med sin naturlige , glade stemme . 
» Mamma , jeg er så sulten ! « 
» Gud i himlen , hun er frelst ! «  råbte Teresa og kastede sig på knæ ved sengen med ansigtet skjult i tæppet . 
Hun lå et øjeblik presset hårdt mod sengen , men 

rejste sig da raskt og sagte .  » Min elskede , «  sagde hun ,  » Du skal straks få noget at spise . « 
Maria lå og smilede og så sig om i stuen med store glade øjne . 
Hun trykkede sagte min hånd . Jeg så , at hun kendte mig , men hun var for mat til at kunne tale . 
Teresa bragte hende et par små stegte fisk , et lille stykke brød og et glas vin , blandet med vand . Hun spiste ivrigt alt , hvad der bødes hende , lagde sig så tilbage på puden og sov straks ind igen . 
Fra den dag blev hun hurtig bedre . 
» Ved de hvad , «  sagde Teresa en dag til mig , da jeg kom derned .  » Ved de , hvad der har frelst hende ? «  da jeg ikke straks svarede , sagde hun :  » Jo , det var musiken . Det var den hellige musik , som kaldte søvnen over hendes øjne . « 
Jeg indvendte intet derimod , men det så ud , som om hun alligevel tvivlede om , at jeg rigtig troede det . 
» De ved måske ikke , hvilken magt musiken har over menneskers sjæle , «  sagde hun og så forskende på mig med sine store , sorte øjne . Jeg syntes , at hun så ud som en profetinde , da hun sad på sengekanten . rank i byggen , med et rødt tørklæde bundet om det sorte , gråsprængte hår , og dette strenge , højtidelige udtryk , hun altid fik i ansigtet , når hun talte om noget , der lå hende på hjertet . — Maria Assunta lå påklædt på sengen . Jeg så hendes barnehoved på puden bag ved Teresas ryg . Teresa sad og holdt en af hendes små fine hænder i sine . 
» O ! «  sagde Teresa og løftede den hånd , hun havde fri .  » Musiken er en af paradisets aller helligste engle , 

den eneste , der fulgte menneskene på deres hårde vandring på jorden —- ved de ikke det ? « 
» Jo , ser de , «  fortsatte hun .  » Det var den dag , Adam havde syndet . — i , som er protestanter og hedninger , ved dog vel , at Adam syndede ? «  — 
jeg sagde hende , at vi også havde hørt noget derom . 
» Ja , han syndede mod gud , og Eva syndede også .  » Ser de , «  sagde hun , og sænkede stemmen til en truende hvisken .  » De vare ulydige . Gud vidste alt , hvad der skulle tjene menneskene til deres bedste , og han havde befalet dem , at de ikke måtte spise af den forbudne frugt .  » I må ikke «  , sagde han .  » Den dag i spise deraf skal i dø ! — dø ! « 
» Havde de adlydt ham , var måske døden aldrig kommet ind i verden — — hvem ved ? — »  — Teresa tav , og så hen for sig i dybe tanker . Hun syntes at grunde over dette spørgsmål , hun selv havde fremkaldt , og sad og forestillede sig tilværelsen uden døden , sit eget liv uden alle de forfærdelige dødsfald , der havde plyndret det . Men hun syntes ikke at komme til nogen klar løsning af sagen . Hun rystede på hovedet og sukkede dybt .  » Ja «  fortsatte hun .  » I al fald vare de første mennesker ulydige , og gud tålte ikke ulydighed af dem , der vare så ringe , der ikke havde hans visdom , og han sagde til dem :  » Her må i ikke blive længer , ulydige væsener , forræddere må ikke findes' paradiset , bort herfra ! «  — gå ! «  — 
» Det var en hård dom , 'signora , en hård dom at høre for dem , der var fødte i paradiset . Bundt om lå paradisets have med sine utallige træer , med det blanke løv , med gyldne frugter og hvide , duftende 

blomster . — gennem græsset flød livets kilde . Det klare velsignede vand vandede alle træernes rødder , gjorde alle de tusinde blomster på Marken friske og skinnende som stjerner . Der fandtes hverken støv eller hede . Der voksede ingen giftig plante , ingen tarantel gemte sig under stenene , ingen snog lå under blomsterne . 
Alting var fuldkomment . — 
og Adam og Eva så ind mod de svale skygger , der faldt fra paradisets lunde , og mod alle de lyse solstråler , der legede over græsset , de hørte vandet risle fra den uudtømmelige kilde og de vidste , at de måtte bort — bort derfra . 
» De havde rigtignok hinanden , «  fortsatte Teresa .  » Og det er' en stor trøst for en mand og kvinde at eje hinanden og at følges ad , men forbandelsen var den , at de ikke heller kunne tro rigtig på hinanden mere . 
Eva så på Adam og tænkte :  » Han har forrådt sin gud , han kan også forråde mig . «  og Adam så på Evas skønhed og tænkte :  » Hun , som med sin ømhed fristede mig til at synde , fristede mig , så jeg må gå bort fra paradiset , — hvad vil hun næste gang friste mig til ? «  og de trykkede sig op til hinanden , sådan som den ene stakkel kan støtte sig til den anden , skønt de begge nok vidste , at det var ikke nogen støtte . 
Ved paradisets port ventede engelen , der skulle vise dem ud , en stor mægtig engel med hvide vinger , der skød som lyn fra hans skuldre og med et flammende sværd i hånden . « 
Teresa så selv ud som en sådan hævnens 

engel , da hun talte og viste mig , hvorledes engelen bar sværdet . — 
» Foran paradisets port bredte vejen sig ned mod jorden , en stenet , støvet vej , fuld af tidsler og torne , en ganske anden svær og anstrengende vej end den , som går herfra til castellamara — og denne vej førte ned på den ubekendte jord , hvor kun forbandelser ventede dem . — Adam og Eva skulle just til at gå ud ad porten , men da forbarmede gud sig endnu en gang over dem . Det skar ham i hjertet at se dem så fattige og forladte gå bort fra paradiset , og gud vendte sig om og så på englene . Han ville give de syndige mennesker en ledsager med på vejen . 
Alle engle vare samlede på de store Enge under paradisets træer . De stod i store ringe om gud , og længere og længere borte så Adam dem lyse som solskin mellem stammerne . Så snart gud kom gående , kom de flyvende med udbredte vinger som duer , der ville have korn . Og gud så sig om på dem alle og sagde :  » Er der ingen , der vil gå med Adam og Eva ? er der ingen af jer , der vil forlade paradisets glæder for at følge disse stakler ned i jordens trængsler og gøre dem livets byrde lettere . — den , som vil gå med , han træde frem ! « 
Men kun taushed svarede gud . Ingen ville gå med . 
Da så gud sig om igen , og han så med alvorlige , bebrejdende blikke på sine engle .  » Jeg befaler ikke , «  sagde han .  » Jeg kunne befale , men jeg vil , at den som går med , skal gå af sin fri vilje . Kun den , der ofrer sig af sin fri vilje , kan blive en virkelig ven for de ulykkelige . — men er der da ingen , der vil 

forsage sin egen lyksalighed her i himlen og vælge den anden lyksalighed , den at trøste de bedrøvede og være nær ved de ulykkelige og hjælpe dem at bære byrden  ? « 
Alle englene så på hverandre , og så så de sig om , ind mod paradisets duftende lunde , hvor solen og skyggerne legede , og de sukkede alle . Det lød , som om der gik et vindpust gennem løvet . Men ingen svarede . Ingen kunne frivillig vende ryggen til paradisets lyksalighed . 
Da blev gud rigtig bedrøvet .  » Det havde jeg virkelig ikke ventet mig af jer «  , sagde han .  » I som alle se , hvor god jeg er imod jer , skulle der ikke blandt jer findes en eneste , der nu vil være god mod menneskene , ingen , der vil følge dem ud mod deres hårde skæbne . Er der ikke en af jer , som vil træde frem ? «  — 
men i det samme kom der fra dybderne i paradisets lunde en engel gående med faste hurtige skridt .  » Jeg følger menneskene , «  sagde han . — det var musikens engel . Han var dejlig at se på , signora , ung og kraftig . Hans pande var hvid som et blomsterblad , tegnet på uskyldigheden ; men derover faldt håret i tunge , mørke lokker , og hans øjne vare også mørke og bedrøvede , som om en hemmelig , stor sorg boede i ham , en sorg uden synd . Hans stemme lød blød og dyb , på en gang så mild og bedrøvet . 
» Jeg går med menneskene , «  sagde han ,  » jeg vil søge at trøste dem . « 
Og gud lagde sin hånd på hans skulder og så ham ind i hans mørke , længselsfulde øjne . 
» Du , «  sagde gud ,  » Du min engel , som aldrig selv er glad ? « 

» Derfor kan jeg bedre forstå menneskenes smerte , «  svarede engelen . 
» Og vil du ikke længes tilbage til paradiset ? «  spurgte gud . 
» Det vil jeg , «  svarede engelen ,  » Men når jeg er her , så længes jeg bort herfra . « 
» Hvor kan du , som er så ren , elske de faldne mennesker ? «  spurgte gud . 
» Jeg vil lære dem at elske himlen «  , svarede engelen . 
» Og hvorfor kan du ikke selv være glad i paradiset ? «  spurgte gud . 
» Jeg savner smerten , «  sagde engelen ,  » Menneskene kende smerten . « 
» Og hvad vil du gøre for at hjælpe menneskene , «  spurgte gud . 
» Jeg vil synge trøstende for dem , når sorgerne sønderrive deres hjerter , jeg vil påminde dem om striden og farerne , når de vil sove ind i slaphed , og jeg vil stave dit navn i toner , ordene kan ikke udtale det . « 
» Men du vil selv komme til at lide , «  sagde gud .  » Ingen kan leve jordens liv uden at lide . « 
» Jeg ved det «  , sagde engelen .  » Men sådan er det bedst . Jeg længes efter en klang , som jeg ikke kan finde i paradiset . « 
» Gå da , «  sagde gud !  » Du , som frivillig vil tage smerterne ! Min velsignelse skal følge i dit fodspor . « 
Og engelen bøjede sit hoved for gud , og så rakte han Eva den ene og Adam den anden hånd , og gik med dem ud af paradisets port , der faldt tungt i efter dem . — 
fra den dag af fulgte musiken menneskenes vandring 

på jorden . Den så tusinder fødes og dø , den så al den sorg , der kan rummes i de menneskelige boliger , og var tilstede , når glæden for nogle øjeblikke dvælede derinde . 
Når menneskene gribes af en stor sorg , så forstumme de , men da taler musiken . Den udtrykker alt , hvad de ikke har ord for , og da bliver det lettere herinde i det forpinte bryst . Og kan de tænke dem en fest uden musik ? Det skulle være som en nat uden stjerner . Ingen kunne le eller danse , hvis ikke tonerne fulgte med . Musiken er det bedste , jorden har , men den' stiger op imod himlen ligesom røgelseskyerne . Den flagrer og løfter sig op mod sit første hjem , mod det tabte Paradis . Det menneske , der ikke røres af musik , har et hjerte af sten , et sådant menneske skal man ikke tro , ikke vente noget godt af . Musiken kan gøre underværker , signora , jeg har set det mange gange . Den kan presse tårer frem af forhærdede hjerter , og jeg ved selv , hvordan den kan lægge som en blid hånd på ens pande , når det begynder at blive mørkt af fortvivlelse herindenfor . — det var musiken , der jog feberen bort fra Assuntas bryst og kaldte himlens fred over hende . — de så det jo selv ? — de så , hvordan den lukkede hendes øjne ! Det er den , der gav hende sundheden tilbage . « 
» Nej moder , «  sagde Marias milde stemme fra sengen , hvor hun lå .  » Det var den hellige jomfru , der reddede mig , hende , som jeg er opkaldt efter , min navne og beskytterinde ,  » Maria Assunta «  . 

ensomhedens tanker . 
En af de første sommerdage red et selskab , bestående af svenske badegæster , fra et tysk badested op imod de skovklædte højder . Det havde regnet flere dage forud , men nu syntes det at skulle høre op . Himlen var dog endnu bedækket af flyvende skylag ; et lavere , der drev dybt nede over jorden og lidt efter lidt flygtede ud over dalen ; et andet højere , der stod ubevægeligt med små uldagtige skyer , og hvorigennem hist og her den blå himmel kom til syne . Pludselig brøde så solstråler frem og gave alle disse ulige skyformer forskellige farver og toner . Skyggerne blev dybt violette , de grå skyer fik en sølvagtig glans , og alt den uendelige mængde grønne , der væltede sig som skove , Enge og lunde ned over bjerghøjderne mod dalen , fik en ganske særegen gennemtrængende grøn farve . Endnu lå regnen tung på det nysudsprungne løv , men skyerne dreve alt længere bort , og dagen lovede varme . 
Det var en ganske knudret landevej , som førte op ad bjergene til . Forårets vandløb havde furet den , og den var fuld af større og mindre stene , så at man med en vis forsigtighed måtte ride på den . På begge sider var den skygget af skovens høje træer . Askene hang med deres lange kviste ned derover . Bøgene 

spredte de store vifteformede grene med det gennemsigtige lyse løv over de ridende , og fra alt det grønne strømmede en Duft af friskhed , af våd jord , af skovblomster og harpiks , der var styrkende og glædebringende som sommerens første budskab kan være det . 
Det ridende selskab bestod af en ti , tolv personer . 
I spidsen red en ganske ung dame . Hun kunne næppe være sytten år . Hnn red på en livlig brun hest , der var temmelig nydresseret , og bestandig prustede og slog med hovedtøjet . 
Men hun styrede den sikkert med stramme tøjler og skænkede den ikke nogen udelt opmærksomhed . Hun sad med lidt tilbagekastet hoved og så op imod det grønne løvtag over hendes hoved . Under den lille sorte hat bar hun sit mørke hår kortklippet og i lokker . Næsen var kort , munden havde et glad og modigt smil , og de brune øjne , der løftede sig under de sorte øjenbryn , udtrykte kun en følelse : glæde over at være til . Hendes brune kinder havde fået en varm rødme af ridtet , og hele hendes person var et udtryk for våren selv , fuld af forhåbninger , styrke og sundhed . 
Hun red hele tiden et lille stykke foran det øvrige selskab , som om hun var ivrig for at nå op til andre og nye veje og udsigter , der ventede hende deroppe . 
Lige efter hende kom tre unge officerer , der alle syntes at være lige ivrige for at være nærmest ved hende . Men vejen tillod ikke , at man længe red to ved siden af hinanden , og bestandig stredes de tre om pladsen , så at snart den ene og snart den anden var hende nærmest . Når de talte til hende , svarede hun dem med en høj , ungdommelig stemme eller lo glad og klingende af deres bemærkninger , men hun skjæn 

kede dem lige så lidt opmærksomhed som den hest , hun red på . Hun så bestandig fremad og opad , og hver gang vejen blev en lille smule lettere at ride på , satte hun hesten i et hurtigere trav . 
Bagved disse unge mennesker , der åbnede toget , fulgte et par gifte fruer med deres kavalerer . De talte hele tiden . Man afhandlede historier nede fra badestedet , kritiserede de sidst ankomne personer og sparede just ikke på bidende bemærkningev over sin næste . 
To ældre ungkarle , som red på et par udsøgte engelske heste , og som selv var klædte efter sidste engelske mode , samtalede udelukkende om sport , heste jockeyer , væddeløb osv . 
Aller bagest i selskabet red en ung mand alene . 
Han var diplomat i Wien og ansås af sine svenske landsmænd for at være en meget besynderlig fyr . Uag-tet han havde en ganske net formue , deltog han ikke videre i alle den glade østerrigske hovedstads fornøjelser , men han viste just heller ikke nogen særlig glæde ved at træffe sammen med landsmænd . Når svenske rejsende fik noget med ham at gøre , kunne de være vis på at blive behandlede af ham med al mulig høflighed og tjenstvillighed , men han viste tydeligt , at han aldrig længtes efter noget nærmere bekendtskab . Når han havde opfyldt deres ønsker , tog han sin hat og gik . 
Både hans svenske og udenlandske venner anså ham for at være et koldt menneske . En person , der aldrig interesserede sig for nogen slags skandalehistorie , som aldrig havde noget at fortælle om sine bekendte , og med ligegyldighed eller endogså med ulyst hørte på de historier , andre havde at fortælle , kunne jo ikke 

være nogen menneskeven . Han havde rimeligvis nok i sig selv . 
Og hvad var han for en ? 
En middelmådig begavet ung mand uden talent til noget særligt og uden noget særlig fordelagtigt ydre . Han så syg ud , havde en ubetydelig figur og en dårlig teint . Men der var et udtryk af godhed i hans smil og i hans små grå øjne , der indgav tryghed . Blandt fine og gode kvinder , isærdeleshed blandt de ældre , havde han et par virkelige veninder , der i hans taktfulde nærhed befandt sig bedre end ved de andre elegante herrers galante næsvished . 
Nogle mente , at han havde haft en ulykkelig kærlighed til en meget skøn og ophøjet dame , men andre , der kendte ham bedre , påstod , at han var alt for beskeden til at kunne have tilladt sig endogså på frastand at elske bemeldte dame . Han var blot en ensom natur , en af dem , der til det yderste opfylder sin pligt og siden trækker sig tilbage i sin egen grublende taushed . 
Man havde denne dag spurgt ham , om han ville deltage i et rideselskab , og han havde svaret ja . 
Kun et par gange havde han været sammen med disse personer og ikke følt nogen videre sympatti for dem . Den eneste af dem alle , han beundrede , var den unge frøken Ebba , der red i spidsen for toget , men han fandt , at det smukke og indtagende ved hende just var hendes ungdommelighed . Det plagede ham altid at se hende omringet af kurtisører , der kappedes om at sige hende dumme artigheder og lede hendes opmærksomhed hen på sig selv . Han ville ikke være en af dem , der forstyrrede hendes friske ubevidsthed og sorg 

løse glæder ved at diskutere livets spørgsmål med hende eller blive en af hendes kurtiserer . Han ville just helst se hende sådan på afstand , ride alene i spidsen , og , når hun en og anden gang vendte sig , se smilet på hendes kække mund og det glade , barnlige udtryk i hendes brune øjne . Det var ikke for hendes skyld , han var redet med i dag . Det var for at se det sted , som kavalkaden havde sat sig til mål , et hus , der lå højt oppe i skovregionen , og som kaldtes eneboerhuset . 
Der var imidlertid ikke spor af eneboerhus mere , men et lille pittoreskt hotel , hvor værten var bekendt for at servere udmærkede trøffelomeletter og en god vin . 
For nogle år siden havde der i dette hus boet en mand , om hvem nogle sagde , at han var en svensker , andre en elisser . Denne mand , som under sit ophold dér aldrig forlod stedet uden for at drive omkring i skovene , blev af folket kaldt for eneboeren , skønt han hverken bar eremitkappe eller eosenkrands , men gik omkring i almindelige moderne herreklæder . Han gav af og til både penge og fødevarer til de fattige , men han talte aldrig med nogen . Ingen vidste , hvor han kom fra , og ingen , hvor han til sidst var rejst hen , da han ikke senere kom tilbage . 
Han havde lejet huset af en skovfoged , og ved sin sidste afrejse havde han , foruden at have betalt hvad han var skyldig , efterladt en del møbler , bøger osv . , som husets ejer havde ladet stå i den tro , at han en dag ville komme og hente dem . Men hverken han eller noget brev fra ham havde krævet hans ejendom tilbage , og man havde sat de forskellige ting , han havde efterladt , i et særligt værelse oppe under gavlen , 

hvilket han plejede at bruge til studereværelse , når det begyndte at blive koldt om efteråret . 
Skovfogdens søn , der slog sig på gæstgiveri , havde stadig ladet dette værelse stå urørt . Man kunne jo ikke vide , om den fremmede en dag kom tilbage , skønt det nu var 6—7 år siden , at han forsvandt . 
Den unge mand , der nu red sidst i toget , havde hørt tale om dette og fået lyst til at se det sted , hvor eremitten havde boet . Måske han virkelig havde været en landsmand af ham  ? Måske han engang kunne give hans slægt eller venner oplysning om ham . I ethvert tilfælde ville han gerne se , hvordan der så ud på et sted , hvor et ensomt menneske så længe havde levet alene . 
Længere og længere slyngede vejen sig op imod højden , indtil den standsede ved et plateau , hvor skovfogedhuset var beliggende . Det var en åben grøn plads , hvor det mørke træhus lå med små altaner og udspringende trapper . En lille have med indhegning mod skoven gik terrasseformet ned ad bjerget , og der over havde man den videste udsigt . 
Skove på skove oppe og nede styrtede sig som grønne bølger i et umådeligt hav ned fra alle højderne imod dalen . Granskove med deres takkede linier , bøge og egeskove med de bløde , svulmende konturer afløste hverandre , og derunder dalen med floden , der gennemskar den som en slynget lysstribe . Der bagved strakte sletterne sig , grønne og frugtbare , så langt øjet kunne se , indtil horizonten begrænsedes af en lang række blå bjerge , ikke høje og takkede som bjergene i Schweiz , men som en ny bølgerække , der havde rejst sig mod himlen og var blevet stående . 

endnu havde løvet de særegne personlige farver , som sommerheden ikke havde udslettet . Egene skiftede i bronze , bøgene skinnede lysegrønne , Aske og elme i mere blågrå toner . Der var en uendelig farverigdom og afveksling , som endnu mere stod frem gennem de mange brydninger i striden blandt skyerne deroppe . Et øjeblik kunne alt ligge som indhyllet i et slør med dæmpede farver , men så lyste det hist og her . En eng skinnede gnistrende grøn , floden dirrede som sølv , store dunkle skygger lagde sig ned over alle granskovene , kirker og gårder sprang frem som hvide punkter , alle forskellige farver viste sig med en kraft og glans , så det blændede en . 
Man var stået af hestene og var gået op i den åbne frokoststue , hvis altan vendte ud imod landskabet nedenunder . 
Damerne udstødte små henrykte råb . Deres herrer betragtede udsigten med hænderne i lommen , og de to ungkarle med engelske ridedragter havde fået fat i sønnen i huset , en opvarter fandtes ikke , og diskuterede ivrigt med ham om programmet for frokosten . 
Man kom til det resultat , at trøffelomelette , foreller og koteletter med gemyse ville tilfredsstille selskabet . Dertil udbad man sig en anselig mængde flasker af stedets berømte vin og håbede på , at værtinden selv ville opfinde en passende dessert for damerne . 
Imidlertid var frøken Ebba straks rendt ned i haven . Der var et asketræ , hvori man havde indsat små træklodser , så at man kunne klattre op deri og finde en hvileplads på en lille bænk højt oppe mellem grenene . 
I et øjeblik var hun oppe i træet . Man så fjerene på hendes sorte hat svaje deroppe . 

» Jeg ser mere end alle i andre ! «  råbte hun fornøjet .  » Men her er ikke plads til flere end til mig ! « 
Det sidste var sagt til de tre løjtnanter , der stod og stirrede op imod trætoppen som tre jagthunde , nålen kattekilling er flygtet fra dem . 
Imedens man tillavede frokosten , samtalede selskabet på altanen og i værelset der indenfor . Man undersøgte alt , hvad der fandtes , kritiserede de simple møbler og fotografierne på væggen , der formodentlig fremstillede de forskellige individer af skovfogdens familie . Herrerne fik fat i et par nummere af  » Fliegende blætter «  , og man fordrev tiden så godt , man kunne , medens den bjergfriske skovluft strømmede ind fra alle vinduer og døre , og solen mere og mere jog alle skyerne på flugt . 
Den unge mand , der var kommet for at se eneboerens hjem , var gået ud i køkkenet og havde fået værtinden i tale , der stod ved ildstedet og var i færd med frokosten . 
» Ja så , Herren vil se hans værelse , «  sagde hun og tørrede hænderne , som hun just havde slået æggene itu med , på forklædet . 
» Ja vent et øjeblik , jeg skal selv gå med . « 
Hun gav nogle ordrer til pigerne i køkkenet , tog en nøgle ud af nøgleknippet , som hun bar ved beltet , og gik foran ham op ad trætrappen , der førte til husets øverste værelser . 
Da de vare komne op på et stort loft med skrå vægge , hvor der lugtede stærkt af varmt træ , åbnede hun en dør og bad ham træde ind . 
» Her boede min svigerfaders gæst , «  sagde hun .  » Kender Herren måske noget til ham ? « 

den unge mand oplyste hende om , at han ikke vidste det mindste om ham , men interesserede sig for alt , hvad hun kunne fortælle ham , — han havde jo været svensk ? 
Den fede værtinde trak på skulderen . 
—  » Man siger det , svensk eller norsk eller elisser — nå , det er vel omtrent det samme ! « 
Om ham var der forresten ikke meget at fortælle . — han havde været en fyrreogtyveårs mand , da han kom til egnen , havde fundet behag i dette hus og lejet det af den afdøde skovfoged , som nu var flyttet ind i et andet , længere inde i skoven . — han havde betalt godt for sig , altid opført sig venligt og artigt , men egentlig aldrig indladt sig i fortroligere samtale med nogen . I de år , han havde boet her , havde han aldrig forladt stedet og aldrig modtaget besøg af nogen . Da han sidste gang rejste , havde han sagt . at han ville komme tilbage , men han havde aldrig vist sig senere . Her var de møbler , han havde efterladt . Herren kunne selv se ! Det var det eneste , der . var hans eget . Husets øvrige bohave havde han lejet af ejeren . 
Der var et lille skrivebord ved vinduet med to skuffer , en boghylde på væggen , indeholdende et dusin bøger , en bekvem lænestol og et par andre bredsædede stole — det var det hele . 
» Må jeg blive lidt heroppe ? «  , spurgte den unge mand . 
» Så længe de vil , «  svarede konen .  » Der er bøger , hvis de kan læse i dem , og der findes en , hvori han selv har skrevet — hvis de forstår hans sprog . — men gud bevares ! her står jeg og snakker og glemmer omeletten  ! — det ville være ude med mit gode rygte , hvis 

nogen anden end jeg selv skulle lave omeletten ! — undskyld mig ! « 
Hun gjorde en ganske graciøs bøjning med hovedet trods den tykke Hals og den dobbelte hage , og skyndte sig ned til sine forretninger i køkkenet . 
Såsnart han var blevet alene , åbnede han vinduet . Der var en underlig beklemt luft i værelset , der ikke i lang tid havde været beboet , og han slog begge vinduerne op , for at der kunne strømme så megen frisk luft ind som muligt , her oppe fra set var landskabet endnu mere storartet . — man fik et indtryk , som om hele jorden lå for ens fødder , men så fjernt , så tavst . — man så alt , men man hørte intet . Menneskene og deres boliger vare så uendelig langt borte . 
Her havde altså denne ensomme mand levet ; alene i denne store taushed ! 
Han så sig om i værelset . 
Intet billede , intet klædningsstykke var blevet tilbage som minde om den , der havde boet der . 
Nøglen til skrivebordet hang på et søm på indersiden af bordet . 
Han åbnede skufferne . 
Der lå et par blyanter , et vestespænde , en lille porcelænsskål , hvorpå der havde været revet grøn farve , det var det hele og just ikke videre oplysende . 
Hans øjne faldt på boghylden , og han tog bøgerne ned , den ene efter den anden , og læste deres titler . 
Der stod i broderlig forening imellem hverandre bibelen , Jean Jacques Rousseau , Byrons og Goethes digte , samt adskillige biografier af højst forskellige personligheder . Desuden en fysik , en botanik og nogle udenlandske revner . — men midt imellem disse bøger faldt 

hans øje på et uindbundet bind . Det så ud som en almindelig skrivebog af dem , der anvendes i skolerne . 
Han åbnede den og læste . 
Det var skrevet med en temmelig stor håndskrift , ikke smukke , men læselige bogstaver , og syntes at være en dagbog . Den var ofte begyndt og afbrudt igen , og til sidst forladt ufuldendt . Da han havde læst et par sider , forstod han , at den var skrevet her af den mand , som havde tilbragt så lang tid alene på dette sted . Papiret var blevet gult og blækket var begyndt at blegne . Hvor det menneske var , der her havde nedskrevet sine inderste tanker , kunne ingen oplyse om ; rimeligvis var han ikke mere i de levendes tal . Et øjeblik holdt den unge mand inde . Det forekom ham næsten som en taktløs nærgåenhed således , uden tilladelse af personen selv at sætte sig til at læse de udtalelser , som han sandsynligvis aldrig havde bestemt for andre end sig selv . Men interessen , nysgerrigheden fik overhånd . Også han selv var jo en ensom mand . Han havde fra første øjeblik følt en hemmelig sympatti for den ubekendte , der havde levet her , og det var med en følelse af ærbødighed og deltagelse , at han satte sig til at læse hans dagbog . 
Den begyndte således . 
Maj 18 . 
Min elskede har bedraget mig . Min bedste ven har forladt mig . Enhver af de andre har nok at gøre , hver med sit , og jeg er alene . At være alene midt i menneskevrimlen er noget uhyggeligt . Det er hverken Sam 

livets lykke , eller ensomhedens ro . Da er den virkelige ensomhed i naturens stilhed bedre , og den tror jeg at have fundet her . 
Jeg ved , at mange ville sige til mig :  » Er det ret ? skal en mand i sine bedste år drage sig tilbage fra virksomheden mellem mennesker ? Alene eller ikke alene , så bør enhver give sit bidrag til det store menneskelige samarbejde . Ingen har lov at trække sig tilbage . «  jeg indrømmer , at det ville være bedre og smukkere at opoffre sig og , skønt man selv er ulykkelig , forsøge på at arbejde for andres lykke . 
Det er i det hele taget altid bedst at gøre det bedste , — men desværre , hører jeg ikke til de bedste ! — jeg er en af de svage , der ikke er stærk nok til at røre mig efter alle de slag , jeg har fået . Sommetider forundrer dette mig selv . Det forekommer mig , at efter at jeg har gennemlevet de store sorger , skulle de små ikke gøre videre indtryk på mig , — men det er tværtimod ! Jeg har lidt så meget , min hele sjæl er så forpint og øm , at den mindste falskhed eller uretfærdighed får mig til at vride mig af smerte . 
Man har sagt mig , at mennesker , der længe have lidt af en svær sygdom , få en lignende følsomhed i deres legeme . Et lille stød , hvorover et raskt menneske ville smile , tilføjer dem et pinligt onde . 
Alt derude i verden er for mig påmindelser , der bestandig bringe mine sår til at bløde på ny . 
Et menneske , der i bunden er så melankolsk og så håbløs som jeg , gør holler ikke andre lykkelige . 
Det er en fuldkommen falsk tro , at pessimisterne kunne tjene menneskeheden , om de end have den bedste vilje dertil . Kun den , der selv er frisk , kan 

hjælpe de syge , kun den , der selv er glad , kan trøste de bedrøvede , , det vil sige , han må være opfyldt af en sand og forhåbningsfuld glæde for sig selv og andre . 
Mennesker misforstå så ofte glædens betydning . Glæden er den dybeste alvor , den uforgængelige tro på det godes sejr trods alle tilsyneladende nederlag , evnen til at kunne glemme sig selv og sine egne sorger for at tjene gud og mennesker . 
Denne glædens rigdom har jeg fundet hos mange ulykkelige , fattige og syge , hos mennesker , der efter menneskelige begreber ikke havde noget som helst at glæde sig over . Sådanne mennesker er menneskehedens velgj ørere . 
Desværre er jeg ikke nået til denne alvor , til denne levendegørende glæde . Jeg føler min kraft brudt efter mine egne personlige sorger , og jeg må behandle mig selv , som man behandler en patient , — jeg må skaffe mig ro . — måske kan jeg engang blive stærk nok til at vende tilbage i vrimlen . 
Hvor velgørende naturens stilhed sænker sig over min oprørte sjæl 
her er fuldkomment stille ! 
— — det har regnet hele natten og det regner endnu . — her oppe fra ser man regnens fald i milelange striber , højt oppe fra skyerne og ned til dalens bund . — stride og jævne , uhørlige herfra hvor jeg sidder , falde de mange millioner dråber ned over jorden . — jeg har ligget vågen i nat og hørt derpå ; ikke et øjebliks ophold ! 
Hvor denne overflødighed i naturen er velsignende ! 

det er noget andet end det forsigtige , nøje strøgne mål , hvormed menneskene tilmåle hverandre . De er altid så bange for at give for meget , for megen kærlighed , for meget venskab , for megen deltagelse og kos . — man kunne jo muligvis misforstå dette , hvis man blev for generøst behandlet , man kunne gøre sig for store forhåbninger , regne på for megen opofrelse , blive opblæst af selvtilfredshed og forfængelighed ! — jeg ved intet ynkeligere end denne belærende forsigtighed , hvormed menneskene møde hverandre . Hvor megen varme har ikke al denne forsigtighed afkølet , hvor mange kraftige unge Spirer har den ikke fået til at visne ! Disse halve løfter , denne halve deltagelse , denne halve Ros , som hverken indgiver tryghed eller mod , er alt . hvad menneskene mene at have råd til at give hverandre . 
Naturen måler anderledes ! Den øser ud af sin uudtømmelige rigdom til alt og alle . — her har i ! og endnu mere ! og endnu mere ! «  hvad bryder den sig om , at så meget af dens gode gaver falder på stene . 
Det styrter ned , til regnen ikke blot har nået overfladen af jorden , men trængt dybt , så alt , som lever og gror , kan få kraft til at vokse . Når nu solen kommer efter alt dette , da vil det vise sig , hvad denne rige regn har udrettet , der ikke måler med menneskenes lille forsigtige pæglemål , men med himlens ædelmodige , kærlighedsfulde mål ! 
Nu er det forbi ! — to døgns regn og to døgns solskin , og alle skove er udsprungne . 

jeg sad og lyttede til , hvordan regnen blev sagtere og sagtere , indtil den døde hen i en hvisken . Derefter kom skovens egen regn , da . Kvistene rystede alle overflødige dråber af sig , som om de også ville give noget af al den rigdom , de havde modtaget . 
Himlen stod bleg , i en fin sølvfarve , men pludselig udbredte der sig et stærkere lys , en sagte varme opfyldte luften , og solen med en glans som gud selv viste sig i al sin herlighed ! 
Med hvilken jubel den sprængte de sidste tåger ! De opløste sig og faldt ned som klædebon for dens fødder . Og solen fyldte hele himlen , hele luften . Den sendte sine stråler op at kysse de stejleste bjergtinder og trængte ned til den mindste lille plante i dalen . Og alle urter , buske og træer kom denne varme i møde . Så megen godhed kunne intet modstå . Knopperne svulmede og bristede , og ethvert træ sprang ud og viste sin taknemlighed på sin egen måde . Bøgene væltede frem med deres skinnende , bløde løv , der hvælvede sig som til et lykkens tempel , egene kom stikkende med små faste , brune skud , birkene oversåedes som med idet lyspletter af spæde blade på de lange , svajende kviste . Linde og elme , popler og Elle , alle kom hver på sin måde frem for at smile til solen . Kun askene er endnu forsigtige . Deres løv vil ikke rigtigt krybe frem af hylstret . De høre til dem , der skal have tid at betænke sig . 
Jeg vandrer omkring i al denne rigdom og studerer dens mangfoldighed . Det styrkende og forfriskende i . Naturen er just denne utrolige mangfoldighed . Den kan være dejlig på så uendelig mange forskellige måder . 
Menneskene forstå ikke dette . De ville have det 

på en måde . Hver tid , hvert parti , hver nation vil have det på en bestemt måde for at indrømme , at det duer . De forstå ikke skønheden i den blandede skov . 
De sige til hverandre , som om jeg ville sige til træerne :  » Du er en eg . Jeg ser det ! men det er galt . Hvorfor er du ikke en bøg ? Egen har mørkere løv , mere knudrede grene , en stærkere vækst end bøgen ; men bøgen , hvilken elegance og fornemhed ! Hvilke lyse , silkebløde blade . Ser du , sådan skal man se ud ! Se at blive en bøg , så snart som muligt ! « 
Ville der være nogen mening i en sådan tale ? 
Menneske kunne aldrig tage en ting , sådan som den er . De ville altid have den på en vis , forudsat måde . Nogle ville have det fornøjeligt og morsomt , andre søge blot bidende sarkasme og tendenser , og andre atter ønske kun at få lejlighed til at udgyde tårer . 
Hvor ofte har jeg ikke hørt en sådan dom fældet over en bog : 
» Hvorfor er den så sørgelig ? den burde have været glad ! « 
Eller :  » Hvad skal man med den lystighed ? Vi ønske indignation og straffedomme ! «  osv . 
Har et menneske skabt noget ud af sin egen natur , så ligner sandsynligvis arbejdet arbejderen . 
Er det sandt , så må man kunne glæde sig derover . Men derom spørges mindst . Ethvert parti kommer med geværet på skulderen og spørger om  » Parolen ? «  kender man ikke parolen , så skydes man ned . 
» Man kan ikke plukke figen af tidsler eller vindruer af tjørne «  , står der i bibelen ; en evig sandhed som alt , hvad gud og naturen taler . 

skovfogden her siger til granerne :  » Voks op til dygtige , velskabte grantræer , ellers hugger jeg jer ned ! «  men han siger ikke til nåletræerne , at de skulle blive løvtræer . 
Menneskene ville have lutter grantræer , som stikke , eller lutter løvtræer , eller bare småkrat , og så slutte de sig sammen i hemmelige selskaber og sværge dyre eder på , at de ville udrydde alt det andet , som de ikke tåle . Mange forskrækkes over disse trudsler , der komme snart fra den ene og snart fra den anden side ; men naturen tager alle sådanne anfald med ro . Den ved , hvor fuldkommen kraftesløse de er . Naturen har den ro , som sandheden giver . 
Naturen er sand . Menneskene er ikke sande . De er løgnagtige og indskrænkede . 
De lave sig en eller anden uniform , der skal passe for alle . Er den , der skal trække den på , for høj , så hugge de benene eller helst hovedet af ham . 
Skovfogden her er en klog mand . Han ser hvilke stærke unge træer , der behøve luft og plads . Han skaffer dem det ved at hugge det visne og rådne bort . 
Skoven gør indtryk af at vokse vild og passe sig selv , men hvis den gjorde det , ville den ikke være så smuk , som den nu er . Det kalder jeg en god opdragelse  ! 
Men hvordan opdrage menneskene deres børn ? Spørge de efter hvad deres forskellige natur og begavelse behøve  ? I dusinvis , i hundredvis skokkes de sammen for at lære alt på samme måde . Spørger 

man , om de særlig have evner til det tteoretisk «  eller praktiske , til det spekulative eller kunstneriske ? Nej , langt fra ! « 
» Det ville være for dyrt og for besværligt , «  svarer man mig ;  » især for dyrt ! Ved skoleopdragelsen kan man ikke tage hensyn til den enkelte . « 
Men er det også økonomisk at lade så mange tusinders evner , og mulige store evner gå til grunde for at nivellere dem ind i massen ? Ethvert barn har mulige evner i sig , hvis de i tide blive observerede og styrkede , men nu behandles de bløde og hårde , de træge og hurtige , de gode hoveder og de gode viljer ganske på samme måde . 
Man skal blot ikke kalde dette civilisation ! Der vil komme en tid , da man vil se tilbage herpå som højden af barbari . 
Hver morgen venter der mig nye glæder . Jeg går omkring og ser hvilke fremskridt træerne have gjort i nattens løb . 
Aldrig før har jeg så nær ved og så længe observeret de forskellige træer og planter , og dog troede jeg , at jeg kendte dem godt . Men menneskene se i Almindelighed meget lidt på naturen . Jeg vil vædde på , at ikke en af tyve vil kunne sidde i sin stue og sige mig forskellen på et pile- og et poppelblad , på en Alm eller en el 
denne slaphed i observationen er grunden til den lethed , hvormed det store publikum fordøjer dårlig litteratur , dårlig poesi , dårlig kunst i det hele . 

de mærke ikke , hvor få af disse forfattere og kunstnere , der egentlig have set på livet og naturen og fortælle sandheden derom , skønt de optræde med fordring på at have gjort studier efter virkeligheden . Jeg lider ved alle de synder , de bestandig begå imod naturen , og jeg er ked af bøgerne . 
Her i skoven overraskes jeg hundrede gange om dagen af ting , jeg ikke har set eller vidst før , af nye sandheder , der fylde mig med beundring og glæde . Hvilket arbejde , hvilken kraft og" Lethed ! Alt synes at gå af sig selv i et par dage og er dog forberedt gennem lange måneder og år . Derfor bliver også resultatet så herligt . 
Blomsterne er komne . Engene stå fulde , skovene stå fulde . På hver lille åben plads inde i skovdybet lyser det af millioner blomster i alle farver og former . 
Hvor forfriskende det er at se al denne skønhed , som ikke tænker på at blive set , som lever og dør uden at bryde sig om , hvorvidt et eneste menneske er gået forbi . Denne skønhed , som har nok af lykken ved at være til og ikke ønsker noget mere ! Nu på frastand synes det mig , som om menneskenes hovedsagelige og vigtigste ønske var det at blive bemærkede . Hvilke kunster gøre de ikke for at trænge sig frem , for at få første plads , blive omtalte , populære , være en af dem , som have magten . 
Jeg har set mænd kunne ofre deres kærlighed , deres livsanskuelse , deres religion for at få de fleste 

stemmer ved et valg . Jeg har hørt dem lyve , forandre meninger for hver gang vinden slog om , fornægte både sig selv og sine venner for ikke at forsømme et af de lykkelige øjeblikke , hvor de muligvis kunne blive bemærkede . 
Denne berusende følelse at kunne sige :  » her står jeg , jeg taler ! det er mig , de se og høre på , mig de råbe bravo til ! « 
For at opnå et sådant øjeblik , kan man ofre alt .  » Le roi est mørt , vive le roi ! «  er det ikke barnagtigt , er det ikke ynkeligt ? 
Jeg gik over en eng dybt inde i skoven i dag . Græsset stod højt og silkeblødt , en del deraf havde i stilkene en rødlig , metalagtig glans . Derimellem lyste margeritter som store hvide stjerner på de lange stilke . Blåklokker med blomster op ad hele stængelen , kløver med tykke purpurfarvede blomsterhoveder , skarntyder med de slørlette , flade blomsterkroner , violette eg gule vikkeblomster , guldglindsende hieracium , og desuden en uendelighed af små , og store blomster havde her vævet et tæppe af den skønneste farvesammensætning . 
Solen lyste derpå , en sagte vind strøg hen derover , som om den klappede alle disse bøjelige blomsterstængler , og store brogede sommerfugle flagrede lydløse som løsrevne blomsterblade i den varme luft . 
Den krydrede friske Duft fra denne stille , højtidsklædte plads slog imod mig . Dette sted var ikke bestemt til at ses af nogen , og dog havde hver plante stræbt efter den størst mulige fuldkommenhed . Nogle få dage skulle denne skønhed stå og derefter visne eller mejes bort ; men for disse få dage havde engen 

klædt sig i en pragt , mod hvilken  » Kong Salomon i al sin herlighed «  var intet . 
Dette er at leve og arbejde på den rette måde . Ikke at spørge efter  » for hvem ? «  eller  » for hvor længe ? «  at stræbe efter den størst mulige fuldkommenhed uden at tænke på at blive set eller husket , at leve livets korte lykke uden angst for snart at skulle dø . 
Leve og arbejde menneskene således ? Jeg sneg mig ud i kanten af engen for ikke at træde en eneste af disse blomster ned , og så listede jeg mig ind i skoven igen som en ubuden gæst , der uden at ville det er blevet vidne til uskyldighedens ophøjede glæde ! 
En sådan morgen ! Duggen er faldet tæt i nat . En let tåge , som tidlig i morges lå over skovene , er faldet ned som et slør i dalen , og derover stråler nu en pletfri himmel . 
Fuglene synge i munden på hinanden , som om de forgæves anstrengte alle deres kræfter for at udtrykke , hvad de føle denne lykkelige morgen . 
Alting dufter og vifter ! Alt er så friskt og fuldkomment . Det er som en åbenbarelse af naturens evige ungdom , dens uendelige genfødelse . 
Jeg gik ind på den lille sti over mosset i granskoven . På en gang lød et par skud . Fuglesangen standsede midt i den største jubel . Endnu et par skud , og menneskeskridt lød på vejen . Det var jægerens lille søn , der morede sig med at gå med en bøsse og skyde efter sangfuglene . I vild forfærdelse 

fløj de op rundt omkring og flygtede ind mod en sikrere ensomhed . 
Jeg talte med drengen og søgte at få ham til at opgive den fornøjelse at jage fuglene bort . 
Han så på mig med et mistænksomt , fjendtligt udtryk , som om han lyttede til et halvtosset menneske , men han svarede ikke . Så fortsatte han sin vej , og en stund efter hørte jeg bøssen knalde på ny og så Køgen drage som en blå stribe op imod den klare luft . Dei- var tavst i skoven . Alle fuglene vare forsvundne . 
Dette er menneskenes måde at glæde sig i naturen 1 
længere op ad dagen red jeg ind over højderne til egne , jeg ikke havde set før . Synet er overalt det samme : skovklædte højder med vide udsigter over Sletten og bjergene længst borte , — men i uendelig opfindsomhed har naturen varieret dette ttema . Rytmen i højdernes linier forandrer sig bestandig , løvskovene og fyrreskovene blande sig og skille sig ad på tusinde måder ; det herlige syn over Sletten viser sig i alle slags forskellige rammer af den nærmeste vegetation , og skyer og solstråler kaste så mange vekslende belysninger derover , at landet gør indtryk af at være et stort hav , der er i bestandig bølgegang . 
Altid det samme og dog evig foranderligt ! Dette er naturens lov . 
Menneskene ville søge det nye i at opfinde , hvad der aldrig har været sagt eller fremstillet før . De dårer ! Intet er nyt under solen . Fra tidernes begyndelse til deres ende vil menneskesjælen altid være sig selv lig , kærlighed og had , mod og forsagelse , smerte og glæde , altid det samme . Det gælder blot om at se det med sine egne , ikke med andres øjne , da 

bliver det nyt og mærkværdigt . Ethvert barn , der fødes , går ud for at opdage verden på ny , denne verden , der altid må forblive den samme , så længe den er underkastet livets og dødens lov . Så længe børnene er små , se de på deres egen måde , og livet skænker dem uendelige overraskelser ; siden lære de sig at se og tænke som deres forældre , deres lærere , deres parti og nation , og da har det intet nyt at fortælle . Men så kommer en og anden og tænker :  » Det er da mærkværdigt , at man ikke skulle kunne hitte på noget nyt ! «  og han anstrenger sin hjerne for at finde mærkelige motiver , underlige situationer , unormale , vanskabte forhold for at frappere med noget nyt . 
Jeg har i livet kendt et eller to originale mennesker . Det ejendommelige ved dem var just det , at når de sagde den simpleste sag på den simpleste måde , så forekom den mig ny og slående . Den var ligesom for første gang opdaget af dem og sagt på deres måde og fik også nu for mig en uventet og frisk betydning . 
Det er kun tomheden , der efterstræber det ekstravagante . 
Jeg red i tanker og standsede ved et lukket led . To halvvoksne børn , en dreng og en pige , skyndte sig frem for at åbne det for mig . 
Jeg havde kun et pengestykke hos mig , som jeg kastede til dem og bad dem dele det . 
De styrtede begge frem for at tilegne sig det . Da jeg vendte mig om på hesten , så jeg , hvordan de sloges heftigt for at tage det fra hinanden . 
Drengen var større og stærkere , pigen smidigere og hurtigere . 

da jeg drejede om vejen , sloges de endnu . 
Selv herude i ensomheden mindes jeg bestandig om det menneskelige samfund , jeg har forladt . 
Juli . 
Alt i naturen er nu færdigt og står på sit højdepunkt . I timevis kan jeg sidde i skovens taushed . 
Under granerne har den grønne skygge på mosset et mørke , der dog endnu i sit største dyb bevarer farven . Kulsort er intet i naturen . Men midt igennem dette mørke trænge så lysstrålerne med en kraft og jubel , som kærligheden kan trænge ned i et dunkelt menneskehjerte . Græsset får en glans , som om det blev tændt af solstrålerne , og de gule blomster gnistre som lyspletter . Denne modsætning og sammenklang af det dybeste mørke og det mest intensive lys har jeg aldrig set så stærk som i granskovene . Det fylder mig med en ejendommelig rig , tilfredsstillet glæde , som en fuld akkord , hvori ingen tone fattes . Det er måske også en af livets højeste glæder denne at sidde i skyggen og se solen ; at gå i solen og vide , at skyggen er nær ! 
Heden har en tid været trykkende . Det er , som om den samlede sig tættere og tættere nede i dalbunden . Dage og nætter uden en dråbe regn . 
Over de fjerne bjerge antager himlen en tyk , gråblå farve , hvori de store hvide og lilla skyer tårne sig op uden bestemte konturer . 
Overalt en underlig ængstende stilhed . Naturen grubler på noget , som den ikke kan få forklaring 

på . Det ligger tungt på dens hjerte . Sådan har nu alt været længe . Om natten kan jeg ikke sove . Jeg vågner som i angst for en snart forestående ulykke , og hvilken ulykke skulle kunne ramme mig ? Jeg har intet mere at miste . 
Om morgenen vågner jeg uden at være forfrisket . Skoven er varm og dunkel . Himlen sender ikke den mindste luftning , og fuglene tie . Naturen venter også på noget forfærdeligt ! 
I dag kom befrielsen — tordenen ! — luften havde nået højdepunktet af varme . Himlen mørknedes mere og mere , og den lange række skyer , der stod som en gigantisk bjergkæde over jordens lave bjergkæde derunder , fik lysende , blodige rande . 
Så kom det dæmpet rullende , det første lange tordenskrald . Alle højder gjenløde svagt . Det var , som om jorden sukkede til svar på himlens opråb . Endnu et par tordenskrald nærmere , længere udholdende , og nu begyndte det for alvor ! Det lød , som om en verden af giganter førte krig indbyrdes . 
Voldsomme , sønderrivende fulgte skraldene på hinanden , og lynene krydsede hverandre så tæt , at de syntes at være overalt , hele luften zittrede af lysstråler . Violetsorte lå skovene over højderne , hvor skyerne bestandig trykkede sig dybere ned , som om de ville kvæle jorden . Uvejret brølede og slog , det tumlede sig i vildt raseri op og ned ad de lange skovhøjder . Lynene styrtede sig ned over skovene , og hvor de faldt , lød lange splintrende knald , som om jorden skulle revne . 
Næsten en time rasede det sådan , og først da kom regnen . 

i hårde , raslende dråber slog den først hen over jorden , og så styrtede den ned . Vred , hensynsløs , som i løssluppen lidenskab brusede den ned over skovene . Først i vild heftighed , så græd den sig mæt og træt , og så ophørte den aldeles pludselig . 
Tordenen havde trukket sig tilbage . Fjernt over bjergene gjorde den endnu sine sidste mumlende indvendinger , og så tav den ganske . 
Solen steg frem som af et bad . Var det virkelig samme hede , trætte sol som i går ? 
Naturen lo overalt imod mig med tårer i øjnene . Nu var det overstået , nu kunne den begynde at leve igen . 
Jeg har altid elsket tordenen ! Den siger Tingen rent ud ved dens rette navn . 
Den slår sine store slag , græder alle sine tårer og går ikke , før luften er renset og alting er blevet klart . 
Om menneskene ville gøre ligeså ! Om de ville give smerten og sorgen tid til at rase ud . og ikke straks komme med deres små medicinflasker , der skal kurere alt ! 
Men de have hverken tålmodighed med sorgen eller glæden . Alt , hvad der er stærkt , generer dem , det skal dæmpes , afkøles , indelukkes . 
Det er hverken komme il faut eller velopdragent at have en stor sorg eller en stor glæde eller en retfærdig vrede . Alt sådant tager så megen tid , og man holder mest af hastværksarbejde . 
Og så tror man , at man kan læge et hjertesår ligeså let som man klinker en gammel kop , eller at man kan nedtysse en uretfærdig undertrykkelse , der lige 

så sikkert vil komme til at strømme over som en flod , man sætter dæmning for . 
Nej , tordenen forstår det ! Den ved , at hvor alt for megen kval har samlet sig , der må den have luft , og jo mere luft den får , des sikrere kan man håbe , at det engang skal klare . 
Hvad tjener al denne halvhed til , som menneskene lade sig nøje med ? Ved de ikke , at halvgjort arbejde altid efter kort tids forløb må gøres om , og huske de ikke , at et alt for længe indestængt onde må eksplodere ? 
En aften med tåge i skoven ! Den kom fra dalen og strakte sig lidt efter lidt over hele Sletten , så alt så ud som et grænseløst hvidt hav . 
Fuldmånen stod på himlen og kastede hist og her besynderlige forvirrende lysfloder over jorden . Overalt en drømmeagtig stilhed . Jeg fandt ikke vejen og jeg kendte ikke længer skoven . Vandløbene lå i mørke , gangstierne lyste som vand . I fantastiske , bestandig foranderlige former giede de hvide tåger mellem stammerne . Højt oppe mellem de lette skyer sås en og anden funklende stjerne , der selv syntes at glide med skyerne over himlen . Jeg gik ikke længer . Jeg stod stille og lod denne drømmeverden svæve mig forbi . 
Ak , mine kjærlighedsdrømme ! hemmelighedsfulde , uforklarede ! jeg føler det , at endnu elsker jeg jer mest af alt ! 
Så længe dagslyset stråler , så længe alle de mangfoldige ting i naturen kan fængsle mit sind , da kan 

jeg tænke , undersøge , beundre ! Men natten kommer , og det hemmelighedsfulde trækker sit slør over hele denne virkelighed , hvori jeg lever , og det er , som om den aldrig havde været til . 
Drømmene er de sande . Det er dem , der sove dybest i mit hjerte , og som nu , når alt er stille og tilsløret , vove sig frem . Længslen , smerten , alting er det samme , nu og altid ! Jeg strækker mine arme ud imod eder , mine elskede drømme ! Jeg tilhører jer ! 
Tågerne spredes ikke . Jeg lægger mig til sidst til hvile for at sove ind , hyllet i mine drømmes kåbe . 
Høsten er kommet ! Heden , støvet er borte . Himlen har en glasagtig klarhed . Træerne begynde at rødme , at gulne . Om morgenen ligger en strid dug som en heftig , kold gråd på græsset , bækkene svulme og komme raslende , metalklingende ned over stenene . Det Dufter af det våde Mos , af det visnende løv , en overvældende , hjerteskærende Duft , der presser lårene op i mine øjne . 
Alt er endnu så stille og skønt , men døden kommer snart . 
Det er dens blodige indskrift , som kan læses i det purpurfarvede poppelløv . 
Naturen dvæler ved dette sidste farvel . Det er som en afsked fra en elsket ven , hvis hænder man ikke kan slippe ! endnu et blik ! endnu et ord ! det skal jo blive det sidste ! Hvor forfærdeligt at omfavne hinanden for sidste gang ! 
Overalt hører jeg røster1 omkring mig . Det hvisker 

fra birkene , det skælver i poplerne , det rasler i angst fra espene , og derover suse fyrrenes kroner med lange , højtidelige toner . Hvor skønt naturen dør ! 
Det er årets dejligste digt . Det har afskedens hele pattos og dødens højtidelighed . 
Vårens løfter og sommerens lykke kan man tvivle på . Høstens farvel tvivler man ikke på . 
Dette er sandhedens alvor , der uimodståelig træffer ens hjerte . 
Farvel livets skønhed ! Kærlighedens og lykkens drømme ! Som visne blade falde i alle ned i høstens opsvulmede strøm og flyde ned imod havet . Det hjælper ikke at stride imod længer . Kraften er forbi . Naturen bøjer sit hoved og dør . 
Og vi mennesker , vi lægge så stor vægt på vort eget livs smerte , vi bæve for døden . Hvilken betydning har det vel , om en mere eller mindre af de mange millioner lider eller dør ? Hvorfor klage derover ? hvorfor søge efter menneskenes medlidenhed og deltagelse ? Lær af naturen at lide , at dø , at forsvinde i taushed . 
Her afbrødes den unge mands læsning af en stemme , der kaldte nede fra trappen . 
» Hr . Diplomat ! kommer de dog ikke ? Vi har snart spist hele trøffelomeletten , og den svarer virkelig til sit ry ! « 
Han svarede ikke og ville fortsætte læsningen , men hurtige skridt på trappen fik ham til at lukke bogen . 
Døren gik op og en af de unge officerer stod der 

med servietten på armen og ansigtet lysende af glæde og vin . 
» Kom dog ned fra dette smuthul , «  sagde han muntert .  » Damerne have virkelig spurgt efter dem , og vinen er fortræffelig ! « 
» Jeg kommer ! «  sagde han , der havde siddet og læst . 
Han rejste sig og satte bogen op igen mellem de andre på hylden . Endnu engang kastede han et blik rundt i det lille værelse og fulgte så officeren ned til det øvrige selskab . 
Hans hensigt var endnu engang at vende tilbage og fortsætte læsningen af dagbogen , men straks efter frokosten brød man op og vendte hjem , og endnu har han ikke haft lejlighed til at vende tilbage dertil . 

